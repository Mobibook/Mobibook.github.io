<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-5.html" xml:lang="tr-TR">
    <div class="Basic-Text-Frame">
      <p class="split"></p>

      <p class="alt"><span>Marksizm, Devrim ve Bilim</span></p>

      <p class="resim"><span><img alt="s1.png" class="image" height="29" src="../Images/s1_fmt5.jpeg" width="41" /></span></p>

      <p class="paragraf para-style-override-6"><span class="char-style-override-7">E. Balibar 1965 yılında Althusser ile birlikte</span> <span class="char-style-override-8">Kapital’i Okumak</span> <span class="char-style-override-7">başlıklı eseri yazdığı zaman henüz yirmi üç yaşındaydı. Bu tarihten otuz yıl kadar sonra da</span> <span class="char-style-override-8">Marx’ın Felsefesi</span> <span class="char-style-override-7">başlıklı eseri bu kez tek başına imzaladı. Bu sırada Althusser ölmüş, “komünist” etiketli rejimler çökmüş ve Marx’ın da bunlarla beraber yeniden gömüldüğü kanısı dünyaya egemen olmuştu. Aslında bu kanı uluslararası kapitalizmin konjonktürel bir zafer sarhoşluğundan başka bir temele dayanmıyordu ve Marx geçen yüzyılda da defalarca “öldürülmüştü”. Ne var ki Balibar’ın kitabı da bu konjonktürün gölgesinde kalmaktan kurtulamadı ve böylece 1960’ların birikimini otuz yıllık tecrübenin ışığında yeniden değerlendiren ve zenginleştiren bu ilginç eser 1960’lardaki ilgi ve heyecanın onda birini bile yaratamadı.</span></p>

      <p class="paragraf para-style-override-6"><span class="char-style-override-7">Balibar’ın ana fikirlerini daha önceki bölümlerde özetlemeye çalıştım. Böylesine yoğun bir eseri sadık bir şekilde aktarmanın güçlüklerini sanırım okuyucularım hissetmişlerdir. Fakat bu konuda yazardan kaynaklanan ek bir güçlük daha bulunuyor ki önce ona değinmek isterim. Fransız filozofu eserinde sadece Marx’ın felsefesini anlatmıyor, aynı zamanda “ortodoks Marksizm” saydığı bir düşünce sisteminin genel eleştirisini de yapıyor. Fakat eserde Marx’ın anlatımından “Marksizm”in eleştirisine, yani bir platformdan farklı bir platforma kolaylıkla geçmesi düşünürün temel tezlerinin anlaşılmasını yer yer güçleştiriyor. Zaten yazarımız da bunun farkında ve bu yüzden eserini bir özeleştiri ile bitiriyor. Böylece, Balibar, eserinin son sayfalarında kendisini hayali bir eleştirmen mahkemesinde sanık sandalyesine oturtuyor ve “tamamen suçluyum!” diyor; “(suçluyum, çünkü) Marx’ın felsefesinin yanı sıra Marx’ın felsefeyi nasıl etkilediği hususuyla da ilgilendiğim için sadece</span> <span class="char-style-override-8">sistem</span> <span class="char-style-override-7">açısını değil,</span> <span class="char-style-override-8">doktrin</span> <span class="char-style-override-7">açısını da dışlamam gerekiyordu; felsefe “doktrinal” değildir; tarih, doğa, bilinç vb. hakkında fikirlere, teoremlere ya da kanunlara indirgenemez.”</span><span class="dipp" style="font-size:0.82em;"><a class="footnote-link" href="#footnote-225-26" id="footnote-225-26-backlink">26</a></span> <span class="char-style-override-7">O halde? O halde Marx’ı anlatırken, kaçınılmaz olarak onu “doktrin”leştiren yorumlarla da (yani “ortodoks Marksizm”le de) hesaplaşmak gerekmektedir.</span></p>

      <p class="paragraf para-style-override-6"><span class="char-style-override-7">Bu fikirler, aslında, Balibar’ın eserine egemen ruhu da en iyi biçimde özetliyor. Fakat bunları yerli yerine oturtabilmek için gözlerimizi bir an yakın geçmişe, yaklaşık kırk yıl öncesine çevirmemiz gerekiyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">1960’larda L. Althusser bir kısım öğrencisi ile birlikte Marx’ın düşüncesine yeni bir “okuma” önerdi. Bu yeni</span> <span class="char-style-override-8">okuma</span> <span class="char-style-override-7">tarzı Marx’ın düşünce evrimini Marksist bir biçimde yorumlamaya çalışıyor ve bu amaçla bir de “dönemleme” yapıyordu. Buna göre Marx’ın düşüncesinde</span> <span class="char-style-override-8">Alman İdeolojisi’</span><span class="char-style-override-7">nden itibaren bir “epistemolojik kesinti” olmuş ve tarihi maddecilik ancak bu aşamadan sonra (özellikle de</span> <span class="char-style-override-8">Kapital</span><span class="char-style-override-7">’de) bilimsel bir statüye kavuşmuştu. Böylece Marx, “yabancılaşma” kavramı ile</span> <span class="char-style-override-8">teorik bir hümanizm</span> <span class="char-style-override-7">sınırlarını aşamayan ve</span> <span class="char-style-override-8">erekselci</span> <span class="char-style-override-7">bir tarih anlayışı içinde kalan “genç Marx”la bağlarını koparmış ve yeni bir “bilimsel kıta” olan tarih bilimini kurmuştu. Bu yeni bilim, esas itibariyle, (1) teorik anti-hümanizme; (2) tarihi sürecin “öznesiz ve ereksiz” olduğuna ve (3) konjonktürel durumlara göre üstyapıların da altyapıları “üstten belirleyebileceğine” dayanıyordu.</span></p>

      <p class="paragraf para-style-override-6"><span class="char-style-override-7">Bu konularda daha önceki yazılarımda yaptığım açıklamaları yineleyecek değilim. Fakat 1960’larla 1990’lar arasındaki konjonktür farkını vurgulamak için şunu söylemem gerekiyor. 1960’larda Althusser ve arkadaşları fikir etkinliklerini güçlü (ve “ortodoks”) bir komünist partisi içinde yürütüyorlardı. Bu bağlamda kavgaları da sadece burjuvaziye ve burjuva ideologlarına karşı değil, aynı zamanda parti “ideolojisi”ne karşıydı. Fakat kendi duruşlarını parti tarihi içinde daha önce birçok örneği yaşanmış</span> <span class="char-style-override-8">reformist</span> <span class="char-style-override-7">muhalefetlerden ayırmak için</span> <span class="char-style-override-8">devrimci</span> <span class="char-style-override-7">söylemlerini katılaştırıyor, soyut analizlerini (sonradan kendisinin de benimsediği bir terimle) “provokatif” formüllerle süslüyorlardı. Bu durum parti yönetimini şaşırtıyor ve Althusserci akımın parti içinde de yükselen prestiji “disiplin kurulu”nun elini kolunu bağlıyordu.</span></p>

      <p class="paragraf para-style-override-6"><span class="char-style-override-7">Oysa Balibar 1993’te “</span><span class="char-style-override-8">Marx’ın Felsefesi</span><span class="char-style-override-7">”ni yayımladığı zaman konjonktür tamamen farklıydı. Filozofumuz 1981’de partiden çıkarılmış ve düşüncelerini bağımsız (ve o konjonktürde hayli itibar kaybına uğramış) bir Marksist olarak geliştirmişti.</span></p>

      <p class="paragraf para-style-override-6"><span class="char-style-override-7">Balibar aradan geçen yirmi sekiz yıl içinde Althusserci programdan hangi noktalarda ayrılmıştı?</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Balibar’ın aslında 1960’ların Althusserci programına ana hatlarıyla sadık kaldığını söyleyebiliriz. Ne var ki çoğu kez aynı tezleri, kuşkusuz otuz yıllık birikimin ve aradaki konjonktür farkının da etkisiyle, 1960’ların militan ve sloganımsı formüllerinden uzak, yer yer daha işlenmiş ve zenginleşmiş öneriler halinde sunmuştur. Örneğin Balibar’da artık “felsefenin, sınıf kavgasının teorideki ifadesinden başka bir şey olmadığı” şeklindeki “kesin formül”lere rastlamıyoruz.</span><span class="dipp" style="font-size:0.82em;"><a class="footnote-link" href="#footnote-225-27" id="footnote-225-27-backlink">27</a></span> <span class="char-style-override-7">Bu konuda filozofumuz, çok daha inandırıcı bir biçimde, Marx’ın “felsefeye müdahalelerini” ve bu müdahalelerin</span> <span class="char-style-override-8">felsefeyi dönüştürücü</span> <span class="char-style-override-7">etkilerini çözümlemiştir.</span><span class="dipp" style="font-size:0.82em;"><a class="footnote-link" href="#footnote-225-28" id="footnote-225-28-backlink">28</a></span> <span class="char-style-override-7">Marx’a dayanarak, felsefenin dünyadan kopuk, metafizik ve spekülatif bir sistem olmaktan çıkıp gerçeklere ulaşabilmesi için kendi alanının dışına çıkması, toplumsal hayatla, tarihle ve iktisatla buluşması ve klasik felsefe sorunlarını bu bağlamda düşünmesi gereğine dikkati çekmiştir.</span></p>

      <p class="paragraf para-style-override-6"><span class="char-style-override-7">Balibar 1960’ların temel teması “epistemolojik kesinti” fikrine de sadıktır. Hatta bu tezi daha da geliştirerek, Marx’ın, önce 1852’yi izleyen dönemde “ideoloji” kavramından “fetişizm” kavramına geçerken; ikinci olarak da 1871’den sonra, “erekselci”, “ilerlemeci”, hatta “evrimci” gibi kavramlarla ifade ettiği tarih felsefesinden koparken yine epistemolojik kesintiler içinde olduğunu ileri sürmüştür. Sanıyorum ki burada bir parantez açarak, Althusserci düşüncenin bu temel taşını tartışmanın sırası gelmiş bulunuyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Fransız felsefesine “epistemoloji” tutkusu 1950’lerde, özellikle G. Bachelard’ın eserleriyle girmişti.</span><span class="dipp" style="font-size:0.82em;"><a class="footnote-link" href="#footnote-225-29" id="footnote-225-29-backlink">29</a></span> <span class="char-style-override-7">Althusser’in “epistemolojik kesinti” kavramını borçlu olduğu Fransız filozofu ilk kez 1938’de yayımlanan bir eserinde “bilimsel espri”nin bir çeşit “psikanalizi”ni yapmış ve “objektif bilgi”ye ulaşmamızı engelleyen “epistemolojik engeller”i sıralamıştı.</span><span class="dipp" style="font-size:0.82em;"><a class="footnote-link" href="#footnote-225-30" id="footnote-225-30-backlink">30</a></span> <span class="char-style-override-7">Daha sonra G. Canguilhem de aynı yönde (ve hocalık ilişkileriyle de beslenen) etkiler yapmıştır. Bununla beraber Althusser ve çevresinin felsefeyi “bilimsel kesinlik” statüsüne kavuşturma çabalarında Husserl’in etkisi belki daha da kuvvetli olmuştu. Özellikle aynı çevrede yetişen Derrida, “Husserl okumaları”nın fikri gelişmesindeki önemli yerini defalarca anlatmıştır. Biliyoruz ki Althusser ekolünden hayli farklı bir çizgi izleyen “yapı-sökümcü” filozof, yine de Marksist hocası ve meslektaşlarıyla her zaman yakın ilişkiler içinde olmuştu. Balibar, Derrida’nın ölümü dolayısıyla yazdığı yazıda, “Derrida bizler arasında, özellikle, Husserl’de geometrinin doğuşu konusunda gerçeğin tarihselliği sorununu</span> <span class="char-style-override-8">sosyolojizm</span> <span class="char-style-override-7">ve</span> <span class="char-style-override-8">psikolojizm</span> <span class="char-style-override-7">tartışmalarından koparmış olan göz kamaştırıcı bir eserin yazarı olarak tanınıyordu” demiştir.</span><span class="dipp" style="font-size:0.82em;"><a class="footnote-link" href="#footnote-225-31" id="footnote-225-31-backlink">31</a></span></p>

      <p class="paragraf para-style-override-6"><span class="char-style-override-7">Derrida’nın, ölmeden kısa bir süre önce yaptığı bir konuşmada, kendisinin de belirttiği gibi bu entelektüel yakınlığın bilançosu henüz yapılmamıştır. Fakat 1960’larda</span> <span class="char-style-override-8">Ecole Normale</span><span class="char-style-override-7">’e egemen atmosferde herkes “bilimsel kriterler” konusunda özel bir titizlik gösteriyordu. Althusserci akımdan farklı bir çizgi izleyen M. Foucault da Marx’ı “söylem kurucu” bir düşünür olarak sunarken aynı duyarlılık içindeydi. Buna karşılık bu tutkuyu abartılı bulan başka bir Marksist filozof ise alaylı bir biçimde “bilim fetişizmi”nden söz etmekten kendisini alamamıştır.</span><span class="dipp" style="font-size:0.82em;"><a class="footnote-link" href="#footnote-225-32" id="footnote-225-32-backlink">32</a></span> <span class="char-style-override-7">“Bilimsel kesinti” kavramı da böyle bir ortamda yaygın bir formül haline gelmişti.</span></p>

      <p class="paragraf para-style-override-6"><span class="char-style-override-7">Marx’ın düşüncesini ne ölçüde bu şekildeki “epistemolojik kesinti”ler içinde açıklayabiliriz?</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Marx’ın bilim tarihinde bir (veya birkaç) “epistemolojik kopuş” gerçekleştirmesi ve yeni bir bilim (tarih bilimi) kurması, kuşkusuz kendisinin düşünce hayatında da böyle bir kopuşun olması anlamını taşıyordu. Nitekim Althusser ve arkadaşları bu kopuşu önce bizzat Marx’ın fikir hayatında saptamaya çalışmışlar ve bunun için de özgün bir dönemleme yaparak tarihler (1845, 1852, 1871) düşmüşlerdi. Ne var ki Marx’ın kendisi de teorik çalışmalarının bilimsel statüsü ve bilime hangi noktalarda katkıda bulunduğu konularında devamlı düşünme ve iç hesaplaşma içinde olmuş ve bu hususta açıklamalar yapmıştı. Bu konuda sağlıklı bir kanıya varmak için önce bunları irdelemek zorunda değil miyiz?</span></p>

      <p class="paragraf para-style-override-6"><span class="char-style-override-7">Gerçekten de Marx düşüncesinin evrimini ve bilime katkılarını bizzat kendi ağzıyla nasıl açıklamıştı?</span></p>

      <p class="paragraf para-style-override-6"><span class="char-style-override-8">Kapital</span><span class="char-style-override-7">’in yayımlandığı yıl, Engels’e yolladığı mektupta, Marx şunu yazıyordu: “Kitabımdaki en iyi şey, (1) ilk bölümden itibaren, emeğin, kendini kullanım ve değişim değerleri şeklinde ifade eden ikili yapısını kanıtlamam (olguların anlaşılması tamamen bu teze dayanıyor) ve (2) artıdeğeri kâr, faiz, rant gibi özel biçimlerinden bağımsız olarak analiz etmemdir.”</span><span class="dipp" style="font-size:0.82em;"><a class="footnote-link" href="#footnote-225-33" id="footnote-225-33-backlink">33</a></span> <span class="char-style-override-7">Daha sonra Engels de,</span> <span class="char-style-override-8">Anti-Dühring’</span><span class="char-style-override-7">te, Marx’ın “bilimsel sosyalizm”inin temelini artıdeğer kavramı ve tarihin maddeci yorumu olarak açıklamış ve “sosyalizm bu buluşlar sayesinde artık tüm ayrıntıları içinde geliştirilecek bir bilim haline geldi” demiştir.</span><span class="dipp" style="font-size:0.82em;"><a class="footnote-link" href="#footnote-225-34" id="footnote-225-34-backlink">34</a></span> <span class="char-style-override-7">Bu arada Marx’ın tarihi dönemleri ayrım çizgileri çok net olmayan</span> <span class="char-style-override-8">jeolojik katmanlara</span> <span class="char-style-override-7">benzettiğini de anımsarsak, Marx ve Engels’in bu saptamalarını görmezden gelerek katı “epistemolojik kesinti”lerden söz etmeyi ne ölçüde inandırıcı bulabiliriz?</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Marx’ın düşüncesinin gelişmesini izleyenler, aslında bir “kopuş”un değil, düşünce tarihinde örneğine çok az rastlanan bir biçimde devamlı bir zenginleşme ve netleşme “süreç”inin varlığını görmüşlerdir. Gerçekten de Marx on sekiz yaşında babasına yazdığı mektuptan hayatının sonlarında gittiği Cezayir’le ilgili gözlemlerine kadar tamamen tutarlı bir düşünce evrimi içinde olmuş, kavramsal yaratıcılığını devamlı zenginleştirmiştir. Elbette ki Marx’ın “artıdeğer” kavramını bulması bir bakıma kendi düşüncesinde bir “epistemolojik kesinti” sayılabilir. Fakat bu “artıdeğer” kavramı da daha önceki çalışmalarının ve bulgularının adeta zorunlu bir sonucunu ve daha berrak bir ifadesini oluşturmaktadır.</span></p>

      <p class="paragraf para-style-override-6"><span class="char-style-override-7">Aslında bilim tarihinde bazı alimlerin hayatı ve buluşlarıyla ilgili “epistemolojik kopuş” şeklinde bazı efsaneleşmiş anlatılar olduğunu biliyoruz: Hamamda kendi adıyla anılan kanunu bulup da “Eureka! Eureka!” diye bağıran Arşimet, ya da ağaçtan elmanın düştüğünü görerek çekim kanununu keşfeden Newton gibi! Marx’ın ne kendisi böyle bir “keşif anı” açıklamış, ne de (çok ayrıntılı biyografileri yazıldığı halde) hakkında böyle bir efsane yaratılmıştır.</span><span class="dipp" style="font-size:0.82em;"><a class="footnote-link" href="#footnote-225-35" id="footnote-225-35-backlink">35</a></span> <span class="char-style-override-7">Ayrıca, sanıyorum ki, Marx’ta “kişilik kuramı” çerçevesinde bu sorunun büyük bir önemi olduğu da söylenemez.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Yukarıda Althusser ve Balibar’ın temel düşüncelerini oluşturan “epistemolojik kesinti” gözleminin aslında pek de yerinde bir teşhis sayılamayacağını anlatmaya çalıştım. Gerçekten de bu düşünürlerin Marx’ı Marx’tan daha iyi anladıkları ve onu epistemolojik planda “düzelttikleri” iddiası yer yer ironik tepkilere de yol açmıştır.</span><span class="dipp" style="font-size:0.82em;"><a class="footnote-link" href="#footnote-225-36" id="footnote-225-36-backlink">36</a></span> <span class="char-style-override-7">Oysa, öyle görünüyor ki “kesinti” fikri Althusser okulunda Marx’tan çok, Marx’ı izleyen dönemdeki Marksist tartışmalar bağlamında kullanılan, özellikle de komünist parti ideolojilerine karşı yöneltilen bir kavga aracı olarak düşünülmüştür. Bu niteliğiyle de Althusser ve Balibar’ın diğer tezlerine sıkı sıkıya bağlıdır.</span></p>

      <p class="paragraf para-style-override-6"><span class="char-style-override-7">Bu tezlerin temelinde Marx’ın Hegel’le ilişkisi sorunsalı bulunuyor.</span></p>

      <p class="paragraf para-style-override-6"><span class="char-style-override-7">Althusser Fransız Komünist Partisi’nin “yabancılaşma”yı ön plana çıkaran görüşlerini eleştirirken, Marx’ı Hegel’den koparıp Spinoza’ya bağlamak istemişti. Fakat filozofumuz daha sonra özeleştirisini yaparak kendi “teorisist” sapmasını da eleştirmişti. Balibar ise eserinde Marx’ın “her şeyi borçlu olduğu” Hegel’den hiçbir zaman tamamen kopmadığını ve “yabancılaşma” kavramını da (aslında Althusser’in de özeleştirisinde kabul ettiği gibi) terk etmediğini yazmıştır. Ancak her iki düşünürü de Marx-Hegel ilişkilerinde bir noktada saptadıkları devamlılık olgusu fazlasıyla rahatsız etmektedir. O da Hegel’in düşüncesine egemen erekselci (ilerlemeci-teleolojik) tarih felsefesidir. Balibar’a göre Marx bu “erekselci” metafizikten ancak 1870’ten sonra, bir yandan Alman sosyal demokratlarıyla tartışmasında “sosyalizme geçiş dönemi” fikrini ortaya atarak, öte yandan da Rus devrimcilere “kapitalist olmayan” gelişme modelini önererek kurtulmuştu.</span></p>

      <p class="paragraf para-style-override-6"><span class="char-style-override-7">Althusser’in ortaya attığı, Balibar’ın daha da geliştirdiği bu tez Althusserci akımın diğer tezlerini de temellendirmektedir. Gerçekten de tarihin öznesinin bulunmadığı, Marksizmin bir tarihselcilik (historicisme) olmadığı ve belli koşullarda üstyapıların da altyapıları belirleyebileceği şeklindeki fikirler hep bu temel tezden kaynaklanıyor. Kimileri Althusserci düşünceyi “yapısalcı Marksizm” diye adlandırırken daha çok bu sonuncu öneriyi göz önünde bulunduruyorlardı.</span></p>

      <p class="paragraf para-style-override-6"><span class="char-style-override-7">Bu görüşler inandırıcı mıdır?</span></p>

      <p class="paragraf para-style-override-6"><span class="char-style-override-7">Balibar’ın geniş ufuklu, öğretici ve düşünceyi son derece tahrik edici açıklamalarına rağmen, Marx’la ilgili bu tezinin inandırıcı olduğu kanısında değilim. Bu kanımı önce bizzat Balibar’dan aktaracağım bir ifade çerçevesinde tartışmak istiyorum. Fransız filozofa göre Marx’ta “erekselci şema”, hem “tarihi süreci tamamen kendisine tabi kılan”, hem de aynı zamanda “bilimsel olarak gözlenebilen” bir şema olarak karşımıza çıkıyordu ve bu da “neredeyse dayanılmaz bir gerginlik” yaratıyordu.</span><span class="dipp" style="font-size:0.82em;"><a class="footnote-link" href="#footnote-225-37" id="footnote-225-37-backlink">37</a></span> <span class="char-style-override-7">Bu iki özellik bir arada barınabilir mi? Bunlardan ikincisi (bilimsel gözleme dayanma), birinciyi (</span><span class="char-style-override-8">a priori</span> <span class="char-style-override-7">önkabul) ortadan kaldırmıyor mu? Daha açık bir ifadeyle, eğer “erekselci şema” bilimsel olarak gözlenebilir (ve tarihi analizle kanıtlanabilir) ise, bu onun</span> <span class="char-style-override-8">a priori</span> <span class="char-style-override-7">benimsenmiş bir “kanun” olmadığını, bilimsel çalışma gereği ortaya atılmış bir “varsayım” olduğunu göstermiyor mu? Öyle anlaşılıyor ki Balibar burada bir tutarsızlık görmüyor.</span></p>

      <p class="paragraf para-style-override-6"><span class="char-style-override-7">Balibar’ın, Marx’ın Rus devrimcilerine yanıtını yorumlarken de düşünürün</span> <span class="char-style-override-8">Ekonomi Politiğin Eleştirisi’</span><span class="char-style-override-7">ne yazdığı önsözü epeyce zorladığı kanısındayım. Marx burada üretim biçimlerinin “ilerleme şeması”nı açıklarken tarihi olarak yaşanmış en ileri bir tecrübeyi (Batı Avrupa tecrübesini) göz önünde bulunduruyordu. Oysa, Mihailovski’ye yanıtında söylediği gibi, bu şemayı “en büyük özelliği ‘tarih-üstü olmak’ olan genel bir tarihsel-felsefi teori”ye indirgemek büyük bir hataydı.</span><span class="dipp" style="font-size:0.82em;"><a class="footnote-link" href="#footnote-225-38" id="footnote-225-38-backlink">38</a></span> <span class="char-style-override-7">Ve Marx’ın yanıtına egemen olan öfke ve ironi, kuşkusuz çok yanlış anlaşılmış olmaktan ileri geliyordu ve böyle bir “şema”ya hiçbir zaman dogmatik olarak inanmadığını ortaya koyuyordu. Buna rağmen Balibar’ın burada bir tutarsızlık ve yeni bir “epistemolojik kesinti” görmesi sanıyorum ki başka faktörlerle açıklanmalıdır. Balibar aslında Althusser geleneği içinde, Marx’tan çok Marksistlerle, daha doğrusu ortodoks Marksizmle tartışmaktadır. Bu bağlamda da okları en çok Hegelci (erekselci-teleolojik) bir tarihi maddecilik anlayışına, kapalı bir sisteme indirgenmiş bir Marksizme çevrilmiştir. Filozofumuz bu çabasında yine de ihtiyatı elden bırakmıyor: “Beni yanlış anlamayın; Marx, benim gözümde vaktinden önce gelmiş bir</span> <span class="char-style-override-8">post-modern</span> <span class="char-style-override-7">değildir” diyor ve Marx’ın düşüncesinin “isteyerek bir tamamlanmama arayışı” olmadığını, sadece realitede gerekli olan ve “daha hızlı giden düzeltmenin onda doktrin kurmaya zaman bırakmadığını” da ekliyor (s. 114).</span></p>

      <p class="paragraf para-style-override-6"><span class="char-style-override-7">Burada Balibar’ın Marx’tan çok, ortodoks Marksizmle kavgasını bir yana bırakarak Marx-Hegel ilişkileri hakkında birkaç şey söyleyebiliriz.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Marx bir “düşünce devi” olarak nitelediği Hegel’den her zaman büyük bir hayranlıkla söz etmiştir. Ona göre, Hegel, diyalektiği mistik bir zarf içinde sunmuş olsa bile, yine de “hareketi bütünlüğü içinde sergileyen” ilk düşünür olmuştu.</span><span class="dipp" style="font-size:0.82em;"><a class="footnote-link" href="#footnote-225-39" id="footnote-225-39-backlink">39</a></span> <span class="char-style-override-7">Marx Hegel’i sadece yöntem konusundaki yaratıcılığı dolayısıyla değil, engin bilgisi ve ufkunun genişliği açısından da övüyordu.</span><span class="dipp" style="font-size:0.82em;"><a class="footnote-link" href="#footnote-225-40" id="footnote-225-40-backlink">40</a></span> <span class="char-style-override-7">Gerçekten, hiç de Hegel uzmanı olmadan söylenebilir ki, modern diyalektiğin kurucusu, sisteminin idealist çıkış ve bitiş noktalarına rağmen son derece somut tarihi analizler yapmıştı. Burada Hegel’in, Marx’ın doğumundan on sekiz yıl önce kaleme aldığı şu satırları aktarmak isterim.</span> <span class="char-style-override-8">Hukuk Felsefesinin İlkeleri</span> <span class="char-style-override-7">başlıklı eserinde Hegel şunları yazıyordu: “Eğer büyük bir kitle, toplumun bir üyesi için düzenli bir biçimde asgari ihtiyaçları karşılama düzeyi olarak görülen düzeyin altına inerse; eğer, böylece, bizzat kendi emeği ve etkinliğiyle haklarının, meşruluğunun ve onurunun duygusunu kaybederse, bu durumda, oransız zenginliklerin az sayıda ellerde toplanmasıyla birlikte bir plebin ortaya çıkmasına tanık olunur.”</span><span class="dipp" style="font-size:0.82em;"><a class="footnote-link" href="#footnote-225-41" id="footnote-225-41-backlink">41</a></span> <span class="char-style-override-7">Bu satırlarda iş gücünün mal haline gelmesinin, yani modern işçi sınıfının doğuşunun ve sınıf kavgasının maddi temelinin hayli net bir ifadesini görmüyor muyuz? Kuşkusuz Marx, henüz “sınıf kavgası” fikrini tarihi analizlerine dahil eden Fransız tarihçilerini okumadan önce Hegel’i okumuştu ve muhtemelen kendisini tarihçilere yönelten de, başka okumaları arasında, büyük düşünürün sadece soyut bir zarftan ibaret olmayan “tarihi diyalektiği” olmuştu.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Marx Aydınlanma geleneğinde, rasyonalist bir düşünürdü ve elbette bir “post-modern” değildi. Post-modern düşünceye daha yakın olanlar, galiba, “erekselci” düşünceye ve “sistem”e karşı çıkarken yer yer tarihin anlamı olabileceğini dahi kabul etmez izlenimi veren Althusser ve izleyicileridir. Böylece konjonktürün her şeyi belirlediği, üstyapıların da duruma göre altyapı işlevi yüklendiği ve fetişist bir “epistemolojik kesinlik” tutkusunun gelecek hakkında her türlü öngörüyü dışladığı bir tarih anlayışı ile karşı karşıyayız. Balibar, eserini bitirirken Marx’ın iki “saplantısı” olan</span> <span class="char-style-override-8">bilim</span> <span class="char-style-override-7">ve</span> <span class="char-style-override-8">devrim</span> <span class="char-style-override-8">etikleri</span> <span class="char-style-override-7">arasındaki gerginlik konusuna işaret ediyor ve Marx “kesin sonuçlar sunmayacak kadar kuramcı ve tarihi tersliklere teslim olmayacak, felaketleri görmezden gelerek hiçbir şey olmamış gibi devam etmeyecek kadar da devrimciydi” diyor (s. 114). Kısaca, Fransız filozofuna göre, Marx “felsefe ile siyaset arasında görmezden gelinemeyecek bir aracı (passeur)” idi ve bu niteliği ile mutlaka XXI. yüzyılda da okunan bir düşünür olacaktır. Sadece XXI. yüzyılın ilk yıllarında Marx’ın düşüncesi konusunda yapılmış yayınlara bakarak, Balibar’ın herhalde büyük bir kehanette bulunduğunu söyleyemeyiz.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Felsefe ile başladık; felsefe dışına çıktık;</span> <span class="char-style-override-8">bilim</span> <span class="char-style-override-7">ve</span> <span class="char-style-override-8">devrim</span> <span class="char-style-override-7">arasındaki gerginlikleri yaşadık ve tabloyu siyaset ile tamamladık: Balibar’ın optiğinde</span> <span class="char-style-override-8">“Marx’ın Felsefesi”</span><span class="char-style-override-7">, ana renkleri itibariyle, felsefeden siyasete geçiş tablosu sergiliyor. Bunun, bir zamanlar çeşitli çelişkiler arasında “esas çelişki”yi arayan ve siyaseti de “komuta mevkiine” oturtan Maocu düşünceye hayranlık duyan düşünürler için tutarlı bir sonuç olduğunu teslim edebiliriz. Althussercilerin Hegel yerine ısrarla Spinoza’yı yerleştirmek istemeleri de aynı amaçtan kaynaklanıyordu. Fakat, Balibar’ın düşünce hayatı burada ele aldığımız eserle bitmedi. Fransız filozofu aradan geçen on iki yıl içinde de birçok kitap yazdı; siyasal yorumlar yaptı, çağımızın kavgalarında yer aldı.</span></p>

      <p class="paragraf para-style-override-6"><span class="char-style-override-7">Bütün bu kavgalarda, Marx’a karşı olduğu hallerde bile Marx’la beraber düşündüğünü söyleyen Balibar bu kez nasıl bir tablo sergiledi? Kuşkusuz bunları anlatmak ancak ayrı bir incelemenin konusu olabilir. Bununla beraber bölümü Fransız düşünürün son yıllarda düşüncesine ve eylemine egemen olan temel kaygıları vurgulamakla bitirebiliriz.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Balibar çağdaş Fransa’nın en önemli filozoflarından biri olarak tanınır. Fakat bizzat felsefe ve “filozof”un statüsünü de sorgulayan bir düşünür için “filozof”luğun anlamı ne olabilir? Balibar, bu konuda aynı sorgulamayı daha önce yıllarca yapmış olan Althusser’i anımsayarak “tam bir filozof olduğuma hiçbir zaman inanmadım” diyor ve şunları ekliyor: “Althusser, hiçbir zaman</span> <span class="char-style-override-8">kimliğinizden emin olamazsınız, fakat ..mış gibi yaparsınız,</span> <span class="char-style-override-7">derdi. Filozof olmadığınızdan eminsinizdir, ama filozofmuş gibi yaparsınız; çünkü öğrencileriniz sizi böyle görmek ihtiyacı içindedirler.”</span><span class="dipp" style="font-size:0.82em;"><a class="footnote-link" href="#footnote-225-42" id="footnote-225-42-backlink">42</a></span> <span class="char-style-override-7">Balibar da böyle “filozofmuş gibi” yapıyordu. Oysa asıl tutkusu, hocası Althusser gibi, siyasetti ve daha lise yıllarından itibaren siyasetin içindeydi. Genç öğrenci daha o yıllarda beğenmediği toplumsal düzenin değişimine katkıda bulunmak, yaşam kavgasında daima “en-alttakiler”in yanında olmak istiyordu. Felsefeyle siyaset arasında “sınır geçirici” (“passeur”) olarak gördüğü Marx’a hayranlığı da buradan kaynaklanıyordu.</span></p>

      <p class="paragraf para-style-override-6"><span class="char-style-override-7">Balibar bir “guru” olmadı ve yaşam öyküsünü de fazla anlatmadı. O da (Althusser, Foucault, Derrida gibi) taşralıydı ve 1958’de, on altı yaşında Paris’e gelip iki yıl sonra da ünlü</span> <span class="char-style-override-8">Ecole Normale</span><span class="char-style-override-7">’e (ENS) girdikten sonra kendisini, hemen, Cezayir’de yürütülen kirli savaşa karşı protesto hareketleri içinde bulmuştu.</span><span class="dipp" style="font-size:0.82em;"><a class="footnote-link" href="#footnote-225-43" id="footnote-225-43-backlink">43</a></span> <span class="char-style-override-7">Bu yol aynı zamanda, daha önce Cezayir’deki işkencelere karşı çıkmış matematik öğretmeni babasının yoluydu.</span></p>

      <p class="paragraf para-style-override-6"><span class="char-style-override-7">Balibar 1960-81 arasında Fransız Komünist Partisi içinde, Althusser’le birlikte çalkantılı bir militan hayatı yaşadı. Parti’den çıkarıldıktan sonra ise temel sorgulamaları ve siyasal hayatı Avrupa’nın birleşmesi, ‘ulus-devlet’in anlamı ve geleceği, proletarya-kitle ilişkileri (ya da “</span><span class="char-style-override-8">Kitlelerin Korkusu</span><span class="char-style-override-7">”) ve de özellikle göçmen işçilerin durumu temaları etrafında odaklandı. Yabancı işçilerin haklarıyla ilgili etkinlikleri dolayısıyla, zaman zaman proletaryanın yerine göçmen işçileri koymakla eleştirildiği de oldu. 1996’daki bir yazısında, Balibar, (Günter Walraff’ın Fransızca’ya</span> <span class="char-style-override-8">Türk Kafası</span> <span class="char-style-override-7">diye çevrilen eserine gönderme yaparak) yabancı işçilere karşı ırkçılığın yeni bir şey olmadığını, sadece bu ırkçılığın işyeri ve getto sınırlarını aşarak “kitle” boyutları kazandığını ve böylece bir “Avrupa ırkçılığı”nın doğduğunu söylüyordu.</span><span class="dipp" style="font-size:0.82em;"><a class="footnote-link" href="#footnote-225-44" id="footnote-225-44-backlink">44</a></span></p>

      <p class="paragraf para-style-override-6"><span class="char-style-override-7">Balibar, demokratik gelişmeyi çok eksik bırakan, buna karşılık (örneğin bir Toni Negri’nin sandığının aksine) “kapitalist seçkinler örgütlenmesi”ni mevcut ulusal devletlerden hiç de daha az sağlamayan Avrupa Anayasası’na da “hayır” oyu verdi.</span><span class="dipp" style="font-size:0.82em;"><a class="footnote-link" href="#footnote-225-45" id="footnote-225-45-backlink">45</a></span> <span class="char-style-override-7">Merkez bankası bağımsızlığını anayasaya sokarak monetarizmi dogmalaştıran ve Brüksel teknokratlarına “neredeyse tekelci bir temsil” sağlayan bu Anayasa, Avrupa Birliği’nin daha çok “yeni emperyalist” özlemlerine yanıt veriyordu.</span></p>

      <p class="paragraf para-style-override-6"><span class="char-style-override-7">Kısaca sınıf kavgası, değişik koşullarda, fakat aynı canlılıkla devam ediyordu. Ve Balibar da yine bu kavganın içindeydi.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-26-backlink" id="footnote-225-26">26</a> E<span>. Balibar;</span> <span class="char-style-override-6">La Philosophie de Marx</span><span>, La Découverte, Paris, 1993. s. 110.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-27-backlink" id="footnote-225-27">27</a> <span>Althusser, ölümünden birkaç yıl önce (8 Nisan 1986 tarihli mektubunda) Fernanda Navarro’nun “felsefe nedir?” sorusuna “kesin formül” (“formule définitive”) olarak “felsefe, teoride sınıf kavgasıdır” demişti. Bkz. L. Althusser,</span> <span class="char-style-override-6">Sur la Philosophie,</span> <span>Gallimard, Paris, 1994. s. 127.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-28-backlink" id="footnote-225-28">28</a> <span>Bu konuda Lucien Sève de, benzer bir formülle, “Marksizmin</span> <span class="char-style-override-6">eski felsefenin bilimsel dönüşümüne</span> <span>dayandığını” (vurgu, L.S.) ifade etmiştir. Sève’in Marksizm anlayışını ilerde ele alacağım. Bk. L. Sève;</span> <span class="char-style-override-6">Marxisme et la Théorie de la Personnalité,</span> <span>Editions Sociales, Paris, 1975. s.179.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-29-backlink" id="footnote-225-29">29</a> <span>Fransız felsefe tarihinde “epistemoloji” kavramının tarihi pek gerilere uzanmıyor.</span> <span class="char-style-override-6">Le Robert</span> <span>tarihi sözlüğüne göre (cilt II, 1998, s. 1274) bu kavram Fransız literatürüne 1901’de, Bertrand Russel’ın “Geometrinin temelleri hakkında denemeler” başlıklı eserinin çevrilmesiyle girmişti.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-30-backlink" id="footnote-225-30">30</a> <span>Gaston Bachelard,</span> <span class="char-style-override-6">La Formation de L’Esprit Scientifique;</span> <span>J. Vrin, Paris, 1986. s. 55. Althusser çevresinden D. Lecourt da 1971’de Bachelard’ın epistemoloji konusundaki yazılarını bir araya getirmişti. (</span><span class="char-style-override-6">Epistémologie</span><span>, PUF, Paris, 1971).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-31-backlink" id="footnote-225-31">31</a> <span class="char-style-override-6">L’Humanité,</span> <span>11 Ekim 2004. (Sosyolojizm ve psikolojizm, gerçeğe ulaşmada sosyal ve psikolojik unsurlara mutlak bir rol yükleyen teorik yaklaşımlardır.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-32-backlink" id="footnote-225-32">32</a> <span>Henri Lefebvre;</span> <span class="char-style-override-6">Idéologie Structurale,</span> <span>Gallimard, Paris, 1971. s. 149.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-33-backlink" id="footnote-225-33">33</a> <span>M. Rubel, Marx ve Engels’in bilimsel katkılarını kendilerinin nasıl açıkladıklarını toplu bir şekilde vermiştir. Bkz. Karl Marx;</span> <span class="char-style-override-6">Oeuvres, Economie,</span> <span>Pléiades, Paris, 1968. Cilt II, s. CXXVIII-CXXXII.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-34-backlink" id="footnote-225-34">34</a> <span>F. Engels;</span> <span class="char-style-override-6">Anti-Dühring,</span> <span>Editions Sociales, Paris, 1977. s. 56.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-35-backlink" id="footnote-225-35">35</a> <span>Marx da, 1868’de kızı Laura’ya yazdığı bir mektupta kendisini “kitapları yutmaya ve sonra da onları değişmiş bir şekilde tarihin gübreliğine atmaya mahkûm bir makineye” benzetmişti. K. Marx,</span> <span class="char-style-override-6">Oeuvres, Economie,</span> <span>I, s. CXXXV. (Ed. M. Rubel, Pléiade, 1965)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-36-backlink" id="footnote-225-36">36</a> <span>Pierre Bourdieu’nün ifadesiyle “Marx’ı Marx’tan daha iyi anlamak, (genç) Marx’ı (yaşlı) Marx adına aşmak, Marx’taki Marx öncesi kalıntıları gerçek Marksist Marx adına düzeltmek”, bu düşünürlerin (Althusser ve çevresinin, T. T.) “kurucu peygamberle özdeşleşmelerine” ve böylece “siyasal ve entelektüel otorite sağlamalarına” yol açmıştı. Bkz. Pierre Bourdieu,</span> <span class="char-style-override-6">Langage et Pouvoir Symbolique;</span> <span>Editions Fayard, Paris, 2001. s. 383.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-37-backlink" id="footnote-225-37">37</a> <span>E. Balibar, age, s. 90.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-38-backlink" id="footnote-225-38">38</a> <span>Balibar, age, s. 108-109. Marx’ın Rus devrimcilerle yazışmaları için bkz.</span> <span class="char-style-override-6">Sur Les Sociétés Précapitalistes,</span> <span>Editions Sociales, Paris, 1973.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-39-backlink" id="footnote-225-39">39</a> <span>K. Marx,</span> <span class="char-style-override-6">Oeuvres, Economie,</span> <span>I, s. 558. (</span><span class="char-style-override-6">Kapital’</span><span>in ikinci baskısına sonsözden).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-40-backlink" id="footnote-225-40">40</a> <span>Marx Hegel’in geniş bilgi hazinesini överken, Hegel’i o tarihlerde Fransa ve İngiltere’de çok gözde olan Auguste Comte’la karşılaştırıyor ve pozitivist düşünürün “acınacak” düzeyiyle alay ediyordu. Bkz. Marx-Engels,</span> <span class="char-style-override-6">Correspondance,</span> <span>cilt. VIII, Editions Sociales, Paris, 1981. s. 290. (Engels’e 7 Temmuz 1866 tarihli mektuptan).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-41-backlink" id="footnote-225-41">41</a> <span>Hegel;</span> <span class="char-style-override-6">Principes de la Philosophie du Droit,</span> <span>Gallimard, Paris, 1968. s. 261.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-42-backlink" id="footnote-225-42">42</a> <span>E. Balibar’la söyleşi.</span> <span class="char-style-override-6">Radical Philosophy,</span> <span>Eylül-Ekim, 1999, no: 97.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-43-backlink" id="footnote-225-43">43</a> <span>Bu bilgileri de yukarıdaki söyleşiden derledik.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-44-backlink" id="footnote-225-44">44</a> <span>E. Balibar,</span> <span class="char-style-override-6">Existe-t-il un Racisme Européen?,</span> <span>Futur Antérieur, 1996, 3.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-45-backlink" id="footnote-225-45">45</a> <span>J-A Nielsberg ile söyleşi;</span> <span class="char-style-override-6">Nous Allons vers un Etatisme sans Etat; L’Humanité,</span> <span>24 Mayıs, 2005.</span></p>
        </div>
      </div>
    </div>
  </div>
</body>
</html>
