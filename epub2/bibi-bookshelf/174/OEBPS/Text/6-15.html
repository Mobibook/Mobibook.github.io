<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-15.html" xml:lang="tr-TR">
    <div class="Basic-Text-Frame">
      <p class="split"></p>

      <p class="alt"><span>Nörobiyoloji, Kişilik Kuramı ve Marksizm</span></p>

      <p class="resim"><span><img alt="s1.png" class="image" height="29" src="../Images/s1_fmt15.jpeg" width="41" /></span></p>

      <p class="paragraf">Günümüzde en dikkate değer gelişmelere sahne olan “bilişsel (cognitif) bilimler”<span class="dipp" style="font-size:0.82em;"><a class="footnote-link" href="#footnote-225-166" id="footnote-225-166-backlink">166</a></span> alanında ilk temeller XIX. yüzyılın başlarında “<span class="char-style-override-6">frenoloji ilmi</span>”nin kurulmasıyla atılmıştı. Bu yıllarda Alman anatomist Franz Joseph Gall insanların çeşitli yetenekleri ile beyin kompozisyonu arasında yakın bir ilişki kuruyor ve –beyin cerrahisinin gelişmemiş olduğu bir dönemde– kafataslarının fiziki formlarının incelenmesi suretiyle insan karakterinin açıklanabileceğini ileri sürüyordu.</p>

      <p class="paragraf para-style-override-6"><span class="char-style-override-7">Dr. Gall, pozitivist felsefeyle tıbbın birbirini beslediği</span> <span class="char-style-override-8">frenoloji</span> <span class="char-style-override-7">araştırmalarını geniş kitlelere yaymak için büyük kavgalar verdi; ülke ve sınır tanımadı; hatta tâbiyet de değiştirdi, Fransız oldu. Ne var ki anatomist doktor, Aydınlanma Çağı’nın ürünü olmasına rağmen çok da şanslı sayılamazdı. Düşünceleri geniş kitlelerin ilgisini çekse bile tepkiler de yaratıyor, dini çevrelerin sert saldırısına uğruyordu. Nitekim Viyana’daki dersleri dine aykırı bulunmuş ve bu yüzden 1802 yılında yasaklanmıştı. Zaten barınamaz hale geldiği ülkesini terk ederek Fransa’ya sığınmasının nedeni de buydu.</span></p>

      <p class="paragraf para-style-override-6"><span class="char-style-override-7">Öte yandan Dr. Gall’ın “kafatasçı” varsayımları kanıtlanmamış ve siyasal istismara elverişli statüleriyle bilim çevrelerinde inandırıcı olamıyor, kuşku ile karşılanıyordu.</span><span class="dipp" style="font-size:0.82em;"><a class="footnote-link" href="#footnote-225-167" id="footnote-225-167-backlink">167</a></span> <span class="char-style-override-7">Althusser’in deyimiyle “ilim adamlarının kendiliğinden felsefesi” olan materyalizm ise, başta ülkesine sığındığı III. Napolyon olmak üzere, geleneksel çevrelerin şimşeklerini çekiyordu.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Dr. Paul Broca 1861 yılında, Paris’te,</span> <span class="char-style-override-8">Antropoloji Derneği</span><span class="char-style-override-7">’nin bir toplantısında bazı zihni melekelerimizin (örneğin konuşma yeteneğimizin) beynimizin hangi bölgesinden kaynaklandığını açıklarken hayli farklı bir zemin üzerinde konuşuyordu. Aradan geçen zamanda tıp ilmi ilerlemiş, beyin cerrahisi önemli araştırmaların alanı haline gelmişti. Artık Dr. Broca kürsüde sadece bir anatomi ve fizyoloji uzmanı olarak değil, aynı zamanda bir beyin cerrahı olarak konuşuyordu. Kendisini nörobiyolojinin kurucusu yapan buluşu da bu alandaki çalışmalarının ürünüydü.</span></p>

      <p class="paragraf para-style-override-6"><span class="char-style-override-7">Dr Broca bu noktaya elbette tek başına gelmemişti. O da tıp ilimlerinde önemli atılımların beşiği olan Fransız ekolünün parlak temsilcilerinden biriydi. Zaten temel bulgularını Dr. Gall’in öğrencisi ve</span> <span class="char-style-override-8">Frenoloji Derneği</span><span class="char-style-override-7">’nin kurucularından biri olan Dr. J-B. Bouillaud’nun açıklamalarına borçluydu. Ne var ki bilim tarihi onun ismini benimsedi ve bilim kurucuları listesine Broca adını kaydetti.</span><span class="dipp" style="font-size:0.82em;"><a class="footnote-link" href="#footnote-225-168" id="footnote-225-168-backlink">168</a></span></p>

      <p class="paragraf para-style-override-6"><span class="char-style-override-7">Dr. Broca çağının ilerisinde, cumhuriyetçi fikirlere sahipti. “Irk”, “cins” gibi kategorilerin değişmez olduğu dogmasına katılmıyor, o da Darwin gibi evrime inanıyordu. Darwin’in ünlü eserinin yayımlandığı 1859 yılında, III. Napolyon diktası altında kurduğu</span> <span class="char-style-override-8">Antropoloji Derneği</span> <span class="char-style-override-7">de bu yüzden hükümetin baskısıyla karşılaşmış, izin almakta zorlanmıştı. Yine de, zamanın Eğitim Bakanlığı’nın</span> <span class="char-style-override-8">Dernek</span><span class="char-style-override-7">’te “dine, topluma ve hükümete aykırı davranışlar”dan kendisini sorumlu tutacağını ihtar etmesine aldırış etmeden çalışmalarını yürüttü. Kamu sağlığı ve eğitim konusundaki duyarlılığı ve bu alandaki etkinlikleri de bu çalışmalar içinde yer alıyordu.</span></p>

      <p class="paragraf para-style-override-6"><span class="char-style-override-7">Ne var ki, tüm ileri fikirlerine rağmen, Dr. Broca çağdaş rasyonalizmin ırkçı ve seksist fantezilerinden de tamamen sıyrılmış değildi. Örneğin, Dr. Broca’nın beyin hacmiyle zeka arasında kurduğu, fakat kanıtlayamadığı ilişkinin, kurucusu olduğu dernek’te “beyaz ırk”ın üstünlüğünü savunanlara malzeme olduğunu biliyoruz. Oysa Lord Byron’un beyninin 2 200 gram olmasına karşılık, XIX. yüzyılın en ansiklopedik kafalarından Anatole France’ın beyninin sadece 1 017 gram çekmesi, başlı başına bu iddianın gülünçlüğünü ortaya koymuştu. Buna rağmen Dr. Broca’nın kendisi de yüzlerce insan beynini inceledikten ve tarttıktan sonra erkek beyinlerinin kadın beyinlerinden ortalama 180 gram daha ağır olduğunu ve bunun da erkeklerin kadınlardan daha üstün olduğunu gösterdiğini ileri sürmüştü.</span><span class="dipp" style="font-size:0.82em;"><a class="footnote-link" href="#footnote-225-169" id="footnote-225-169-backlink">169</a></span> <span class="char-style-override-7">Kısaca bilim dünyası, siyaset ve felsefe dünyası ile sayısız tabu ve tuzaklarla dolu tehlikeli ilişkiler içindeydi.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">İlginçtir ki, Broca’nın ölümünden yüz yılı aşkın bir süre sonra da, günümüz nörobiyolojisinin en seçkin isimlerinden J-P. Changeux, gelişmesine önemli katkılarda bulunduğu disipline yöneltilen muhalefeti anlatırken altını çizdiği en güçlü maddeler yine materyalist felsefeye yöneltilen oklar olmuştur. “Sözcük sevimsiz ve itici de olsa”, diyor Changeux, “(bilim adamları için) materyalist bir dünya görüşünden kaçınmak zordur;</span> <span class="char-style-override-8">‘materyalist ideolojiler’</span><span class="char-style-override-7">in heyulası ve başlarına gelen baskı ve zulüm uygulamaları tüm belleklerde mevcuttur.”</span><span class="dipp" style="font-size:0.82em;"><a class="footnote-link" href="#footnote-225-170" id="footnote-225-170-backlink">170</a></span> <span class="char-style-override-7">İşin daha ilginç yönü de şuydu: J-P. Changeux günümüzde Hıristiyan filozof Paul Ricoeur’le tartışırken yine kendisinin materyalizmi eleştiri konusu oluyordu. Bu felsefi tartışmaya ileriki sayfalarda değineceğiz; fakat bundan önce, son kırk elli yıl içinde nörobiyoloji alanında tanık olduğumuz baş döndürücü gelişmeler hakkında bazı gözlemlerde bulunmamız gerekiyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Her şeyden önce şunu söyleyelim: Eğer günümüzde molekül biyolojisi, genetik ve zihinsel bilimler büyük aşamalar kaydetti ve kimilerine göre “pilot bilim” haline geldilerse, bunda sinir sistemimizin fizyolojik ve kimyasal içeriğini çözümleyen ve işleyişini görüntüleyen teknolojik gelişmelerin çok büyük bir rolü oldu. Ortaya çıkan bulgular gerçekten de şaşırtıcı ve baş döndürücüydü.</span></p>

      <p class="paragraf para-style-override-6"><span class="char-style-override-7">Şaşırtıcıydı; çünkü insan genlerinin sayısının yakın tarihlere kadar sanıldığı gibi yüz bin kadar değil, 20-25 bin civarında, yani ancak 450 milyon sene önce mütasyona uğramış ilk omurgalı balıktaki kadar olduğu anlaşılmıştı.</span><span class="dipp" style="font-size:0.82em;"><a class="footnote-link" href="#footnote-225-171" id="footnote-225-171-backlink">171</a></span> <span class="char-style-override-7">Bu şaşırtıcı buluş katrilyonla ölçülen nöron bağlantılarında genlerin tayin edici niteliğini göreselleştiriyordu. Burada anımsayalım ki daha gen sayımızın yüz bin sanıldığı bir tarihte, genetik uzmanı A. Jacquard, yüz milyar kadar sinir hücresi (nöron) arasında sinapslar aracılığıyla kurulan bağlantı sayısının katrilyonla ifade edildiğine işaret etmiş ve “genetik program bu kadar delice bir olguyu nasıl kontrol edebilir?” diye sormuştu.</span><span class="dipp" style="font-size:0.82em;"><a class="footnote-link" href="#footnote-225-172" id="footnote-225-172-backlink">172</a></span> <span class="char-style-override-7">Şimdi genlerin işlevsel göreliliği iyice ön plana çıkıyor ve “ırkçı” duruşlara yol açan katı bilimsel determinizm temelsiz kalıyordu.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Beyin mimarisinin baş döndürücü zenginliği yeni sorular gündeme getirmiş ya da kimi geleneksel soruların sorgulanma alanlarını değiştirmişti: Bellek nedir? “Bilinçaltı” denilen olgu nörobiyolojik planda nesnel bir varlığa sahip midir? Kişisel bilincimiz nasıl oluşuyor? Bildiklerimizi nasıl öğreniyoruz? Artık bütün bu sorular filozof ve psikologların tekelinden çıkmış, laboratuar çalışmalarının da konusu haline gelmişti. Ne var ki, beyin mimarisi gizemini her gün biraz daha dışa vururken, alınan mesafe de henüz kesin yargılara elverişli görünmüyordu ve Dr. Eric Kandel’in yakınlarda yaptığı ikaz, kuşkusuz, bu gibi acelecileri hedef almıştı: “Nöro-bilimlerin geleceği parlak”, diyordu ünlü psikiyatr, “fakat tehlike şurada ki kimilerinin aştığımızı sandığı dağın henüz eteklerinde bulunuyoruz; oysa dağ çok büyük ve onu aşmamız daha yüz yıl alacak.”</span><span class="dipp" style="font-size:0.82em;"><a class="footnote-link" href="#footnote-225-173" id="footnote-225-173-backlink">173</a></span> <span class="char-style-override-7">Yine de bu alandaki araştırıcılar bir yandan arayıcı (heuristic) ve yön gösterici varsayımlar ortaya atarken, öte yandan da determinist reçeteler, bilimsel fanteziler icat etmekten geri kalmıyorlardı. Bu bakımdan, günümüzdeki durumu tartışmadan önce, bir Fransız bilim adamının son elli yıl içinde nörobiyoloji alanında üretilmiş ve bugün de yer yer karşımıza çıkan “</span><span class="char-style-override-8">nöro-mitoloji</span><span class="char-style-override-7">” örneklerini nasıl sergilediğini görmemiz öğretici olmaz mı?</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Gerçekten de Gérard Percheron, nörobiyolojik “</span><span class="char-style-override-8">mitoloji</span><span class="char-style-override-7">”leri sorguladığı incelemesinde, (daha önce işaret ettiğimiz beyin hacmi ve kafatası şekliyle ilgili tezler dışında) günümüzde hâlâ varlığını sürdüren birçok</span> <span class="char-style-override-8">mitolojik</span> <span class="char-style-override-7">önyargı sayıyor. Örneğin bunlardan biri beynin sağ yarımküresi ile sol yarımküresi arasındaki işlevsel farklılaşmaların keyfi ve sembolik genellemelere yol açmasıdır. Buradan hareketle kimi nörologlar aklı, girişkenliği, hatta “erkeksi özü” barındıran sol beynin “Batı’nın nitelikleri”ni; heyecanı, sanatı ve “kadınsı özü” barındıran sağ beynin de “Doğu’nun nitelikleri”ni taşıdığını dahi iddia etmişlerdi.</span><span class="dipp" style="font-size:0.82em;"><a class="footnote-link" href="#footnote-225-174" id="footnote-225-174-backlink">174</a></span> <span class="char-style-override-7">Nörobiyolojinin bugünkü verileri bu gibi gülünç iddiaların temelsizliğini ortaya koymuştur.</span></p>

      <p class="paragraf para-style-override-6"><span class="char-style-override-7">Buna karşılık, 1960’larda, Amerikalı nörobiyolojist Paul MacLean üç katlı bir beyin anatomisinden hareket ederek insanların kişilik yapılarını aydınlattığını sanırken, günümüzde hâlâ taraftar bulan başka mitolojik bir önyargı içindeydi.</span><span class="dipp" style="font-size:0.82em;"><a class="footnote-link" href="#footnote-225-175" id="footnote-225-175-backlink">175</a></span> <span class="char-style-override-7">Ona göre insan beyni evrimin üç aşamasını temsil eden zamanlarda ortaya çıkmış üç katmandan oluşuyordu. En altta, beyin kökünde yer alan “sürüngen beyin” (reptilian brain) açlık, susuzluk, nefes alma, cinsel ilişki gibi hayati işlevler konusunda görevli idi. Bir üst katmanı oluşturan “eski-memeli beyin” ise arzu, öfke, korku, üzüntü, sevinç ve şefkatten oluşan altı temel duygumuzu harekete geçiriyordu. Nihayet yeni-memeli ya da yeni-korteks adını verdiği üçüncü kısım ise insan zihninin en üst düzeydeki işlevlerini üstlenmişti.</span></p>

      <p class="paragraf para-style-override-6"><span class="char-style-override-7">P. MacLean’ın “üç katlı beyin – üç katlı kişilik” modeli gerçekten çarpıcıydı. Ne var ki Arthur Koestler’in geniş kitlelere tanıttığı bu model, yaratıcısı MacLean’a göre bir “ilkel günah” ile malûl idi. Buna göre gerçekte evrim tamamlanamamış,</span> <span class="char-style-override-8">Homo Sapiens</span><span class="char-style-override-7">’in ortaya çıktığı</span> <span class="char-style-override-7">Cro-Magnon çağda durmuştu ve bu yüzden yeni-korteks (zihinsel işlemler bölgesi) alt katmanlarla sağlıklı bir iletişim içinde bulunamıyor, onları sıkı bir biçimde kontrol edemiyordu. Bu durum da insan davranışlarına sık sık egemen olan şiddetin ve ilkelliklerin anlaşılmasında açıklayıcı oluyordu. Percheron ciddi bilimsel eleştirilere konu olan bu açıklamaların, ayrıca ne tür ideolojik kılıflara bürünebileceğini, bizlere A. Koestler’in ölümü dolayısıyla bir Fransız dergisinde çıkan yazı ve fotoğraflardan örnekler vererek sergilemiştir.</span><span class="dipp" style="font-size:0.82em;"><a class="footnote-link" href="#footnote-225-176" id="footnote-225-176-backlink">176</a></span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">G. Percheron günümüzde yaygın nöro-mitoloji türleri içinde “en sık kullanılan” türün nöronlar arasında bilgi taşıyan ve sinir sistemimizin akışkanlığını sağlayan kimyasal tözler (“neuro-transmetteurs”) konusunda olduğunu söylüyor. Gerçekten de sinirsel taşıyıcıları ön plana çıkaran bu yaklaşıma göre “kimyasal tözlerin incelenmesi araştırmanın amacı haline geliyor” ve çeşitli heyecan ve duygularımız bir “kimyasal töz” şeklinde algılanan bir sinirsel-taşıyıcı adıyla anılmaya başlanıyordu: Changeux’nin</span> <span class="char-style-override-8">dopamin</span> <span class="char-style-override-7">adlı taşıyıcıyı “zevk sinapsı” olarak adlandırması, bazı nörobiyolojistlerin “keder peptidi”nden söz etmeleri ya da, değişik bir planda, öfke ve saldırganlıkla ilişkisi bilinen adrenalin salgısının bir “öfke tözü” şeklinde algılanması gibi. G. Bachelard, “</span><span class="char-style-override-8">Bilimsel Esprinin Oluşumu</span><span class="char-style-override-7">” başlıklı eserinde bilimsel çalışmayı zedeleyen engelleri sayarken bu tarz yaklaşımı da “tözcü epistemolojik engel” diye eleştirmemiş miydi?</span></p>

      <p class="paragraf para-style-override-6"><span class="char-style-override-7">Aslında kimyasal tözlerle insanın heyecan, duygu ve düşünceleri arasında doğrudan bir ilişki bulunmuyor. Bir nöronun başka bir nörona belli bilgiler taşıması, rol oynadığı süreç bütünüyle göz önünde bulundurulmadan, elbette ki o nöronun acı ya da zevk üretmesi vb. gibi yorumlanamaz. Oysa bu nöro-mitoloji türünün yaratıcı ya da taşıyıcıları bu tarz yakıştırmalardan geri durmamışlar, hatta bu keyfi kullanımı ideolojik plana da aktarmışlardır. G. Percheron bu konuda da “siyasal militanlar biyokimya açısından bir uyuşturucu bağımlısı gibi görülmelidirler” diyen bir bilim adamını örnek gösteriyor.</span><span class="dipp" style="font-size:0.82em;"><a class="footnote-link" href="#footnote-225-177" id="footnote-225-177-backlink">177</a></span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Nihayet G. Percheron’un işaret ettiği, nöro-mitoloji halini almış başka bir “bilimsel” iddia da, Descartes’tan beri insan beynini bir “makine” gibi algılayan tezdir. Beyni bir dev bilgisayar gibi tasarlayan akım içinde yer alan bu tez de, günümüzde, Descartes’ın madde ve ruh ayrımına dayanan düalizmi bir yana bırakılarak tamamen materyalist zeminde savunucular buluyor; klinik araştırmaların konusu olduğu gibi felsefi spekülasyonların da malzemesini teşkil ediyor.</span></p>

      <p class="paragraf para-style-override-6"><span class="char-style-override-7">Fransız bilim adamı nörobiyoloji bulgularının ne gibi keyfi genellemelere yol açabileceğini (ve açtığını) sergiledikten sonra, molekül biyolojisi ve farmakoloji gibi “rakip, fakat müttefik” iki kaynaktan beslenen biyokimyanın beyin araştırmalarında “egemen” hale geldiğini ve bunun da nörobiyolojiyi tamamen indirgemeci bir pozitivizme dönüştürdüğünü söylüyor. Nörobiyolojinin tıpkı sosyo-biyoloji gibi her türlü kötü kullanıma elverişli bir “ideoloji” olduğunu da not eden Percheron, “nörobiyoloji hiçbir zaman bilinçten, kültürden, sembolik üretimden söz etmez; diyor; bu bakımdan insan davranışını açıklamaya ve betimlemeye elverişli değildir.”</span><span class="dipp" style="font-size:0.82em;"><a class="footnote-link" href="#footnote-225-178" id="footnote-225-178-backlink">178</a></span></p>

      <p class="paragraf para-style-override-6"><span class="char-style-override-7">G. Percheron’un nörobiyolojiye öğretici ve haklı itirazlarını kuşkusuz sadece şahsına özgü itirazlar olarak değerlendiremeyiz. Genellikle felsefi bir kültüre dayanmayan ve mekanik bir materyalizmin sınırlarını aşmayan açıklamalar Amerikalı filozof J. R. Searle’ün dediği gibi “saplantı nevrozu”na</span><span class="dipp" style="font-size:0.82em;"><a class="footnote-link" href="#footnote-225-179" id="footnote-225-179-backlink">179</a></span> <span class="char-style-override-7">benzer tutumlara yol açıyor ve geniş bir coğrafyada olumsuz yankılar uyandırıyor. Buna karşılık, radikal dışlamalar da, bilimsel araştırmalarda artık hiçbir itibarı olmayan idealist temelli açıklamalara ve başka türlü “mitoloji”lere kapıyı aralamıyor mu?</span></p>

      <p class="paragraf para-style-override-6"><span class="char-style-override-7">Bu ikilemi aşmamızı sağlayacak bir perspektif bulunamaz mı?</span></p>

      <p class="paragraf para-style-override-6"><span class="char-style-override-7">Böyle bir perspektif arayışına geçmeden, bu rahatsızlığı hisseden günümüz nörobiyolojistlerinin ciddi felsefi okumalara bol zaman ayırdıklarına ve bulgularını filozoflarla tartışarak sağlamlaştırmak istediklerine işaret etmeliyiz.</span><span class="dipp" style="font-size:0.82em;"><a class="footnote-link" href="#footnote-225-180" id="footnote-225-180-backlink">180</a></span> <span class="char-style-override-7">Burada yukarıdaki satırlarda sözünü ettiğimiz Changeux-Ricoeur tartışmasına yeniden dönebiliriz. Gerçekten de insan varlığını nöronlarla (ve sadece nöronlarla –</span> <span class="char-style-override-8">‘Homme neuronal’</span><span class="char-style-override-7">) açıklayan bir bilim adamıyla (Changeux), dindar bir filozofun (Ricoeur) tartışması ne doğurabilir?</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Böyle bir tartışmanın çıkmaza ve yapay şekilde sürdürülen bir sağırlar diyaloguna dönüşmesi kaçınılmaz değil miydi? Sanıyorum ki iki düşünür arasındaki epistemolojik kopukluğu Ricoeur’ün sözünü ettiği tek bir sözcükle sergilememiz mümkündür: Aşkınlık! Madde dünyası ile bilinç ve anlam dünyası arasındaki bir türlü doldurulamayan boşluk!</span><span class="dipp" style="font-size:0.82em;"><a class="footnote-link" href="#footnote-225-181" id="footnote-225-181-backlink">181</a></span></p>

      <p class="paragraf para-style-override-6"><span class="char-style-override-7">Felsefi dayanaklarını hermenötik, fenomenoloji ve refleksif felsefe akımlarına dayandıran P. Ricoeur söyleşiye başlarken “giriş tezi”ni şöyle ifade ediyor: “İki tarafın tezleri birbirine indirgenemeyen ve birbirinden de çıkarılamayan, heterojen söylemlerdir. Bir söylemde nöronlar ve bunlar arasındaki bağlantılar; öteki söylemde ise bilgi, eylem ve duygu, yani değerler, dürtüler ve niyetlerle karakterize edilen edimler ve haller söz konusudur.”</span><span class="dipp" style="font-size:0.82em;"><a class="footnote-link" href="#footnote-225-182" id="footnote-225-182-backlink">182</a></span> <span class="char-style-override-7">İşte sözü edilen “aşkınlık”a (“transcendance”a) götüren epistemolojik kopukluk da buradan kaynaklanıyor. Ricoeur’ün düşüncesine dayanak yaptığı “aşkınlık”, Kant’a göre</span> <span class="char-style-override-8">norm koyma</span> <span class="char-style-override-7">yeteneğimizin varoluş koşulu olarak beliren beşeri özerkliği açıklıyor ve bu perspektifte normla özgürlüğün birbirini “karşılıklı ve eşzamanlı olarak” doğurması ahlaki yaşantımızı belirliyor.</span><span class="dipp" style="font-size:0.82em;"><a class="footnote-link" href="#footnote-225-183" id="footnote-225-183-backlink">183</a></span> <span class="char-style-override-7">Oysa doğada, genlerimizde ya da nöronlarımızda normlardan, ereksellikten söz edebilir miyiz?</span></p>

      <p class="paragraf para-style-override-6"><span class="char-style-override-7">Edebiliriz, diyor Changeux ve bu konuda Spinoza’ya göndermeler yapıyor. Hollandalı filozof, daha XVII. yüzyılda, “bir nesnenin, sadece onu istediğimiz, arzuladığımız ve onun peşinde koştuğumuz için iyi olduğuna hükmediyoruz” dememiş miydi?</span></p>

      <p class="paragraf para-style-override-6"><span class="char-style-override-7">Changeux ile Ricoeur’ün uzun soluklu tartışmasını burada özetlemeye kalkacak değilim. Fakat bu vesileyle Spinoza’nın çağdaş nörobiyolojistlerin adeta ortak referansı haline geldiğini söyleyebiliriz sanıyorum. Bu konuda, yine felsefi sistemlerle hesaplaşarak Descartes’ı “haksız”, Spinoza’yı ise “haklı” bulan R. Damasio’dan da kısaca söz etmenin sırası gelmiş bulunuyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Çağdaş nörobiyolojinin önde gelen isimlerinden olan Antonio R. Damasio da insan bilincini ve kişilik duygusunu tamamen biyolojik kavram ve verilerle açıklayan bir kuram getiriyor. Ve bunu yaparken, o da Changeux gibi filozoflarla tartışıyor ve bulgularının dayanaklarını XVII. yüzyıl felsefesinde arıyor. Vardığı sonuç, iki ayrı kitabına başlık yaptığı iki basit saptamada yatıyor: Descartes yanıldı; Spinoza haklıydı!</span></p>

      <p class="paragraf para-style-override-6"><span class="char-style-override-7">Descartes yanıldı; çünkü “düşüncenin vücuttan tamamen bağımsız bir etkinlik olduğunu sanıyordu ve düşünen şeyle</span> <span class="char-style-override-8">(res cogitans)</span><span class="char-style-override-7">,</span> <span class="char-style-override-7">organlardan oluşan, alana yayılmış ve düşünmeyen vücut</span> <span class="char-style-override-8">(res extensa)</span> <span class="char-style-override-7">arasında yaptığı ayrım bu düşüncesinin ifadesiydi.”</span><span class="dipp" style="font-size:0.82em;"><a class="footnote-link" href="#footnote-225-184" id="footnote-225-184-backlink">184</a></span> <span class="char-style-override-7">Buna karşılık Spinoza haklıydı; çünkü, Hollandalı filozof “ihtiyaçların, dürtülerin, heyecanların, duyguların, kısaca</span> <span class="char-style-override-8">affectus</span> <span class="char-style-override-7">adını verdiği bütünlüğün” insan kişiliğinin temelini oluşturduğuna inanıyor ve Descartes’ın düalizmini yadsıyordu.</span><span class="dipp" style="font-size:0.82em;"><a class="footnote-link" href="#footnote-225-185" id="footnote-225-185-backlink">185</a></span></p>

      <p class="paragraf para-style-override-6"><span class="char-style-override-7">Biz A. Damasio’nun Spinoza konusundaki uzun açıklamalarını felsefe tarihçilerinin ilgisine bırakalım ve kişilik konusunda geliştirdiği özgün kurama geçelim. Yazarın ayrı bir kitapta sunduğu bu kuramın şeklen Freud’un topiğine benzeyen üç katmanlı bir bilinç kuramı olduğunu görüyoruz. Böylece, Damasio’ya göre, zihin hayatımız</span> <span class="char-style-override-8">ön-bilinç,</span> <span class="char-style-override-8">çekirdek bilinç</span> <span class="char-style-override-7">ve</span> <span class="char-style-override-8">yaygın bilinç</span> <span class="char-style-override-7">olmak üzere üç katmandan oluşuyor.</span><span class="dipp" style="font-size:0.82em;"><a class="footnote-link" href="#footnote-225-186" id="footnote-225-186-backlink">186</a></span> <span class="char-style-override-7">Bunlardan, 1)</span> <span class="char-style-override-8">Ön bilinç,</span> <span class="char-style-override-7">“organizmamızın fizik yapısının durumunu anı anına haritalayan nöron kümeleri koleksiyonunu”; 2)</span> <span class="char-style-override-8">Çekirdek bilinç,</span> <span class="char-style-override-7">“gizemini hâlâ çözemediğimiz bir şekilde” belli bir andaki benlik duygumuzu; 3)</span> <span class="char-style-override-8">Yaygın bilinç</span> <span class="char-style-override-7">ise belleğimiz, kültürümüz ve etik değerlerimizi, kısaca üst zihinsel dünyamızı ifade ediyor ve Damasio bizlere bunların, şu ana kadar bilinenlere katkıda da bulunarak, nöron bağlantılarını sergiliyor.</span></p>

      <p class="paragraf para-style-override-6"><span class="char-style-override-7">Amerikalı bilim adamının psişik mekanizmalarımızla nörolojik yapımız arasındaki aynılık konusundaki (bu alanda uzman olmayanların da izleyebileceği) açıklamaları kuşkusuz çok öğreticidir ve yayınlanır yayınlanmaz 18 dile çevrilen eser bütün dünyada yankılar uyandırmıştır. Bu bulgulara bizler de kayıtsız kalabilir miyiz?</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Nörobiyolojik materyalizme dayanan kuramlar kuşkusuz çağdaş felsefi tartışmaları etkileyecek unsurlar da içeriyor.</span><span class="dipp" style="font-size:0.82em;"><a class="footnote-link" href="#footnote-225-187" id="footnote-225-187-backlink">187</a></span> <span class="char-style-override-7">Fakat kişilik kuramı konusunda son sözü söylüyorlar mı? Elbette ki hayır! Aksine, bize göre, bu konuda mutlaka başvurulması gereken bir kurama, tarihi maddeciliğe sırt çeviriyor ve onu görmezden geliyorlar; daha doğrusu, Balibar’ın Marksist felsefeyi anlatırken işaret ettiği gibi, kendilerinin de analiz edemedikleri nedenlerle bir çeşit “akademik anti-Marksizm”den kurtulamıyorlar.</span></p>

      <p class="paragraf para-style-override-6"><span class="char-style-override-7">Gerçekten de nörobiyolojik bulgularını tamamlamak üzere felsefe ve toplum bilimlerine başvuran bilim adamlarının hemen hepsinin referansları antik felsefeden çağdaş filozoflara kadar geniş bir liste oluşturduğu halde, bu listede Marx ya da Engels’in adının hemen hiç geçmemesi normal midir? Veya geçince de, Damasio’da olduğu gibi, bu göndermenin ilkel bir anti-komünizmin sınırlarını aşmaması anlamlı değil midir?</span><span class="dipp" style="font-size:0.82em;"><a class="footnote-link" href="#footnote-225-188" id="footnote-225-188-backlink">188</a></span></p>

      <p class="paragraf para-style-override-6"><span class="char-style-override-7">Çağdaş nörobiyoloji yazınının tarihi maddeci yöntemle değerlendirilmesi elbette ayrı ve ayrıntılı bir incelemeyi gerektirir. Fakat bu alandaki gelişmelere panoramik bir bakıştan öte bir iddiası olmayan bu yazıyı bitirirken, bu konuda da temel uyuşmazlığa işaretle yetineceğim.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Aralarındaki farklılıklar ne olursa olsun, nörobiyoloji temelli tüm çağdaş kuramlar insan kişiliğini genetik (doğal) ve çevresel (kazanılmış) yetenekler olmak üzere iki genel kategori altında inceliyorlar. Ne var ki “çevre” başlığı altında ele aldıkları öğeler (doğa, aile, teknoloji, toplum, kültür vb) heterojen ve çelişkilerle dolu bir yapının belirsizlikleri içinde anlamını yitiriyor. Ayrıca, genellikle biyolojik “altyapı”ya ağırlık verdikleri için çevresel öğeleri de selektif ve keyfi bir biçimde sunuyorlar. Oysa böyle bir yaklaşım, kendilerini, çoğu kez ayırdında da olmadan, toplumsal düzen karşısında tutucu ve uyum sağlayıcı bir davranış modelinin savunucusu yapıyor. Nitekim hemen tüm nörobiyoloji kuramcıları insanı “homeostatik” denge kalıpları içinde ele alıyorlar. Burada meselenin özüne geliyoruz.</span></p>

      <p class="paragraf para-style-override-6"><span class="char-style-override-7">Homeostazi nedir? Belli bir felsefeyle yüklü olan bu anahtar kavramla ne ifade edilmek isteniliyor?</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">A. Damasio “homeostazi” kavramını “vücudun durağan hallerini korumaya yönelik ve canlı organizmalara özgü, uyumlu fizyolojik tepkiler”</span><span class="dipp" style="font-size:0.82em;"><a class="footnote-link" href="#footnote-225-189" id="footnote-225-189-backlink">189</a></span> <span class="char-style-override-7">olarak tanımlıyor. Fakat bu formül, dolayladığı felsefe itibariyle başlı başına bir tutuculuk programı içermiyor mu?</span></p>

      <p class="paragraf para-style-override-6"><span class="char-style-override-7">Aslına bakılırsa Damasio insan kişiliğinin oluşumunda “toplumsal ilişkiler”i de ihmal etmiyor ve insanı anlamak için “sadece genel biyoloji ve nörobiyolojiye değil, toplumbilim yöntemlerine de başvurmak gereklidir” diyor. Ne var ki, yazarımız, insan kişiliğinde “ek düzenleme düzeyleri” olarak nitelediği toplumsal ve kültürel ilişkileri de “üst düzey uyum sağlayıcı düzenlemeler” olarak algılıyor ve mevcut düzene hiçbir şekilde itiraz etmeden sadece uyumu destekleyen nörolojik mekanizmaları ortaya çıkarmaya çalışıyor.</span><span class="dipp" style="font-size:0.82em;"><a class="footnote-link" href="#footnote-225-190" id="footnote-225-190-backlink">190</a></span> <span class="char-style-override-7">Böylece, Damasio, ait olduğu sınıfın (liberal burjuvazinin) perspektifini ve değerlerini hiç sorgulamadan evrensel değerler olarak sunuyor ve olumluyor. İşte</span> <span class="char-style-override-8">homeostatik</span> <span class="char-style-override-7">temelli tüm nörobiyolojik kişilik kuramları ile tarihi maddeci kişilik kuramı arasındaki temel fark da burada ortaya çıkıyor. Şöyle ki, daha önce Sève’le ilgili bölümlerde göstermeye çalıştığım gibi, tarihi maddeci yaklaşım insan kişiliğini tarihi dönemlere göre değişen ve Marx’ın “insanın ikinci doğası” dediği toplumsal ilişkiler içinde kavramaya çalışıyor. Bu evrimde, insanın, kendi özgül kişiliğini oluşturan edimleri</span> <span class="char-style-override-8">yeni yetenekler ve devrimci bilinç yaratıcı</span> <span class="char-style-override-7">biçimde, yani mevcut uyum ve istikrarı bozacak tarzda seferber edebileceğini; bu alanda da bir özgürlük marjına sahip olduğunu vurguluyor.</span></p>

      <p class="paragraf para-style-override-6"><span class="char-style-override-7">L. Sève, “Günümüze kadar gelen en klasik</span> <span class="char-style-override-8">ihtiyaç ve</span> <span class="char-style-override-8">motivasyon</span> <span class="char-style-override-7">anlayışlarında her şey homeostatik şemaya dayanıyor”, demektedir, “yani ihtiyaç ve arzudan doğan gerginliğe, bu gerginliği ortadan kaldıran ve sonuç olarak da yeni bir denge sağlayan bir edim yanıt veriyor; bu koşullarda kişiliğin ilerlemesinin ve etkinliğinin her türlü gelişmesini tasavvur etmek de teorik olarak olanaksız hale geliyor.”</span><span class="dipp" style="font-size:0.82em;"><a class="footnote-link" href="#footnote-225-191" id="footnote-225-191-backlink">191</a></span> <span class="char-style-override-7">Bu bağlamda, nörobiyolojistler arasında toplumsal ilişkilerin insan kişiliğini belirleyici niteliğini vurgulamak ve “devrimci motivasyon”dan söz etmek de “biyolojik yapımıza” ve “bilim”e aykırı öneriler olarak küçümseniyor. Kısaca her şey son tahlilde nörobiyolojiye indirgeniyor ve, örneğin, iktisadi kararların nörolojik temellerinin incelenmesi bile, aslında, şirketlerin “rasyonalitesini”, yani verimliliğin nasıl azamileştirileceğini sorgulayan bir çeşit liberal “</span><span class="char-style-override-8">nöro-ekonomi</span><span class="char-style-override-7">” oluşturmaktan öte bir anlam taşımıyor.</span><span class="dipp" style="font-size:0.82em;"><a class="footnote-link" href="#footnote-225-192" id="footnote-225-192-backlink">192</a></span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bu koşullarda</span> <span class="char-style-override-8">homeostatik</span> <span class="char-style-override-7">anlayışa itiraz eden ve</span> <span class="char-style-override-8">homeodinamik</span> <span class="char-style-override-7">kavramını öneren Steven Rose’un, aynı zamanda toplumsal düzeni eleştiren, sosyalist bir nörobiyolojist oluşunu bir rastlantı sayabilir miyiz? Bakınız ne diyor S. Rose: “Canlılık içsel olarak homeodinamiktir. Hayatımızın ya da her hangi bir canlı organizmanın yaşanmakta olan anı, sadece donmuş bir zaman parçası, yüz bin genin değişken ifadesinin belli bir anlık toplamı olarak açıklanamaz. Her anımız geçmişimiz tarafından biçimlendirilmiştir ve ancak geçmişimizle, bir organizmanın kişisel, özgül gelişme tarihiyle anlaşılabilir. Bu kitapta Dobzhansky’nin şu ünlü sözünü ne ilk ne de son defa tekrarlıyorum:</span> <span class="char-style-override-8">Biyolojide her şey ancak tarih ışığında anlam kazanır.</span><span class="char-style-override-7">”</span><span class="dipp" style="font-size:0.82em;"><a class="footnote-link" href="#footnote-225-193" id="footnote-225-193-backlink">193</a></span></p>

      <p class="paragraf para-style-override-6"><span class="char-style-override-7">Ve yine Rose’un perspektifinde, “toplumsal sorunları irdelemekten ziyade insanların beyinlerini değiştirmeye çalışmak, nöroteknolojilerin nerelere kadar gidebileceğini göstermektedir.. Lev Vygotsky ve Pyotr Anokhin gibi bu alanın öncülerinin fikirleri günümüzde tamamıyla ortadan kayboldu.. Doğu geleneklerinden ve Marksist gelenekten yola çıkarak, daha açık bir anlayış geliştirmek mümkün. Bu anlayışlar üründen ziyade süreçle ilgili.”</span><span class="dipp" style="font-size:0.82em;"><a class="footnote-link" href="#footnote-225-194" id="footnote-225-194-backlink">194</a></span></p>

      <p class="paragraf para-style-override-6"><span class="char-style-override-7">Mademki S. Rose, L. Vygotsky’nin adını etti, biz de yazımızı bu öncü düşünürün bir gözlemiyle bitirelim. 1930’larda bilim ve felsefe dünyasına şöyle sesleniyordu Marksist bilim adamı: “Özgür eylemin kaynaklarını ne ruhun tepelerinde ne de beynin derinliklerinde bulabiliriz. Fenomenologların idealist yaklaşımı da doğa bilimcilerin pozitivizmi kadar umutsuzdur.. Bilincin ve insan özgürlüğünün kaynaklarını insanlığın toplumsal tarihinde aramalıyız. Ruhu bulmak için onu kaybetmiş olmamız lazım.”</span><span class="dipp" style="font-size:0.82em;"><a class="footnote-link" href="#footnote-225-195" id="footnote-225-195-backlink">195</a></span></p>

      <p class="paragraf para-style-override-6"><span class="char-style-override-7">Kaybolan ruhumuzu bulmamızda ne Descartes’ın “</span><span class="char-style-override-8">cogito</span><span class="char-style-override-7">”su, ne Kant’ın</span> <span class="char-style-override-8">a priori kategorileri</span><span class="char-style-override-7">, ne Husserl’in “</span><span class="char-style-override-8">aşkın ego</span><span class="char-style-override-7">”su ve ne de Damasio’nun</span> <span class="char-style-override-8">nöron kümeleri</span> <span class="char-style-override-7">bizlere yardımcı olabilir. Tüm değerleri, onları üretenlere yabancı kılan ve bu durumu da (dini ya da laik kökenli) “kutsal” söylemlerle “doğru” ve “haklı” gibi gösteren toplumsal ilişkilerin fetişizmini çözümlerken, bunları değiştirmenin kavgasını da vermeye hazır mıyız?</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-166-backlink" id="footnote-225-166">166</a> <span>Jean-Pierre Changeux zihin bilimlerini “fizyoloji, moleküler biyoloji, psikoloji ve insan bilimleri arasında yakınlarda gerçekleşmiş olan ittifak” olarak tanımlıyor. J-P. Changeux ve Paul Ricoeur;</span> <span class="char-style-override-6">Ce qui nous fais penser, la Nature et la Règle;</span> <span>Paris, Odile Jacop, 2002, s. 19.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-167-backlink" id="footnote-225-167">167</a> <span>Franz Gall’in “kafatası” incelemeleri o dönemin fizik antropolojisini etkileyerek politik renkler kazanmış ve</span> <span class="char-style-override-6">Crania Americana</span> <span>(S. Morton, Filadelfiya, 1839),</span> <span class="char-style-override-6">Crania Britanica</span> <span>(J. Thurnam, Londra, 1865) gibi çalışmalara yol açmıştı. Bu akımın son örneklerinden biri de Kemalist Türkiye’de İsviçreli antropolog Eugene Pittard’dan alınan ilhamla ortaya atılan kafatasçı tarih tezidir. Bu konuda</span> <span class="char-style-override-6">Osmanlı Kimliği</span> <span>(İmge, 2000, s. 143-146) başlıklı kitabımda bilgi vermiştim.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-168-backlink" id="footnote-225-168">168</a> <span>Nörobiyoloji’nin kısa ve özlü bir tarihçesi için bkz. Jean Pierre Changeux,</span> <span class="char-style-override-6">L’Homme Neuronal,</span> <span>Paris, Fayard, 1983, s. 13-53.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-169-backlink" id="footnote-225-169">169</a> <span>İlginçtir ki beyin yapılarına bakarak erkekleri kadınlardan üstün görme tezi çok yakın tarihlerde bile savunucular bulmaktaydı. 1970’te üç Amerikalı nörolog beynin sol ve sağ yarımkürelerinin kadın ve erkeklerde farklı olduğunu ileri sürerek yeteneklerin de farklı olduğunu iddia etmişlerdi. Oysa 1995-2002 arasında 442 erkek ve 377 kadın beyni üzerinde manyetik rezonansla görüntüleme (IRM) yöntemiyle yapılan araştırma bunlar arasında hiçbir farkın olmadığını ortaya koymuştur. Bu konuda bkz. C. Vidal, D. Benoit-Browaeys;</span> <span class="char-style-override-6">Cerveau, Sexe et Pouvoir,</span> <span>Paris, Belin, 2005.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-170-backlink" id="footnote-225-170">170</a> <span>Changeux, Ricoeur;</span> <span class="char-style-override-6">Ce qui nous fais penser,</span> <span>s. 181.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-171-backlink" id="footnote-225-171">171</a> <span class="char-style-override-6">Le Monde</span> <span>23 Ekim 2004. Bu bulgular Avrupalı, Amerikalı ve Asyalı yirmi kadar araştırma enstitüsünün yürüttüğü ortak çalışmanın sonuçlarıdır.</span> <span class="char-style-override-6">Le Génome humain rétrecit.</span> <span>(21 Ekim 2004 tarihli</span> <span class="char-style-override-6">Nature</span> <span>dergisinde çıkan makalenin özeti).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-172-backlink" id="footnote-225-172">172</a> <span class="char-style-override-6">Le Nouvel Observateur,</span> <span>13-19 Kasım 1997. Albert Jacquard ile söyleşi. J-P. Changeux de beynimizin sadece bir milimetre küpünde 600 milyon nöron bağlantısı olduğunu söylüyor.</span> <span class="char-style-override-6">Raison et Plaisir,</span> <span>Paris, Odile Jacob, 2002, s. 19.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-173-backlink" id="footnote-225-173">173</a> <span>Dr. Eric Kandel (2000 Tıp Nobeli) ile söyleşi.</span> <span class="char-style-override-6">Newsweek,</span> <span>26 Mart 2006.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-174-backlink" id="footnote-225-174">174</a> <span>Gérard Percheron,</span> <span class="char-style-override-6">Neuromytologie: Cerveau, individu, espece et société,</span> <span>(</span><span class="char-style-override-6">Sur L’Individu</span> <span>başlıklı eser içinde), Paris, Seuil, 1987, s. 94-120.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-175-backlink" id="footnote-225-175">175</a> <span>Paul D. MacLean,</span> <span class="char-style-override-6">The Truine Brain in Evolution,</span> <span>New York, Plenum Press, 1990.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-176-backlink" id="footnote-225-176">176</a> <span>Percheron’un naklettiğine göre,</span> <span class="char-style-override-6">Figaro Magazine</span> <span>dergisi (30 Nisan 1983) A. Koestler’in ölümü haberine ayırdığı sayfalarda Sandinist devrimcilerin resimlerini koymuş ve altına şunları yazmıştı: “Sandinist Devrimciler: Güney Amerika devrimleri sürüngen beyine örnek teşkil edici bir biçimde davranma fırsatı veriyor. Heyecan, akılcılık üzerine galebe çalıyor ve kan banyosu kaçınılmaz oluyor.” Age. s. 108.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-177-backlink" id="footnote-225-177">177</a> <span>G. Percheron, age, s. 112. (Örnek gösterilen bilim adamı ve eseri: Y. Christen,</span> <span class="char-style-override-6">Biologie de l’Idéologie,</span> <span>Carrere, 1985.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-178-backlink" id="footnote-225-178">178</a> G. Percheron, age, s. 120.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-179-backlink" id="footnote-225-179">179</a> <span>John R. Searle,</span> <span class="char-style-override-6">La Redécouverte de L’Esprit,</span> <span>Paris, Gallimard, 1995, s. 57. (</span><span class="char-style-override-6">The Rediscovery of the Mind,</span> <span>The MIT Press, 1992).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-180-backlink" id="footnote-225-180">180</a> <span>Bu konuda Jacques Monod’un (1965 Tıp Nobel ödülü) 1970’lerde çok yankılar uyandıran</span> <span class="char-style-override-6">Le Hasard et la Nécessité</span> <span>başlıklı eseri, Doğa’da hiçbir erekselliğin olmadığını, canlının ve insanın ortaya çıkışının “Monte-Carlo kumarhanesinde kazanılmış milyara” (Seuil, 1970, s. 185) benzediğini belirtiyor ve tüm erekselci felsefelere, özellikle de diyalektik materyalizme yöneltilmiş bir bilimsel yanlışlama iddiası taşıyordu. Althusser’in “mekanik materyalizm, o halde idealizm” şeklinde kendisini eleştirmesine de yanıt veren bilim adamına verdiği karşılıkta, Althusser, Monod’un erekselliğe karşı duruşunu övmekle beraber “meslekten filozof olmayan” ilim adamının geliştirdiği “felsefi sistemi” küçümsüyor ve “idealizm” eleştirisini yineliyor.</span> <span class="char-style-override-6">Philosophie et Philosophie Spontanée des Savants (1967),</span> <span>Paris, François Maspero, 1974, s. 122-140.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-181-backlink" id="footnote-225-181">181</a> <span>P. Ricoeur’ün dini duygularının temelini oluşturan duygu da bu “aşkınlık” duygusudur. Burada belirtelim ki P. Ricoeur kendi dini duruşunu kiliselerin dışında, felsefi temelli bir duygu olarak sunuyor. Oysa materyalizme savaş açan birçok nörobiyolojist bu konuda çok daha açık ve angaje bir tutum sergilemişlerdir. Örneğin John C. Eccles (1963 Tıp Nobel ödülü) Kuanta fiziğinin belirsizliklerine dayandırdığı tezinin “son derece önemli teolojik sonuçları olduğunu” ve mevcut durumun “evrenin yaratıcısı, aşkın bir Allah’ın varlığı anlamına geldiğini” söylüyor. Bkz.</span> <span class="char-style-override-6">Comment la Conscience Controle le Cerveau,</span> <span>Paris, Fayard, 1997, s. 215.</span> <span class="char-style-override-6">(How the Self Controls Its Brain,</span> <span>New york, Springer-Verlag, 1994).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-182-backlink" id="footnote-225-182">182</a> <span>J-P. Changeux, P. Ricoeur, age. s. 23.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-183-backlink" id="footnote-225-183">183</a> <span>Aynı eser, s. 213.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-184-backlink" id="footnote-225-184">184</a> <span>Antonio R. Damasio,</span> <span class="char-style-override-6">L’Erreur de Descartes,</span> <span>Paris, Editions Odile Jacob, 1995. s. 311.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-185-backlink" id="footnote-225-185">185</a> <span>A. R. Damasio,</span> <span class="char-style-override-6">Spinoza avait raison,</span> <span>Paris, Odile Jacob, 2003. s. 14.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-186-backlink" id="footnote-225-186">186</a> <span>A. R. Damasio,</span> <span class="char-style-override-6">Le Sentiment même de Soi, Corps, Emotions, Conscience,</span> <span>Paris, Editions Odile Jacob, 1999.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-187-backlink" id="footnote-225-187">187</a> <span>Örneğin Damasio’nun, kimi dil felsefecilerinin ileri sürdüğü gibi dil ile düşüncenin arasında bir aynılık ilişkisi olduğu şeklindeki tezin nörobiyolojik verilere uygun olmadığını, dilin sadece düşüncenin farklı bir düzendeki çevirisi olduğunu göstermesi gibi. Age, 189-193.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-188-backlink" id="footnote-225-188">188</a> <span>A. R. Damasio,</span> <span class="char-style-override-6">Spinoza avait raison</span><span>, s. 171.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-189-backlink" id="footnote-225-189">189</a> <span>A. R. Damasio,</span> <span class="char-style-override-6">Le Sentiment de Soi,</span> <span>s. 144. (Damasio bu tanımı başka bir nörobiyolojiste, W. B. Cannon’a gönderme yaparak veriyor). Antoine Danchin de bireyin “dış dünya ile istikrarlı şekilde ve mümkün olduğu kadar çok sayıda etki-tepkiyi bütünleştirerek” kişisel (epijenetik) kimliğe ulaşmasını “homestatik süreç” olarak niteliyor.</span> <span class="char-style-override-6">Stabilisation Fonctionnelle et Epigenèse, Une approche biologique de la genèse de l’identité individuelle</span> <span>(</span><span class="char-style-override-6">L’Identité</span> <span>başlıklı eser içinde</span><span class="char-style-override-6">,</span> <span>Paris, PUF, 1983, s. 191.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-190-backlink" id="footnote-225-190">190</a> <span>A. Damasio,</span> <span class="char-style-override-6">L’Erreur de Descartes,</span> <span>s. 165.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-191-backlink" id="footnote-225-191">191</a> <span>L. Sève,</span> <span class="char-style-override-6">Marxisme et la Theorie de la Personnalité,</span> <span>Paris, Editions Sociales, 1965, s. 395.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-192-backlink" id="footnote-225-192">192</a> <span>ABD’de 2001 yılından beri ampirik çalışmalara konu olan “nöroekonomi”nin genel bir tablosu için bkz. Tyler Cowen,</span> <span class="char-style-override-6">Enter the Neuroeconomics: Why do investors do what they do?</span> <span>New York Times, 20 Nisan 2006. Fransız iktisatçısı Christian Schmidt, Amerika ve bazı Avrupa ülkelerinden (özellikle Almanya, İtalya ve İsviçre’den) sonra “nöroekonomi” araştırmalarının Fransa’da da Pastör Enstitüsü’nde J-P. Changeux tarafından başlatıldığını söylüyor. Schmidt’e göre bu çalışmalar davranışlarımızdaki rasyonalite ile heyecan mekanizmalarımız arasında bir bağlantı olduğunu, heyecanları düzenleyen nörolojik yapıların örselenmesinin rasyonel karar alma yeteneğini de ortadan kaldırdığını ortaya koymuştur. Bkz. C. Schmidt,</span> <span class="char-style-override-6">L’Apport de la Neurobiologie aux Sciences Economiques, Le Monde,</span> <span>19 Nisan 2006.</span> <span class="char-style-override-6">The Economist</span> <span>dergisi de (13-19 Ocak 2007) nöro-ekonomi alanındaki gelişmeleri “</span><span class="char-style-override-6">Akıldışı’nın zaferi mi?</span><span>” (“</span><span class="char-style-override-6">The Triumph of Unreason?</span><span>”) başlığı altında özetledi ve bu çalışmaların “rasyonel insan” olgusu ve “rasyonel karar alma” mekanizmasını temel kabul eden neoklasik iktisadın yanlışlığından kaynaklandığına işaret etti. Ayrıca, 2002 yılında ekonomi Nobel ödülünün, hayatında tek bir ekonomi dersi bile almadığını söyleyen, davranışçı okuldan psikolog Daniel Kahneman’a (Princeton Üniversitesi) verildiğini de anımsayabiliriz.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-193-backlink" id="footnote-225-193">193</a> <span>Steven Rose,</span> <span class="char-style-override-6">Lifelines: Biology beyond Determinism;</span> <span>Oxford University Press, 1998. s. 157. Kavramı ilk kez kendisinin kullanıp kullanmadığını bilmediğini söyleyen Rose özgürlük anlayışı olarak da Sartre’ın mutlak özgürlüğüne değil, “Marksist anlamda zorunluluk özgürlüğüne” inandığını ifade ediyor. s. 18. Rose’a gönderme yapan Damasio da, şaşırtıcı bir şekilde, homeodinamik kavramını “inandırıcı” buluyor. Bkz.</span> <span class="char-style-override-6">Le Sentiment..,</span> <span>s. 146.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-194-backlink" id="footnote-225-194">194</a> <span>Steven Rose ile söyleşi,</span> <span class="char-style-override-6">Bilim ve Gelecek,</span> <span>Nisan 2006.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-195-backlink" id="footnote-225-195">195</a> <span>Sève aktarıyor, age, s. 281. (A. Louria,</span> <span class="char-style-override-6">Vigotski et les Fonctions Psychiques, Recherches Internatinoles</span><span>, 1966, sayı, 1).</span></p>
        </div>
      </div>
    </div>
  </div>
</body>
</html>
