<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc3">Ağustos 1999 : DÜNYALI ADAM</h2>

  <p class="Standard6" dir="ltr"></p>

  <p class="Standard6" dir="ltr">HER kimse, dur durak bilmeden kapıyı çalıyordu. Bayan Ttt kapıya koştu:</p>

  <p class="Standard6" dir="ltr">— Evet?</p>

  <p class="Standard6" dir="ltr">Alabildiğine şaşıran adam donup kaldı:</p>

  <p class="Standard6" dir="ltr">— İngilizce konuşuyorsunuz!</p>

  <p class="Standard6" dir="ltr">— Ne konuşuyorsam onu konuşuyorum, dedi kadın.</p>

  <p class="Standard6" dir="ltr">Adam üniformalıydı. Yanında telaşlı, üstü başı kirli, fakat gülümseyen üç adam vardı.</p>

  <p class="Standard6" dir="ltr">— Çok düzgün bir İngilizce!</p>

  <p class="Standard6" dir="ltr">— Ne istiyorsunuz? diye sordu Bayan Ttt.</p>

  <p class="Standard6" dir="ltr">Adam gülümsedi:</p>

  <p class="Standard6" dir="ltr">— Siz bir Marslısınız! Dünya sizi tanımıyor kuşkusuz. Mars bir Dünyalı deyimidir. (Adamlarını göstererek) Dünyadanız. Ben Kaptan Williams. Birkaç saat önce Mars'a indik. Biz ikinci Araştırma Grubu'ndanız. Bizden önce Birinci Araştırma Grubu vardı, fakat onlara ne olduğunu bilmiyoruz. Her neyse, biz buradayız ve siz ilk karşılaştığımız Marslısınız!</p>

  <p class="Standard6" dir="ltr">Kadının kaşları çatıldı:</p>

  <p class="Standard6" dir="ltr">— Marslı mı?</p>

  <p class="Standard6" dir="ltr">— Demek istediğim şu ki, siz Güneş'ten uzaklığına göre dördüncü gezegende yaşıyorsunuz. Doğru mu?</p>

  <p class="Standard6" dir="ltr">— Çok basit, dedi kadın onları süzerek.</p>

  <p class="Standard6" dir="ltr">— Ve biz, diye konuştu adam, sonra elleriyle yanındakileri gösterdi: Biz Dünyadanız. Değil mi baylar?</p>

  <p class="Standard6" dir="ltr">— Evet, efendim!</p>

  <p class="Standard6" dir="ltr">Üç ses birden yükseldi:</p>

  <p class="Standard6" dir="ltr">— Burası Tyrr gezegenidir, dedi kadın. Belki bu özgün adı kullanmak istersiniz.</p>

  <p class="Standard6" dir="ltr">— Tyrr, Tyrr. (Kaptan bitkinlikle gülümsedi) Ne hoş bir ad! Fakat, güzel bayan, böyle güzel bir İngilizceyi nasıl konuşabiliyorsunuz?</p>

  <p class="Standard6" dir="ltr">— Konuşmuyorum, düşünüyorum, dedi kadın. Telepati!.. İyi günler!</p>

  <p class="Standard6" dir="ltr">Ve kapıyı kapattı.</p>

  <p class="Standard6" dir="ltr">Çok geçmeden kapı yine çalındı.</p>

  <p class="Standard6" dir="ltr">Kadın kapıya koştu:</p>

  <p class="Standard6" dir="ltr">— Şimdi ne var? dedi şaşkınlıkla.</p>

  <p class="Standard6" dir="ltr">Adamlar hâlâ oradaydı. Kaptan gülümsemeye çalıştı. Ellerini iki yana açtı:</p>

  <p class="Standard6" dir="ltr">— Bizi anladığınızı sanıyorum, dedi.</p>

  <p class="Standard6" dir="ltr">— Neyi? dedi kadın sertçe.</p>

  <p class="Standard6" dir="ltr">Adamın yüzü karmakarışık olmuştu:</p>

  <p class="Standard6" dir="ltr">— Biz Dünyadanız!</p>

  <p class="Standard6" dir="ltr">— Gerçekten çok işim var, dedi kadın. Yemek, bulaşık, temizlik, dikiş... Sanırım siz Bay Ttt ile görüşmek istiyorsunuz; yukarıda, çalışma odasında şimdi.</p>

  <p class="Standard6" dir="ltr">— Evet, dedi Dünyalı adam. Gözlerini kırpıştırdı. Kadını rahatsız etmekten sıkılmıştı. Bizi Bay Ttt ile görüştürün, lütfen!</p>

  <p class="Standard6" dir="ltr">— Yalnız şu anda çok meşgul. Kapı yine kapandı.</p>

  <p class="Standard6" dir="ltr">Kadının kapattığı kapı küstahça yumruklandı.</p>

  <p class="Standard6" dir="ltr">— Buraya bakın! diye bağırdı adam kapı açıldığında. Bir konuk böyle karşılanmaz.</p>

  <p class="Standard6" dir="ltr">Açık kapıdan içeri girdiler.</p>

  <p class="Standard6" dir="ltr">— Yerler tertemiz, diye bağırdı kadın. Çamur! Defolun! Eğer evime girmek istersen, önce postallarınızı yıkayın!</p>

  <p class="Standard6" dir="ltr">Adamlar çamurlu ayaklarına baktılar...</p>

  <p class="Standard6" dir="ltr">— Bu saçmalıklarla yitirecek zaman yok, dedi Kaptan. Bizi kutlamanızı beklerdim.</p>

  <p class="Standard6" dir="ltr">— Bu yaptığınızdan ötürü fırındaki kristal çöreklerim yanarsa, diye bağırdı kadın. Bir odun parçasıyla güzelce döverim sizi! (Sıcak fırına gidip baktıktan sonra geri döndü. Keskin sarı gözleri vardı. Cildi kahverengiydi ve bir çekirge kadar çevikti) Bekleyin burada. Bay Ttt ile kısa bir görüşme yapabilmeniz için izin isteyeceğim. Ne iş yapardınız?</p>

  <p class="Standard6" dir="ltr">Adam, sanki dayak yemekten korkan bir çocuk gibi inandırıcı olmaya çalışarak konuştu:</p>

  <p class="Standard6" dir="ltr">— Ona Dünya'dan geldiğimizi ve daha önceden böyle bir şeyin gerçekleşmediğini söyleyin, lütfen.</p>

  <p class="Standard6" dir="ltr">— Ne olmadığını? (Kahverengi ellerini kaldırdı) Önemi yok. Bekleyin, şimdi gelirim.</p>

  <p class="Standard6" dir="ltr">Taş yapının içinden kadının ayak sesleri geliyordu.</p>

  <p class="Standard6" dir="ltr">Dışarıda engin Mars göğünün altında, deniz dibinin ılık suyu gibi bir hava vardı. Adamlar birbirlerine baktılar. Ayak değiştirdiler. Parmaklarını çıtlattılar. Ellerini bel kemerlerine takıp beklemeye başladılar. Yukarıdan bağıran bir erkeğin sesi duyuldu. Kadın da aynı tonda bir sesle karşılık verdi. On beş dakika geçti. Mutfak kapısının önündeki Dünyalılar sıkıntıyla dolaşmaya başladılar.</p>

  <p class="Standard6" dir="ltr">— Sigara? dedi adamlardan biri.</p>

  <p class="Standard6" dir="ltr">Birer sigara yaktılar. Donuk beyaz dumanlar salarak tüttürmeye koyuldular. Üniformalarına çeki düzen verip, yakalarını düzelttiler. Yukarıdan gelen sesler homurtular ve fısıltılarla sürdü. Adamların önderi saatine baktı.</p>

  <p class="Standard6" dir="ltr">— Yirmi beş dakika, dedi. Bu kadar sürede yukarıda ne yaparlar merak ediyorum. Pencereye doğru yürüdü ve dışarıya baktı.</p>

  <p class="Standard6" dir="ltr">— Sıcak bir gün, dedi adamlardan biri.</p>

  <p class="Standard6" dir="ltr">— Ya, öyle, dedi bir başkası.</p>

  <p class="Standard6" dir="ltr">Yalnızca fısıltılar duyuluyordu, ardından o da kesildi. Evde çıt çıkmıyordu. Adamlar kendi soluklarını duyabiliyorlardı.</p>

  <p class="Standard6" dir="ltr">Bu sessizlik bir saat sürdü.</p>

  <p class="Standard6" dir="ltr">— Umarım bir tatsızlığa neden olmadık, dedi Kaptan. Gitti ve aralık duran oturma odasının kapısından baktı.</p>

  <p class="Standard6" dir="ltr">Bayan Ttt oradaydı, odadaki çiçekleri suluyordu.</p>

  <p class="Standard6" dir="ltr">— Bir şeyler unutmuş olduğumu biliyordum, dedi Kaptan'ı görünce. (Mutfağa doğru yürüdü) Özür dilerim. (Bir kâğıt parçası aldı) Bay Ttt çok meşgul. (Ocağa döndü) Bu yüzden görüşmek istemiyor. Bay Aaa ile görüşmenizi önerdi. Alın bu kâğıdı, mavi kanalı izleyerek iki çiftlik ilerideki Bay Aaa'ya gidin. 0 bilmek istediğiniz konularda size yardımcı olacaktır.</p>

  <p class="Standard6" dir="ltr">— Bir şey öğrenmek istemiyoruz, diye konuştu Kaptan, yüzünü ekşiterek: Zaten biliyoruz.</p>

  <p class="Standard6" dir="ltr">— Kâğıt verdim, daha ne istiyorsunuz? dedi kadın kestirmeden. Ve bir daha da ağzını açmadı.</p>

  <p class="Standard6" dir="ltr">— Peki, dedi Kaptan. Gitmeye pek gönlü yoktu, sanki bir şeyler bekliyormuş gibi durdu. Boş Noel ağacını seyreden üzgün bir çocuk yüzüyle baktı. Peki, dedi yeniden. Gelin, baylar.</p>

  <p class="Standard6" dir="ltr">Dört adam sıcak ve ıssız günün içinde kayboldular...</p>

  <p class="Standard6" dir="ltr"></p>

  <p class="Standard7" dir="ltr">***</p>

  <p class="Standard6" dir="ltr"></p>

  <p class="Standard6" dir="ltr">Yarım saat sonra, metal bir kaptan elektrik ateşi yudumlayarak kütüphanesinde oturan Bay Aaa, bahçenin taşlık yolundan gelen sesler işitti. Pencereye uzandı ve gözlerini kısarak yaklaşan üniformalı adamlara baktı.</p>

  <p class="Standard6" dir="ltr">— Bay Aaa siz misiniz? diye seslendi adamlardan biri.</p>

  <p class="Standard6" dir="ltr">— Benim.</p>

  <p class="Standard6" dir="ltr">— Sizinle görüşmemiz için Bay Ttt gönderdi bizi, diye bağırdı Kaptan.</p>

  <p class="Standard6" dir="ltr">— Niye böyle bir şey yaptı, diye sordu Bay Aaa.</p>

  <p class="Standard6" dir="ltr">— Çok meşguldü!</p>

  <p class="Standard6" dir="ltr">— Ya! Ama bu çok ayıp bir şey, dedi Bay Aaa alaycı bir sesle. Benim dertli insanları avutmaktan başka bir işim olmadığını mı sanıyor?</p>

  <p class="Standard6" dir="ltr">— Önemli bir sorun yok, efendim, diye bağırdı Kaptan.</p>

  <p class="Standard6" dir="ltr">— Olsun. O benim bileceğim iş. Okumam gereken bir sürü şey var. Bay Ttt saygısızın biridir. Bu, onun bana karşı yaptığı ilk saygısızlık değil. Lütfen sözümü bitiresiye, bayım, parmaklarınızla oynamayı kesin. Ve ilginizi bana verin, insanlar genellikle ben konuşurken dinlerler. Ya beni saygıyla dinlersiniz ya da konuşmam.</p>

  <p class="Standard6" dir="ltr">Durumdan rahatsız olan dört adam yerlerinde kımıldandılar. Ağızları açık kaldı ve kaptanın gözlerinde sinirden yaşlar belirdi.</p>

  <p class="Standard6" dir="ltr">— Şimdi, diyerek yeniden söze başlayan Bay Aaa, konferansını sürdürdü: Bay Ttt'nin yaptığı terbiyesizliğin doğru olduğunu mu sanıyorsunuz?</p>

  <p class="Standard6" dir="ltr">Dört adam birbirlerine baktılar. Sözü Kaptan aldı:</p>

  <p class="Standard6" dir="ltr">— Biz Dünyadanız.</p>

  <p class="Standard6" dir="ltr">— Onun çok nezaketsiz biri olduğunu biliyorum, diyen Bay Aaa, sözünün kesilmesinden hiç hoşnut değildi.</p>

  <p class="Standard6" dir="ltr">— Bir roket gemi... Onunla geldik. Uçarak!</p>

  <p class="Standard6" dir="ltr">— Ttt'nin yaptığı ilk düşüncesizlik değil bu, bildiğiniz gibi..</p>

  <p class="Standard6" dir="ltr">— Dünyadan...</p>

  <p class="Standard6" dir="ltr">— Niçin böyle akılsızca davranıyor? Çağırdım ve bunu anlattım ona...</p>

  <p class="Standard6" dir="ltr">— Tam dört kişiyiz; ben ve şu üç adam, benim mürettebatım.</p>

  <p class="Standard6" dir="ltr">— Onu çağırdım, evet, yine öyle yapacağını!</p>

  <p class="Standard6" dir="ltr">— Dünya... Roket... Adamlar... Yolculuk... Uzay...</p>

  <p class="Standard6" dir="ltr">— Çağır o herifi ve bir güzel sopa at diyor gönül! diye bağırdı Bay Aaa.</p>

  <p class="Standard6" dir="ltr">Adam, hayal perdesinden çekilen kuklalar gibi bir anda yok oldu. Birkaç dakika süreyle mekanik ya da buna benzer acayip sesler duyuldu. Aşağıda Kaptan ve adamları, gözlerini kısıp, uzakta tepelerin üstünde duran roketlerine sevgiyle baktılar.</p>

  <p class="Standard6" dir="ltr">Bay Aaa, çılgın bir savaşça edasıyla pencerede belirdi:</p>

  <p class="Standard6" dir="ltr">— Onu düelloya davet ettim. Tanrıların huzurunda düelloya! Bir düelloya!</p>

  <p class="Standard6" dir="ltr">— Bay Aaa... diye Kaptan bir kez daha söze girmeye çabaladı.</p>

  <p class="Standard6" dir="ltr">— Vurup öldüreceğim onu, duyuyor musunuz?</p>

  <p class="Standard6" dir="ltr">Bay Aaa, ilk kez görüyormuş gibi Kaptana dikkatle baktı :</p>

  <p class="Standard6" dir="ltr">— Nereden demiştiniz?</p>

  <p class="Standard6" dir="ltr">Kaptanın yüzünde bir gülümseme belirdi. Yanındaki arkadaşlarına fısıldadı: «Sonunda bir yerlere varıyoruz!» Bay Aaa'ya seslendi:</p>

  <p class="Standard6" dir="ltr">— Altmış milyon mil yol aştık. Dünya'dan geliyoruz!</p>

  <p class="Standard6" dir="ltr">Bay Aaa esneyerek konuştu:</p>

  <p class="Standard6" dir="ltr">— Yılın belirli zamanlarında yalnızca elli milyon mil tutar. Korkunç görünümlü bir silah vardı elinde. Evet, şimdi gitmek zorundayım. Senin işine yarayanın ne olduğunu bilmiyorum ama, al şu notu ve şu tepeleri aşıp kasabaya in. Orada Bay Iii'yi bul ve olup bileni anlat. O tam aradığın adamdır. Bay Ttt gibi budalanın teki değildir. Ben o Ttt denen herifi öldürmeye gidiyorum. Beni daha fazla alıkoymayın, siz benim işim değilsiniz.</p>

  <p class="Standard6" dir="ltr">— İş, iş, iş! diye bağırdı Kaptan. Dünyadan gelen adamlara bir hoş geldin demeyi de iş olarak görmek zorunda mısınız?</p>

  <p class="Standard6" dir="ltr">— Gülünç olmayın, herkes bilir bu hikâyeyi! diye homurdanan bay Aaa çarçabuk aşağıya indi. «Hoşça kalın!» dedi ve bir pergelin iki bacağını andıran yürüyüşle bahçe yolundan hızla uzaklaştı.</p>

  <p class="Standard6" dir="ltr">Dört gezgin donup kaldılar. Sonunda kaptan:</p>

  <p class="Standard6" dir="ltr">— Hâlâ bizi dinleyecek birini bulacağız, dedi.</p>

  <p class="Standard6" dir="ltr">— Belki kalkıp gidebilir ve yeniden inebilirdik, dedi adamlardan biri. Belki böyle yapmak onlara toparlanacak bir zaman tanır.</p>

  <p class="Standard6" dir="ltr">— Bu iyi bir düşünce olabilir, diye mırıldandı Kaptan.</p>

  <p class="Standard6" dir="ltr">Küçük kasaba; kapı önlerinde birikmiş birbirleriyle konuşan ya da selamlaşan insanlarla doluydu. Hoş görünümlü altın maskeler, mavi ve kırmızı maskeler, gümüş dudaklı ve bronz göz kapaklı, kendi mizaçlarına uygun maskeler takmış insanlardı bunlar.</p>

  <p class="Standard6" dir="ltr">Uzun yürüyüşün etkisiyle terleyen dört adam durdular ve küçük bir kıza Bay Iii'nin evini sordular.</p>

  <p class="Standard6" dir="ltr">Küçük kız başıyla bir işaret yaptı:</p>

  <p class="Standard6" dir="ltr">— Orada!</p>

  <p class="Standard6" dir="ltr">Kaptan saygıyla eğilip reverans yaptı. Küçük kızın tatlı yüzüne bakarak:</p>

  <p class="Standard6" dir="ltr">— Küçük kız, sana böyle seslenmek istiyorum.</p>

  <p class="Standard6" dir="ltr">Küçük kızı dizine oturttu ve küçük kahverengi ellerini avuçlarına aldı. Sanki yavrucağa, uyku öncesinde bir masal anlatıyormuş gibi büyük bir mutluluk duydu:</p>

  <p class="Standard6" dir="ltr">— Peki, küçük kız, burası nasıl bir yer? Altı ay önce bir roket gelmişti Mars'a, içinde bir adam vardı, adı York. Bir de onun arkadaşı vardı. Onlara ne oldu bilemiyoruz. Belki de bir kaza geçirdiler, parçalandılar. Bir roketle gelmişlerdi. Bizim geldiğimiz gibi. Görmüşsündür onu! Büyük bir roket! Biz, birincinin ardından gelen Araştırma Grubu'yuz. Dünyadan geldik...</p>

  <p class="Standard6" dir="ltr">Küçük kız elini çekti ve altın maskesini yüzüne geçirdi. Ardından oyuncak bir altın örümcek çıkardı ve Kaptan ona bir şeyler anlattığı sırada yere düşürdü. Altın örümcek uysal ve alışkın biçimde kızın dizine tırmandı. Kızın duygusuz maskesinin yarıklarından ilgisiz bakışlarını gören Kaptan onu uyardı ve hikâyesini bir kez daha anlattı.</p>

  <p class="Standard6" dir="ltr">— Bizler Dünyalı adamlarız, dedi. Bana inanıyor musun?</p>

  <p class="Standard6" dir="ltr">Kız, tozların içinde kıpırdayan ayak parmaklarına baktı:</p>

  <p class="Standard6" dir="ltr">— Evet.</p>

  <p class="Standard6" dir="ltr">— Güzel. Kaptan neşeli ve babacan bir hareketle, kızın ilgisini çekmek için kolunu çimdikledi. «Roket-gemimizi kendimiz yaptık. Buna da inanır mısın?»</p>

  <p class="Standard6" dir="ltr">Küçük kız parmağıyla burnunu karıştırdı:</p>

  <p class="Standard6" dir="ltr">— Evet.</p>

  <p class="Standard6" dir="ltr">— Ve... -çıkar parmağını burnundan küçük kız- ben Kaptanım ve...</p>

  <p class="Standard6" dir="ltr">— Tarihte hiç kimse böyle bir roket-gemi ile uzayı aşamadı, dedi küçük yaratık, ders anlatır gibi gözlerini yumarak.</p>

  <p class="Standard6" dir="ltr">— Harika! Nasıl bildin bunu?</p>

  <p class="Standard6" dir="ltr">— Oh, çok kolay, telepatiyle!.. Parmağını gelişigüzel dizine sildi.</p>

  <p class="Standard6" dir="ltr">— Peki, bizlerin ilk olarak aştığımızı duyunca heyecanlandın mı? diye bağırdı kaptan. Sevindin mi?</p>

  <p class="Standard6" dir="ltr">— Siz dosdoğru Bay Iii'yi görseniz daha iyi. (Oyuncağını yere düşürdü) Oyuncak örümcek uysal bir köpek gibi onu izledi.</p>

  <p class="Standard6" dir="ltr">Kaptan, boş kalan elleriyle kızın arkasından bakakaldı. Olduğu yere çömeldi. Gözleri yaşarmıştı. Dört adam kısa bir görüşme yaptılar.</p>

  <p class="Standard6" dir="ltr">Bay Iii kapıyı açtı. Bir konferansa hazırlanıyordu, fakat bir dakikasını ayırabilirdi. Eğer hemen içeriye girerlerse diledikleri konuyu anlatabilirlerdi.</p>

  <p class="Standard6" dir="ltr">— İlgiyle dinlemenizi diliyorum, dedi Kaptan. Kan çanağına dönmüş gözleriyle çok bitkin görünüyordu. Biz Dünya'dan geliyoruz. Bir roketimiz var. Dört kişiyiz; mürettebat ve kaptan. Bitkiniz, açız ve uyuyacak bir yer arıyoruz. Sizlerle tanışmak istiyoruz. Diyeceklerim özetle bunlar.</p>

  <p class="Standard6" dir="ltr">Bay Iii uzun boylu, sarı gözlü, zayıf biriydi. Masasının üstüne eğildi ve birtakım kâğıtları inceledikten sonra ilgisini yeniden konuklara yöneltti.</p>

  <p class="Standard6" dir="ltr">— Evet, sanırım yanımda form yok. (Masasının üstünü araştırdı) Nereye koymuştum bu formları? (Düşünmeye başladı) Nerede, nerede? Hah, burada! Tamam! (Kâğıtları eline aldı) Bu kâğıtları imzalamanız gerekiyor.</p>

  <p class="Standard6" dir="ltr">— Bütün bu bürokratik işlemlerden geçmek zorunda mıyız?</p>

  <p class="Standard6" dir="ltr">Bay Iii anlamamış gibi baktı ona:</p>

  <p class="Standard6" dir="ltr">—Dünyadan geldiğini söyledin, değil mi? Öyleyse, imzalamanızın bir sakıncası yok.</p>

  <p class="Standard6" dir="ltr">Kaptan adını yazdı:</p>

  <p class="Standard6" dir="ltr">— Mürettebatın da imzalamasını ister misiniz?</p>

  <p class="Standard6" dir="ltr">Bay Iii bir kaptana baktı, bir ötekilere baktı ve katıla katıla gülmeye başladı.</p>

  <p class="Standard6" dir="ltr">— Onların imzası! Hah hah hay! Ne garip! Onların, oh, onların imzası! (Gözünden yaşlar geldi. Hafifçe dizlerine vurdu ve kesik kesik gülmeyi sürdürdü. Kendini masasının üzerine koy verdi) Onların imzası ha!</p>

  <p class="Standard6" dir="ltr">Dört adam kaşlarım çatarak baktılar:</p>

  <p class="Standard6" dir="ltr">— Komik olan ne?</p>

  <p class="Standard6" dir="ltr">—- Onların imzası! (Bay Iii yapmacık bir neşeyle içini çekti) Çok komik. Bay Xxx'e anlatacağım bunu! (Doldurulan kâğıdı özenle gözden geçirdi. Hâlâ gülüyordu) Her şey tamam görünüyor. (Başını salladı) Eğer son kararda böyle bir çözüme gerek duyulursa, acısız ölüm için eşsiz bir anlaşma. Kendi kendine gülmesini sürdürdü.</p>

  <p class="Standard6" dir="ltr">— Ne için anlaşma?</p>

  <p class="Standard6" dir="ltr">— Konuşmayın! Sizin için bazı olağanüstü düşüncelerim var. Al bu anahtarı.</p>

  <p class="Standard6" dir="ltr">Kaptan duygulandı:</p>

  <p class="Standard6" dir="ltr">— Bizim için büyük bir onur bu!</p>

  <p class="Standard6" dir="ltr">— Anahtar kasabada bir evin falan değil. Boşuna sevinmeyin, dedi Bay Iii. Anahtar bu binada bir yer için. Şu koridordan geçin, karşınıza çıkan büyük kapıyı açın, girin ve sıkıca kapatın. Bu gece orada kalabilirsiniz. Sabah olunca Bay Xxx'i sizinle görüşmeye yollayacağım.</p>

  <p class="Standard6" dir="ltr">Kaptan anahtarı çekinerek aldı. Döşemeye bakıp kaldı. Adamları da kımıldadılar. Sanki kanları çekilmişti.</p>

  <p class="Standard6" dir="ltr">— Elinizden gelenin bu kadar olmaması gerektiğini sanıyorum, diye söze başladı Kaptan. Yani böyle yapmak, ya da böyle düşünmek... (Durakladı) Büyük tehlikelere göğüs gerdik. Uzun bir yol aştık. Sen hiç, ellerimize sarılıp, 'İyi yapmışsınız, kutlarım' demeyi düşünmez misin?</p>

  <p class="Standard6" dir="ltr">Bay Iii başını ellerinin arasına aldı:</p>

  <ul class="calibre4">
    <li class="calibre5">
      <p class="Standard6" dir="ltr">Kutlamamı mı? (Soğukça gülümsedi) Kutlamalar!.. (Dönüp uzaklaşırken) Hemen gitmeliyim. Anahtar işinizi görür, dedi.</p>
    </li>
  </ul>

  <p class="Standard6" dir="ltr">Onları önemsemeksizin masadaki kâğıtlarım topladı. Adamlar yerin dibine geçmişlerdi. Bay Iii, odada oyalandığı beş dakika boyunca, başları eğik bekleyen, güçlü bacaklarında derman kalmamış, gözlerinin feri sönmüş dört onurlu adama bir tek söz söylemedi. Odadan çıkıp gittiğinde, adamlar sinirden tırnaklarını yemekteydiler...</p>

  <p class="Standard6" dir="ltr">Öğleden sonranın sakin ve sıkıntılı saatleriydi. Koridora saptılar. Büyük ve parlak bir gümüş kapının önüne geldiler ve kapıyı gümüş bir anahtarla açtılar. Girdiler, kapıyı kapattılar. Güneşli, aydınlık bir salondaydılar. Masalara oturmuş ya da ayakta konuşan kadınlı erkekli gruplar vardı. Kapı sesi üzerine ilgileri üniformalı dört adamda toplandı.</p>

  <p class="Standard6" dir="ltr">Bir Marslı onlara doğru ilerleyip, hafifçe başıyla selamladı:</p>

  <p class="Standard6" dir="ltr">— Ben Uuu, dedi.</p>

  <p class="Standard6" dir="ltr">— Ben de Kaptan Jonathan Williams, Dünya'daki New York kentinden.</p>

  <p class="Standard6" dir="ltr">Salon o anda patladı!</p>

  <p class="Standard6" dir="ltr">Kalabalıktan çığlıklar yükseldi. Mutluluk çığlıkları atarak onlara doğru koştular. Kimileri masalara vuruyor, kimileri yerlerde yuvarlanıyordu. Dört adamı karga tulumba edip omuzlarına aldılar. Salonu altı kez döndüler ve altı kez havaya fırlatıp, şarkılar söylediler.</p>

  <p class="Standard6" dir="ltr">Dünyalı adamlar omuzlarda gezmekten serseme dönmüşlerdi. Çok geçmeden gülmeye ve birbirlerine seslenmeye başladılar:</p>

  <p class="Standard6" dir="ltr">— Hey! Çok güzel!</p>

  <p class="Standard6" dir="ltr">— Yaşamak dedikleri bu oğlum! He-heeyt!</p>

  <p class="Standard6" dir="ltr">Birbirlerine göz kırptılar. Eller üzerinde uçuyorlardı.</p>

  <p class="Standard6" dir="ltr">Kalabalık «Hurra!» diye bağırdı.</p>

  <p class="Standard6" dir="ltr">Dünyalı adamları bir masanın üzerine bıraktılar. Sesler kesildi. Kaptan gözyaşlarını güçlükle tutabildi:</p>

  <p class="Standard6" dir="ltr">— Sağ olun. Çok güzeldi, çok güzel!</p>

  <p class="Standard6" dir="ltr">— Bize kendinizden söz edin, Bay Uuu.</p>

  <p class="Standard6" dir="ltr">Kaptan konuştukça dinleyiciler başlarını salladılar. Kaptan arkadaşlarını tanıttı ve her biri küçük birer konuşma yaptılar, alkışlardan yüzleri kızardı.</p>

  <p class="Standard6" dir="ltr">Bay Uuu Kaptanın omuzuna dokundu:</p>

  <p class="Standard6" dir="ltr">— Dünyadan gelen bir başka insanı görmek çok güzel. Ben de Dünya'danım, dedi.</p>

  <p class="Standard6" dir="ltr">— Nasıl olur?</p>

  <p class="Standard6" dir="ltr">— Burada bulunanların çoğu Dünyalıdır.</p>

  <p class="Standard6" dir="ltr">— Sen?.. Dünya'dan mı?.. (Kaptan gözlerini adamdan ayıramadı) Fakat bu olanaksız değil mi?.. Roketle mi geldiniz? Uzay yolculukları dört yüzyıldır sürüyor mu?.. (Sesi bir düş kırıklığı taşıyordu) Hangi ülkeden geldin?</p>

  <p class="Standard6" dir="ltr">— Tuiereol. Yıllar önce, ispirmatik gücümle geldim.</p>

  <p class="Standard6" dir="ltr">— Tuiereol mu? (Kaptan bu sözcüğü ağzında çiğnedi) Böyle bir ülke bilmiyorum. Bu ispirtizma da ne oluyor?</p>

  <p class="Standard6" dir="ltr">— Ve Bayan Rrr, o da Dünya'dan. Değil mi, Bayan Rrr?</p>

  <p class="Standard6" dir="ltr">Bayan Rrr garip bir gülümsemeyle onayladı:</p>

  <p class="Standard6" dir="ltr">— Ve Bay Www, Bay Qqq, Bay Vvv de öyle!</p>

  <p class="Standard6" dir="ltr">— Ben Jüpiter'denim, diye açıkladı adamlardan biri. Bu durumuyla övünür gibiydi.</p>

  <p class="Standard6" dir="ltr">Ortalık durulmuştu şimdi, insanlar garip ve boş ziyafet masalarının çevresinde ayakta duruyorlardı. Sarı gözleri parıldıyordu ve çene kemiklerinin altında koyu gölgeler vardı. Çevresine göz atan Kaptan hiç pencere bulunmadığını gördü. Oysa içerisi, güneş vurmuş gibi aydınlıktı. Işık sanki duvarlardan yayılıyordu. Yalnızca bir kapı vardı. Kaptan ürktü:</p>

  <p class="Standard6" dir="ltr">— Çok karışık!.. Tuiereol Dünya'nın neresinde? Amerika'ya yakın mı?</p>

  <p class="Standard6" dir="ltr">— Amerika nedir?</p>

  <p class="Standard6" dir="ltr">— Amerika'yı hiç duymadın mı? Dünya'dan geldim diyorsun ve daha bunu bile bilmiyorsun.</p>

  <p class="Standard6" dir="ltr">Bay Uuu geri çekildi:</p>

  <p class="Standard6" dir="ltr">— Dünya bir denizler ülkesidir, başkaca bir şey değil, salt deniz. Hiç kara yoktur. Ben Dünya'danım ve Dünya'nın ne olduğunu biliyorum.</p>

  <p class="Standard6" dir="ltr">— Dur bir dakika! dedi Kaptan ve başını hafif geriye attı. Sen tam bir Marslı gibi görünüyorsun. Sarı gözler, kahverengi cilt...</p>

  <p class="Standard6" dir="ltr">— Dünya ormanlarla kaplı bir yerdir, dedi Bayan Rrr bilmiş bir tavırla. Ben Dünya'daki Orri'denim. Orası gelişkin bir gümüş uygarlığıdır.</p>

  <p class="Standard6" dir="ltr">Bunun üzerine Kaptan başını Bay Uuu'dan, sırasıyla Bay Www, Bay Zzz, Bay Nnn, Bay Hhh ve Bay Bbb'ye çevirdi. Onların sarı gözlerinin de soluk ışıkta parladığını gördü. Ürperdi. Sonunda kendi adamlarına baktı:</p>

  <p class="Standard6" dir="ltr">— Ne olduğunu anladınız mı?</p>

  <p class="Standard6" dir="ltr">— Neyin, efendim?</p>

  <p class="Standard6" dir="ltr">— Bu bir karşılama töreni değil, dedi Kaptan. Bitkin bir durumdaydı. Bu bir ziyafet de değil. Bunlar hükümet temsilcisi de değil. Bir sürpriz parti hiç değil. Gözlerine bakın, onlara kulak kabartın!</p>

  <p class="Standard6" dir="ltr">Soluklarını tuttular. Bu kapalı odada yalnızca gözlerin hareketi vardı. Herkes suskunluk içindeydi.</p>

  <p class="Standard6" dir="ltr">— Şimdi anlıyorum niye herkesin elimize bir not tutuşturup, birinden ötekine gönderdiğini şimdi anlıyorum. Ve şimdi buradayız...</p>

  <p class="Standard6" dir="ltr">— Neredeyiz, efendim?</p>

  <p class="Standard6" dir="ltr">Kaptan derin bir soluk alıp, hırsla boşalttı:</p>

  <ul class="calibre4">
    <li class="calibre5">
      <p class="Standard6" dir="ltr">Tımarhanedeyiz!</p>
    </li>
  </ul>

  <p class="Standard6" dir="ltr"></p>

  <p class="Standard7" dir="ltr">***</p>

  <p class="Standard6" dir="ltr"></p>

  <p class="Standard6" dir="ltr">Gece bastırdı. Geniş salon sessizliğe gömüldü ve geçirgen duvarların donuk ışığı kayboldu. Bir ahşap masanın çevresinde oturan dört Dünyalı, kafa kafaya verip fısıldaştılar. Adamlar ve kadınlar balık istifi yere uzanmışlardı. Karanlık köşelerde bir başına el ve kol hareketleri yapan adam ve kadınların karartıları vardı. Her yarım saatte bir Kaptan ve adamları gümüş kapıyı yokladılar!</p>

  <p class="Standard6" dir="ltr">— Hiçbir şey yapamayız, efendim. Gerçekten buraya tıkıldık!</p>

  <p class="Standard6" dir="ltr">— Bizim gerçekten deli olduğumuzu mu düşünüyorlar dersiniz, efendim?</p>

  <p class="Standard6" dir="ltr">— Kesin. Bizi neden coşkuyla karşılamadıklarını da aydınlatıyor bu. Bize hoşgörülü davranmalarına gelince; yalnızca bir delilik krizine, psikozlu durumumuzun nüksetmesine olanak tanımamak içindir. (Karanlıkta uyuyanları göstererek) Her biri deli! Nasıl bir hoş geldiniz gösterisi yaptılar ama! Orada bir an için (Gözlerinde bir ışık parlayıp söndü) Gerçek bir kabul gördüğümüzü sandım. Hep bir ağızdan bağırıyor, şarkı söylüyor, konuşuyorlardı. Çok hoştu, değil mi... böyle bir sonla bitesiye elbet...</p>

  <p class="Standard6" dir="ltr">— Bizi burada ne kadar tutarlar, efendim?</p>

  <p class="Standard6" dir="ltr">— Deli olmadığımızı kanıtlayıncaya dek.</p>

  <p class="Standard6" dir="ltr">— Bunu kanıtlamak zor olmayacaktır.</p>

  <p class="Standard6" dir="ltr">— Umarım öyledir.</p>

  <p class="Standard6" dir="ltr">— Pek emin görünmüyorsunuz, efendim.</p>

  <p class="Standard6" dir="ltr">— Evet. Şu köşeye bakın.</p>

  <p class="Standard6" dir="ltr">Karanlıkta bir adam yere çömeldi. Ağzından mavi bir alev yayıldı ve çevresinde dolanarak çıplak bir kadın biçimine dönüştü. Kobalt ışınının buharları içinde fısıldayıp, iç çekerek yavaş yavaş büyüdü.</p>

  <p class="Standard6" dir="ltr">Kaptan bir başka köşeyi gösterdi. Değişime uğrayan bir kadın vardı orada. Önce kristal bir sütunun içine girdi, ardından altın bir heykele dönüştü. Parlak bir sedir dalı durumunu açlıktan sonra yine bir kadın oldu.</p>

  <p class="Standard6" dir="ltr">Gece yarısına doğru tüm salon halkı hokkabazlık yapıyordu. Gece, dertlerin dökülmesi ve değişim vaktiydi.</p>

  <p class="Standard6" dir="ltr">— Büyücü bunlar, bunlar sihirbaz, diye fısıldadı Dünyalı adamlardan biri.</p>

  <p class="Standard6" dir="ltr">— Hayır, hastalık, delilik. Biz onların deliliklerini izledikçe bize de bulaştırıyorlar. Telepati. Kendi kendine telkin ve telepati.</p>

  <p class="Standard6" dir="ltr">— Bu sizi korkutmuyor mu, efendim?</p>

  <p class="Standard6" dir="ltr">— Evet. Eğer delilikleri bize böyle 'gerçek' gibi görünebiliyorsa; herhangi birimizi delilikleriyle büyülüyor, inandırıcı olabiliyorlarsa, bizi de deli diye görmeleri işten bile değildir.</p>

  <p class="Standard6" dir="ltr">Karanlıktaki adamlar korkularını değişik ünlemlerle belirttiler.</p>

  <p class="Standard6" dir="ltr">Geniş salonda, mavi, göz kamaştırıcı alevler fışkırıp buharlaştı; kızıl kumsalın küçük cinleri uyuyan adamların dişleri arasında dolaştı; kadınlar yağlı yılanlar oldular; çeşitli hayvanların ve sürüngenlerin kötü kokuları yayıldı ortalığa.</p>

  <p class="Standard6" dir="ltr">Sabah olduğunda, her biri dinlenmiş, mutlu ve normal görünüyordu. Ne bir alev ne bir cin yoktu ortada. Kaptan ve adamları umutla gümüş kapının açılmasını beklediler.</p>

  <p class="Standard6" dir="ltr">Yaklaşık dört saat sonra Bay Xxx geldi. Kapının dışında üç saat kadar bekleyip, Dünyalıları izlemesinden kuşkuya düştüler. Sonra başıyla gelmelerini işaret etti ve onları bürosuna götürdü.</p>

  <p class="Standard6" dir="ltr">Neşeli, güleç bir adamdı. Ancak sesi, bir psikologun yumuşak sesi değildi:</p>

  <p class="Standard6" dir="ltr">— Rahatsızlığın ne?</p>

  <p class="Standard6" dir="ltr">— Siz bizim deli olduğumuzu düşünüyorsunuz galiba, dedi Kaptan.</p>

  <p class="Standard6" dir="ltr">— Tersine, yalnız sizin deli olduğunuzu sanıyorum. (Psikolog küçük bir değnekle Kaptan'ı işaret etti) Siz tam delisiniz, bayım. Ötekiler ikinci derece delidir.</p>

  <p class="Standard6" dir="ltr">Kaptan hafifçe dizine vurdu :</p>

  <p class="Standard6" dir="ltr">— Eh, öyleyse öyledir! Bay Iii'nin gülmesinin nedeni buymuş meğer! Adamlarımın da kâğıtları imzalamasını söylediğimde katıla katıla gülmüştü.</p>

  <p class="Standard6" dir="ltr">— Evet, Bay Iii bana anlattı. (Psikolog kesik kesik güldü) Hoş bir şaka. Nerede kalmıştım? Ha, ikinci derece delilikler, evet. Kulaklarından sarkan yılanlarla kadınlar gelir bana. Ben onları iyileştiririm ve yılanlar yok olur!</p>

  <p class="Standard6" dir="ltr">— İyileşmekten hoşnut olacağız. Devam edin, lütfen.</p>

  <p class="Standard6" dir="ltr">Bay Xxx şaşırmış göründü:</p>

  <p class="Standard6" dir="ltr">— Görülmemiş şey. Hiç kimse tedavi olmak istemez. Tedavi çok ağırdır, bildiğiniz gibi.</p>

  <p class="Standard6" dir="ltr">— Tedaviye gerek kalmayabilir; eminim hepimizi aklı yerinde bulacaksınız.</p>

  <p class="Standard6" dir="ltr">— Tedaviye gerek olup olmadığını anlamak için kâğıtlarını inceleyelim. (Bir dosyaya göz attı) Evet. Biliyorsun, senin durumunda olanlara özel bir tedavi uygulanır. Salonda gördükleriniz sıradan türlerdir, fakat sen bu durumu aşmışsın. Şunu belirtmeliyim ki; işitme duyusuyla, koklama duyusuyla ve tat alma duyusuyla ilgili olan delilikler, bir ölçüye kadar dokunma duyusu ve optik fanteziler çok kötü sorunlardır. Böyle ümitsiz durumda olan hastaların acılarını dindirmek için, genellikle hayatlarına son vermek durumunda kalıyoruz.</p>

  <p class="Standard6" dir="ltr">Kaptan telaşla fırladı:</p>

  <p class="Standard6" dir="ltr">-— Buraya bak, yeterince sessiz kaldık! Bizi incele, dizlerimize vur, kalplerimizi dinle, sorular sor!</p>

  <p class="Standard6" dir="ltr">— Konuşmakta özgürsünüz!</p>

  <p class="Standard6" dir="ltr">Kaptan, bir saat süreyle deliler gibi bağırıp çağırdı. Psikolog sakin sakin dinledi.</p>

  <p class="Standard6" dir="ltr">— İnanılır gibi değil. (Düşünceye daldı) Duyduğum en ayrıntılı ve ilginç rüya fantezisi.</p>

  <p class="Standard6" dir="ltr">— Allah belanı versin! İstersen sana roket gemisini göstereyim, diye bağırdı Kaptan.</p>

  <p class="Standard6" dir="ltr">— Onu görmek isterim doğrusu. Bu odada gösterebilir misin?</p>

  <p class="Standard6" dir="ltr">— Oh, kuşkusuz, sizin şu dosyanın içinde, R'nin altında!</p>

  <p class="Standard6" dir="ltr">Bay Xxx dosyanın R bölümünü dikkatle inceledi. Dosyayı kapattı:</p>

  <p class="Standard6" dir="ltr">— Niçin dosyaya bakmamı söyledin bana? İçinde roket yok.</p>

  <p class="Standard6" dir="ltr">— Elbette yok, sersemliğinize yanın! Şaka yaptım. Deli olan şaka yapabilir mi?</p>

  <p class="Standard6" dir="ltr">—- Bazı gülünç duyular buluyorsun. Şimdi, al beni roketine götür. Onu görmek istiyorum.</p>

  <p class="Standard6" dir="ltr">Öğle üzereydi. Roketin yanma vardıklarında hava bir hayli ısınmıştı.</p>

  <p class="Standard6" dir="ltr">«Buymuş demek!<a class="pcalibre" id="DdeLink141330788392"></a>» Psikolog gemiye yaklaştı ve eliyle gövdesine vurdu. Hafif ve tok bir ses verdi:</p>

  <p class="Standard6" dir="ltr">— İçine girebilir miyim? diye sordu kurnaz bir gülümsemeyle.</p>

  <p class="Standard6" dir="ltr">— Girebilirsiniz.</p>

  <p class="Standard6" dir="ltr">Bay Xxx girdi ve uzunca bir süre geçti.</p>

  <p class="Standard6" dir="ltr">— Bütün bunlar saçmalık, çileden çıkarıcı şeyler. (Kaptan beklediği sürece tütün çiğnemişti) Ülkeme dönünce bütün bu olanları ve Mars'ın ne kadar üzücü bir yer olduğunu anlatacağım. Amma da kuşkucu aptallar topluluğu bunlar böyle!</p>

  <p class="Standard6" dir="ltr">— Ben olsam bunların çoğunu deli diye toplardım, efendim. Bunun temel nedeni de aşırı kuşkucu olmaları olarak görünüyor.</p>

  <p class="Standard6" dir="ltr">— Yine de, bu hepsinden sinir bir yaratığa benziyor.</p>

  <p class="Standard6" dir="ltr">Psikolog yarım saat sonra gemiden çıktı. İçeride kaldığı sürece oraya buraya vurdu, yokladı, kurcaladı, tadına baktı.</p>

  <p class="Standard6" dir="ltr">— Şimdi inandınız mı? diye bağırdı Kaptan.</p>

  <p class="Standard6" dir="ltr">Psikolog gözlerin yumdu, burnunu kaşıdı:</p>

  <p class="Standard6" dir="ltr">—- Bunlar inanılmaz duyusal delilik örnekleri ve hiç karşılaşmadığımız hipnotik faraziyeler. Dediğiniz gibi sizin 'rokete girdim. (Geminin gövdesine eliyle vurdu) Onu duyuyorum; işitsel bir fantezi. (Soluk aldı) Kokluyorum onu; koku duyusuyla ilgili bir düş, duyusal bir telepati. (Gemiyi öptü) Bir tat alıyorum; dudak duyusal bir fantezi!</p>

  <p class="Standard6" dir="ltr">Elini uzattı, Kaptanın elini sıktı:</p>

  <p class="Standard6" dir="ltr">— Sizi kutlayabilir miyim? Siz psikozlu bir cinssiniz! Eksiksiz bir dalavere çevirmişsiniz! Senin bu psikozlu düşsel yaşamın, telepati yoluyla başkalarının beynine de geçer ve şehvani zayıflıklarından ötürü delilik oluşturur. O gördüğünüz insanların çoğunu görsel ve işitsel fanteziler bir araya gelirdi. Sende bunların hepsi bir araya toplanmış! Senin deliliğin dört dörtlük!</p>

  <p class="Standard6" dir="ltr">Kaptanın beti benzi atmıştı:</p>

  <p class="Standard6" dir="ltr">— Benim deliliğim mi?</p>

  <p class="Standard6" dir="ltr">— Evet, evet, ne sevimli bir delilik. Metaller, lastikler, yer çekimi sağlayan araçlar, elbiseler, yakıt, silahlar, merdivenler, somunlar, cıvatalar... Senin geminde on bin ayrı kalem saptadım. Bu kadar karmaşığını görmemiştim. Ranzaların ve her şeyin gölgeleri bile vardı! Böylesi yoğun bir düş, hayret! Ve her şeyin kokusu var, tadı var, ses veriyor ve sert! Bırak da seni bir kucaklayayım!</p>

  <p class="Standard6" dir="ltr">İşte sonunda aklı suya ermiş, gerilemişti:</p>

  <p class="Standard6" dir="ltr">— Bunu benim büyük monografime yazacağım! Gelecek ay bu konuda Mars Akademisi'nde bir konuşma yapacağım! Hey baksana! Gözlerinin rengini sarıdan maviye, cildinin rengini kahveden pembeye nasıl çevirdin? Sonra şu elbiseler... Ellerinde de altı parmak yerine beş parmak var! Biyolojik metamorfozdan psikolojik dengesizliğe! Ve senin üç arkadaşın... (Küçük bir silah çıkardı) Şifa bulmaz bir hastalık, hiç kuşku yok. Seni zavallı olağanüstü adam... Ölünce mutlu olacaksın. Son söz olarak bir şey söylemek ister misin?</p>

  <p class="Standard6" dir="ltr">— Dur! Tanrı aşkına dur! Ateş etme!</p>

  <p class="Standard6" dir="ltr">— Sen çok kötü bir yaratıksın. Seni bu dertten, bu roket hayaline sürüklenmek ve bu üç adamı da peşinden sürüklemek derdinden kurtaracağım. Seni öldürdükten sonra arkadaşlarının ve roketinin hemen yok oluşunu görmek çok ilginç olacak. Bugün burada ne gördüysem, bunlara dayanarak, nevrotik düşlerle ilgili harika bir yazı hazırlayacağım.</p>

  <p class="Standard6" dir="ltr">— Ben Dünya'dan geliyorum! Adım Jonathan Williams ve bunlar...</p>

  <p class="Standard6" dir="ltr">— Evet, biliyorum, diye yatıştırmaya çalıştı Bay Xxx ve bekletmeden silahını ateşledi.</p>

  <p class="Standard6" dir="ltr">Kaptan göğsüne isabet eden bir mermiyle yere düştü. Öteki üç adam acı bir çığlık attılar.</p>

  <p class="Standard6" dir="ltr">Bay Xxx onlara baktı:</p>

  <p class="Standard6" dir="ltr">— Siz hâlâ varlığınızı sürdürüyor musunuz? Olamaz! Olağanüstü bir şey bu! Salt delilik değil, aynı zamanda uzaysal inat! (Silahını üç adama çevirdi) Evet, sizi biraz korkutacağım.</p>

  <p class="Standard6" dir="ltr">— Hayır, diye bağırdı üç çaresiz adam.</p>

  <p class="Standard6" dir="ltr">— İşitsel bir yalvarma! Hastanın ölümüne rağmen süren işitsel bir yalvarma, diye kendini inandırmaya çalıştı Bay Xxx ve silahını ateşledi.</p>

  <p class="Standard6" dir="ltr">Adamlar kumun üzerine cansız serildiler.</p>

  <p class="Standard6" dir="ltr">Bay Xxx cesetleri tekmeledi. Koştu, geminin üstüne fırladı, gemiye vurdu.</p>

  <p class="Standard6" dir="ltr">— İnat ediyor! inat ediyorlar! Silahını art arda ateşledi. Geri çekildi. Gülen maskesi yüzünden düştü.</p>

  <p class="Standard6" dir="ltr">Psikologun küçük yüzü yavaş yavaş değişti. Çenesi sarktı, gözleri donuklaştı ve bön bön baktı. Elleri iki yana düştü ve bir daire içinde dönmeye başladı. Yerde yatan cesetleri tutmaya çalıştı, ağzından salyalar akıyordu.</p>

  <p class="Standard6" dir="ltr">— Deliler! (Anlaşılmaz sözler etmeye başladı) Tat. Görme. Koku. Ses. Duyular. (Elleri titredi, gözleri yuvasından fırladı. Ağzı çarpıldı) Defolun, diye bağırdı yerde uzanan ölülere. Defol, diye bağırdı gemiye bakıp. Titreyen ellerine baktı. Hastalık bulaştı, dedi vahşi bir hırıltıyla. Bana da bulaştırdılar. Telepati. Hipnotize ettiler beni. Ben deliyim artık. Bana da bulaştı. Zırdeliyim ben. Durdu ve uyuşmuş elleriyle, silahım bulmak için çevresini yokladı. Tek tedavi yolu var. Onlara yaptığım gibi, tek yol, yok olmak!</p>

  <p class="Standard6" dir="ltr">Bir silah sesi. Bay Xxx yere yıkıldı.</p>

  <p class="Standard6" dir="ltr">Güneşin altında, birbirine yakın, boylu boyunca uzanmış dört ceset vardı. Bay Xxx düştüğü yerde kaldı.</p>

  <p class="Standard6" dir="ltr">Güneşli tepede, her şeyden habersiz duran ve yok olmayan roket vardı.</p>

  <p class="Standard6" dir="ltr">Gün batımında, kasaba halkı roketi bulduğunda, ne olduğunu pek merak etmedi, hiç kimse, bir hurdacıya satılan ve parçalanan roketin ne olduğunu, nereden geldiğini bilmedi.</p>

  <p class="Standard6" dir="ltr">O gece sabaha dek yağmur yağdı. Ertesi gün hava açık ve ılıktı.</p>

  <p class="Standard6" dir="ltr"></p>
</body>
</html>
