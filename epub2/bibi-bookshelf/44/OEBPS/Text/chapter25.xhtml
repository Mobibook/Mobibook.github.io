<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc24">AĞUSTOS 2026: İNCE İNCE YAĞMURLAR YAĞACAK</h2>

  <p class="Standard6" dir="ltr"></p>

  <p class="Standard6" dir="ltr">OTURMA odasındaki guguklu saat çalmaya başladı, <span class="calibre6">Tik-tak, tik-tak, saat yedi haydi kalk!</span> Sanki hiç kimsenin kendisini duymayacağından korkuyormuş gibi bir sesti bu. Ev boştu. Bir süre sonra saat durdu.</p>

  <p class="Standard6" dir="ltr">Mutfakta kahvaltı masası hazırdı. Sekiz parça gayet güzel kızarmış tost, sekiz yumurta, on altı ince parça jambon, iki kahve ve iki soğuk süt.</p>

  <p class="Standard6" dir="ltr"><span class="calibre6">«Bugün 4 Ağustos, 2026»</span> dedi mutfak tavanından gelen bir başka ses. <span class="calibre6">«Allendale kentinde, California'da 4 Ağustos 2026.»</span> Ses hafızaya iyice yerleşsin diye tarihi üç kez tekrarladı. Ardından hatırlatmalara başladı. <span class="calibre6">«Bugün Bay Feat</span><span class="calibre6">h</span><span class="calibre6">erstone</span><span class="calibre6">'</span><span class="calibre6">un yaş günü. Tilita'</span><span class="calibre6">nı</span><span class="calibre6">n evlenme yıl dönümü. Ayrıca sigorta, su, gaz ve aydınlatma faturalarının da ödenmesi gerekiyor.»</span></p>

  <p class="Standard6" dir="ltr">Duvarda bir yerde elektronik gözler altında hafıza bantları çalışıyordu.</p>

  <p class="Standard8" dir="ltr">«Sekizi bir geçiyor, sekizi bir geçiyor. Okula ve işe gitme zamanı. Çabuk olunuz, çabuk olunuz!»</p>

  <p class="Standard6" dir="ltr">Fakat hiçbir kapı açılıp kapanmadı ve hiçbir koşuşturma sesi de işitilmedi.</p>

  <p class="Standard6" dir="ltr">Ön kapıdaki hava kutusu şarkı söyler gibi konuşmaya başladı:</p>

  <p class="Standard8" dir="ltr">«Yağmur, yağmur. Çabuk git çizmelerini ve yağmurluğunu giy. Bugün hava yağmurlu olacak.»</p>

  <p class="Standard6" dir="ltr">Ve birden yağmur damlaları evin çatısını dövmeye başladı.</p>

  <p class="Standard6" dir="ltr">Dışarıda garaj kapısı kendiliğinden açıldı ve içeride beklemekte olan arabanın çıkması için bir süre öyle kaldıktan sonra yavaşça tekrar kapandı.</p>

  <p class="Standard6" dir="ltr">Sekiz otuzda yumurtalar soğumuş ve tostlar taş gibi sertleşmişti. Alüminyum bir kol masanın kenarından otomatik olarak uzandı ve onları parçalayacak olan çöp kutusuna döktü. Kirli tabak ve bardaklar ise, içinde sıcak su kaynamış olan bulaşık makinesinin içine kondu.</p>

  <p class="Standard6" dir="ltr"><span class="calibre6">«Dokuz on beş,»</span> dedi saat. <span class="calibre6">«Temizlik zamanı!»</span></p>

  <p class="Standard6" dir="ltr">Duvardaki küçük bir delikten küçük robot bir fare çıktı. Odaları küçük robot temizlik hayvanlarıyla doldu bir anda. Bunlar dizleri ve kuyruklarıyla tüm halı, plastik eşya ve metallerin tozunu aldılar. Kuyruklarıyla yerleri süpürdüler. Bu iş de çok çabuk bitti. Ev temizlenmişti.</p>

  <p class="Standard6" dir="ltr"><span class="calibre6">Saat on.</span> Yağmurun arkasından güneş açtı. Ev harabe ve küllerden oluşan bir kentin ortasında duruyordu. Tek kalan evdi bu. Geceleri yıkık kent millerce uzaktan görülebilen radyoaktif bir ateş çıkarıyordu.</p>

  <p class="Standard6" dir="ltr"><span class="calibre6">On on beş.</span> Bahçe serpme makineleri altın sarısı renkleriyle belirdiler. Evin batı yüzü boydan boya siyahtı. Buraya çimleri budayan bir adamın, eğilmiş çiçek toplayan bir kadının ve topuyla çimler üzerinde oynayan bir çocuğun görüntüleri resmedilmişti. Top oynayan çocuğun tanı karşısında da lopu yakalamak üzere kollarını kaldırmış bir kız çocuğunun resmi vardı. Bu duvarın üzerinde bulunan pencere pervazları hep yanıktı. Duvarda yalnızca bu görüntüler kalmıştı, diğer taraflar ince bir yanık tabakayla kaplıydı.</p>

  <p class="Standard6" dir="ltr">Bugüne kadar bu ev ne kadar da huzur doluydu. Ve ne kadar dikkatli soruşturulmuştu bu ev. <span class="calibre6">«Oraya giden kim? Parola nedir?»</span> Oysa yalnız tilkilerden ve ortalıkta dolaşan kedilerden başka kimse yoktu. Pencereleri sanki kendini mekanik bir paranoyaktan korumak istercesine kapanmıştı.</p>

  <p class="Standard6" dir="ltr">Ev binlerce görevlisi olan bir sunaktı. Fakat tanrılar burayı terk etmişlerdi ve dini törenler yoktu artık.</p>

  <p class="Standard8" dir="ltr">Saat on bir.</p>

  <p class="Standard6" dir="ltr">Ön kapıda havlayan bir köpek belirdi.</p>

  <p class="Standard6" dir="ltr">Ön kapı köpeğin sesini tanıdı ve açıldı. Köpek için kocaman bir kemik duruyordu orada. Köpek bir süre sonra havlayarak ve etrafı koklayarak içeri girdi ve merdivenlerden koşarak çıkmaya başladı. Epey havladıktan sonra durdu. Evde sessizlikten başka bir şey olmadığını anlamış gibiydi.</p>

  <p class="Standard6" dir="ltr">Havayı koklaya koklaya mutfağa gitti. Mutfakta fırın kek yapıyordu. Ortalığa nefis vanilya kokuları yayılmıştı. Köpek yanmakta olan fırının yanma oturdu, içinde halkalar halinde yanan alevleri seyretti. Bir süre sonra alevler ölüp gitti. Kek pişmişti anlaşılan. Bir saat kadar orada öyle uzandı.</p>

  <p class="Standard6" dir="ltr"><span class="calibre6">«Saat iki,»</span> diye şarkısını söyledi saat.</p>

  <p class="Standard8" dir="ltr">İki on beş.</p>

  <p class="Standard6" dir="ltr">Köpek gitti.</p>

  <p class="Standard6" dir="ltr">Bodrumda, yakma makinesi birden alev aldı ve alevler bacadan yükselmeye başladı.</p>

  <p class="Standard8" dir="ltr">İki otuz beş.</p>

  <p class="Standard6" dir="ltr">Briç masası ortaya çıktı. Oyun kartları dağıldı. Kekler dilimlenmiş olarak tabaklarla masaya geldi. Müzik çalmaya başladı.</p>

  <p class="Standard6" dir="ltr">Fakat masa sessizdi ve kartlara dokunulmadı.</p>

  <p class="Standard6" dir="ltr">Saat dörtte masalar katlandı ve tekrar yuvalarına yerleşti.</p>

  <p class="Standard8" dir="ltr">Dört otuz.</p>

  <p class="Standard6" dir="ltr">Çocuk odasının duvarları parladı. Duvarlar camdandı. Her birinde tam bir masal alemini canlandıracak biçimde rengarenk hayvan resimleri, bitki resimleri masal kahramanlarının görüntüleri belirmişti. Gizlenmiş kameralarla duvarda Miki filmleri oynamaya başladı. Yerlere sanki çayır görüntüsü verilmişti. Yapma kelebekler uçuşmaya başladı orada. Türlü kuş cıvıltıları, arı vızıldamaları ve daha nice ses duyuluyordu.</p>

  <p class="Standard6" dir="ltr">Bu çocuk saatiydi.</p>

  <p class="Standard6" dir="ltr"><span class="calibre6">Saat beş.</span> Banyo küveti sıcak temiz su ile doldu.</p>

  <p class="Standard6" dir="ltr"><span class="calibre6">Saat altı, yedi ve sekiz.</span> Akşam yemeği için sofra hazırlandı. Köşedeki şöminede odunlar yanıyor ve etrafa sıcak hava yayıyordu. Küllükte bir sigara yanmış ve bir santim kadar birikmiş gri külliyle tütüyordu. Bekliyordu.</p>

  <p class="Standard6" dir="ltr"><span class="calibre6">Saa</span><span class="calibre6">t</span> <span class="calibre6">dokuz.</span> Yataklar gizli elektrik devreleriyle ısıtıldı. Burada kışlar soğuk olurdu.</p>

  <p class="Standard6" dir="ltr"><span class="calibre6">Dokuz beş.</span> Çalışma odasının tavanından bir ses yükseldi:</p>

  <p class="Standard8" dir="ltr">«Bayan McClellan, bu akşam hangi şiiri dinlemek istersiniz? »</p>

  <p class="Standard6" dir="ltr">Hiç ses yoktu.</p>

  <p class="Standard6" dir="ltr">Bu kez ses tekrar, <span class="calibre6">«Madem ki bir tercih belirtmiyorsunuz, o halde size ben bir şiir seçeyim.»</span> Arkadan hafif bir müzik yükseldi ve ses tekrar duyuldu:</p>

  <p class="Standard8" dir="ltr">«Sara Teasdale'den bir şiir. Sizin en çok sevdiğiniz...»</p>

  <p class="Standard8" dir="ltr"></p>

  <p class="Standard8" dir="ltr">Ilık yağmurlarda yıkanmış toprak kokusu</p>

  <p class="Standard8" dir="ltr">Ve yuvaya dönen kırlangıçların coşkusu</p>

  <p class="Standard8" dir="ltr">Ve suların aynasında eşini öpen dallar</p>

  <p class="Standard8" dir="ltr">Ak duvaklı gelinliğe bürünmüş ağaçlar</p>

  <p class="Standard8" dir="ltr">Yalaza tüyler donanmış ardıçkuşu</p>

  <p class="Standard8" dir="ltr">Buruk bir mutluluğu anlatıyor ölüşü</p>

  <p class="Standard8" dir="ltr">Hiçbir anlam veremezler savaşa hiçbiri</p>

  <p class="Standard8" dir="ltr">Güzelliği öldüren çirkinliğe düşman gözleri</p>

  <p class="Standard8" dir="ltr">Ve öksüz doğa uyanırken toprakta</p>

  <p class="Standard8" dir="ltr">Güçlük çeker yokluğumuzu kavramakla</p>

  <p class="Standard8" dir="ltr">Hiçbiri anlamayacak bizi hiçbiri</p>

  <p class="Standard8" dir="ltr">Ne kuşlar, ne ağaçlar ne de bahar</p>

  <p class="Standard8" dir="ltr">İnsanlığın yok oluşuna bakıp</p>

  <p class="Standard8" dir="ltr">Şaşıracaklar!</p>

  <p class="Standard6" dir="ltr"></p>

  <p class="Standard6" dir="ltr">Masanın üzerindeki sigara bitmiş ve külleri yere dökülmüştü. Şömineden ateşlerin çıtırtısı geliyor, müzik çalmaya devam ediyordu.</p>

  <p class="Standard6" dir="ltr">Saat onda evde tüm hareketlenme durdu.</p>

  <p class="Standard6" dir="ltr">Rüzgâr esiyordu. Kırılan bir ağaç dalı mutfak penceresini kırarak içeri düştü. Mutfak sobası henüz sönmemişti. Birden daim ateş almasıyla alevler bütün mutfağa yayıldı.</p>

  <p class="Standard6" dir="ltr"><span class="calibre6">«Yangın var!»</span> diye bağırdı bir ses. Evin ışıkları yandı ve su pompaları çalışmaya başladı. Fakat alevler o kadar yüksekti ve öyle hızla yayılıyordu ki bu su yeterli gelmiyordu. Sanki ev kendi kendini korumaya çalışıyor gibiydi. Ses ise sürekli olarak <span class="calibre6">«Yangın, yangın!»</span> diye boyuna bağırıp duruyordu.</p>

  <p class="Standard6" dir="ltr">Fakat artık çok geçti. Alevler merdiven halılarını tutuşturarak üst katlara yayılmaya başlamıştı. Derken yataklar, pencere pervazları ve perdeler tutuştu. Birden bir patlama oldu. Yangın pompalarını yöneten makine beyin patlamıştı. Alevler bütün binayı sardıkça sesler de birer birer azaldı. Artık ne saatin zaman bildirme şarkıları vardı, ne şiir okuyan ses, ne de müzik sesi. Mutfakta otomatik olarak çalışan alete bağlı olarak on düzine yumurta, sekiz torba tost ekmeği ve yirmi düzine jambon parçası da aletlerle birlikte yanmaya başlamıştı.</p>

  <p class="Standard6" dir="ltr">Birden bir çatırtı duyuldu. Bina yıkılmaya başlamıştı. Onunla birlikte bir yığın teyp bandı, film bandı, devreler, yataklar, her şey oraya buraya saçılmaya başladı.</p>

  <p class="Standard6" dir="ltr">Bir süre sonra duman ve sessizlikten başka bir şey kalmamıştı.</p>

  <p class="Standard6" dir="ltr">Doğudan güneş yavaş yavaş yükselmeye başladığında ayakta kalabilmiş tek duvarı aydınlattı. Yıkıntının üzerinde yükselen duvarın içinden tekrar tekrar aynı sözler işitiliyordu. Yorulmaksızın, bıkmaksızın aynı sözler tekrarlanıyordu:</p>

  <p class="Standard8" dir="ltr">«Bugün 6 Ağustos 2026, bugün 6 Ağustos 2026, bugün 6 Ağus...»</p>

  <p class="Standard6" dir="ltr"></p>
</body>
</html>
