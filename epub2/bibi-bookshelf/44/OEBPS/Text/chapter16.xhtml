<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc15">2004-05: AD KOYMA</h2>

  <p class="Standard6" dir="ltr"></p>

  <p class="Standard6" dir="ltr">YABANCI mavi topraklara vardılar ve her yere kendi adlarını verdiler; Hinkston Koyu, Lustig Kıyıları, Black Nehri, Driscoll Ormanı, Peregrine Dağı ve Wilder Kasabası. Dünyadan gelen ilk insanı Marslıların öldürdüğü yere ,kan renginden ötürü «Kırmızı Kasaba» adı verildi, ikinci gezinin bozguna uğradığı yere «ikinci Deneme» dendi. Ayrıca roketle gelen astronotların her birinin adları pek çok yerin adı oldu; «Spender Tejıesi» ve «Natha-niel York Kenti» gibi.</p>

  <p class="Standard6" dir="ltr">Eski Marslıların adları ise su, hava ve tepelerin adı oldu. Kurumuş denizleri doldurmak için güneye akan karlara, kulelere, dikili taşlara da onların adı verildi. Ayrıca Dünya'da kullanılan pek çok metal ismi buraya da taşındı: DEMİR KASABA, ÇELİK KASABA, ALÜMİNYUM KENT, TAHIL KASABASI, HUBUBAT VİLLASI, DETROIT II.</p>

  <p class="Standard6" dir="ltr">Kasabalar kurulup, böylece adlandırıldıktan sonra mezarlıklar da yapıldı. Onlara da adlar verildi: Yeşil Tepe, Yosun Tepesi, Çizme Tepesi gibi. Ve ilk ölüler hemen gömülmeye başlandı.</p>

  <p class="Standard6" dir="ltr">Her şey düzene girip, tamamlandıktan sonra Dünya'dan bilgiçler gelmeye başladı. Gruplar halinde geldiler. Gelirken yanlarında süs eşyalarını, fotoğraflarını ve 'atmosferlerini' de getirdiler. Çalışmaya ve sosyolojik yasalarını uygulamaya koyuldular. Yıldızlarıyla, nişanlarıyla, kuralları ve düzenlemelerini de gelirdiler. Dünya'nın her yanını sarmış bulunan kırtasiyeciliği buraya da taşıdılar. İnsanların yaşantısını ve kütüphanelerini düzenlemeye, planlamaya koyuldular. Dünya'dan bu nedenlerden ötürü kaçıp gelen pek çok kişiyi yine aynı cendereye soktular. Sonunda tekrar geldikleri yere kaçarak gidenler de oldu tabii.</p>

  <p class="Standard6" dir="ltr"></p>
</body>
</html>
