<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc18">EYLÜL 2005: MARSLI</h2>

  <p class="Standard6" dir="ltr"></p>

  <p class="Standard6" dir="ltr">MAVİ dağlara yağmur yağmaya ve akan sular aşağılara doğru süzülmeye başlamıştı. Yaşlı Lafarge ve karısı evlerinden çıkarak yağmuru seyretmeye koyuldular.</p>

  <p class="Standard6" dir="ltr">— Mevsimin ilk yağmuru, dedi Lafarge.</p>

  <p class="Standard6" dir="ltr">— Çok güzel, dedi karısı.</p>

  <p class="Standard6" dir="ltr">— Hoş geldin yağmur, dedi Lafarge gülümseyerek.</p>

  <p class="Standard6" dir="ltr">Sonra içeri girip kapılarını kapattılar, ellerini ateşin üzerinde ısıtmaya çalıştılar. Titriyorlardı. Pencereden baktıklarında uzakta kendilerini Dünya'dan getiren roketin yağmur sularıyla yıkanıp parladığım gördüler.</p>

  <p class="Standard6" dir="ltr">— Yalnız bir sıkıntım var, dedi Lafarge ellerine bakarak.</p>

  <p class="Standard6" dir="ltr">— Nedir? diye sordu karısı.</p>

  <p class="Standard6" dir="ltr">— Tom'un da bizimle gelmesini çok isterdim.</p>

  <p class="Standard6" dir="ltr">— Oh, yine mi!</p>

  <p class="Standard6" dir="ltr">— Yok canım, tekrar başlamayacağım, üzgünüm, özür dilerim.</p>

  <p class="Standard6" dir="ltr">— Buraya, şu yaşımızın kalan yıllarım huzur içinde geçirmek için geldik, Tom'u düşünmeye değil. Onu ve Dünya'da bıraktığımız her şeyi unutmaya çalışmalıyız. Biliyorsun oğlumuz öldü!</p>

  <p class="Standard6" dir="ltr">— Haklısın, dedi adam ve ellerini tekrar sıcağa yaklaştırdı. Ateşe bakmaya başladı. Bir daha bu konuda hiç konuşmayacağım.</p>

  <p class="Standard6" dir="ltr">Mavi yağmur hafif hafif evin damını dövmeye devam ediyordu.</p>

  <p class="Standard6" dir="ltr">Saat dokuzda, yataklarına girip sessizce el ele yattılar. Adam elli beş, kadın ise altmış yaşındaydı.</p>

  <p class="Standard6" dir="ltr">— Anna? diye seslendi adam yavaşça.</p>

  <p class="Standard6" dir="ltr">— Ne var?</p>

  <p class="Standard6" dir="ltr">— Bir şey duydun mu?</p>

  <p class="Standard6" dir="ltr">İkisi birlikte yağmurun ve rüzgârın sesini dinlediler.</p>

  <p class="Standard6" dir="ltr">— Hiçbir şey duymadım, dedi kadın.</p>

  <p class="Standard6" dir="ltr">— Sanki biri fısıldıyor gibi bir ses işittim.</p>

  <p class="Standard6" dir="ltr">— Ben duymadım.</p>

  <p class="Standard6" dir="ltr">— Kalkıp bir bakacağım.</p>

  <p class="Standard6" dir="ltr">Sabahlığını üstüne aldı ve evin içinde yürüdükten sonra ön kapıya geldi. Biraz durakladıktan sonra kapıyı açtı, yüzüne yağmur damlaları çarptı. Rüzgâr esti.</p>

  <p class="Standard6" dir="ltr">Bahçede küçük bir siluet vardı.</p>

  <p class="Standard6" dir="ltr">O sırada çakan şimşek yaşlı Lafarge'a bakan yüzü aydınlattı.</p>

  <p class="Standard6" dir="ltr">— Kim var orada? diye sordu yaşlı adam, titriyordu.</p>

  <p class="Standard6" dir="ltr">Cevap yok.</p>

  <p class="Standard6" dir="ltr">— Kimsin? Ne istiyorsun?</p>

  <p class="Standard6" dir="ltr">Yine cevap yok.</p>

  <p class="Standard6" dir="ltr">Adam kendini çok güçsüz ve yorgun hissetti. Bitkin bir sesle bir kez daha sordu:</p>

  <p class="Standard6" dir="ltr">— Sen kimsin?</p>

  <p class="Standard6" dir="ltr">Arkasından karısı geldi ve onun kolunu tuttu.</p>

  <p class="Standard6" dir="ltr">— Burada niye bağırıyorsun? dedi.</p>

  <p class="Standard6" dir="ltr">— Bahçede küçük bir oğlan duruyordu, ama seslendiğim halde bana cevap vermedi. (Yaşlı adam titriyordu) Tom'a benziyordu, dedi.</p>

  <p class="Standard6" dir="ltr">— Yatağa gel, düş görüyorsun, dedi kadın sakin bir sesle.</p>

  <p class="Standard6" dir="ltr">— İyi ama işte orada duruyor, sen kendin bak ve gör!</p>

  <p class="Standard6" dir="ltr">Kapıyı biraz daha açarak kadının görmesine yardımcı</p>

  <p class="Standard6" dir="ltr">olmak istedi. Siluet orada duruyor ve hiç kıpırdamıyordu. içeri soğuk, rüzgâr ve yağmur girdi.</p>

  <p class="Standard6" dir="ltr">Kadın elini ileri doğru sallayarak: «Çek git!» diye seslendi.</p>

  <p class="Standard6" dir="ltr">— Tom'a benzemiyor mu? diye sordu kocası.</p>

  <p class="Standard6" dir="ltr">Siluet hareket etmedi.</p>

  <p class="Standard6" dir="ltr">— Korkuyorum, dedi yaşlı kadın. Kapıyı kilitle ve yatağa gidelim. Yapacak bir şeyimiz yok!</p>

  <p class="Standard6" dir="ltr">Söylene söylene yatak odasına doğru yürüdü kadın.</p>

  <p class="Standard6" dir="ltr">Yaşlı adam kapıda durdu ve yüzüne çarpan yağmur damlaları arasından şekli görmeye çalışarak seslendi.</p>

  <p class="Standard6" dir="ltr">— Tom, dedi yavaşça. Tom eğer sensen, eğer bir şans eseri sensen Tom, kapıyı açık bırakacağım. Ve eğer üşüdünse ve ısınmak için içeriye gelmek istiyorsan gel, daha sonra da olsa gel. Burada sıcak yünler var, sarınıp ısınabilirsin!</p>

  <p class="Standard6" dir="ltr">Kapıyı hafifçe kapattı ama kilitlemedi.</p>

  <p class="Standard6" dir="ltr">Karısı onun yatağa döndüğünü duydu ve homurdandı:</p>

  <p class="Standard6" dir="ltr">— Müthiş bir gece. Kendimi çok yaşlı hissediyorum.</p>

  <p class="Standard6" dir="ltr">— Sus, sus, dedi adam yavaşça ve onu kollarının arasına aldı. Uyumaya çalış!</p>

  <p class="Standard6" dir="ltr">Bir süre sonra kadın uykuya daldı.</p>

  <p class="Standard6" dir="ltr">Adam nefes bile almadan dinlemeye başladı. On kapının yavaşça açıldığını, içeri rüzgâr ve yağmur girdiğini ve sonra da kapının kapandığını duydu. Yumuşak ayak seslerini ve soluk alışları duyarak, kendi kendine «Tom» dedi yaşlı adam.</p>

  <p class="Standard6" dir="ltr">Gökyüzünde şimşekler çakıyor ve yağmur yağıyordu...</p>

  <p class="Standard6" dir="ltr"></p>

  <p class="Standard7" dir="ltr">***</p>

  <p class="Standard6" dir="ltr"></p>

  <p class="Standard6" dir="ltr">Sabah güneş etrafı epey ısıtıyordu.</p>

  <p class="Standard6" dir="ltr">Bay Lafarge oturma odasının kapısını araladı ve her yeri teker teker inceledi.</p>

  <p class="Standard6" dir="ltr">Şöminenin kenarı boştu.</p>

  <p class="Standard6" dir="ltr">Kendi kendine söylendi:</p>

  <p class="Standard6" dir="ltr">— Yaşlanıyorum galiba.</p>

  <p class="Standard6" dir="ltr">Dışarı çıktı ve yıkanmak üzere temiz suyun yanına kadar yürüdü.</p>

  <p class="Standard6" dir="ltr">Tam kapının önünde elinde bir kova su taşıyan genç Tom ile az daha çarpışacaktı.</p>

  <p class="Standard6" dir="ltr">— Günaydın Baba, dedi çocuk.</p>

  <p class="Standard6" dir="ltr">— Günaydın Tom!.. Yaşlı adam kenara çekildi. Genç oğlanın ayakları çıplaktı. Odaya girdi ve elindeki kovayla odayı geçti ve onu ileride bir yere bırakıp döndü. «Güzel bir gün,» dedi.</p>

  <p class="Standard6" dir="ltr">— Evet, güzel bir gün, diye cevap verdi yaşlı adam. Oğlan sanki her şey olağanmış gibi davranıyordu. Su ile yüzünü yıkamaya başladı.</p>

  <p class="Standard6" dir="ltr">Yaşlı adam ilerledi:</p>

  <p class="Standard6" dir="ltr">— Tom buraya nasıl geldin? diye sordu. Yaşıyorsun!</p>

  <p class="Standard6" dir="ltr">Oğlan dönüp baktı:</p>

  <p class="Standard6" dir="ltr">— Yaşamamam mı gerekiyordu?</p>

  <p class="Standard6" dir="ltr">— Fakat Tom, Yeşil Parkta, Dünya'dayken yani, her pazar gidip senin mezarına... çiçekler koyardım. Anlayamıyorum.. .</p>

  <p class="Standard6" dir="ltr">Lafarge oturmak istedi. Delikanlı onun yanına gelip ellerini tuttu. Yaşlı adam onun parmaklarının sıcaklığını hissetti. Gerçekten de buradasın! Düş değil! diye mırıldandı.</p>

  <p class="Standard6" dir="ltr">— Benim burada olmamı istemiyor muydun? dedi çocuk.</p>

  <p class="Standard6" dir="ltr">— Evet, evet!</p>

  <p class="Standard6" dir="ltr">— O halde neden boyuna sorular soruyorsun? Beni kabul et!</p>

  <p class="Standard6" dir="ltr">— Fakat annen, şok...</p>

  <p class="Standard6" dir="ltr">— Onu merak etme. Tüm gece boyunca ikinizi de düşünüp durdum. Sen beni daha çabuk kabul edeceksin biliyorum. Şokun ne olduğunu da biliyorum. O gelinceye kadar bekle, göreceksin.</p>

  <p class="Standard6" dir="ltr">Güldü, kıvırcık saçlı başını kurnazca salladı. Gözleri çok belirgin mavi renkte ve pırıl pırıldı.</p>

  <p class="Standard6" dir="ltr">— Günaydın Lafe, Tom. Anne yatak odasından çıkıp gelmişti ve gülümsüyordu. Güzel bir gün değil mi?</p>

  <p class="Standard6" dir="ltr">Tom döndü ve gülerek babasına baktı:</p>

  <p class="Standard6" dir="ltr">— Gördün mü? dedi.</p>

  <p class="Standard6" dir="ltr">Hep birlikte neşeli bir öğle yemeği yediler. Bayan Lafarge eski bir ayçiçeği şarabı çıkardı ve birlikte içtiler.</p>

  <p class="Standard6" dir="ltr">Bay Lafarge, o zamana kadar karısının yüzünü hiç bu kadar parlak görmemişti. Eğer kafasında Tom ile ilgili kuşkuları varsa bile, bunu hiç belli etmedi. Her şey son derece doğalmış gibi davranıyordu. Aslında olanlar Lafarge' ın kendisine de doğal geliyordu nedense.</p>

  <p class="Standard6" dir="ltr">Anne bulaşıkları yıkarken Lafarge Tom'a doğru eğildi ve merakla sordu:</p>

  <p class="Standard6" dir="ltr">— Şimdi kaç yaşındasın oğlum?</p>

  <p class="Standard6" dir="ltr">— Bilmiyor musun baba, on dört tabii ki.</p>

  <p class="Standard6" dir="ltr">— Çok güzel, dedi.</p>

  <p class="Standard6" dir="ltr">— Gerçekten kimsin? Tom olamazsın. Başka birisin biliyorum, ama kimsin?</p>

  <p class="Standard6" dir="ltr">— Sorma, dedi çocuk ve elleriyle yüzünü örttü.</p>

  <p class="Standard6" dir="ltr">— Bana anlatmalısın, dedi yaşlı adam. Galiba anladım. Sen bir Marslısın değil mi? Marslılar hakkında çok masallar anlatıldı. Onların ne kadar az olduğu ve aramıza girdiklerinde Dünyalı bir insandan onları ayırmanın güç olduğunu işitmiştim. Seninle ilgili bir şeyler var ama... Sen hem Tom'sun, hem de değilsin.</p>

  <p class="Standard6" dir="ltr">— Neden beni olduğum gibi kabul edip, sorular sormaktan vazgeçmiyorsun? diye bağırdı çocuk. Elleriyle yüzünü tamamen kapatmıştı. Benden kuşkulanmayın, lütfen kuşku duymayın benden! dedi ve masadan fırladı.</p>

  <p class="Standard6" dir="ltr">— Tom, geri gel!</p>

  <p class="Standard6" dir="ltr">Fakat oğlan koşarak evden çıktı ve uzaklaşmaya başladı. ilerideki kasabaya gidiyordu.</p>

  <p class="Standard6" dir="ltr">— Tom nereye gidiyor? diye sordu Anna. Kocasının yüzüne endişeyle baktı. Onu üzecek bir şey mi söyledin?</p>

  <p class="Standard6" dir="ltr">— Anna, dedi adam karısının elini avucunu niçine alarak. Yeşil Park'taki mezarlıkla ilgili bir şeyler hatırlıyor musun? Tom'un zatürre olduğunu?</p>

  <p class="Standard6" dir="ltr">— Sen neden söz ediyorsun? dedi kadın.</p>

  <p class="Standard6" dir="ltr">— Aldırma, dedi adam yavaşça.</p>

  <p class="Standard6" dir="ltr">Uzaktan kanal boyunca koşan Tom'un arkasında kaldırdığı toz bulutu görünüyordu.</p>

  <p class="Standard6" dir="ltr">Öğleden sonra saat beşte Tom geri döndü. Güneş batmak üzereydi. Kuşkuyla babasına baktı;</p>

  <p class="Standard6" dir="ltr">— Bana sorular sormaya devam edecek misin? dedi.</p>

  <p class="Standard6" dir="ltr">— Soru yok, dedi Lafarge.</p>

  <p class="Standard6" dir="ltr">Oğlan gülümsedi:</p>

  <p class="Standard6" dir="ltr">— Neredeydin?</p>

  <p class="Standard6" dir="ltr">— Kasabanın yakınında. Aslında geri gelmeyecektim. Sanki (durdu uygun bir sözcük bulmaya çalışıyor gibiydi) tuzağa düşmüş gibiydim. Buraya hiç gelmemeyi düşündüm. Size nasıl anlatacağımı, durumu nasıl açıklayacağımı bilemiyorum, anlatamam. Garip gelecek belki, ama o konuda konuşmak istemiyorum.</p>

  <p class="Standard6" dir="ltr">— O halde konuşmayalım. Yıkansan iyi olur oğlum. Yemek zamanı.</p>

  <p class="Standard6" dir="ltr">Oğlan koşarak uzaklaştı.</p>

  <p class="Standard6" dir="ltr">On dakika kadar sonra evin önünden geçen kanalda bir adam kürek çekiyordu. Tam evin önünden geçerken seslendi:</p>

  <p class="Standard6" dir="ltr">— İyi akşamlar dostum Lafarge, dedi durarak.</p>

  <p class="Standard6" dir="ltr">— İyi akşamlar Saul.</p>

  <p class="Standard6" dir="ltr">— Kanalın aşağısındaki teneke kulübede yaşayan Nomland adlı delikanlıyı tanıyor musun?</p>

  <p class="Standard6" dir="ltr">Lafarge onayladı:</p>

  <p class="Standard6" dir="ltr">— Evet.</p>

  <p class="Standard6" dir="ltr">— Onun kötü bir suç işlediğini de biliyor muydun?</p>

  <p class="Standard6" dir="ltr">— Evet, yanlış hatırlamıyorsam Dünya'da birini öldürmüştü ve bu nedenle Dünya'dan ayrılmıştı.</p>

  <p class="Standard6" dir="ltr">— Peki ya öldürdüğü adamın adını hatırlıyor musun?</p>

  <p class="Standard6" dir="ltr">— Gillings, değil miydi?</p>

  <p class="Standard6" dir="ltr">— Doğru Gillings. Evet, iki saat kadar önce Bay Nomland, kasabaya, Bay Gillings'i burada Mars'ta gördüğünü, yaşadığını anlatışını bir görseydin! Bugün öğleden sonra görmüş. Onun kendisinden intikam almak için geldiğini düşünen Nomland, evine gitmiş ve yirmi dakika önce ben hikâyeyi duyduğumda, silahıyla beynini dağıtmış. Şimdi oradan geliyorum.</p>

  <p class="Standard6" dir="ltr">— Ya, öyle mi? dedi Lafarge.</p>

  <p class="Standard6" dir="ltr">— Çok kötü bu olup bitenler, çok, dedi Saul. Neyse, iyi akşamlar Lafarge.</p>

  <p class="Standard6" dir="ltr">— İyi akşamlar.</p>

  <p class="Standard6" dir="ltr">Kayık kanaldan aşağı doğru gitmeye başladı ve bir süre sonra gözden kayboldu.</p>

  <p class="Standard6" dir="ltr">— Yemekler ısındı, dedi kadın.</p>

  <p class="Standard6" dir="ltr">Bay Lafarge sofraya oturdu. Elinde bıçak vardı. Tom'a baktı :</p>

  <p class="Standard6" dir="ltr">— Tom, dedi. Bugün öğleden sonra ne yaptın?</p>

  <p class="Standard6" dir="ltr">— Hiçbir şey, dedi çocuk ağzı dolu dolu. Niye sordun?</p>

  <p class="Standard6" dir="ltr">— Hiç. Sadece öğrenmek istedim, dedi yaşlı adam ve yemeğini yemeye başladı...</p>

  <p class="Standard6" dir="ltr"></p>

  <p class="Standard7" dir="ltr">* * *</p>

  <p class="Standard6" dir="ltr"></p>

  <p class="Standard6" dir="ltr">Saat yedide yaşlı kadın kasabaya gitmek istedi.</p>

  <p class="Standard6" dir="ltr">— Aylardır oraya hiç gitmedim, dedi.</p>

  <p class="Standard6" dir="ltr">Fakat Tom istemedi:</p>

  <p class="Standard6" dir="ltr">— Ben kasabadan korkuyorum, dedi. insanlar arasında olmak istemiyorum!</p>

  <p class="Standard6" dir="ltr">— Koskoca bir delikanlı mı söylüyor bunları? Duymamış olayım. Benimle geleceksin, itiraz istemem!</p>

  <p class="Standard6" dir="ltr">— Anna eğer oğlan gitmek istemiyorsa... diye söze girecek oldu yaşlı adam, ama kadın tartışmaya bile girmedi.</p>

  <p class="Standard6" dir="ltr">Bir süre sonra üçü birlikte kanalda duran kayığa doğru yürüyorlardı. Bindiler ve yıldızların altında kürek çekmeye koyuldular. Tom arkasına yaslanmıştı, gözleri kapalıydı. Uyuyor muydu, yoksa uyanık mıydı, belli değildi. Yaşlı adam endişeyle ona bakıyordu. Kim bu? diye düşündü, bizim gibi sevgiye ihtiyacı olan biri, ama kim? Yabancı bir dünyaya geliyor, sesi ve yüzüyle bizlerden biri oluyor ve aramızda mutlu yaşıyor. Kim? Kim? Yaşlı adam başını salladı. Bunu bilmenin hiçbir yolu yoktu. Sonuç olarak bu görünen yanıyla Tom'du.</p>

  <p class="Standard6" dir="ltr">Yaşlı adam bir ara uzakta görünen kasabaya baktı, hoşuna gitmedi. Bunun üzerine tekrar düşüncelerine döndü. Kendini düşünmeye başladı. Belki de Tom'u kabul etmekle yanlış yapıyordu. Ama ne olacaktı ki? Tom'un bir süre onlarla kalıp, sonra da çekip gitmesinin karanlığı daha da karanlık, boşluğu daha da boş yapmasından başka ne zararı olacaktı.</p>

  <p class="Standard6" dir="ltr">Sonra kayığın ucunda sessizce oturan oğlana baktı. Oğlan sanki düş görüyor gibiydi. Bir ara uykusunda sayıklamaya başladı. «insanlar,» diye mırıldandı, «değişiyorlar, sürekli değişiyorlar. Tuzak!.. »</p>

  <p class="Standard6" dir="ltr">— Geldik, geldik oğlum, dedi Lafarge oğlanın saçlarını okşayarak ve çocuk sustu.</p>

  <p class="Standard6" dir="ltr">Lafarge karısına inmesi için yardım etti, sonra da oğluna.</p>

  <p class="Standard6" dir="ltr">— İşte geldik! dedi Anna gülümseyerek.</p>

  <p class="Standard6" dir="ltr">İçki içilen evlerden müzik sesleri geliyordu. İnsanlar kol kola çevreyi seyrediyorlar ya da kalabalık caddelerde yürüyorlardı.</p>

  <p class="Standard6" dir="ltr">— Evde olmak isterdim, dedi Tom.</p>

  <p class="Standard6" dir="ltr">— Daha önce biç böyle söylemezdin dedi Anna. Cumartesi gecelerini kasabada geçirmekten pek hoşlanırdın.</p>

  <p class="Standard6" dir="ltr">— Bana yakın durun, dedi oğlan. Yakalanmak istemem!</p>

  <p class="Standard6" dir="ltr">Anna duydu ve:</p>

  <p class="Standard6" dir="ltr">— Böyle konuşma, benimle gel, dedi.</p>

  <p class="Standard6" dir="ltr">Lafarge oğlanın onun elini tuttuğunu hissetti. Sonra ona eğilerek:</p>

  <p class="Standard6" dir="ltr">— Merak etme oğlum, burada çok kalmayacağız, dedi.</p>

  <p class="Standard6" dir="ltr">— Saçma, diye söze girdi bunu duyan Anna. Bütün geceyi burada geçireceğiz.</p>

  <p class="Standard6" dir="ltr">Tam bir caddeden geçerlerken üç sarhoş adamla karşılaştılar. Tom gitti.</p>

  <p class="Standard6" dir="ltr">— Nereye gitti, diye sordu Anna. Her zaman işine gelmediği zaman kaçıveriyor!</p>

  <p class="Standard6" dir="ltr">Bay Lafarge kalabalığa baktı ama Tom gitmişti.</p>

  <p class="Standard6" dir="ltr">— Birazdan gelir, biz gitmeye kalkıştığımızda onu kayıkta bulacağız, dedi adam.</p>

  <p class="Standard6" dir="ltr">Anna bir sinemaya girmek istiyordu. Kalabalığın içine girdiler... Tam o sırada bir karmaşa oldu. Ve bir adamla bir kadın koşarak Lafarge'ın yanından geçtiler. Lafarge onları tanıdı, bunlar Joe Spaulding ve karısıydı. Yaşlı adamın onlarla konuşmasına fırsat kalmadan geçip gitmişlerdi.</p>

  <p class="Standard6" dir="ltr">Lafarge arkasına endişeyle bakarak bilet gişesine doğru yaklaştı ve iki bilet aldı. Bir süre sonra Anna ile birlikte karanlık salondaydılar.</p>

  <p class="Standard6" dir="ltr">Saat onbirde kayığın yanına döndüklerinde Tom'u orada bulamadılar. Bayan Lafarge'ın yüzü sapsarı oldu.</p>

  <p class="Standard6" dir="ltr">— Şimdi Anna, dedi adam. Hiç merak etme. Onu bulacağım. Beni burada bekle.</p>

  <p class="Standard6" dir="ltr">— Çabuk bul onu, dedi kadın çaresiz bir sesle.</p>

  <p class="Standard6" dir="ltr">Adam elleri ceplerinde sokaklarda dolaşmaya başladı.</p>

  <p class="Standard6" dir="ltr">Işıklar birer birer sönmeye başlamıştı. Penceresinden uzanmış birkaç baş dışında herkes birer ikişer evine çekilmişti. Hava sıcaktı ama gökyüzünde fırtına bulutlan vardı. Yürüdükçe oğlanın kalabalıktan ve kentlerden korktuğunu hatırladı ve onun sürekli tuzağa düşme fikrinden duyduğu endişeyi düşündü durdu. Belki de, diye düşündü yaşlı adam, oğlan ebediyen gitmiş ve bir daha hiç dönmeyecek de olabilir.</p>

  <p class="Standard6" dir="ltr">— Merhaba, Lafarge, dedi bir ses.</p>

  <p class="Standard6" dir="ltr">Bir adam kapısında durmuş pipo içiyordu.</p>

  <p class="Standard6" dir="ltr">— Merhaba Mike.</p>

  <p class="Standard6" dir="ltr">— Karınla kavga mı ettiniz? Bu nedenle mi yürüyüşe çıktın?</p>

  <p class="Standard6" dir="ltr">— Yo, sadece yürümek istedim, o kadar.</p>

  <p class="Standard6" dir="ltr">— Sanki bir şey kaybetmiş gibisin, dedi adam kuşkuyla, sonra devam etti. Bu gece bazı kişileri kaybettikleri bazı şeyleri buluyorlardı da (Lafarge adamın neleri kastettiğini anlamış gibiydi) Joe Spaulding'i tanırsın değil mi? Onların kızı Lavinia'yı da hatırlar mısın?</p>

  <p class="Standard6" dir="ltr">— Evet.</p>

  <p class="Standard6" dir="ltr">— Lavinia bu gece evine dönmüş, dedi Mike piposunu tüttürerek. Bilmem hatırlar mısın, bir ay kadar önce kuru denizin dibinde ölü bulunmuştu. Onun vücudunu kokmuş olarak bulduklarını söylemişler, ondan sonra da aile hiç düzelmemişti. Joe şimdi herkese onun ölmediğini, buldukları cesedin de ona ait olmadığını söylemiş. işte bu gece Lavinia göründü.</p>

  <p class="Standard6" dir="ltr">Lafarge soluğunun kesildiğini hissetti. Kalbi hızlı hızlı almaya başlamıştı:</p>

  <p class="Standard6" dir="ltr">— Nerede?</p>

  <p class="Standard6" dir="ltr">— Ana caddede. Spaulding'ler bir gösteri için bilet alıyorlarmış ve orada birden bir kaynaşma olmuş ve kalabalığın içinde Lavinia görünmüş. Önce onları fark etmemiş. Caddenin yarısına kadar onu takip edip onunla konuşmuşlar, o zaman hatırlamış.</p>

  <p class="Standard6" dir="ltr">— Kızı gördün mü?</p>

  <p class="Standard6" dir="ltr">— Hayır. Fakat onun şarkı söylediğini işittim. Söylediği şarkının sözleri de çok ilginçti. Çok güzel bir kızdı. Öldüğünü duyduğumda çok üzülmüştüm, şimdi ise onun sağ olduğunu görmek bizleri fazlasıyla sevindirdi. Hey, kendini iyi hissetmiyor musun? Çok yorgun görünüyorsun. Gelip biraz viski içsene, iyi gelir.</p>

  <p class="Standard6" dir="ltr">— Teşekkürler Mike.</p>

  <p class="Standard6" dir="ltr">Yaşlı adam uzaklaştı. Mike'ın iyi geceler dediğini duydu ama cevap vermedi. Gözleri, Marslı bitkilerle çatısı süslenmiş olan yüksek binaya takılmıştı. Arkada, bahçenin üzerinde etrafı demirle çevrili bir balkon uzanıyordu. Bütün pencerelerden ışık sızmaktaydı. Zaman çok ilerlemişti. Düşünmeye başladı. Tom ile birlikte dönemediğini Anna'ye ne olacaktı? ikinci şok, ikinci bir ölüm demekti onun için. Oğlunun ilk ölümünün ardından bu ikinci bir ölüm gibi gelecekti ona, bunu nasıl kaldıracaktı? Oh Tanrım, Tom'u bulmalıyım? Yoksa Anna'yı kaybedeceğim.</p>

  <p class="Standard6" dir="ltr">Oğlanı ne yapıp edip bulmalıydı. Başka çaresi yoktu. Ama nasıl? Zavallı Anna. Durdu ve başını karşıdaki binanın balkonuna doğru kaldırdı. Kapılar açılıp kapandı ve hafif bir ses şarkı söylemeye koyuldu. Bir süre bekledi yaşlı adam, sonra balkona on sekiz yaşından fazla olmayan bir genç kızın çıktığını gördü.</p>

  <p class="Standard6" dir="ltr">Lafarge esmekte olan rüzgârın arasından kıza seslendi.</p>

  <p class="Standard6" dir="ltr">Kız döndü ve aşağı baktı:</p>

  <p class="Standard6" dir="ltr">— Kim var orada? diye bağırdı.</p>

  <p class="Standard6" dir="ltr">— Benim, dedi yaşlı adam. Ve devam etti. Tom, oğlum, benim, baban.</p>

  <p class="Standard6" dir="ltr">Kız aşağı doğru eğildi, yavaş ve aceleci bir sesle:</p>

  <p class="Standard6" dir="ltr">— Seni tanıdım, dedi. Şimdi lütfen buradan git, senin yapabileceğin bir şey yok!</p>

  <p class="Standard6" dir="ltr">— Geri dönemem.</p>

  <p class="Standard6" dir="ltr">Yukarıdaki ay ışığı bulutun ardına gizlenmişti. Lafarge artık hiçbir şey göremiyor, yalnızca sesi duyabiliyordu:</p>

  <p class="Standard6" dir="ltr">— Bundan sonra senin oğlum değilim, dedi. Kasabaya hiç gitmememiz gerekiyordu.</p>

  <p class="Standard6" dir="ltr">— Annen kayığın yanında bekliyor.</p>

  <p class="Standard6" dir="ltr">— Üzgünüm, dedi ses. Fakat ne yapabilirim? Elimden bir şey gelmez. Burada mutluyum, seviliyorum, en az sizin sevdiğiniz kadar. Neysem oyum. Artık çok geç, sizin yanınıza gelemem, çünkü buradakiler beni tanıdılar.</p>

  <p class="Standard6" dir="ltr">— Fakat Anne'ni, ona olabilecek şoku bir düşün.</p>

  <p class="Standard6" dir="ltr">— Bu evdeki düşünceler çok güçlü. Sanki buraya hapsolmuş gibiyim. Dışarı çıkıp, sizin yanınıza dönemem.</p>

  <p class="Standard6" dir="ltr">— Sen Tom'sun, Tom'dun değil mi? Yaşlı bir adamla eğlenemezsin. Gerçekte Lavinia Spaulding değilsin, değil mi ?</p>

  <p class="Standard6" dir="ltr">— Ben hiç kimse değilim. Sadece kendimim. Nerede olursam ona göre bir şey olurum. Ve şimdi bir başka şeyim ve sana yardım edemem.</p>

  <p class="Standard6" dir="ltr">— Kentte rahat edemiyorsun. O halde kent dışında, kanalın ötesinde bir yerde oturman daha iyi değil mi?</p>

  <p class="Standard6" dir="ltr">— Bu doğru, dedi ses. Ama şimdi bu insanları da hesaba katmak zorundayım. Sabah kalktıklarında benim gitmiş olduğumu gördüklerinde ne hissedeceklerini bir düşün. Buradakiler kim olduğumu tahmin ediyor, senin gibi, ama hiç soru sormuyor. Aslında tümü tahmin ediyor ama kimse bir şey sormuyor. Eğer gerçeği fazla didiklemezsen, düş görmenin de büyük yararları vardır kimi zaman. Belki de onların ölmüş olan kızları değilim, fakat onlar için iyi bir şeyim şu anda, bu da onlara yetiyor. Onları ya da senin karını incitme konusunda karar vermek durumunda kalıyorum.</p>

  <p class="Standard6" dir="ltr">— Onlar beş kişilik bir aile, onlar için buna dayanmak daha kolay olabilecektir.</p>

  <p class="Standard6" dir="ltr">— Lütfen, dedi ses. Yorgunum.</p>

  <p class="Standard6" dir="ltr">Yaşlı adamın sesi sertleşti:</p>

  <p class="Standard6" dir="ltr">— Gelmelisin. Anna'nın bir kez daha üzülmesine izin veremem. Sen onun oğlusun ve bize aitsin!</p>

  <p class="Standard6" dir="ltr">— Hayır! Lütfen! Gölge titremeye başlamıştı.</p>

  <p class="Standard6" dir="ltr">— Bu eve ya da bu insanlara ait değilsin!</p>

  <p class="Standard6" dir="ltr">— Hayır, bunu bana yaptıramazsın!</p>

  <p class="Standard6" dir="ltr">— Tom, Tom, oğlum beni iyi dinle. Geri dön. Şu direklerden kayarak aşağıya in ve benimle gel. Annen bekliyor. Sana iyi bir ev hayatı sunacağız. istediğin her şeyi verebiliriz sana.</p>

  <p class="Standard6" dir="ltr">Adam yukarı baktı ve onun hareketlerini seçmeye çalıştı.</p>

  <p class="Standard6" dir="ltr">Sonra balkonun yanındaki sütunlardan sesler geldiğini fark etti. Ses şimdi daha sakindi:</p>

  <p class="Standard6" dir="ltr">— Pekâlâ baba, dedi.</p>

  <p class="Standard6" dir="ltr">— Tom !</p>

  <p class="Standard6" dir="ltr">Ay ışığında çocuğun gölgesinin aşağı kaydığını gördü. Lafarge oğlanı kolundan tuttu.</p>

  <p class="Standard6" dir="ltr">Tam o sırada yukarıdaki ışıklardan biri yandı. Pencerelerden bir baş aşağı uzandı ve «Kim var orada?» diye bağırdı.</p>

  <p class="Standard6" dir="ltr">— Çabuk oğlum.</p>

  <p class="Standard6" dir="ltr">Işıklar arttı, sesler de yükseldi. «Dur, silahım var! Vinny, iyi misin?»</p>

  <p class="Standard6" dir="ltr">Bir silahtan ateş edildiğini duydular. Tam kapıdan çıktıkları anda kurşun duvara çarpmıştı.</p>

  <p class="Standard6" dir="ltr">— Tom bu taraftan. Ben bu yönden gidip onları şaşırtacağım. Sen doğru kanalın oraya git. On dakika sonra buluşuruz.</p>

  <p class="Standard6" dir="ltr">Ayrıldılar.</p>

  <p class="Standard6" dir="ltr">Ay bir bulutun arkasına gizlenmişti. Yaşlı adam karanlığın içinden çıkarak kadına doğru ilerledi.</p>

  <p class="Standard6" dir="ltr">— Anna benim, dedi.</p>

  <p class="Standard6" dir="ltr">Kadın onun kayığa binmesi için yardım etti:</p>

  <p class="Standard6" dir="ltr">— Tom nerede?</p>

  <p class="Standard6" dir="ltr">— Birkaç dakikaya kadar burada olur, dedi Lafarge.</p>

  <p class="Standard6" dir="ltr">Dönüp geniş vadiye ve uyumakta olan kasabaya baktılar. Tek tük ışık yanıyor, içkili evlerden sarhoş kahkahaları duyuluyordu.</p>

  <p class="Standard6" dir="ltr">— Niçin gelmiyor? diye sordu yaşlı kadın.</p>

  <p class="Standard6" dir="ltr">— Gelecek, gelecek...</p>

  <p class="Standard6" dir="ltr">Fakat Lafarge bundan artık pek emin değildi. Çocuğun karanlık sokaklarda, evler arasından geçerek kanalın yanına gelirken tekrar yakalanmış olabileceğini düşündü. Oldukça uzun bir yol aşması gerekiyordu, ama yine de kendisinden daha önce buraya gelmiş olması gerekirdi.</p>

  <p class="Standard6" dir="ltr">Ve işte uzakta bir karaltının koştuğunu gördü.</p>

  <p class="Standard6" dir="ltr">Lafarge bağırdı sonra sustu. Çünkü uzaktan başka ba-ğırışmalar ve ayak sesleri geliyordu. Pencerelerde, gürültülerden ötürü birer birer ışıklar yanmaya başlamıştı. Onların bulunduğu yola açılan açık alanda biri koşuyordu, ama bu Tom değildi. Bu yalnızca ışığın altında gümüş gibi bir çehre ile koşan bir karaltıydı. Giderek karaltı yaklaştı ve o zaman bu Tom oldu! Anna ellerini uzattı. Lafarge yardım etmek için ileri atıldı, ama çok geç kalmıştı.</p>

  <p class="Standard6" dir="ltr">Şimdi alanın bulunduğu yerde başka gölgeler de belirmişti. Önce bir adamın, sonra da bir kadın ile birkaç adamın daha gölgesini seçtiler. Bay Spaulding ve diğerleri onları gördüklerinde çok şaşırmışlardı. Ne yapacaklarını bilemeden kayığın yanma gelip durdular ve:</p>

  <p class="Standard6" dir="ltr">— Kıpırdama Lafarge dediler.</p>

  <p class="Standard6" dir="ltr">Lafarge çok sakin görünüyordu. Tam o sırada çok garip bir şey oldu. Biriken kalabalığın arasına dalan Tom şekilden şekle girerek insanları yarıp geçmeye başladı. Polisin biri gitmekte olan şeyi görerek: «Hey sen, nereye gidiyorsun?» diye sordu. Çok garip! Tom o anda birçok insanın görünümünde görünüyordu. Son beş dakika içinde orada bulunan herkesin kendisi ya da bir yakını oluverdi bir anda. Onlarca isim de aldı tabii. Bu kaçmakta olan şekil orada bulunan herkesin, polislerin, roket pilotlarının, bekçilerin ve başka pek çok kişinin bir şeyiydi. Hepsi için bir anlam ifade ediyor ve kimlikten kimliğe giriyordu. Tom'un yüzüne kaç farklı şeklin geldiğini bilebilmek olanaksızdı.</p>

  <p class="Standard6" dir="ltr">Tom ilerledikçe, değişen görüntüler karşısında hayret nidaları, eski, çok eski isimlerin hatırlanılması ve ona böyle seslenilmesi arasında yürüdü. Bu koşmakta olan bir düştü adeta. Binlerce aynada, binlerce görüntüyü kendinde yansıtan bir düş. Ve orada, kayıkta onun ne Lavinia, ne Roger, ne William, ne de bir başka biri değil, sadece ve sadece biri olmasını, Tom olmasını isteyen, bunu çok içten dileyen biri vardı: Lafarge. Fakat olan olmuştu ve şey uzaklaşmıştı.</p>

  <p class="Standard6" dir="ltr">Spaulding uzaklaşmakta olan Tom'un arkasından seslendi. Tom durdu. Adam yumruğunu ona doğru sallayarak.</p>

  <p class="Standard6" dir="ltr">— Benimle eve gel. Seni tanıyorum.</p>

  <p class="Standard6" dir="ltr">— Bir dakika dedi polis. O benimle gelecek. Benim mahkûmum o, tanıyorum, adı da Dexter, cinayetten aranıyor!</p>

  <p class="Standard6" dir="ltr">— Hayır! diye bir kadının bağırdığını duyup döndüler.</p>

  <p class="Standard6" dir="ltr">Kadın: O benim kocam, onun kocam olduğunu tahmin etmiştim zaten dedi.</p>

  <p class="Standard6" dir="ltr">Başka sesler de itirazlarda bulundu. Kalabalık karışmıştı.</p>

  <p class="Standard6" dir="ltr">Bayan Lafarge o sırada yanlarına gelmiş olan Tom'un önüne geçti:</p>

  <p class="Standard6" dir="ltr">—Bu benim oğlum Tom. Onu başka biri gibi görmeye kimsenin hakkı yok. Şimdi birlikte evimize gideceğiz, diye bağırdı.</p>

  <p class="Standard6" dir="ltr">Tom'a gelince. Titriyor ve dehşetten kendinden geçmiş gibi sarsılıyordu. Çok hasta görünüyordu. Etrafını çeviren kalabalık ellerini uzatmış onu yakalamaya çalışıyor ve ayrı ayrı isimlerle sesleniyordu ona.</p>

  <p class="Standard6" dir="ltr">Tom bir çığlık attı. Ve onların gözleri önünde değişti. Tom oldu, William oldu, yaşlı kadının kocası oldu, genç kız Judith oldu. Sürekli değişiyor ve her kafadan bir çığlığın çıkmasına neden oluyordu. Sanki kafalardaki görüntülerle eriyen bir sabun gibiydi. «Tom!» diye bağırdı Lafarge. «Alice!» dedi bir başkası. «William!»</p>

  <p class="Standard6" dir="ltr">Taşların üzerine uzandı. Yüzü bütün yüzler; gözleri mavi, yeşil, ela; saçları sarı, kahverengi, siyah, düz, kıvırcık, her şeydi... Bir uzun boylu oluyordu, bir kısa. Bir şişman, bir zayıf. Bakıyordunuz çocuk, bakıyordunuz büyük, ihtiyar, genç...</p>

  <p class="Standard6" dir="ltr">Birden herkes durdu, ellerini ağızlarına koyarak onun üstüne doğru eğildiler.</p>

  <p class="Standard6" dir="ltr">— Öldü, dedi biri sonunda.</p>

  <p class="Standard6" dir="ltr">O sırada yağmur yağmaya başladı.</p>

  <p class="Standard6" dir="ltr">Yağmur damlaları insanların üstüne düşmeye başlayınca, kafalarını kaldırıp gökyüzüne baktılar. Sonra birden herkes kaçışmaya haşladı. Kısa bir süre içinde orası bomboş kaldı, yalnızca Bay ve Bayan Lafarge oradaydı. Dehşet içinde, el ele tutuşmuş, öylece tanınmayacak duruma gelmiş yüze baktılar.</p>

  <p class="Standard6" dir="ltr">Anna hiçbir şey söylemedi, fakat ağlamaya başladı.</p>

  <p class="Standard6" dir="ltr">— Yürü Anna, yapabileceğimiz hiçbir şey yok, dedi adam.</p>

  <p class="Standard6" dir="ltr">Kayığa doğru indiler ve binerek kanaldan aşağıya doğru gitmeye başladılar.</p>

  <p class="Standard6" dir="ltr">Eve vardıklarında, içeriye girdiler, küçük bir ateş yakarak ellerini ısıttılar. Sonra yatağa gidip, birlikte uzandılar ve çatıya vuran yağmurun sesini dinlemeye başladılar.</p>

  <p class="Standard6" dir="ltr">— Dinle, dedi Lafarge gece yarısı. Bir şeyler duyuyormusun?</p>

  <p class="Standard6" dir="ltr">— Hiçbir şey, hiçbir şey, dedi kadın acele acele.</p>

  <p class="Standard6" dir="ltr">— Gidip bir bakacağım, dedi yaşlı adam.</p>

  <p class="Standard6" dir="ltr">Odadan geçti, kapının önüne geldi ve açmadan önce bir süre dinledi.</p>

  <p class="Standard6" dir="ltr">Sonra kapıyı araladı ve dışarı baktı.</p>

  <p class="Standard6" dir="ltr">Boş bahçeye bardaktan boşanırcasına yağmur tanelerinden başka bir şey göremedi. Yağmur mavi dağlara, kanala, her yere şakır şakır yağmaktaydı.</p>

  <p class="Standard6" dir="ltr">Adam beş dakika kadar orada öyle bekledi, sonra ıslak elleriyle yavaşça kapıyı kapadı ve sürgüyü çekti...</p>

  <p class="Standard6" dir="ltr"></p>
</body>
</html>
