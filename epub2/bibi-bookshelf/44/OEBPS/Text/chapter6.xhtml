<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc5">Nisan 2000 : ÜÇÜNCÜ YOLCULUK</h2>

  <p class="Standard6" dir="ltr"></p>

  <p class="Standard6" dir="ltr">GEMİ uzayı aştı. Yıldızlardan ve karanlıklardan, parlak gök cisimlerinden ve uzayın sessiz derinliklerinden geçti. Yeni bir gemiydi; gövdesinden ateş çıkarıyordu ve adamlar metal kabinlerindeydiler. Derin bir sessizlik içinde yol alıyordu. Ohio alanında toplanan kalabalık, alkışlar ve bağırışlar içinde onları gün ışığına doğru yolcu etmişti ve roket, rengârenk bir çiçeğin açışı gibi, alevler arasında Mars'a doğru üçüncü yolculuğa başladı.</p>

  <p class="Standard6" dir="ltr">Uzayın karanlığında güzel ve güçlü bir deniz yaratığı gibi yol alıyordu. Yaşlı Ay'ı geçtikten sonra, boşluktan boşluğa doğru hızla ilerledi. Roketin fırlatılmasının ardından bazı rahatsızlıklar geçiren mürettebat iyileşti ve görevlerinin başına koştular. Bu arada bir kişinin ölümüyle on altı kişi kalmışlardı. Mars'ın üst atmosfer tabakasına girdiğinde, metal yüzeyin sürtünmesinden ötürü geminin hızı bir ölçüde kesildi. Başlıklarının önündeki kalın camdan, altlarında boşluğa asılıymış gibi duran Mars'ı gördüler.</p>

  <p class="Standard6" dir="ltr">— Mars! diye bağırdı kılavuz Lustig.</p>

  <p class="Standard6" dir="ltr">— Güzelim yaşlı Mars, dedi arkeolog Samuel Hinkston.</p>

  <p class="Standard6" dir="ltr">— Evet, dedi Kaptan John Black.</p>

  <p class="Standard6" dir="ltr">Roket geniş bir çim alanında karaya indi. Çim alanın biraz ötesinde bronzdan bir geyik heykeli duruyordu. Daha yukarıda Kraliçe Victoria dönemini andıran bir ev vardı. Rokoko tarzındaki ev, çepeçevre süsle bezenmişti. Pencereleri sarı, kırmızı, mavi ve yeşil camlardan yapılmıştı. Sundurmanın üzerinde sardunyalar vardı. Eski bir salıncak sundurmanın tavanına asılmıştı ve en hafif bir esintide ileri geri sallanıyordu. Evin tepesinde elmas camlı altın bir kubbe ve bir çatı külahı vardı. Cephe pencerelerinden birinde, bir çalgı aletinin üzerinde «Güzel Ohio» şarkısının bir afişini görebilirdiniz.</p>

  <p class="Standard6" dir="ltr">Roketin dört bir yanından taşan yeşil ve sessiz Mars baharı küçük kasabayı da kaplamıştı. Beyaz evler, yer yer kırmızı tuğlalı evler, rüzgârda sallanan yüksek karaağaçlar, akçaağaçlar ve atkestaneleri ile bu görünüm ayrı bir güzellik kazanıyordu. Altın çanları suskun kuleleriyle kilise, bu tabloyu tamamlıyordu.</p>

  <p class="Standard6" dir="ltr">Dışarıyı seyreden mürettebatın gördükleri bunlardı. Bu güzel görünüme tekrar tekrar bakmaktan kendilerini alamadılar. Birdenbire solunum güçlüğü duydular ve birbirlerinin koluna sarıldılar. Benizleri sararmıştı.</p>

  <p class="Standard6" dir="ltr">— Lanetlendim galiba, diye fısıldadı Lustig. Bir yandan da uyuşmuş parmaklarıyla yüzünü ovalıyordu. Lanetlenmiş olmalıyım.</p>

  <p class="Standard6" dir="ltr">— Olabilir, dedi Samuel Hinkston.</p>

  <p class="Standard6" dir="ltr">— Allah Allah ,dedi Kaptan John Black.</p>

  <p class="Standard6" dir="ltr">O ara kimyagerin sesi duyuldu:</p>

  <p class="Standard6" dir="ltr">— Efendim, solunum açısından Mars'ın atmosferi çok incedir. Ancak oksijen yine de yeterlidir. Yani tehlike yok.</p>

  <p class="Standard6" dir="ltr">— Demek dışarı çıkabileceğiz, dedi Lustig.</p>

  <p class="Standard6" dir="ltr">— Devanı et, dedi Kaptan John Black. Durumu lam olarak nasıl anlarız?</p>

  <p class="Standard6" dir="ltr">— ince fakat soluk alınabilir hava tabakasına sahip küçük bir kasaba burası, efendim.</p>

  <p class="Standard6" dir="ltr">— Dünyadaki örnekleri gibi küçük bir kasaba, diye söze girdi arkeolog Hinkston. İnanılması güç, fakat böyle.</p>

  <p class="Standard6" dir="ltr">Kaptan John Black boş boş baktı ona:</p>

  <p class="Standard6" dir="ltr">— İki gezegende de uygarlığın aynı hızla ilerlediğini ve aynı yönde geliştiğini mi söylemek istiyorsun, Hinkston?</p>

  <p class="Standard6" dir="ltr">— Henüz böyle bir düşüncede değilim, efendim.</p>

  <p class="Standard6" dir="ltr">Kaptan Black kapının yanında durdu:</p>

  <p class="Standard6" dir="ltr">— Dışarıya bakın. Sardunyalar. Özel olarak yetiştirilmiş bir bitki. Bu özel türler ancak elli yıldan bu yana Dünya'da yetiştiriliyor. Bitkilerin evriminin binlerce yıl aldığım düşünün ve söyleyin bana. Marslıların şunları yapabilmesi mantığa uygun mu: Bir cam; iki,kubbe; üç, salıncak; dört, piyanoya benzer bir çalgı ve belki de bir piyano; ve beş, eğer şu yakınsak teleskopik merceklerle şuraya bakarsanız okuyabilirsiniz, bir Marslı bestecinin oldukça garip bir müzik eserini, Güzel Ohio'yu bestelemesi akla uygun mudur. Bu, aynı zamanda Mars'ta Ohio ırmağı bulunduğu anlamına gelir!</p>

  <p class="Standard6" dir="ltr">— Kaptan Williams, herhalde!</p>

  <p class="Standard6" dir="ltr">— Ne?</p>

  <p class="Standard6" dir="ltr">— Kaptan Williams ve üç arkadaşı! Ya da Nathaniel York ve arkadaşı. Gördüklerimizden bu sonuç çıkacaktır.</p>

  <p class="Standard6" dir="ltr">— Bu kesin olarak hiçbir şeyi açıklamaz. Bizim canlandırabileceğimiz, olsa olsa, York'un seferinin Mars'a geldiği gün sona erdiği ve York ile arkadaşının öldüğüdür. Aynı biçimde Williams ve üç adamının, gemileriyle birlikte geldiklerinin ertesi günü yok olduğudur. Onların bizinde olan radyo bağlantıları bu günlerde kesildiği için bu sonuçları çıkarıyoruz. Eğer hayatta olsalardı bizimle bağlantıyı sürdürürlerdi. Bir başka açıdan, York'un yolculuğu bir yıl önceydi. Kaptan Williams ve adamları karaya indiklerinde de aynı yılın Ağustos ayıydı. Kuramsal olarak hâlâ yaşadıklarını varsayarsak, olağanüstü akıllı bir Mars toplumunun yardımıyla bile, bu denli kısa bir sürede, böylesi bir kasabayı inşa edebilirler miydi ve bu kadar kısa bir süre içinde bu evler böyle eskiyebilirler miydi? Sundurmanın direklerine bakın. Ağaçlara bakın. Her biri en azından yüz yıllık! Bakın kasabaya; en az yetmiş yıllık olduğunu görürsünüz! Hayır, bu York'un ya da Williams'm işi değil. Bu başka bir şey. Hoşlanmadım bundan ve ne olduğunu anlayasıya gemiyi terk etmiyorum.</p>

  <p class="Standard6" dir="ltr">— Üstelik, dedi Lustig başını sallayarak. Williams ve adamları, olasılıkla York, Mars'ın öteki yüzünde karaya indiler. Biz Mars'ın bu yüzünde karaya indiğimiz için çok dikkatli olmalıyız.</p>

  <p class="Standard6" dir="ltr">— Çok doğru. Saldırgan bir Mars kabilesinin hepsini öldürdüğünü düşünerek, daha uzak bir bölgede çıkmaya, erken davranıp böyle bir felaketin yinelenmemesine dikkat etmeliyiz. Bulunduğumuz yer, bildiğimiz kadarıyla, York ve Williams'in asla görmediği topraklardır.</p>

  <p class="Standard6" dir="ltr">— Lanet olsun, dedi Hinkston öfkeyle. Ben bu kasabayı görmek isterim; izniniz olursa, efendim. Güneş sistemimizdeki tüm gezegenlerde aynı uygarlığı düşündüren benzer örnekler olabilir. Büyük fiziksel ve fizikötesi buluşların eşiğinde olabiliriz.</p>

  <p class="Standard6" dir="ltr">— Bir süre beklemek kararındayım, dedi Kaptan John Black.</p>

  <p class="Standard6" dir="ltr">— Öyle ki, efendim, tanrısal varlığı kanıtlayacak olağanüstü bir olayla karşı karşıyayız, efendim.</p>

  <p class="Standard6" dir="ltr">— Böyle bir kanıt aramaksızın da inanan pek çok insan var, Bay Hinkston.</p>

  <p class="Standard6" dir="ltr">— Kendimi kastediyorum, efendim. Fakat, elbette ilahi bir güç olmaksızın böyle bir kasaba meydana getirilemezdi. Öyle duygularla karşı karşıyayım ki, ağlayayım mı güleyim mi bilemiyorum.</p>

  <p class="Standard6" dir="ltr">— Hiçbirini yapma. En azından biz neyle karşı karşıya olduğumuzu anlayana dek hiçbirini yapma!</p>

  <p class="Standard6" dir="ltr">— Karşı karşıya gelmek? (Lustig coşmuştu) Karşılaşacak bir şey yok, Kaptan. Güzel, sakin bir kasaba; benim doğduğum eski tarz kasabalar gibi. Görünüşünden hoşlandım.</p>

  <p class="Standard6" dir="ltr">— Ne zaman doğmuştun, Lustig?</p>

  <p class="Standard6" dir="ltr">— 1950, efendim.</p>

  <p class="Standard6" dir="ltr">— Ya sen, Hinkston?</p>

  <p class="Standard6" dir="ltr">— 1955, efendim. Grinnell. Iowa. Ve şu görünüm bana memleketimi hatırlatıyor.</p>

  <p class="Standard6" dir="ltr">— Hinkston ve Lustig, ikinizin babası olacak yaştayım. Tam seksen yaşındayım. 1920'de Illinois'te doğdum. Son elli yılda gerçekleştirilen bilimsel ilerlemenin önemli bir adımı olan yaşlıları gençleştirme yöntemi sayesinde burada, Mars'tayım. Sizden daha çok yorulduğum söylenemez, ama sizden daha kuşkucuyum. Bu kasaba dış görünüşüyle, Illinois'in Green Bluff'u gibi barışçıl ve sakin. işte beni ürküten de bu, yani Green Bluff'a çok benzemesi. (Radyo görevlisine döndü) Dünya ile bağlantı kur. Karaya indiğimizi ilet. Yarın radyo kanalıyla bir rapor göndereceğimizi söyle. Bu kadar.</p>

  <p class="Standard6" dir="ltr">— Başüstüne, efendim.</p>

  <p class="Standard6" dir="ltr">Kapı lombarından bakan Kaptanın yüzü, sekseninde bir adamın değil, çok çok kırkında birinin yüz çizgilerini taşıyordu:</p>

  <p class="Standard6" dir="ltr">— Sana ne yapacağımızı anlatayım; Lustig; sen, ben ve Hinkston kasabaya bir göz atacağız, ötekiler gemide kalacak. Eğer kötü bir şeyler olursa cehennem olup giderler. Uç kişinin yitirilmesi, tüm geminin yitirilmesinden yeğdir. Hiç olmazsa başımıza gelenler konusunda bir sonraki roketi bilgilendirir. Bu, sanırım Kaptan Wilder'ın roketidir. Gelecek Noel'de fırlatılmaya hazır olacaktı. Marslılardan bir saldırı gelecek olursa, elbette iyice silahlandırılmış ikinci bir roket isteriz.</p>

  <p class="Standard6" dir="ltr">— Bizim durumumuz iyi, efendim. Beraberimizde eksiksiz bir askeri donatımımız var.</p>

  <p class="Standard6" dir="ltr">— Adamlara söyle, silahlarını hazır etsinler. Lustig, Hinkston, gelin.</p>

  <p class="Standard6" dir="ltr">Üç adam geminin çıkışma doğru yürüdüler.</p>

  <p class="Standard6" dir="ltr">Güzel bir bahar günüydü. Çiçeğe durmuş bir elma ağacına bir ardıç kuşu kondu ve dur durak bilmeden ötmeye koyuldu. Yeşil dallara dokunan en küçük bir esinti taç yapraklarım savuruyor, bahar çiçeklerinin eşsiz kokusu havaya yayılıyordu. Kasabanın bir yerlerinde, birileri piyano çalıyor ve dalgalanan nağmeler düşteymiş gibi bir gelip bir gidiyordu. «Düş Gören Güzel» şarkısıydı bu. Bir başka yerde, bir pikapta, yılan ıslığını andıran cızırtılı ve zayıf bir sesle. Harry Leander'in seslendirdiği «Roamin in the Gloamin» parçası çalınıyordu.</p>

  <p class="Standard6" dir="ltr">Üç adam geminin dışında durdular. Yetersiz havayı ciğerlerine çektiler ve yorulmamak için çok yavaş hareket ettiler.</p>

  <p class="Standard6" dir="ltr">Şimdi de pikapta şu plak dönmekleydi:</p>

  <p class="Standard8" dir="ltr">«Bir Haziran gecesi ver bana</p>

  <p class="Standard8" dir="ltr">Ay ışığı ve bir de sen...»</p>

  <p class="Standard6" dir="ltr">Lustig ürpermeye başladı. Samuel Hinkston'da aynı durumdaydı. Gökyüzü berrak ve hava durgundu. Kimi yerlerden; dere kıyısındaki ağaç gölgeliklerinden ve ıssız mağaralardan su buharları çıkıyordu. Tek atlı bir yük arabası dört nala geçip gitti.</p>

  <p class="Standard6" dir="ltr">— Efendim, diye konuşlu Samuel Hinkston. Öyle olmalı, öyle olmak zorunda, yani, demek istiyorum ki, Mars'a roket ile yolculuk Birinci Dünya Savaşı'ndan önce başlamış olmalı!</p>

  <p class="Standard6" dir="ltr">— Olamaz.</p>

  <p class="Standard6" dir="ltr">— Bu evleri, bu geyik heykelini, piyanoları, müziği nasıl açıklayabilirsiniz? (İkna edici bir tavırla Kaptanın koluna girdi ve yüzüne baktı) Diyelim ki, 1905 yılında, savaştan nefret eden insanlar, yani çıkacak savaşı öngören insanlar, onlara katılan bilim adamlarıyla gizlice bir roket yapıp, buraya Mars'a geldiler...</p>

  <p class="Standard6" dir="ltr">— Hayır, olamaz, Hinkston.</p>

  <p class="Standard6" dir="ltr">— Niçin olamasın? 1905 dünyası bir başka dünyaydı; onlar bu gizliliği kolayca sağlamış olabilirler.</p>

  <p class="Standard6" dir="ltr">— Ve onlar burada yaşamaya geldiler ve doğal olarak dünyadaki evlere benzer bu evleri kurdular, çünkü kültürlerini de birlikte getirdiler.</p>

  <p class="Standard6" dir="ltr">— Ve o gün bu gündür burada yaşıyorlar, öyle mi? dedi Kaptan.</p>

  <p class="Standard6" dir="ltr">— Barış ve dostluk içinde, evet. Belki, bir küçük kasabaya yetecek sayıda insan getirmek için birkaç sefer daha yaptılar ve ardından, yerlerinin öğrenilmesinden çekinerek buna son verdiler. Bu nedenle bu kasaba eski geleneksel kasabaların görünümünü taşıyor. 1927'den daha eskiye dayanacağını sanmıyorum ne dersiniz? Ya da, efendim, roket yolculuğu sandığımızdan da eskidir. Belki de, Dünya'nın gerektiğinde ziyaret eden az sayıda insan tarafından sürdürüldü.</p>

  <p class="Standard6" dir="ltr">— Daima akla uygun bir anlatım bulursun.</p>

  <p class="Standard6" dir="ltr">— Öyle olmak gerekir. Onların bizden önce burada olduklarının kanıtını bulabiliriz; bazı kişileri bulmak ve bunu doğrulamak gerekir.</p>

  <p class="Standard6" dir="ltr">Sık yeşil çimenler postallarının sesini yutuyordu. Attıkları her adımda taze bahar kokuları yayılıyordu. Kaptan John Black, tüm sıkıntılarını aşan bir iç huzuru duydu. Otuz yaşlarına kadar bir küçük kasabada bulunmuştu ve doğanın yenilenen görünümü ve hatta arı vızıltıları bile onda hep bir canlılık yaratırdı.</p>

  <p class="Standard6" dir="ltr">Bir evin sundurmasına çıktılar. Tahta kapıya doğru ilerlerken bastıkları ahşap döşeme gıcırdıyordu. İçeriye göz attıklarında gördükleri; hol girişine asılı bir boncuk perde, bir kristal avize ve sallanan kolluğun arkasındaki duvara asılı Maxfield Parrish'in bir tablosuydu. Ev eski eski kokuyordu ve son derece sakindi. Bir limonata sürahisindeki buzun şıngırtısını duyabilirdiniz. Sıcak bir gün olmasından ötürü, mutfakta soğuk bir şeyler hazırlayan birinin sesleri geliyordu. Birileri tatlı bir melodi mırıldanıyordu.</p>

  <p class="Standard6" dir="ltr">Kaptan John Black zili çaldı.</p>

  <p class="Standard6" dir="ltr">Koridordan doğru narin ve hafif ayak sesleri geldi. 1909 modasına göre giyinmiş çocuk yüzlü on dört yaşlarında bir genç kız açtı kapıyı.</p>

  <p class="Standard6" dir="ltr">— Buyurun, ne istemiştiniz? diye sordu genç kız.</p>

  <p class="Standard6" dir="ltr">— Bağışlayın, dedi Kaptan John Black kararsız bir sesle. Fakat bizim aradığımız... Şey, bize yardım edebilir miydiniz?.. Kız güzel siyah gözlerini onlara dikti:</p>

  <p class="Standard6" dir="ltr">— Eğer bir şeyler satmak istiyorsanız...</p>

  <p class="Standard6" dir="ltr">— Hayır, durun! diye yüksek sesle araya girdi Kaptan. Ne kasabası burası?</p>

  <p class="Standard6" dir="ltr">Kız yukarıdan aşağıya süzdü onu:</p>

  <p class="Standard6" dir="ltr">— Ne demek istiyorsunuz, ne kasabası demekle? Adını bilmediğiniz bir kasabada işiniz ne?</p>

  <p class="Standard6" dir="ltr">— Buranın yabancısıyız. Böyle bir kasabanın ve sizin gibi güzel bir kızın nasıl olup da burada bulunabildiğini öğrenmek istiyoruz.</p>

  <p class="Standard6" dir="ltr">— Sayım görevlisi misiniz?</p>

  <p class="Standard6" dir="ltr">— Hayır!</p>

  <p class="Standard6" dir="ltr">— Bunu bilmeyecek ne var, dedi kız. Bu kasaba 1868' de kuruldu. Yoksa bu bir oyun mu?</p>

  <p class="Standard6" dir="ltr">— Hayır, oyun değil, dedi Kaptan. Biz Dünya'dan geldik.</p>

  <p class="Standard6" dir="ltr">— Yeryüzünün dışından, öyle mi demek isliyorsunuz? diye araya girdi kız merakla.</p>

  <p class="Standard6" dir="ltr">— Hayır, biz üçüncü gezegenden geldik. Yani Yeryüzünden, bir gemiyle. Ve burada, dördüncü gezegende, yani Mars'ta karaya indik...</p>

  <p class="Standard6" dir="ltr">— Burası, diye konuştu genç kız. Sanki bir çocuğa adres tarif ediyordu. Burası, Amerika kıtasında, Illinois'e bağlı Green Bluff kasabasıdır. Amerika kıtası Atlantik ve Pasifik okyanuslarıyla çevrilidir. Kimilerinin Dünya, kimilerinin Yeryüzü adını verdikleri bir gezegen üzerindedir. Şimdi gidebilirsiniz. Güle güle.,.</p>

  <p class="Standard6" dir="ltr">Hole doğru hızla yürüdü, parmaklarıyla araladığı boncuk perdenin ardında kayboldu. Üç adam birbirlerine baktılar.</p>

  <p class="Standard6" dir="ltr">— Kapıyı yine çalalım, dedi Lustig.</p>

  <p class="Standard6" dir="ltr">— Bunu yapamayız. Hakkımız yok. Hey güzel Tanrım!</p>

  <p class="Standard6" dir="ltr">Gidip sundurmanın basamaklarına oturdular.</p>

  <p class="Standard6" dir="ltr">— Seni hiç şaşırtmadı mı bu durum Hinkston? Belki rotayı şaşırıp, belki de bir kaza sonucu Dünya'ya döndük! Ne dersin?</p>

  <p class="Standard6" dir="ltr">— Nasıl oldu bu?</p>

  <p class="Standard6" dir="ltr">— Biliniyorum, bilemiyorum. Of, Tanrım bana sabır ver!</p>

  <p class="Standard6" dir="ltr">Hinkston söze girdi:</p>

  <p class="Standard6" dir="ltr">— Fakat biz yolun her kilometresini inceden inceye hesaplayıp geldik. Ay'dan ve uzayın belli bölgelerinden geçtik. Şimdi de buradayız. Mars'ta olduğumuzdan en küçük bir kuşkum yok benim!</p>

  <p class="Standard6" dir="ltr">Bu kez Lustig söze karıştı:</p>

  <p class="Standard6" dir="ltr">— Fakat şöyle düşünemez miyiz: Rotayı şaşırıp -kazayla- uzayda ve zamanda kaybolduk ve otuz, kırk yıl önceki Dünya'ya indik!</p>

  <p class="Standard6" dir="ltr">— Oh, git başımdan Lustig!</p>

  <p class="Standard6" dir="ltr">Lustig kapıya gitti, zili çaldı ve içeriye seslendi :</p>

  <p class="Standard6" dir="ltr">— Kaç yılındayız?</p>

  <p class="Standard6" dir="ltr">— Bin dokuz yüz yirmi altı elbette, sesi geldi içeriden genç kızın.</p>

  <p class="Standard6" dir="ltr">— Duydunuz mu söylediğini? Lustig telâşla ötekilerinin yanına dönmüştü. «Bin dokuz yüz yirmi altı! Zamanda geri gitmişiz. Burası Dünya!</p>

  <p class="Standard6" dir="ltr">Lustig yanlarına oturdu. Üç adam, kendilerini dehşete düşüren bu durumun etkisi altındaydılar. Titreyen elleriyle dizlerine vurmaya başladılar. Sessizliği Kaptan bozdu:</p>

  <p class="Standard6" dir="ltr">— Bu yüzden soramamıştım. Cehennem azabı gibi bir şey, bir korku. Nedir bu olanlar? Einstein'ı da bizimle birlikte buraya getirmeyi ne kadar isterdim bir bilseniz.</p>

  <p class="Standard6" dir="ltr">— Bu kasabada bizi aydınlatacak bir şey bulabilecek miyiz? dedi Hinkston. Tehlikeli şeylerle oynamıyor muyuz? Zamanı kastediyorum. Yeniden havalanıp bir daha insek mi diyorum?</p>

  <p class="Standard6" dir="ltr">— Hayır. En azından bir başka evi deneyesiye dek olmaz.</p>

  <p class="Standard6" dir="ltr">Üç ev aşağıda, bir meşe ağacının altındaki beyaz eve doğru yürüdüler.</p>

  <p class="Standard6" dir="ltr">— Elden geldiğince mantıklı olmalıyım, dedi Kaptan. Parmaklarımla dokunmadan inanmam. Diyelim ki, Hinkston; senin ileri sürdüğün ilginç düşünce gibi, roketimiz yılların gerisine gitmiş olsun. Diyelim ki, Dünyalı insanlar burada yaşadıkları yıllar boyunca sıla özlemi duymaya başladılar. Önce hafif bir nevroz, ardından ileri derecede psikoz ve tehlikeli delilik. Böyle bir sorunla karşılaşan bir psikolog olsan, ne yapardın?</p>

  <p class="Standard6" dir="ltr">Hinkston düşündü:</p>

  <p class="Standard6" dir="ltr">— Evet, sanırım Mars üzerindeki uygarlığı yavaş yavaş Dünya üzerindeki uygarlığa uyarlardım. Eğer tüm bitkileri, meyveleri, yolları, gölleri ve okyanusları yeniden üretmek olanaklı olsaydı, onu da yapardım. Sonra, büyük sürü hipnotizmasıyla, Mars'la değil Dünya'da yaşadıklarına inandırırdım onları.</p>

  <p class="Standard6" dir="ltr">— Tamam, Hinkston, yeler. Sanırım iz üstündeyiz. Şu ilk evdeki kadın Dünya'da yaşadığını sanıyor. Bu onun aklî dengesini koruyor. O kız ve bu kasabada yaşayan herkes göçler ve hipnoz sonucu dayanıklıdır. Bunların üzerine giderken tüm hayatını ortaya koyacaksın.</p>

  <p class="Standard6" dir="ltr">— Öyle efendim! dedi Hinkston.</p>

  <p class="Standard6" dir="ltr">— Doğru! diye onayladı Lustig.</p>

  <p class="Standard6" dir="ltr">— Peki, dedi Kaptan içini çekerek. Şimdi yeni bir eve vardık. Umarım daha iyi sonuç alırız. Bütün sorun bir parça mantıklı olmakta. Şu zaman konusu; zamanın içinde ileri geri gitmek ve zaman içinde dönüp durmak midemi alt üst etti. Fakat bu yol... (Güldü) Peki, peki. Öyle görünüyor ki burada pek popüler olacağız!</p>

  <p class="Standard6" dir="ltr">— Ya da ne olacağız? dedi Lustig. Hepsinin ötesinde, bu insanlar, hacılar gibi Dünya'dan el etek çekip buraya geldiler. Belki de bizi görmekten hoşlanmayacaklar. Belki bizi sürüp çıkarmaya, öldürmeye çalışacaklar.</p>

  <p class="Standard6" dir="ltr">— Bizim çok gelişkin silahlarımız var. Evet, işte bu ev. Haydi bakalım.</p>

  <p class="Standard6" dir="ltr">Fakat ilerleyemediler. Lustig durdu ve uzaklara, kasabanın içine doğru, öğle saatlerinin puslu caddelerine doğru baktı. «Efendim,» diye seslendi.</p>

  <p class="Standard6" dir="ltr">— Ne var, Lustig?</p>

  <p class="Standard6" dir="ltr">— Oh, efendim, ne görüyorum? dedi Lustig ağlamaklı bir sesle ve gerçekten ağlamaya başladı. Her yanı titriyordu ve yüzünde inanılmaz bir durumla karşılaşmanın verdiği şaşkınlık ifadesi vardı. Deli gibi bağırmaya başladı. Bakın! Bakın! Düşe kalka sokağın aşağısına doğru koştu.</p>

  <p class="Standard6" dir="ltr">— Tutun şunu! diye bağıran Kaptan, bir yandan da Lustig'in peşine düştü.</p>

  <p class="Standard6" dir="ltr">Lustig bağıra çağıra koşuyordu. Hemen yakındaki bir bahçeye girdi ve çatısında demirden bir kuş tüneği bulunan yeşil evin sundurmasına çıktı.</p>

  <p class="Standard6" dir="ltr">Kaptan ve Hinkston ardından yetiştiklerinde, Lustig kapıyı dövüyor, haykırışlarla ağlıyordu. Atmosfer koşulları, bu koşudan ötürü Kaptan ve Hinkston'u bitkin düşürmüştü. Lustig, Büyük anne! Büyük baba! diye bağırıp duruyordu.</p>

  <p class="Standard6" dir="ltr">Kapı aralığında iki yaşlı insan belirdi.</p>

  <p class="Standard6" dir="ltr">— David! diye titredi sesleri. Onu kucaklamak için telaşla koştular ve çevresinde dolanıp yüzüne bakmaya başladılar. David, oh, David! O kadar çok zaman geçti ki! Nasıl da büyümüşsün, oğlum, nasıl da boy atmışsın. Oh, David, oğlum. Nasılsın?</p>

  <p class="Standard6" dir="ltr">— Büyük anne, Büyük baba! Lustig hıçkırıklarına engel olamıyordu iyi görünüyorsunuz!</p>

  <p class="Standard6" dir="ltr">Ellerini tuttu, kucakladı onları ve hep birlikte ağlaştılar. Güneş iyice yükselmişti, yumuşak bir esinti vardı, çimenler alabildiğine yeşildi ve ahşap kapı hâlâ açıktı.</p>

  <p class="Standard6" dir="ltr">— Gir içeri, yavrum, gir içeri. Buzlu çay var, seversin, taze, senin kısmetinmiş!</p>

  <p class="Standard6" dir="ltr">— Arkadaşlarımla birlikte geldik. (Lustig döndü, Kaptan ve Hinkston'a gülerek seslendi) Kaptan, haydi gelin!</p>

  <p class="Standard6" dir="ltr">— Merhaba, diye seslendi yaşlı adam. Gelin. David'in arkadaşları bizim de arkadaşımızdır. Orada durmayın öyle!</p>

  <p class="Standard6" dir="ltr">Eski evin oturma odasında hoş bir serinlik vardı ve bir köşede duran büyük duvar saatinin tik-takları aralıksız sürüyordu. Geniş sedirin üstüne yumuşacık yastıklar konmuştu ve üstlerine iri birer gül motifi işlenmişti. Duvarlar kitaplarla doluydu. Elinde buzlu çaylarla Büyük anne içeri girdi.</p>

  <p class="Standard6" dir="ltr">Çayını yudumlamadan önce Büyük anne «Sağlığımıza» dedi.</p>

  <p class="Standard6" dir="ltr">— Ne zamandır buradasınız, Büyük anne? diye sordu Lustig.</p>

  <p class="Standard6" dir="ltr">— Öldüğümüzden beri, dedi kadın.</p>

  <p class="Standard6" dir="ltr">Kaptan elindeki bardağı yere düşürdü.</p>

  <p class="Standard6" dir="ltr">— Ne zamandan beri?</p>

  <p class="Standard6" dir="ltr">— Oh, evet, diye araya girdi Lustig:</p>

  <p class="Standard6" dir="ltr">— Onlar öleli otuz yıl oldu!</p>

  <p class="Standard6" dir="ltr">— Ve siz, sapasağlam ve sakince burada oturuyorsunuz! dedi Kaptan, heyecan dolu bir sesle.</p>

  <p class="Standard6" dir="ltr">— Böyle konuşmayınız, susunuz, dedi kadın. Siz kim oluyor da böyle sorular soruyorsunuz? işte biz buradayız. Zaten hayat dediğiniz nedir ki? Kim, nerede, ne için ve neyi? Bizim bütün bildiğimiz burada olduğumuz ve yeniden hayata döndüğümüzdür. Ve soru sormak yok. Yalnızca şunu söyleyeyim size, bu bize tanınan ikinci bir şanstır.</p>

  <p class="Standard6" dir="ltr">Kadın, bir çocuk gibi sendeleyerek ve ince bilekli kolunu kendine destek ederek mutfağa doğru yöneldi.</p>

  <p class="Standard6" dir="ltr">— Görünüm, dedi Kaptan.</p>

  <p class="Standard6" dir="ltr">— Gerçek değil mi? diye sordu kadın olduğu yerde dönerek.</p>

  <p class="Standard6" dir="ltr">Kaptan görüşünde ısrar ettiğini başıyla doğruladı.</p>

  <p class="Standard6" dir="ltr">— Peki öyleyse, dedi kadın zafer kazanmış bir edayla, Öyleyse ne diye soruların çevresinde dolanıyorsunuz?</p>

  <p class="Standard6" dir="ltr">— Haklısınız, dedi Kaptan. Mars'ta böyle bir şeyle karşılaşmadık. Bu kadar basit, dedi.</p>

  <p class="Standard6" dir="ltr">— Ve bula bula bunu buldun. Sana şunu söylemek cesaretini kendimde buluyorum: Her gezegende nice yitikler vardır ki, Tanrı'nın sonsuz gücüyle onlar size gösterilecektir.</p>

  <p class="Standard6" dir="ltr">— Burası cennet mi? diye söze karıştı Hinkston.</p>

  <p class="Standard6" dir="ltr">— Saçmalamayın, hayır. Burası bir dünyadır ve biz ikinci şansımızı kullanıyoruz. Hiç kimse bunun nedenini anlatmadı bize. Ancak öte yönünden bakarsanız, hiç kimse de neden Yeryüzünde bulunduğumuzu anlatmamıştı bize. Dünya'yı demek istiyorum, anlamışsınızdır. Yani sizin geldiğiniz yeri. Biz, birinden önce bir başkasının olduğunu nasıl bilebilirdik ki?</p>

  <p class="Standard6" dir="ltr">— Güzel bir soru, dedi Kaptan.</p>

  <p class="Standard6" dir="ltr">Lustig Büyük babasına sürekli gülümsüyordu:</p>

  <p class="Standard6" dir="ltr">— Hay Allah, sizi yeniden görmek çok güzel, çok güzel.</p>

  <p class="Standard6" dir="ltr">Kaptan ayağa kalktı:</p>

  <p class="Standard6" dir="ltr">— Gitmek zorundayız. Çay için teşekkürler, dedi.</p>

  <p class="Standard6" dir="ltr">— Yine geleceksiniz, değil mi? diye atıldı yaşlı insanlar. Bu gece yemeğe bekleriz.</p>

  <p class="Standard6" dir="ltr">— Sağ olun, gelmeye çalışırız. Yapılacak çok işimiz var. Adamlarım roketteler, bizim dönmemizi bekliyorlar ve...</p>

  <p class="Standard6" dir="ltr">Duraksadı. Kapıya doğru baktı ve bir şey demeden yürüdü.</p>

  <p class="Standard6" dir="ltr">Güneş'in onlara demek istediği çok şey vardı. Oysa yalnızca «merhaba» diyordu.</p>

  <p class="Standard6" dir="ltr">— Nedir bu olanlar? diye sordu Hinkston.</p>

  <p class="Standard6" dir="ltr">— Çok geçmeden öğreneceğiz. Kaptan dış kapıdan aceleyle çıktı, yeşil çimenleri hızla geçip, kendini Mars kasabasının tozlu yoluna attı.</p>

  <p class="Standard6" dir="ltr">Roketin bulunduğu yere vardığında, şaşkınlıktan ağzı açık kaldı. Lombarlar açıktı ve dışarıya sarkan mürettebat el sallıyordu. Geminin çevresi kalabalıktı. Bu kalabalığa karışan kimi mürettebat konuşuyor, gülüşüyor, el sıkışıyordu. Kimileri de dans ediyordu. insanlar kaynaşmıştı. Roket terk edilmişti.</p>

  <p class="Standard6" dir="ltr">O sıra bir bando-mızıka peydahlandı. Tubalar ve trompetler yüksek perdeden bir parça çalmaya başladılar. Ortalığı davulların gürültüsü ve tiz düdük sesleri kapladı. Altın saçlı küçük kızlar hoplayıp zıpladılar. Küçük oğlanlar «Hurra!» diye bağırdı. Şişman adamlar pahalı sigaraları elden ele dolaştırdılar. Kasabanın Belediye Başkanı bir konuşma yaptı. Ardından bir annenin, bir babanın ya da kız kardeşin koluna giren mürettebatın her biri, küçük bir kulübeye ya da görkemli bir konağa doğru götürüldüler.</p>

  <p class="Standard6" dir="ltr">— Durun! diye bağırdı Kaptan John Black.</p>

  <p class="Standard6" dir="ltr">Kapılar sertçe kapatıldı.</p>

  <p class="Standard6" dir="ltr">Berrak bahar havasının ısısı daha da arttı. Bando-mızıka gürültüyü kesti. Her yer sessizliğe gömüldü. Parlak ve göz kamaştırıcı güneş ışığının altında roket bir başına kaldı.</p>

  <p class="Standard6" dir="ltr">— Terk ettiler! dedi Kaptan. Gemiyi terk ettiler. Bunu yaptılar! Derilerini yüzeceğim. Hey Tanrım! Emir vermiştim onlara!</p>

  <p class="Standard6" dir="ltr">— Efendim, dedi Lustig. Onlara karşı sert davranmayın. Bunların hepsi, onların eski arkadaşları ya da akrabaları.</p>

  <p class="Standard6" dir="ltr">— Bu iş özür kabul etmez!</p>

  <p class="Standard6" dir="ltr">— Geminin dışında tanıdık yüzleri görünce neler hissettiklerini düşünün, Kaptan!</p>

  <p class="Standard6" dir="ltr">— Emir almışlardı, Tanrı'nın cezaları!</p>

  <p class="Standard6" dir="ltr">— Fakat, onların yerinde siz olsaydınız ne hissedecektiniz, Kaptan?</p>

  <p class="Standard6" dir="ltr">— Emirlere boyun eğecektim... diyen Kaptan'ın ağzı açık kaldı.</p>

  <p class="Standard6" dir="ltr">Uzun boylu, güler yüzü ve şaşkınlıktan büyümüş mavi gözleri ile, yirmi altı yaşlarında bir adam yol boyunca koşarak gelmekteydi. «John!» diye bağırdı genç adam.</p>

  <p class="Standard6" dir="ltr">Kaptan John Black donmuş gibi kaldı:</p>

  <p class="Standard6" dir="ltr">— Aman Tanrım!</p>

  <p class="Standard6" dir="ltr">— John, seni gidi ihtiyar çapkın!</p>

  <p class="Standard6" dir="ltr">Soluk soluğa Kaptan'ın yanına gelen adam, onun elini yakaladı ve sarıldı.</p>

  <p class="Standard6" dir="ltr">— Bu... sensin! dedi Kaptan Black.</p>

  <p class="Standard6" dir="ltr">— tabii, ya sen kim sanıyordun?</p>

  <p class="Standard6" dir="ltr">«Edward!» Kaptan bu yabancı adamın elini tutup arkadaşlarına seslendi. «Bu benim kardeşim Edward. Ed, adamlarımla tanış; Lustig, Hinkston! Bu da kardeşim!»</p>

  <p class="Standard6" dir="ltr">Yeniden birbirlerine sarıldılar.</p>

  <p class="Standard6" dir="ltr">— Ed!</p>

  <p class="Standard6" dir="ltr">— John! Seni serseri seni!</p>

  <p class="Standard6" dir="ltr">— iyi görünüyorsun, Ed. Fakat, Ed, nedir bu? Geçen yıllar seni çok değiştirmiş. Hatırladığım kadarıyla sen yirmi altı yaşlarında ölmüştün, ben de on dokuzumdaydım o zaman. Güzel Tanrım, bu kadar yıldan sonra sen buradasın, Tanrım, ne var ne yok?</p>

  <p class="Standard6" dir="ltr">— Annem bekliyor, dedi Edward Black sırıtarak.</p>

  <p class="Standard6" dir="ltr">— Annem mi?</p>

  <p class="Standard6" dir="ltr">— Ve babam da.</p>

  <p class="Standard6" dir="ltr">— Babam mı? Kaptan sanki güçlü bir silaha hedef olmuş gibiydi. Sendeleyerek ilerledi. Annem ve babam hayatta mı? Nerede?</p>

  <p class="Standard6" dir="ltr">— Meşe Tepesi Caddesi'ndeki eski evde.</p>

  <p class="Standard6" dir="ltr">— Eski ev! Kaptan sevinçli bir şaşkınlıkla baktı. Duydunuz mu, Lustig, Hinkston?</p>

  <p class="Standard6" dir="ltr">Hinkston gitmişti. Caddenin aşağısında kendi evini fark etmişti ve ona doğru koşuyordu. Lustig gülüyordu:</p>

  <p class="Standard6" dir="ltr">— Gördün mü, Kaptan, anladın mı şimdi rokettekilere ne olduğunu? Kendilerini görecek durumda değildiler.</p>

  <p class="Standard6" dir="ltr">— Evet, haklısın, dedi Kaptan gözlerini yumarken. Gözlerimi açtığımda gitmiş olacaksın! (Gözlerini araladı) Hâlâ buradasın. Tanrım! Ed, fakat iyi görünüyorsun!</p>

  <p class="Standard6" dir="ltr">— Haydi gel. Öğle yemeği vakti. Anneme söylemiştim.</p>

  <p class="Standard6" dir="ltr">Lustig söze girdi:</p>

  <p class="Standard6" dir="ltr">— Efendim, eğer beni ararsanız, büyük annem ve büyük babamla birlikte olacağım!</p>

  <p class="Standard6" dir="ltr">— Ne? Oh, güzel Lustig. Sonra görüşürüz.</p>

  <p class="Standard6" dir="ltr">Edward kardeşinin koluna girdi ve birlikte yürüdüler:</p>

  <p class="Standard6" dir="ltr">— Evi hatırladın mı?</p>

  <p class="Standard6" dir="ltr">— Kahrolma e mi! Var mısın, sundurmaya kim önce varacak?</p>

  <p class="Standard6" dir="ltr">Yanşa haşladılar. Koştukça sanki Kaptanın başının üzerindeki ağaçlar, ayağının altındaki toprak neşeyle gülüyordu. Anlaşılmaz gerçeğin sisleri arasından önünde giden Edward'ın altın figürünü seçiyordu. Az ilerideki evi tanıdı. Ahşap kapısı açıktı.</p>

  <p class="Standard6" dir="ltr">— Geçtim seni! diye bağırdı Edward. Ben yaşlı bir adamım (Kaptan'a özlemle baktı) ve sen hâlâ gençsin. Fakat hatırladığım kadarıyla sen beni hep geçerdin!</p>

  <p class="Standard6" dir="ltr">Kapı aralığında annesi duruyordu. Pembe, tombul ve canlı. Onun arkasında, elinden düşürmediği piposuyla babası.</p>

  <p class="Standard6" dir="ltr">— Baba, Anne!</p>

  <p class="Standard6" dir="ltr">Bir çocuk mutluluğuyla koştu onlara.</p>

  <p class="Standard6" dir="ltr"></p>

  <p class="Standard7" dir="ltr">***</p>

  <p class="Standard6" dir="ltr"></p>

  <p class="Standard6" dir="ltr">Güzel bir öğle sonrasıydı. Uzun süren yemeklerini bitirdiler ve oturma odasına geçtiler. Kaptan onlara roketi ile ilgili bir sürü bilgi aktardı. Onu ilgiyle dinlediler. Anne aynı eskisi gibiydi. Baba aşın tütün düşkünlüğünden biraz bozulmuştu ve yine eskisi gibi düşünceliydi. Akşam yemeğinde ise koca bir hindi vardı. Söyleşi sofra başında da sürdü. iyice sıyrılmış but kemiğini tabağına bırakan Kaptan arkasına yaslandı ve hoşnutlukla derin bir soluk aldı. Zarif evin içindeki lambalardan yayılan pembe ışık halkaları, dışarıdaki ağaçların koyulduğu ve gökyüzünün yıldızlı parlaklığıyla bütünleşiyordu. Cadde boyunca sıralanmış evlerin tümünden müzik sesleri, piyanolardan yayılan nağmeler ve kapıların sürekli açılıp kapanışının sesleri geliyordu.</p>

  <p class="Standard6" dir="ltr">Eski bir gramofona bir plak kondu ve Kaptan ile annesi dans ettiler. Kaptan, anne ve babasının bir tren kazasında öldükleri yaz mevsiminde de, annesinin aynı parfümü kullandığını hatırladı. Müziğin ritmine uyarak dans ettikleri sürece kollarındaki gerçek bir insandı.</p>

  <p class="Standard6" dir="ltr">— Sen de ikinci bir hayat hakkı elde ettiğinde her gün dans ederiz, dedi kadın.</p>

  <p class="Standard6" dir="ltr">— Sabah uyandığımda, dedi Kaptan. Roketimin içinde olacağım ve bütün bunlar yok olacak.</p>

  <p class="Standard6" dir="ltr">— Hayır, böyle düşünme, dedi kadın üzüntüyle. Soru da sorma. Tanrı'nın lütfü bu bize. Haydi neşelenmeye bakalım!</p>

  <p class="Standard6" dir="ltr">— Özür dilerim, Anne.</p>

  <p class="Standard6" dir="ltr">Plak cızırtıyla bitti.</p>

  <p class="Standard6" dir="ltr">— Yorulmuşsundur, oğlum, dedi babası, piposunu ona doğru uzatarak. Eski yatak odan, pirinç karyolan ve öteki eşyaların seni bekliyor.</p>

  <p class="Standard6" dir="ltr">— Fakat adamlarımla görüşecektim.</p>

  <p class="Standard6" dir="ltr">— Niçin?</p>

  <p class="Standard6" dir="ltr">— Niçin mi? Şey, bilmem ki. Bir nedeni yok, sanırım. Hayır, gereksiz. Ya sofrada ya da yataktadırlar şimdi. Rahat bir uyku çekmeleri hiç de fena olmaz.</p>

  <p class="Standard6" dir="ltr">— Öyleyse iyi geceler, oğlum. Annesi yanağını öptü. Seni yeniden evde görmek çok güzel!</p>

  <p class="Standard6" dir="ltr">— Evet, anne. Evde olmak çok güzel.</p>

  <p class="Standard6" dir="ltr">Edward'la konuşa konuşa, sigara dumanı, parfüm ve kitap kokan odadan çıktılar. Edward bir kapıyı iterek açtı. Burada sarı pirinç bir karyola, kolej döneminden kalma flamalar ve bir kürk palto vardı:</p>

  <p class="Standard6" dir="ltr">— Ne çok şey var, dedi Kaptan. Çok yorgunum. Her yanım uyuştu. Öyle çok şey oldu ki bugün. Şemsiyesiz, ve paltosuz kırk sekiz saat yağmur altında kalmış gibiyim. Kendimi suda bırakılmış da çekmiş gibi hissediyorum.</p>

  <p class="Standard6" dir="ltr">Edward kar beyazı yatak örtülerini açtı, yastıkları çevirdi. Giyotin pencereyi yukarı kaldırdı ve gece açan yaseminlerin kokusu doldu içeri. Mehtap vardı. Dans edenlerin sesleri ve fısıltılar duyuluyordu.</p>

  <p class="Standard6" dir="ltr">— Demek Mars bu, dedi Kaptan. Soyunmuştu.</p>

  <p class="Standard6" dir="ltr">— Ne görüyorsan odur. Edward ağır ağır soyunmaya başladı. Fanilasını başından doğru çekip çıkardı. Altın omuzları ve kuvvetli çenesi meydana çıktı.</p>

  <p class="Standard6" dir="ltr">Işıklar söndü; yan yana yatmaktaydılar, tıpkı onlarca yıl öncesi gibi. Kaptan, gecenin karanlığından süzülüp odaya dolan yasemin kokularını içine çekti. Ağaçlar arasında portatif kollu bir gramofon çalıyorlardı ve şu an çalan parça: «Hep Böyle Sürsün» adlı müzikti.</p>

  <p class="Standard6" dir="ltr">Kardeşi Marilyn takıldı kafasına.</p>

  <p class="Standard6" dir="ltr">— Marilyn burada mı?</p>

  <p class="Standard6" dir="ltr">Pencereden süzülen ayışığı kardeşinin üzerine vuruyordu. Bir süre sessizlik oldu ve ardından:</p>

  <p class="Standard6" dir="ltr">— Evet. Şimdi kasabanın dışında. Fakat sabah burada olur, dedi Edward.</p>

  <p class="Standard6" dir="ltr">Kutu gibi odada, nefes seslerinin dışında, tam bir sessizlik egemendi.</p>

  <p class="Standard6" dir="ltr">— İyi geceler, Ed.</p>

  <p class="Standard6" dir="ltr">Yine bir sessizlik oldu.</p>

  <p class="Standard6" dir="ltr">— İyi geceler John!</p>

  <p class="Standard6" dir="ltr">Kaptan, kafasındaki düşünceleri bir yana bırakıp, rahatlamış olarak uzandı. Şimdi daha mantıklı düşünebilirdi. Duygularla dopdoluydu. Bandolar çalmıştı, dost yüzler belirmişti, ama şimdi...</p>

  <p class="Standard6" dir="ltr">Nasıl? Bütün bunlar nasıl olmuştu? Ve niçin böyle olmuştu? Ne amaçla? Ne, nasıl, niçin?..</p>

  <p class="Standard6" dir="ltr">Öğleyin Lustig ve Hinkston'un geliştirdiği ve onu kızdıran kuramları düşündü. incir çekirdeğini doldurmaz safsatalardı. Dönüp ayışığına baktı: Mars, Dünya, Mars, Marslılar.</p>

  <p class="Standard6" dir="ltr">Binlerce yıldan bu yana Mars üzerinde kimler yaşamıştı? Marslılar mı? Ya da hep bugün gördüğü gibi mi olmuştu?..</p>

  <p class="Standard6" dir="ltr">«Marslılar!» Bu sözü içinden defalarca yineledi...</p>

  <p class="Standard6" dir="ltr">Yüksek sesle güldü. Birdenbire çok gülünç bir kuram takılmıştı aklına. Kendini bir çocuğa benzetti. Kuşkusuz bunlar hiçbir şeye açıklık getirmiyordu. Olanaksızdı. Aptalcaydı. Unut gitsin, dedi kendi kendine.</p>

  <p class="Standard6" dir="ltr">Fakat, işte bir varsayım... iyice düşündü, ilginç geldi. Şöyle: Şu an Mars'ta yaşayan Marslılar vardı. Geminin geldiğini ve içinde bizlerin olduğunu gördüler. Ve... bize saldırdılar. Varsayımı yürütelim; şimdi, bizi tahrip etmek istediler. Çünkü saldırgan, istenmeyen birileri olarak tahmin ettiler bizi. Bunu akıllı bir biçimde yapmak istediler, böylece kendilerini korumuş olacaklardı. Peki, atomik silahlara sahip olmayan bir Marslı'nın kullanabileceği en gelişkin silah ne olabilirdi?</p>

  <p class="Standard6" dir="ltr">Cevap çok ilginçti: Telepati. Hipnotizma. Anılar ve düşler.</p>

  <p class="Standard6" dir="ltr">Bu evdeki hiçbir şeyin gerçek olmadığını, bu yatağın gerçek olmadığını, yalnızca onun hayal dünyasının ürünleri olduğunu, Marslıların telepati ve hipnozlarının bir sonucu olduğunu düşündü Kaptan. Bu evdeki görünümler gerçekti, bir Marslı görünümü, fakat, onun duygu ve özlemlerini kullanarak yaratılan şeylerdi. Eski kasaba, eski ev, bütün bunlar kuşkularını yatıştırmak içindi. Ahmak birini kandırmak için, zokanın ucuna yem diye ana ve babasını, sevdiklerini takmaktan daha iyi bir yol olabilir miydi?</p>

  <p class="Standard6" dir="ltr">Ve bu kasaba öylesine eskiydi ki, adamlarının doğumundan çok öncesine, 1926'lara aitti. Harry Leander'in plaklarının çalındığı ve Maxfield Parrish'in yağlı boya tablolarının hâlâ duvarlara asıldığı, boncuk perdelerin kullanıldığı dönemler ve yılların gerisinde kalmış bir mimarî... Eğer Marslılar bu anıları onun kafasından çözüp almışlarsa, bu nasıl açıklanırdı? Onun çocukluk anılarını da açık seçik anlatıyorlardı. Onun düşüncelerini okuyarak bir kasaba kurdular ve üstelik rokettekilerin tümünün anılarını, sevdiklerini canlandırdılar.</p>

  <p class="Standard6" dir="ltr">Yine varsayıma göre; şu yan odada uyuyan iki Marslı, onun annesi ve babası değildi. Fakat birlikte oldukları sürece onu hipnoz etkisi altında tutmuşlardı.</p>

  <p class="Standard6" dir="ltr">Ya bugün çalan şu bando-mızıka neydi? Başından sonuna ne olağanüstü bir plandı bu? Önce Lustig ağa düştü, ardından Hinkston ve sonra o toplanan kalabalık. Roketteki bütün adamlar, annesini, babasını, teyzesini, dayısını, halasını, on-yirmi yıl önce ölmüş sevdiklerini görüp, emirlere boş verip, gemiyi terk ettiler. Bundan doğal ne olabilir? Bir adam soru sormaya kalkışır, annesi hemen sözü değiştirir! Yoksa, birlikle olmaktan mutlu değil midir? Ve bu gece, burada, hep bir aradayız. Değişik evlerde, değişik yataklarda, korunmasız ve silahsız. Roket bomboş. Ve bu planı bulup çıkarmak; Marslıların bizi bölüp, parçalayıp ele geçirmek ve teker teker öldürmek planlarım ortaya çıkarmak dehşet verici, korkunç bir buluş değil miydi? Bir an gelecek gecenin bir yerinde, yanımda yatan kardeşim; biçim değiştirecek bir başka duruma dönüşecek, müthiş bir şeye, bir Marslıya dönüşecek!.. Yatakta doğrulacak ve kalbime bir bıçak saplamak onun için hiç de zor olmayacak!.. Ve cadde boyunca sıralanmış pek çok evde, babalar ya da kardeşler gerçek kimliklerine dönüşecek ve bir bıçak alıp, uykudaki Dünyalılara bu ummadıkları sonu hazırlayacaklar...</p>

  <p class="Standard6" dir="ltr">Örtünün altındaki elleri titriyordu. Vücudu buz gibiydi. Birdenbire büyük bir korku egemen oldu. Bu bir varsayım olamazdı.</p>

  <p class="Standard6" dir="ltr">Yatakta doğruldu. Çevreye kulak kabarttı. Gece alabildiğine sessizdi. Müzik durmuş, rüzgâr dinmişti. Kardeşi yanında uzanmış, uyuyordu.</p>

  <p class="Standard6" dir="ltr">Örtüyü yavaşça kaldırdı, geriye doğru yuvarladı. Yataktan indi. Ayaklarının ucuna basarak odadan çıkıyordu ki, o anda kardeşinin sesi duyuldu:</p>

  <p class="Standard6" dir="ltr">— Nereye gidiyorsun?</p>

  <p class="Standard6" dir="ltr">— Ne?</p>

  <p class="Standard6" dir="ltr">Kardeşinin sesi son derece soğuktu:</p>

  <p class="Standard6" dir="ltr">— Nereye gidiyorsun, dedim sana?</p>

  <p class="Standard6" dir="ltr">— Su içmeye.</p>

  <p class="Standard6" dir="ltr">— Fakat sen susamamışsın!</p>

  <p class="Standard6" dir="ltr">— Evet, şey susadım.</p>

  <p class="Standard6" dir="ltr">— Hayır, susamadın.</p>

  <p class="Standard6" dir="ltr">Kaptan John Black hışım gibi odadan fırladı. Avazı çıktığı kadar bağırdı, bağırdı, bağırdı...</p>

  <p class="Standard6" dir="ltr"></p>

  <p class="Standard7" dir="ltr">***</p>

  <p class="Standard6" dir="ltr"></p>

  <p class="Standard6" dir="ltr">Sabah oldu. Bando hüzünlü bir ağıt çalıyordu. Cadde boyunca sıralanmış evlerden çıkanla,r uzun ahşap kasaların ardında ağırbaşlı ve kederli bir yürüyüş kolu oluşturdular. Güneşin vurduğu caddede gözleri yaşlı büyük anneler, büyük babalar, anneler, kız kardeşler, erkek kardeşler, amcalar, dayılar ve babalar kiliseye doğru yürüyorlardı. Kilisenin avlusunda yeni kazılmış çukurlar ve yerine yeni konmuş mezar taşları vardı. On altı çukur ve on altı mezar taşı.</p>

  <p class="Standard6" dir="ltr">Belediye başkanı kısa bir konuşma yaptı. Yüzü, zaman zaman gerçek bir belediye başkanını andırıyor, zaman zaman değişik bir görünüm alıyordu.</p>

  <p class="Standard6" dir="ltr">Anne ve Baba Black oradaydılar. Erkek kardeş Edward ile birlikte ağlıyorlardı. Yüzleri değişmiş, tanıdık bir yüz olmaktan çıkmıştı.</p>

  <p class="Standard6" dir="ltr">Büyük anne ve Büyük baba Lustig'ler oradaydılar. Üzgün ve muma dönmüş yüzleriyle, böylesi sıcak bir günde titriyorlardı.</p>

  <p class="Standard6" dir="ltr">Tabutlar indirildi. Birisi çıktı, «...dün gece, bu on altı güzel insanın beklenmedik ölümleriyle...» diye bir şeyler mırıldanmaya başladı.</p>

  <p class="Standard6" dir="ltr">Tabutların üstü toprakla örtüldü.</p>

  <p class="Standard6" dir="ltr">Bando, «Columbia, Okyanus'un incisi» marşını çaldı ve yürüyüş kolu kasabaya doğru yöneldi. Her biri gündelik hayatlarına döndüler.</p>

  <p class="Standard6" dir="ltr"></p>
</body>
</html>
