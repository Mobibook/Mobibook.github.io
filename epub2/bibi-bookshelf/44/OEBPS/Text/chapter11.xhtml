<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc10">Ağustos 2002: GECE EĞLENCESİ</h2>

  <p class="Standard6" dir="ltr"></p>

  <p class="Standard6" dir="ltr">MAVi tepelere tırmanmadan önce, Tomas Gomez, benzin için ıssız bir istasyonda durdu.</p>

  <p class="Standard6" dir="ltr">— Burada tek başına olmaktan hoşnut musun, Pop? dedi Tomas.</p>

  <p class="Standard6" dir="ltr">Yaşlı adam kamyonetin ön camım siliyordu:</p>

  <p class="Standard6" dir="ltr">— Fena sayılmaz, diye karşılık verdi.</p>

  <p class="Standard6" dir="ltr">— Nasıl, Mars hoşuna gidiyor mu, Pop?</p>

  <p class="Standard6" dir="ltr">— Güzel. Yepyeni bir çevre. Geçen yıl buraya geldiğimde, kendi kendime, hiçbir şey ümit etmemeye, sormamaya ya da olacakları sürpriz olarak karşılamamaya karar verdim. Dünya'yı, nasıl bir şey olduğunu unutmaya başladık. Buraya uyum göstermeye çalıştık. Mars'ın bu cehennem havasından hoşlanıyorum. Sıcak gündüzlerinden, dondurucu yağmurundan zevk alıyorum. Ben Mars'a, bir köşeye çekilmek için geldim ve istedim ki, çekildiğim köşe hiçbir yere benzemesin. Yaşlı insanlar değişik şeylere gerek duyarlar. Gençler onunla konuşmak istemezler, öteki yaşlılar da onun başını ağrıtırlar. Bu nedenle, benim için en iyisinin, sizlerden ve alaylarınızdan uzak bir yer olduğunu düşündüm. Bu benzin istasyonunu aldım. Eğer burada işler artarsa, eski bir karayolu üzerinde, pek işi olmayan bir istasyona geçeceğim, ki burada yaşadığım hayata kulak verebileyim ve farklı bir yerde yaşadığımı duyabileyim.</p>

  <p class="Standard6" dir="ltr">— Doğru düşünmüşsün, Pop, dedi Tomas. Durumundan hoşnuttu. On gün süreyle, aralıksız, yeni yerleşimlerden birine çalışmıştı. Şu an iki günlüğüne serbestti ve yüküyle birlikte bir eğlenceye gidiyordu.</p>

  <p class="Standard6" dir="ltr">— Hiçbir şeyi beklenmedik, bir durum olarak karşılamadım, dedi yaşlı adam. Görüyorum, kokluyorum, tat alıyorum. Eğer sen, Mars'a bir eş getiremezsen, en iyisi Dünya'ya dönmen olur. Her şeyi çılgın buranın; toprağı, havası, kanalları, yerlileri -hiç görmedim ama, çevrede bulunduklarım duydum-, saatler... Benim saatim bile bir garip çalışıyor. Zaman bile çıldırmış burada. Bazen burada, bu gezegende kendimi tek başıma, benden başka kimse yokmuş gibi hissediyorum. Bazen gençleştiğimi, bir şeyi sıksam suyunu çıkaracakmış gibi dinçleştiğimi bile hissediyorum. Tanrım, diyorum, tam yaşlılar için yaşanacak bir yer. Bana uzun ömür ver, mutlu kıl beni. Mars'ın ne olduğunu bilir misin sen? Yetmiş yıl önce Noel için aldığım bir şeye benzer -eğer böyle bir şeyi görmemişsen anlayamazsın-, ona kaleydoskop derler; içinde kristal parçacıkları, boncuklar vardır ve çevresi örtülüdür. Hoş bir şeydir. Onu güneşe doğru tutup da baktın mı, aklını başından alır. Sonsuz biçimler, nakışlar, örnekler! işte, Mars da böyle. Sev onu. Tanrım, bilir misin sen, bu karayolu Marslılar tarafından on altıncı yüzyılda yapılmıştır ve hâlâ iyi durumdadır? Hepsi bir dolar elli sent, teşekkürler, iyi geceler.</p>

  <p class="Standard6" dir="ltr">Tomas dudaklarına takılan gülümsemeyle, antik karayolunun üzerinde hızla uzaklaştı.</p>

  <p class="Standard6" dir="ltr">Tepeler arasında dolanan, karanlıkta kaybolan bir yoldu. Bir eliyle direksiyonu kavradı, öteki eliyle ağzına bir şekerleme attı. Bir saattir aralıksız direksiyon sallamıştı ve yolda ne bir başka araçla, ne de bir ışıkla karşılaşmamıştı. Göller kuru denizler ve yıldızların karşısına sıralanmış dağlar vardı yalnızca.</p>

  <p class="Standard6" dir="ltr">Bu gece havada Zaman'ın kokusu vardı. Tomas gülümsedi ve aklını kurcalayan düşlere döndü. Zaman'ın kokusu neye benzerdi? Toz gibi mi, saat gibi mi, insan gibi mi? Hiç mî? Karanlık bir mağarada akan suya mı, ağlama sesine mi, boş bir kutunun üstüne düşen damlalara mı, yağmura mı? Dahası, Zaman'ın görünümü neye benzer? Karanlıkta yağan kar gibi midir, ya da eski dönemlerin sessiz filmleri gibi mi? Havaya fırlatılıp, arılarda yere düşen milyonlarca balon gibi mi? Zaman'ın kokusu, Zaman'ın sesi, Zaman'ın görüntüsü. Ve bu gece -Tomas bir elini pencereden çıkarıp rüzgâra tuttu- az da olsa Zaman'a dokunabildi...</p>

  <p class="Standard6" dir="ltr">Zaman'ın içinde kamyonetini sürdü. Ensesi karıncalandı. Gözünü yoldan ayırmaksızın yerinde doğruldu.</p>

  <p class="Standard6" dir="ltr">Terk edilmiş küçük bir eski Mars kasabasına girdi. Motoru durdurdu ve çevresini saran sessizliği dinledi. Soluk almaktan bile çekinerek, ayışığının altındaki beyaz yapıları seyretti. Yüzyıllardır durulmamışlardı. Çok güzeldi. Kusursuzdu. Yıkık döküktü, fakat yine de çok güzeldi.</p>

  <p class="Standard6" dir="ltr">Motoru çalıştırdı ve bir daha durmamak üzere gaza bastı. Aracında taşıdığı yemek kovalarının tıkırtısını duydu. Küçük bir tepeyi dönerken, geride kalan tozlu kenti bir kez daha gördü. Termosunu açtı ve bir bardak kahve doldurdu. Uçan bir gece kuşuydu. Kendini rahat ve huzurlu hissetti.</p>

  <p class="Standard6" dir="ltr">Beş dakika kadar geçmişti. Tepelerin ilerisinde, eski karayolunun kıvrıldığı yerde, bir hareket vardı; loş bir ışık ve ardından hafif bir ses.</p>

  <p class="Standard6" dir="ltr">Tomas, bir elinde kahvesiyle yavaşça tepeyi döndü.</p>

  <p class="Standard6" dir="ltr">Ve tepeyi geride bıraktığında ilerisine yabancı bir şey dikildi.</p>

  <p class="Standard6" dir="ltr">Makinayı andırır bir şeydi. Yeşim yeşili iri bir böcek ya da bir hecin devesi gibiydi. Bu garip şeyin üzerinden, sayısız yeşil elmaslar gibi parlayan, gözleri yakut gibi ışıldayan bir şey soğuk havaya doğru fırladı. Yağmur çiselemesi gibi, altı ayağı üzerine yere indi ve yumuşak bakışlarını Tomas'a dikti.</p>

  <p class="Standard6" dir="ltr">Tomas elini kaldırdı ve olağan biçimde «Merhaba!» demeyi düşündü, fakat dudakları kıpırdamadı. Karşısındaki bir Marslıydı. Tomas, Dünya'nın azgın mavi ırmaklarında yüzmüştü, yollarında bir sürü garipliklerle karşılaşmıştı, garip evlerde, garip insanlar arasında bulunmuştu ve her zaman, tek silahı yüzündeki gülümsemesi olmuştu. Şu anda da yüreğinde en küçük bir korku yoktu.</p>

  <p class="Standard6" dir="ltr">Marslının elleri de boştu. Bir süre bakıştılar.</p>

  <p class="Standard6" dir="ltr">İlk davranan Tomas oldu.</p>

  <p class="Standard6" dir="ltr">— Merhaba! diye seslendi.</p>

  <p class="Standard6" dir="ltr">— Merhaba! dedi Marslı kendi dilinde.</p>

  <p class="Standard6" dir="ltr">Birbirlerinin dilini anlamadılar.</p>

  <p class="Standard6" dir="ltr">— Merhaba mı dedin? diye sordular birbirlerine.</p>

  <p class="Standard6" dir="ltr">— Ne dedin? dediler başka dillerde.</p>

  <p class="Standard6" dir="ltr">İkisi de kaşlarını çattılar.</p>

  <p class="Standard6" dir="ltr">— Sen kimsin? dedi Tomas İngilizce.</p>

  <p class="Standard6" dir="ltr">— Ne yapıyorsun burada? Mars dilinde bir soruydu bu.</p>

  <p class="Standard6" dir="ltr">— Nereye gidiyorsun? dediler ve şaşkın bakıştılar.</p>

  <p class="Standard6" dir="ltr">— Ben Tomas Gomez.</p>

  <p class="Standard6" dir="ltr">— Ben Muhe Ca.</p>

  <p class="Standard6" dir="ltr">Birbirlerini anlamadılar, fakat sözcükleri içlerinde duydular ve rahatladılar.</p>

  <p class="Standard6" dir="ltr">Marslı güldü: «Bekle!» Tomas başına dokunulduğunu hissetti, fakat ona dokunan bir el yoktu. «Tamam,» dedi Marslı İngilizce olarak.</p>

  <p class="Standard6" dir="ltr">— Dilimizi ne çabuk öğrendin?</p>

  <p class="Standard6" dir="ltr">— Tam olarak öğrendim sayılmaz!</p>

  <p class="Standard6" dir="ltr">Bakıştılar. Şaşkınlıkları yeni bir sessizliğe dönüştü. Tomas'ın elindeki kahvenin dumanı tütüyordu.</p>

  <p class="Standard6" dir="ltr">— Nasıl bir şey bu? dedi Marslı gözlerini kahveye dikerek.</p>

  <p class="Standard6" dir="ltr">— Bir fincan kahve alır mıydınız? dedi Tomas.</p>

  <p class="Standard6" dir="ltr">— Lütfen.</p>

  <p class="Standard6" dir="ltr">Marslı yaklaştı. Tomas bir fincan daha kahve doldurdu ve uzattı. Elleri karşılaştı ve -duman gibi- birbirlerini hissettiler.</p>

  <p class="Standard6" dir="ltr">— Tanrı aşkına! dedi Tomas.</p>

  <p class="Standard6" dir="ltr">— Tanrılar adına! dedi Marslı kendi dilinde.</p>

  <p class="Standard6" dir="ltr">— Ne olduğunu gördün mü? diye sordular her ikisi de.</p>

  <p class="Standard6" dir="ltr">Çok soğuktu ve ürkmüşlerdi.</p>

  <p class="Standard6" dir="ltr">Marslı fincanı almak için tekrar davrandı, fakat alamadı.</p>

  <p class="Standard6" dir="ltr">— Tanrım! dedi Tomas.</p>

  <p class="Standard6" dir="ltr">— Tanrılar! dedi Marslı ve tekrar tekrar fincanı almaya uğraştı, fakat alamadı. Durdu, bir an düşündü ve ardından belinden bir bıçak çıkardı. «Hey!» diye bağırdı Tomas. «Yanlış anladın. Yakala!» dedi Marslı ve bıçağı fırlattı. Tomas bıçağı yakalamak için davrandı, ellerini uzattı, fakat bıçak ellerini deldi ve geçti, yere düştü. Tomas bıçağı almak için eğildi, fakat dokunamadı bile ve ürpererek geri çekildi.</p>

  <p class="Standard6" dir="ltr">Marslıya baktı. Gözlerini gökyüzüne çevirdi.</p>

  <p class="Standard6" dir="ltr">— Yıldızlar! dedi.</p>

  <p class="Standard6" dir="ltr">— Yıldızlar! dedi Marslı da gökyüzüne bakarak. Yıldızlar beyazdı ve Marslının gövdesinin ardından da görülebiliyordu ve etine dikilmiş kıvılcımlar gibi duruyordu.</p>

  <p class="Standard6" dir="ltr">— Senin bir yanından öbür yanını görebiliyorum! dedi Tomas.</p>

  <p class="Standard6" dir="ltr">— Ben de senin! dedi Marslı geriye çekilerek.</p>

  <p class="Standard6" dir="ltr">Tomas gövdesini yokladı, sıcaklığını duydu ve rahatladı.</p>

  <p class="Standard6" dir="ltr">Ben gerçeğim, diye düşündü.</p>

  <p class="Standard6" dir="ltr">Marslı kendi burnuna ve dudaklarına dokundu. «Canlıyım,» dedi. «Yaşıyorum.»</p>

  <p class="Standard6" dir="ltr">Tomas Marslıya baktı:</p>

  <p class="Standard6" dir="ltr">— Ve ben gerçeksem, sen ölü olmalısın!</p>

  <p class="Standard6" dir="ltr">— Hayır, sen ölü olmalısın!</p>

  <p class="Standard6" dir="ltr">— Bir ruh!</p>

  <p class="Standard6" dir="ltr">— Bir hayalet!</p>

  <p class="Standard6" dir="ltr">Birbirlerini gösterdiler. Sarhoşum diye düşündü Tomas. Hayır, hayır, yarın bunu kimseye anlatmayacağım.</p>

  <p class="Standard6" dir="ltr">Eski karayolunun üzerinde kalakaldılar.</p>

  <p class="Standard6" dir="ltr">— Nerelisin? diye sordu Marslı sonunda.</p>

  <p class="Standard6" dir="ltr">— Dünyalı.</p>

  <p class="Standard6" dir="ltr">— Nedir o?</p>

  <p class="Standard6" dir="ltr">— Orada, dedi Tomas başıyla gökyüzünü göstererek.</p>

  <p class="Standard6" dir="ltr">— Ne zaman geldin?</p>

  <p class="Standard6" dir="ltr">— Buraya ineli bir yıldan çok oluyor, biliyor muydun?</p>

  <p class="Standard6" dir="ltr">— Hayır.</p>

  <p class="Standard6" dir="ltr">— Ve hepiniz ölmüştünüz, birkaçınız dışında. Sen ender bir yaratıksın, bunu biliyor muydun?</p>

  <p class="Standard6" dir="ltr">— Doğru değil!</p>

  <p class="Standard6" dir="ltr">— Evet, ölmüşlerdi. Cesetleri gördüm. Evlerde, odalarda, kararmış ölüler. Binlerce.</p>

  <p class="Standard6" dir="ltr">— Gülünç. Biz yaşıyoruz!</p>

  <p class="Standard6" dir="ltr">— Bayım, sizin topraklarınız istila edildi, ancak farkım da değilsiniz. Şimdiye kaçmalıydın.</p>

  <p class="Standard6" dir="ltr">— Kaçmam. Kaçmam için bir neden yok. Ne demek istiyorsun? Şu an, Eniall Dağları'nın yanındaki kanalda yapılan festivale gidiyorum. Dün gece de oradaydım. Sen orada bir kent görmedin mi?</p>

  <p class="Standard6" dir="ltr">Tomas, Marslının gösterdiği yöne baktı ve yıkıntıları gördü.</p>

  <p class="Standard6" dir="ltr">— O kent binlerce yıl önce ölmüş.</p>

  <p class="Standard6" dir="ltr">Marslı güldü:</p>

  <p class="Standard6" dir="ltr">— Ölmüş! Bütün gün orada uyudum!</p>

  <p class="Standard6" dir="ltr">— Bir hafta önce, daha önceki haftalar ve hatta biraz önce oradan geçtim, bir yıkıntıydı. Kırık parçalanmış sütunlara bak!</p>

  <p class="Standard6" dir="ltr">— Parçalanmış mı? Niçin? Ben mükemmel olduğunu görüyorum. Ay ışığının altında, dimdik ayakta sütunlar!</p>

  <p class="Standard6" dir="ltr">— Caddeler tozla kaplı, dedi Tomas.</p>

  <p class="Standard6" dir="ltr">— Caddeler tertemiz!</p>

  <p class="Standard6" dir="ltr">— Kanallar bomboş.</p>

  <p class="Standard6" dir="ltr">— Kanallar en kaliteli şaraplarla dolu!</p>

  <p class="Standard6" dir="ltr">— Ölüsünüz!</p>

  <p class="Standard6" dir="ltr">Marslı tepki gösterdi:</p>

  <p class="Standard6" dir="ltr">— Yaşıyoruz!</p>

  <p class="Standard6" dir="ltr">— Oh, sen çok yanılıyorsun. Festival ışıklarına bak, görmüyor musun? Narin kadınlar gibi süzülen kayıklar var, güzel kadınlar var, kumsal rengi kadınlar ve ellerinde ateş çiçekleri. Ben onları görebiliyorum, caddede koşuşan çocukları görebiliyorum. Ve şimdi oraya, festivale gidiyorum. Bütün bir gece sularda yüzeceğiz, şarkılar söyleyecek, şaraplar içecek, aşk yapacağız. Anlıyor musun?</p>

  <p class="Standard6" dir="ltr">— Bayım, bu kent, tıpkı kurutulmuş bir kertenkele gibi ölüdür. Bizim eğlencemizi anlatayım: Ben bu gece Green City'ye gidiyorum. Burası, Illinois karayolunun kıyısında kurduğumuz yeni bir yerleşim merkezidir. Oregon ormanlarından bir milyon ahşap dikme ve en kaliteli çelikten yapılmış yirmi dört ton çivi getirdik ve kasabayı kurduk. Senin de görmüş olman gerekir, hep birlikte çalışıp iki yeni kasaba kurduk. Bu gece bunlardan birini kutlayacağız. Dünya'dan iki roket geliyor, eşlerimiz ve kız arkadaşlarımızı getiriyor. Dans edilecek ve viskiler...</p>

  <p class="Standard6" dir="ltr">Marslı huzursuz olmuştu:</p>

  <p class="Standard6" dir="ltr">— Bu yolun ilerisinde olduğunu mu söylüyorsun?</p>

  <p class="Standard6" dir="ltr">— Evet. iki roketin de gelmiş olması gerekiyor (Tomas tepenin eteğine doğru yürüdü ve eliyle işaret etti) Görüyor musun?</p>

  <p class="Standard6" dir="ltr">— Hayır!</p>

  <p class="Standard6" dir="ltr">— Hay Tanrı'nın cezası, işte orada! Şu uzun gümüş rengi nesneler.</p>

  <p class="Standard6" dir="ltr">— Görmüyorum!</p>

  <p class="Standard6" dir="ltr">Tomas güldü:</p>

  <p class="Standard6" dir="ltr">— Sen körsün!</p>

  <p class="Standard6" dir="ltr">— Çok iyi görürüm. Kör olan biri varsa, o da sensin!</p>

  <p class="Standard6" dir="ltr">— Fakat yeni kasabayı görüyorsun, değil mi?</p>

  <p class="Standard6" dir="ltr">— Engin bir okyanusun dışında hiçbir şey görmüyorum ve gel-git nedeniyle okyanusun suyu biraz alçalmış.</p>

  <p class="Standard6" dir="ltr">— Bayım, gördüğünüzü söylediğiniz su dördüncü yüzyılda buharlaştı.</p>

  <p class="Standard6" dir="ltr">— Of, tamam, tamam, yeter!</p>

  <p class="Standard6" dir="ltr">— Gerçeği anlatıyorum, bırakın da konuşayım.</p>

  <p class="Standard6" dir="ltr">Marslı çok ciddileşmişti:</p>

  <p class="Standard6" dir="ltr">— Yeniden bak. Gösterdiğim yöndeki kenti görmüyor musun? Bembeyaz sütunları, kuğu boyunlu kayıkları, festival ışıklarını -oysa ben çok net görüyorum! Ve dinle! Şarkıları duyabiliyorum. Bunlara yok denemez.</p>

  <p class="Standard6" dir="ltr">Tomas kulak kabarttı ve başını iki yana salladı:</p>

  <p class="Standard6" dir="ltr">— Hayır.</p>

  <p class="Standard6" dir="ltr">— Ama, dedi Marslı, ben de senin gösterdiğini göremiyorum. işe bak!</p>

  <p class="Standard6" dir="ltr">Yeniden sustular. Donmuş gibiydiler.</p>

  <p class="Standard6" dir="ltr">— Olabilir mi?..</p>

  <p class="Standard6" dir="ltr">— Ne?</p>

  <p class="Standard6" dir="ltr">— Senin dediğin gibi 'gökyüzünden gelmek' olur mu?</p>

  <p class="Standard6" dir="ltr">— Dünya'dan...</p>

  <p class="Standard6" dir="ltr">— Dünya bir isim, hiçbir şey ifade etmiyor, dedi Marslı. Fakat... benim bir saat önce çıkıp geldiğim geçit gibi... (Tomas'ın ensesine dokundu) Hissediyorum...</p>

  <p class="Standard6" dir="ltr">— Soğuk mu?</p>

  <p class="Standard6" dir="ltr">— Evet.</p>

  <p class="Standard6" dir="ltr">— Ya şimdi?</p>

  <p class="Standard6" dir="ltr">— Yine soğuk. Garip. Işıklarda, tepelerde, bu yolda bir şeyler var, dedi Marslı. Bir an için bunlarda bir gariplik hissettim. Bir an için, sanki bu dünyada yaşayan son insanmışım gibi bir duyguya kapıldım...</p>

  <p class="Standard6" dir="ltr">— Ben de öyle oldu, dedi Tomas. Eski ve candan bir arkadaşına sesleniyormuş gibiydi.</p>

  <p class="Standard6" dir="ltr">Marslı gözlerini yumdu ve yeniden açtı:</p>

  <p class="Standard6" dir="ltr">— Bu yalnızca bir şeyle açıklanabilir; Zaman'la. Sen Geçmiş'in bir hayalisin!</p>

  <p class="Standard6" dir="ltr">— Hayır, Geçmiş'ten gelen sensin, diye karşı çıktı Dünyalı.</p>

  <p class="Standard6" dir="ltr">— Çok kesin konuşuyorsun. Geçmiş'ten ya da Gelecek' ten gelen biri olduğunu nasıl kanıtlayabilirsin? Hangi yıldayız?</p>

  <p class="Standard6" dir="ltr">— İki bin bir!</p>

  <p class="Standard6" dir="ltr">— Bu söylediğinin anlamı ne?</p>

  <p class="Standard6" dir="ltr">Tomas düşümlü ve omuz silkti:</p>

  <p class="Standard6" dir="ltr">— Hiçbir şey!</p>

  <p class="Standard6" dir="ltr">— içinde bulunduğumuz yıl 4462853 S.E.G.'dir. Senin dediğin de bu olsa gerek. Hiçbir şey ve hiçbir şeyden de öte bir şey! Nerede bize yıldızların konumunu gösteren saat?</p>

  <p class="Standard6" dir="ltr">— Fakat bu yıkıntılar bir gerçeği kanıtlıyor: Benim</p>

  <p class="Standard6" dir="ltr">Gelecek olduğumu, yaşadığımı ve senin ölü olduğunu kanıtlıyor!</p>

  <p class="Standard6" dir="ltr">— Benim gördüklerim de bunu yadsıyor. Yüreğim çarpıyor, karnım acıkıyor, susuyorum... Hayır, hayır, ne ölüm ne yaşamak. ikimizi de böyle bir kategoriye sokamayız. Yaşamaktan öte bir şey. ikisinin arasında bir durum. Geceyi, karanlığı aşan iki yabancı. Hepsi bu. İki garip yolcu. Yıkıntılar mı demiştin sen?</p>

  <p class="Standard6" dir="ltr">— Evet. Korkuyor musun?</p>

  <p class="Standard6" dir="ltr">— Kim ister ki? Geleceği görmek... Kim yapabilir bunu? Bir insan Geçmiş'le yüz yüze gelebilir, fakat şey, sütunlar yıkıldı, öyle mi demiştin? Ve deniz boş, kanallar kuru ve bakire kızlar ölü ve çiçekler solgun, öyle mi?</p>

  <p class="Standard6" dir="ltr">Marslı buruklaştı ve uzaklara dikti bakışlarını:</p>

  <p class="Standard6" dir="ltr">— Fakat onlar burada. Onları görüyorum. Bu yetmez ini sana? Onlar şu an beni bekliyor. Senin dediğin gibi bir derdimiz yok.</p>

  <p class="Standard6" dir="ltr">Tomas'ı bekleyenler vardı. Kasaba ve Dünya'dan gelen kadınlar:</p>

  <p class="Standard6" dir="ltr">— Seninle asla anlaşamayız, dedi.</p>

  <p class="Standard6" dir="ltr">— Haydi, bu anlaşmazlığı aşalım, dedi Marslı. Eğer ikimiz de yaşıyorsak, Geçmiş ya da Gelecek'in kim olduğu önemli değil. Bundan sonra da, yarın ya da on bin yıl içinde ne olacağı da önemli değil. Senin kendi uygarlığına ait olmayan şu tapınakların yüz asır önce yıkılmış ve parçalanmış olduğunu nasıl bilebilirsin? Bilemezsin. Niyesi-ni de sorma. Fakat gece çok kısadır ve şu gördüğün, gökte kuşlar gibi dönen festival ateşleridir.</p>

  <p class="Standard6" dir="ltr">Tomas elini uzattı. Marslı da onu taklit etti.</p>

  <p class="Standard6" dir="ltr">Elleri değmedi; birbirinin içinden geçti.</p>

  <p class="Standard6" dir="ltr">— Yine görüşecek miyiz?</p>

  <p class="Standard6" dir="ltr">— Kim bilir? Belki bir başka gece.</p>

  <p class="Standard6" dir="ltr">— Seninle festivale gitmek isterdim</p>

  <p class="Standard6" dir="ltr">— Ben de sizin yeni kasabanıza gelebilmeyi, sözünü ettiğin gemiyi, insanları görmeyi, mutluluğunuza ortak olabilmeyi arzu ederdim.</p>

  <p class="Standard6" dir="ltr">— Hoşça kal, dedi Tomas.</p>

  <p class="Standard6" dir="ltr">— İyi geceler.</p>

  <p class="Standard6" dir="ltr">Marslı yeşil metal aracına binip tepelere doğru gözden kayboldu. Dünyalı kamyonetine bindi ve ters yönde sürdü.</p>

  <p class="Standard6" dir="ltr">«Güzel Tanrım, nasıl bir düş bu böyle?» diye Tomas iç çekti. Elleri direksiyonda, aklı roketler, kadınlar, viski ve Virginia dansındaydı.</p>

  <p class="Standard6" dir="ltr">«Ne garip bir görüntüydü o» diye düşündü Marslı. Festivali, kanalları, kayıkları, altın gözlü kadınları ve şarkıları düşünerek aracını hızlandırdı.</p>

  <p class="Standard6" dir="ltr">Gece kör karanlıktı. Aylar batmıştı. Ne bir ses, ne bir araç, ne de bir yaratığın bulunmadığı karayolunda yıldızların ışıkları geziniyordu. Soğuk ve karanlık gece böyle hareketsiz ve bir başına kaldı.</p>

  <p class="Standard6" dir="ltr"></p>
</body>
</html>
