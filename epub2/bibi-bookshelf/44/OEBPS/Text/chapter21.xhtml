<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc20">KASIM 2005: ÖLÜ MEVSİM</h2>

  <p class="Standard6" dir="ltr"></p>

  <p class="Standard6" dir="ltr">SAM PARKHİLL, elinde süpürgesiyle mavi Mars topraklarım süpürmeye başladı. Sonra geri döndü:</p>

  <p class="Standard6" dir="ltr">— İşte oldu, dedi. Evet efendim, şuna bakın! ( İşaret etti) Şu tabelaya bakın. «SAM'IN SOSİSÇİ DÜKKÂNI!» Ne kadar güzel, değil mi Elma?</p>

  <p class="Standard6" dir="ltr">— Tabii Sam, dedi karısı.</p>

  <p class="Standard6" dir="ltr">— Benim için ne kadar büyük bir değişiklik. Dördüncü Gezi'nin delikanlıları beni şimdi görmeliler. Aslında ticarete atıldığım için çok memnunum. Zengin olacağız Elma, zengin!</p>

  <p class="Standard6" dir="ltr">Karısı konuşmaksızın bir süre kocasına baktı:</p>

  <p class="Standard6" dir="ltr">— Kaptan Wilder'a ne oldu acaba? dedi sonunda. Dünya'dan gelen tüm insanları öldüreceğini söyleyen o delikanlıyı Kaptan mı öldürmüştü? Adı neydi o delikanlının?</p>

  <p class="Standard6" dir="ltr">Şu çatlak herif mi? Spender. Allah onu kahretsin. Hıh, kaptan Wilder mi? Bir roketle Jüpiter'e gitmiş, öyle duydum. Galiba Mars konusunda biraz kalayı da üşütmüş. Biraz da huysuzdu biliyorsun. Eğer şansı varsa yirmi yıl sonra Jüpiter'den ve Plüton'dan geri gelecektir. O zaman da ağzına geleni söyleyecek. Ve o soğuktan geberirken, sen ve ben;.. Şu yerimize bak!</p>

  <p class="Standard6" dir="ltr">Burası, iki yolun kesiştiği ve daha sonra yolların karanlığa doğru devam ettiği bir kavşaktı. Burada Sam Parkhill'in çivilerle perçinlenmiş derme çatma büfesi vardı. Ve müzik dolabının çıkardığı müzik sesiyle titriyordu. Patikanın kenarına kırık camlardan bir sınır yaptı. Kırık camları tepedeki bazı eski Marslı evlerinden toplamıştı .</p>

  <p class="Standard6" dir="ltr">— İki dünyanın en güzel sosisleri! Mars'taki ilk sosisçi! En iyi soğanlar, hardallar ve başka garnitürlerle! Ben gözü açık biri olmasam, sen zor dayanırsın. Burası ana yol. İşte ileride ölü kent ve mineral depoları. Bunları taşıyacak olan kamyonlar günde yirmi dört saat buradan geçecekler! Yerimi iyi buldum muyum, bulmamış mıyım?</p>

  <p class="Standard6" dir="ltr">Karısı parmak uçlarına baktı.</p>

  <p class="Standard6" dir="ltr">— Şu yeni tip on bin roket Mars'a mı gelecek diyorsun? dedi kadın sonunda.</p>

  <p class="Standard6" dir="ltr">— Bir ay içinde hem de, dedi adam yüksek sesle. Neden, o kadar komik mi?</p>

  <p class="Standard6" dir="ltr">— Şu Dünya halkına güvenemiyorum, dedi kadın.</p>

  <p class="Standard6" dir="ltr">Ancak içinde yüz bin Meksikalı ve Çinli ile bu on bin roketi göründüğünde inanacağım.</p>

  <p class="Standard6" dir="ltr">— Müşteriler, dedi adam sırıtarak. Yüz bin aç insan.</p>

  <p class="Standard6" dir="ltr">— Eğer, dedi karısı alçak bir sesle, atom savaşları olmasaydı, atom bombalarına da güvenmeyecektim. Şimdi Dünya'da onlardan o kadar çok var ki.</p>

  <p class="Standard6" dir="ltr">— Evet, dedi adam ve süpürmeye devam etti.</p>

  <p class="Standard6" dir="ltr">Gözünün ucuyla mavi bir şeyin titreştiğini gördü. Tam arkasında, havada bir şey uçuyordu. O sırada karısının sesini duydu:</p>

  <p class="Standard6" dir="ltr">— Sam dedi kadın yavaşça. Arkadaşlarından biri seni görmek istiyor.</p>

  <p class="Standard6" dir="ltr">Sam rüzgârda uçuyormuş gibi dolaşan maskeyi görmek üzere döndü.</p>

  <p class="Standard6" dir="ltr">— Nihayet geri döndün, dedi ve Sam elindeki süpürgeyi sanki bir silahmış gibi tuttu.</p>

  <p class="Standard6" dir="ltr">Mask başını salladı. Soluk mavi bir camdan kesilmişti ve ince bir boynun üzerine yerleştirilmişti. Kenarından ise sarı ipekten iplikler sarkıyordu. Maskenin içindeki ağız açıldı ve konuşmaya başladı:</p>

  <p class="Standard6" dir="ltr">— Bay Parkhill, seninle tekrar konuşmak için geldim.</p>

  <p class="Standard6" dir="ltr">— Daha önce sana, seni burada görmek istemediğimi söylemiştim. Çabuk git buradan, yoksa sana Hastalığı bulaştırırım, diye bağırdı Sam.</p>

  <p class="Standard6" dir="ltr">— Bende Hastalık var! dedi ses. Sağ kalan birkaç kişiden biri de bendim. Çok uzun zamandan beri hastayım.</p>

  <p class="Standard6" dir="ltr">— Git ve tepelerin arkasına saklan, ait olduğun yere git! Neden buraya gelip de canımı sıkıyorsun? Gittikçe daha sık gelmeye başladın. Neredeyse günde iki kez.</p>

  <p class="Standard6" dir="ltr">— Size zarar vermek istemiyoruz.</p>

  <p class="Standard6" dir="ltr">— Ama ben sana zarar veririm! diye bağırdı Sam. Yabancılardan hoşlanmıyorum. Marslıları sevmiyorum. Hiçbirini görmek istemiyorum. Bu kadar yıl boyunca siz delikanlılar gizlendiniz, sonra da birden ortaya çıkıp beni buldunuz. Beni rahat bırakın!</p>

  <p class="Standard6" dir="ltr">— Önemli bir nedenden ötürü geldik, dedi Mavi maske.</p>

  <p class="Standard6" dir="ltr">— Eğer burası ile ilgiliyse, bu topraklar benim artık. Bu sosis barakasını kendi ellerimle yaptım.</p>

  <p class="Standard6" dir="ltr">— Bir bakıma burasıyla ilgili.</p>

  <p class="Standard6" dir="ltr">— Buraya bak, dedi Sam. Ben New York City'liyim. Benim geldiğim yerlerde benim gibi milyonlarca insan var. Oysa siz Marslılar bir avuç kaldınız. Hiç kentiniz hile yok. Tepelerde dolaşıp duruyorsunuz, ne liderleriniz var, ne de yasalarınız. Ve şimdi de kalkmış benimle bu toprak üzerine konuşmaya gelmişsin. Artık eski yasalar yerine yenilerini bıraktı. Bu da ver ve al yasasıdır. Burada bir silahım var. Bu sabah sen gittikten sonra aldım, içini de doldurdum.</p>

  <p class="Standard6" dir="ltr">— Biz Marslılar telepatik kimselerizdir, dedi mavi maske. Ölü denizin karşı kıyısındaki kasabalarımızdan biriyle temas kurduk. Radyonuzda dinledin mi?</p>

  <p class="Standard6" dir="ltr">— Radyom bozuk.</p>

  <p class="Standard6" dir="ltr">— O halde bilmiyorsunuz. Çok önemli haberler var. Dünya ile ilgili...</p>

  <p class="Standard6" dir="ltr">Marslının gümüş eli oynadı. İçinde bronz bir tüp görüldü:</p>

  <p class="Standard6" dir="ltr">— İzin verirseniz şunu size göstereyim.</p>

  <p class="Standard6" dir="ltr">— Bir silah, diye bağırdı Sam Parkhill.</p>

  <p class="Standard6" dir="ltr">Bir anda silahını kılıfından çıkaran Sam maskeli sis gibi görünen Marslıya ateş etti.</p>

  <p class="Standard6" dir="ltr">Maske bir an durmaya çalıştı, sonra sanki yumuşak bir kumaş gibi katlanarak toprağa düştü. Maskenin gümüş kenarları yere çarparak şangırdadı. Maske küçük beyaz bir kemiğe benzer yığın üzerine yıkıldı kaldı.</p>

  <p class="Standard6" dir="ltr">Sam öyle şaşkın durup, baktı.</p>

  <p class="Standard6" dir="ltr">Karısı bu yığına doğru yürüdü.</p>

  <p class="Standard6" dir="ltr">— Bunda hiç silah yok, dedi. Bronz tüpü aldı: Sana bir mesaj gösterecekti. Hepsi garip bir el yazısıyla yazılmış. Ben okuyamıyorum. Sen okuyabilir misin?</p>

  <p class="Standard6" dir="ltr">— Hayır, şu Marslıların resimli yazılarından bir şey anlamıyorum. Boş ver gitsin! (Sam düşmanca çevresine bakındı) Belki başkaları da vardır. Onu göz önünden kaldırmalıyız. Küreği getir!</p>

  <p class="Standard6" dir="ltr">— Ne yapacaksın?</p>

  <p class="Standard6" dir="ltr">— Onu gömeceğim tabii ki.</p>

  <p class="Standard6" dir="ltr">— Onu vurmamalıydın.</p>

  <p class="Standard6" dir="ltr">— Ne yapalım, bir yanlışlık oldu. Çabuk, küreği getir!</p>

  <p class="Standard6" dir="ltr">Kadın sessizce onun istediğini getirdi.</p>

  <p class="Standard6" dir="ltr">Saat sekizde, Sam tekrar kapısının önünü süpürmeye koyuldu. Karısı kapının önünde ellerini üst üste koymuş oturuyordu.</p>

  <p class="Standard6" dir="ltr">— Olanlardan çok üzgünüm, dedi adam karısına bakarak. Biliyorsun, olanlar tümüyle kader, başka bir şey değil.</p>

  <p class="Standard6" dir="ltr">— Evet, dedi kadın.</p>

  <p class="Standard6" dir="ltr">— Onu silahla görünce ne yapacağımı şaşırdım.</p>

  <p class="Standard6" dir="ltr">— Hangi silahla?</p>

  <p class="Standard6" dir="ltr">— Camın öyle sandım, kaç kere söyleyeceğim. Anlayamadım. Üzgünüm. Çok üzgünüm. Kaç kere söyleyeyim daha?</p>

  <p class="Standard6" dir="ltr">— Sus!.. dedi kadın parmağını dudaklarına götürerek, sonra alçak bir sesle mırıldandı:</p>

  <p class="Standard6" dir="ltr">— Bak!</p>

  <p class="Standard6" dir="ltr">Adam ölü denizin bulunduğu vadiye baktı. Elinden süpürgesi düştü. Sonra eğilip onu yerden aldı, ağzı açık kalmıştır. Birden titremeye başladı.</p>

  <p class="Standard6" dir="ltr">— Elma, Elma, Elma!., diye kekeledi.</p>

  <p class="Standard6" dir="ltr">— İşte geliyorlar, dedi Elma.</p>

  <p class="Standard6" dir="ltr">Eski deniz vadisinden doğru bir düzine uzun, mavi renkli Marslı kum gemisi, mavi hayaletler gibi, mavi dumanlar gibi süzülerek geliyordu.</p>

  <p class="Standard6" dir="ltr">— Kum Gemileri! diye bağırdı adam. Ama hani hiç kum gemisi kalmamıştı Elma?</p>

  <p class="Standard6" dir="ltr">— Ama bunlar kum gemilerine benziyorlar.</p>

  <p class="Standard6" dir="ltr">— Ama yetkililer onların tümünü yok ettiklerini ve hiç kalmadığını söylemişlerdi. Şu lanet olası yerde böyle gemisi olan ve onu kullanmasını bilen tek kişi bendim.</p>

  <p class="Standard6" dir="ltr">— Artık değil.</p>

  <p class="Standard6" dir="ltr">— Gel, buradan kaçalım!</p>

  <p class="Standard6" dir="ltr">— Niçin? diye sordu kadın. Marslıların görünümünden, gemilerinden büyülenmiş gibiydi.</p>

  <p class="Standard6" dir="ltr">— Beni öldürecekler! Kamyonumuza binelim, çabuk!</p>

  <p class="Standard6" dir="ltr">Elma kıpırdamadı.</p>

  <p class="Standard6" dir="ltr">Adam oraya buraya koşuşturmaya başladı. Kamyonu orada duruyordu. Bir aydan beri onunla barakası için gerekli eşyayı taşımıştı. Birden hatırladı. Kamyonun motoru bozuktu. İki gündür çalıştırmıyordu.</p>

  <p class="Standard6" dir="ltr">— Kamyon çalışacak durumda değil, dedi Elma.</p>

  <p class="Standard6" dir="ltr">— Kum gemisi! Ona binelim!</p>

  <p class="Standard6" dir="ltr">— Ama biliyorsun ben onu kullanamıyorum. Yo hayır binemem !</p>

  <p class="Standard6" dir="ltr">— Peki kullanacağım, ben kullanacağım. Çabuk bin.</p>

  <p class="Standard6" dir="ltr">Onun binmesine yardım etti, arkasından da o atladı.</p>

  <p class="Standard6" dir="ltr">Dümeni çevirdi. Akşam rüzgârına doğru yelken açtı.</p>

  <p class="Standard6" dir="ltr">Yıldızlar parlaktı ve uzaktan Marslı gemilerinin kumlar üzerinde hışırtı çıkararak kaya kaya geldikleri görülüyordu. Önce Sam'ın gemisi çalışmadı, fakat sonra kum demirini hatırladı ve onu içeri çekti.</p>

  <p class="Standard6" dir="ltr">— İşte oldu!</p>

  <p class="Standard6" dir="ltr">Rüzgârla birlikte Sam'ın gemisi hızlandı ve ölü Marslı kentlerinin, menekşe renkli tepelerin üzerinden geçti. Marslılar onu fark ettiler ve Sam'ın gemisinin peşine düştüler.</p>

  <p class="Standard6" dir="ltr">— Onlara göstereceğim! diye bağırdı Sam. Roket Korporasyonu'na rapor edeceğim. Bana koruma göndersinler! Acele etmem gerekli.</p>

  <p class="Standard6" dir="ltr">— Eğer isteseler seni durdurabilirlerdi, dedi Elma yorgun bir sesle. Henüz canını sıkmak istemiyorlar anlaşılan.</p>

  <p class="Standard6" dir="ltr">Adam bir kahkaha attı. Sesi sinirliydi:</p>

  <p class="Standard6" dir="ltr">— Hadi canım sende. Hiç de ondan değil, yeteri kadar hız yapamıyorlar da ondan.</p>

  <p class="Standard6" dir="ltr">Elma dönüp arkasına baktıktan sonra:</p>

  <p class="Standard6" dir="ltr">— Öyle mi dersin? dedi.</p>

  <p class="Standard6" dir="ltr">Adam dönüp bakmadı. Ensesinde soğuk bir rüzgârın estiğini hissetmişti. Geriye dönüp bakmaya korkuyordu. Arkasındaki koltukta bir şeyler, soğuk bir havada insanların çıkardıkları soluk gibi mavi, sis gibi bir şeyler bulunduğunu hissetti. Sanki kar gibi.</p>

  <p class="Standard6" dir="ltr">Sonra birden bir cam kırılması gibi bir ses duydu. Bir sessizlik oldu. Sam geriye dönüp baktı.</p>

  <p class="Standard6" dir="ltr">Arkadaki koltukta genç bir kadın oturuyordu. Bilekleri buzdan yapılmış gibi saydam ve narindi. Gözleri aylar kadar parlak ve büyüktü. Her iki yanından mavi ve altın renkli ipekler sarkıyordu.</p>

  <p class="Standard6" dir="ltr">— Geriye dön, dedi genç kız.</p>

  <p class="Standard6" dir="ltr">— Hayır, dedi Sam hırçınlaşarak. Benim gemimi terk et! Defol!</p>

  <p class="Standard6" dir="ltr">— Bu sizin değil, dedi görüntü. Bu bizim dünyamız kadar eski. On bin yıl önce denizlerimiz kuruyup gittiğinde bizler bu kum gemilerini yaptık. Oysa sizler gelip bunları bizden çaldınız. Şimdi onu geri döndür ve kavşağa sür. Seninle konuşmak istiyoruz. Önemli bir şeyler oldu.</p>

  <p class="Standard6" dir="ltr">— Çabuk gemimi terk et! dedi Sam. Silahını kılıfından çıkardı. Ve genç kız görüntüsüne doğru çevirdi. Üçe kadar sayacağım, çabuk gemimi terk et.</p>

  <p class="Standard6" dir="ltr">— Yapma, diye bağırdı kız. Sana zarar vermeyeceğiz. Diğerleri de ben de bir şey yapmayacağız sana. Barış için geldik!</p>

  <p class="Standard6" dir="ltr">— Bir, dedi Sam.</p>

  <p class="Standard6" dir="ltr">— Sam! diye bağırdı Elma.</p>

  <p class="Standard6" dir="ltr">---- Beni dinle! dedi genç kız.</p>

  <p class="Standard6" dir="ltr">— İki!</p>

  <p class="Standard6" dir="ltr">— Sam! diye bağırdı kadın.</p>

  <p class="Standard6" dir="ltr">— Uç! dedi Sam.</p>

  <p class="Standard6" dir="ltr">— Biz yalnız... diyebildi kız.</p>

  <p class="Standard6" dir="ltr">Silahı ateşledi Sam.</p>

  <p class="Standard6" dir="ltr">Güneş ışığında, karlar eridi, kristaller buhara dönüşerek yok oldu gitti. Geriye hiçbir şey kalmadı. Kız kristal bir figür gibi katlandı ve olduğu yere yığıldı. Ondan kalan, duman, sis, mavi duman ne varsa rüzgâra karıştı gitti. Oturduğu koltuk boştu artık.</p>

  <p class="Standard6" dir="ltr">Sam silahını indirdi ve karısına hiç dönüp bakmadı.</p>

  <p class="Standard6" dir="ltr">— Sam, dedi kadın bir dakika kadar sonra. Gemiyi durdur.</p>

  <p class="Standard6" dir="ltr">Sam dönüp karısına baktığında Elma'nın yüzünün sapsarı olduğunu gördü.</p>

  <p class="Standard6" dir="ltr">— Hayır yapamazsın. Bu kadar zamandan sonra. Beni istediğin yere çekemezsin!</p>

  <p class="Standard6" dir="ltr">Kadın kocasının silahın üzerinde duran eline baktı:</p>

  <p class="Standard6" dir="ltr">— İnanıyorum ki yapacaksın, dedi. Gerçekten yapacaksın.</p>

  <p class="Standard6" dir="ltr">Adam başım iki yana doğru salladı:</p>

  <p class="Standard6" dir="ltr">— Elma, bu çılgınlık! Bir dakika sonra kasabada olacağız!</p>

  <p class="Standard6" dir="ltr">— Evet, dedi kadın soğuk bir yüzle ve arkasına yaslandı.</p>

  <p class="Standard6" dir="ltr">— Elma, beni dinle!</p>

  <p class="Standard6" dir="ltr">— işitmek istediğim hiçbir şey yok Sam!</p>

  <p class="Standard6" dir="ltr">— Elma!</p>

  <p class="Standard6" dir="ltr">Tam o sırada terk edilmiş bir Mars kentinden geçiyorlardı. Camdan ve kristalden kent. Sam çevreye ateş etmeye başladı. Altı kurşun sıktıktan sonra camların şangır şangır döküldüklerini gördüler. Sam güldü ve bir kez daha ateş etti.</p>

  <p class="Standard6" dir="ltr">Bir yandan da: «Onlara göstereceğim!» diyordu. «Herkese göstereceğim.»</p>

  <p class="Standard6" dir="ltr">— Peki o halde, git ve göster bakalım. Sam, diyen kadın gemiden indi ve gölgeliklerin altına uzandı.</p>

  <p class="Standard6" dir="ltr">Sam arkasına baktığında Marslı gemilerin gelmekte olduklarını gördü. Önce onları fark edememişti.</p>

  <p class="Standard6" dir="ltr">Bir, iki üç. Sam saydı. Marslı gemileri yaklaşıyorlardı.</p>

  <p class="Standard6" dir="ltr">— Elma, Elma. Onların tümüyle nasıl baş ederim?</p>

  <p class="Standard6" dir="ltr">Kadın hiç ses çıkarmadı.</p>

  <p class="Standard6" dir="ltr">Sam silahını altı kez ateşledi. Kum gemilerinden biri devrildi. Diğer gemiler yayılarak ilerlemeye başladılar. Gittikçe daha yakma geliyorlardı.</p>

  <p class="Standard6" dir="ltr">— Elma, Elma, sayıları çok fazla! diye bağırmaya başladı. Beni öldürecekler!</p>

  <p class="Standard6" dir="ltr">Çıpayı fırlatıp attı. Artık daha fazla gitmenin yararı yoktu. Yelkenler katlanarak birbiri üzerine yıkıldı ve gemi durdu. Marslı gemileri yaklaştılar ve yakında durdular.</p>

  <p class="Standard6" dir="ltr">— Dünyalı! diye seslenen bir ses duyuldu yüksek tepelerin birinden. Bir maske parladı ve kımıldadı.</p>

  <p class="Standard6" dir="ltr">— Ben hiçbir şey yapmadım! diyen Sam korkuyla tüm maskelere teker teker bakmaya başladı. Şimdi hepsi onun çevresine dolanmışlardı. Yüz kadar vardılar. Mars'ta fazla Marslı kalmadığı, kalanların tümünün yüz ya da yüz elli kadar olduğu anlatılırdı.</p>

  <p class="Standard6" dir="ltr">Maske çıngırdadı.</p>

  <p class="Standard6" dir="ltr">— Tümü hataydı, dedi Sam ve geminin içinde ayağa kalktı. Karısı arkasında oldukça soluk bir yüzle duruyordu. Sam devam etli: Ben de herhangi bir namuslu iş adamı gibi geldim Mars'a. Parçalanmış olan bir roketten aldığım parçalarla gördüğünüz kulübeyi yaptım. Kulübemin nerede olduğunu biliyorsunuz değil mi? Aslında bu yapının iyi bir şey olduğunu kabul etmeniz gerekir. (Sam güldü ve çevresine bakındı) Ve o Marslı -sanırım sizin arkadaşlarınızdan biriydi- çıktı geldi. Onun ölümü tümüyle bir kazadır. Sizi temin ederim ki öyle. Bütün isteğim bir sosis dükkânı açmak, Mars'ın ilk sosis dükkânını. Orada Mars'ın en iyi sosislerini satmak istiyorum. Beni anlıyorsunuz değil mi?</p>

  <p class="Standard6" dir="ltr">Gümüş maske hareket etmedi. Ay ışığında parlayan maskelerin içindeki gözler Şam'a dikilmişti. Sam onlara baktıktan sonra silahını uzağa bir yere fırlatıp allı.</p>

  <p class="Standard6" dir="ltr">— Teslim oluyorum, dedi.</p>

  <p class="Standard6" dir="ltr">— Silahını al, dedi Marslılar hep birlikte koro halinde.</p>

  <p class="Standard6" dir="ltr">— Ne?</p>

  <p class="Standard6" dir="ltr">— Silahını al, dedi biri daha yüksek bir sesle.</p>

  <p class="Standard6" dir="ltr">İnanmaz bir şekilde silahını aldı Sam.</p>

  <p class="Standard6" dir="ltr">— Şimdi dedi ses, gemine dön ve barakana git.</p>

  <p class="Standard6" dir="ltr">— Şimdi mi?</p>

  <p class="Standard6" dir="ltr">— Şimdi, dedi ses. Sana zarar vermeyeceğiz. Bizim sana durumu açıklamamıza fırsat bırakmadan kaçtın. Gel!</p>

  <p class="Standard6" dir="ltr">Şimdi büyük gemiler ay ışığının altında sırayla duruyorlardı.</p>

  <p class="Standard6" dir="ltr">— Elma! diye seslendi Sam. Kalk Elma. Geriye dönüyoruz. (Heyecanlanmıştı) Canımı yakmayacaklar, beni öldürmeyecekler. Kalk tatlım kalk.</p>

  <p class="Standard6" dir="ltr">— Ne, ne? diyen Elma sakince çevreyi süzdü. Sanki düşteymiş gibi, gemiye bindi ve taş gibi oturarak, yol boyunca hiçbir şey söylemedi. Geminin altından kumlar kayıyor ve gemi ilerliyordu. Kulübenin oraya vardıklarında Marslıların liderleri Sam ve Elma'nın yanma gelerek durdu ve:</p>

  <p class="Standard6" dir="ltr">—- Barakanızı hazırlayın, dedi. Elmas eldivenli bir el salladı. Sandviçleri, yiyecekleri, garnitürleri, garip şarapları hazırlayın. Bu gece büyük bir gece olacak!</p>

  <p class="Standard6" dir="ltr">— Yani diye kekeledi Sam. Benim burada kalmama izin mi veriyorsunuz?</p>

  <p class="Standard6" dir="ltr">— Evet.</p>

  <p class="Standard6" dir="ltr">— Beni kandırmıyorsunuz ya?</p>

  <p class="Standard6" dir="ltr">Maske soğuk bir sesle devam etti:</p>

  <p class="Standard6" dir="ltr">— Yerini hazırla ve şunu da al.</p>

  <p class="Standard6" dir="ltr">— Nedir bu?</p>

  <p class="Standard6" dir="ltr">Sam gümüş rulodan ve üzerindeki hiyeroglif yazılardan bir şeyler anlamak istercesine baktı. Maske konuştu:</p>

  <p class="Standard6" dir="ltr">— Gümüş dağlarından mavi tepelere kadar olan bütün bölgenin, tüm bu yarların size bağışlandığını gösteren belge, dedi liderleri.</p>

  <p class="Standard6" dir="ltr">— Be... benim mi?</p>

  <p class="Standard6" dir="ltr">— Sizin.</p>

  <p class="Standard6" dir="ltr">— Yüz bin millik alan mı?</p>

  <p class="Standard6" dir="ltr">— Evet, hepsi sizin.</p>

  <p class="Standard6" dir="ltr">— Duydun mu Elma?</p>

  <p class="Standard6" dir="ltr">Elma toprağın üzerine yere oturmuştu. Sırtını da barakanın teneke duvarına dayamıştı. Gözleri kapalıydı.</p>

  <p class="Standard6" dir="ltr">— Fakat, neden, neden? Neden tüm buraları bana veriyorsunuz? diye sordu Sam.</p>

  <p class="Standard6" dir="ltr">— Bu kadarla bitmiyor ki, dedi maske. Bunlar da sizin. (Altı tapu belgesi daha uzattı) Bunların üzerinde bölgelerin bulunduğu yerler, adları teker teker belirtilmişti.</p>

  <p class="Standard6" dir="ltr">— Nasıl olur? Neredeyse Mars'ın yarısı eder bu! Oh, Mars'ın yarısı benim oldu! Ellerinde belgeler dönmeye başladı. Onları bir yandan Elma'ya doğru sallıyordu: Duydun mu Elma? Duydun mu?</p>

  <p class="Standard6" dir="ltr">— Duydum, dedi Elma gökyüzüne bakarak.</p>

  <p class="Standard6" dir="ltr">Bir şeyler seyrediyor gibiydi. Şimdi biraz daha kendine gelmişti.</p>

  <p class="Standard6" dir="ltr">— Teşekkür ederim, oh, teşekkür ederim, dedi Sam bronz maskeye.</p>

  <p class="Standard6" dir="ltr">— Bu gece önemli bir gece, dedi bronz maske. Hazır olmalısın.</p>

  <p class="Standard6" dir="ltr">— Olacağım. Nedir o? Bir sürpriz mi? Beklediğimiz roketler tahminimizden de daha erken ini geliyor? Örneğin bir ay öncesinden? Bütün roketler, on bin roket; madencileri, göçmenleri, işçileri ve karılarını, ailelerini getirecek. Yüz bin kişi. Çok tatlı değil mi Elma? Gördün mü? Sana anlatmıştım. Sana bu kasabanın bin kişi ile kalmayacağını söylemiştim, Elli bin kişi daha geliyor. Bir ay sonra yüz bin kişi daha. Yılın sonunda da beş milyon Dünyalı insan gelecek. Ve biz buranın tek sosis dükkânıyız. Bu bölgenin tek sosisçisi! Düşünebiliyor musun?</p>

  <p class="Standard6" dir="ltr">Maskenin sesi duyuldu!</p>

  <p class="Standard6" dir="ltr">— Biz gidiyoruz. Hazırlanın. Bu topraklar sizin.</p>

  <p class="Standard6" dir="ltr">Parlayan ay ışığının altında metal maskeler ve metal gemiler, sanki gümüş çiçekler ve onlara konan gümüş arılar gibi dönüp teker teker uzaklaşmaya başladılar.</p>

  <p class="Standard6" dir="ltr">— Elma bunu neden yaptılar dersin? Neden beni öldürmediler? Her şeyi bilmiyorlar mı yoksa? Elma beni anlıyor musun? Neden? (Sonra omuzunu salladı) Mars'ın yarısına sahibim artık!</p>

  <p class="Standard6" dir="ltr">Kadın gökyüzüne bakıyor ve bekliyordu.</p>

  <p class="Standard6" dir="ltr">— Haydi gel, dedi kocası. Yerleri hazırlamalıyız. Tabakları, çatalları masalara yerleştirmeli, tüm sosisleri kaynatmaya başlamalıyız. Hey! (Bir çığlık atarak dans etmeye başladı) Oh, mutluyum, mutluyum, hem de çok! Bugün benim en şanslı günüm!</p>

  <p class="Standard6" dir="ltr">Sosisleri kaynattı. Ekmekleri kesti. Soğanları ince ince doğradı.</p>

  <p class="Standard6" dir="ltr">— Bir düşünün, şu Marslı bir sürprizden söz etti. Bu yalnız tek bir şey olabilir Elma. Bu gece mutlaka şu gelmesi beklenen yüz bin kişi gelecek. Biliyorum, başka bir şey olamaz! Bir anda bütün yiyecekleri bitirecekler. Bütün gün çok çalışmamız gerekli Elma Parayı düşün. Çok zengin olacağız!</p>

  <p class="Standard6" dir="ltr">Dışarı çıktı ve gökyüzüne baktı. Hiçbir şey göremedi.</p>

  <p class="Standard6" dir="ltr">— Bir dakikaya kadar tamam! dedi Sam. Çok heyecanlıydı, yerinde duramıyordu.</p>

  <p class="Standard6" dir="ltr">Yarım saat geçtikten sonra Elma'nın sesi duyuldu:</p>

  <p class="Standard6" dir="ltr">— Sam, dedi kadın. Sam şuraya bak!</p>

  <p class="Standard6" dir="ltr">Adam gökyüzüne baktı ve gördü.</p>

  <p class="Standard6" dir="ltr">Dünya!</p>

  <p class="Standard6" dir="ltr">Tepelerin üzerinden tümüyle yükselmişti ve yemyeşildi.</p>

  <p class="Standard6" dir="ltr">— Güzel, yaşlı Dünya, diye fısıldadı Sam. Güzel Dünya. Açlarını bana gönder. Gönder bana tüm açlarını canım Dünya! İşte ben, Sam Parkhill buradayım. Sosislerim kaynıyor. Gönder açları, gönder ki bitirsinler onları. Roketlerini, içi insan dolu roketlerini gönder buraya, Sam'ın sosisçi dükkânına!</p>

  <p class="Standard6" dir="ltr">Dönüp kulübesine baktı. Bu ıssız bucaksız, karanlık bölgenin içinde onun kulübesinden başka ışığı olan hiçbir yer yoktu.</p>

  <p class="Standard6" dir="ltr">— Haydi bakalım! Bekleyelim ilk sosisi kim alacak?..</p>

  <p class="Standard6" dir="ltr">— Sam, dedi Elma.</p>

  <p class="Standard6" dir="ltr">Kapkara gökyüzünde Dünya değişti.</p>

  <p class="Standard6" dir="ltr">Birden alev aldı.</p>

  <p class="Standard6" dir="ltr">Bir kısmı sanki milyonlarca parçaya ayrılmış gibiydi. Orada dev bir şeyin patladığı belliydi. Bir dakika içinde üçte biri yok oldu. Sonra da yavaş yavaş küçüldü, küçüldü...</p>

  <p class="Standard6" dir="ltr">— Neydi o Elma? diye sordu Sam gökyüzündeki ateş parçasına bakarak.</p>

  <p class="Standard6" dir="ltr">— Dünya, dedi Elma.</p>

  <p class="Standard6" dir="ltr">— O Dünya olamaz! Dünya değildi! Hayır, hayır Dünya olamaz!</p>

  <p class="Standard6" dir="ltr">— Herhalde olmamalıydı demek istedin, değil mi? dedi Elma. Bu artık Dünya değil, demek istedin değil mi Sam? diye sordu.</p>

  <p class="Standard6" dir="ltr">— Hayır, Dünya değil. Olmamalıydı, dedi adam ağlamaklı bir sesle.</p>

  <p class="Standard6" dir="ltr">Orada öylece durmuş, ağzı hayretten açık, gözleri iri iri bakıyordu.</p>

  <p class="Standard6" dir="ltr">— Sam, diye seslendi kadın. Uzun zamandan beri gözleri ilk kez parlıyordu.</p>

  <p class="Standard6" dir="ltr">Adam gökyüzüne baktı.</p>

  <p class="Standard6" dir="ltr">— Evet, dedi kadın. Bir an çevresine bir göz gezdirdi. Sonra kolunun üzerine bir havlu aldı ve: «Daha fazla ışık yak, müziğin sesini yükselt, kapıları aç. Bir milyon yıl sonra yeni yeni müşterilerimiz olacak. Hazır olmalıyız. Evet efendim, ne istemiştiniz?</p>

  <p class="Standard6" dir="ltr">Sam kıpırdamadı.</p>

  <p class="Standard6" dir="ltr">— Dükkânı bu kadar güzel aydınlatan bir spot değil mi? diyen Elma, içeri giderek bir kavanozdan bir kürdan aldı ve onu dişlerinin arasına sıkıştırdı.</p>

  <p class="Standard6" dir="ltr">— Sana küçük bir sır vereyim mi Sam? dedi ve yavaşça kocasının üzerine eğildi ve fısıltıyla: Öyle görünüyor ki, bu ölü bir mevsim olacak, Sam!</p>

  <p class="Standard6" dir="ltr"></p>
</body>
</html>
