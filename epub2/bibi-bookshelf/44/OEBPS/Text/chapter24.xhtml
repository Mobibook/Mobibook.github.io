<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc23">NİSAN 2026: UZUN YILLAR</h2>

  <p class="Standard6" dir="ltr"></p>

  <p class="Standard6" dir="ltr">RÜZGÂR esmeye başladığında o ve küçük ailesi, taş kulübelerinde oturmuşlar, odun ateşinde ellerini ısıtmaya çalışıyorlardı. Esen rüzgâr şiddetlendikçe etraf daha da soğuyordu. Ateşin çevresinde Bay Hathaway karısıyla konuşuyor, karısı ona cevaplar veriyor, sonra dönüp iki kızı ve oğlu ile Dünya'daki eski günleri hakkında konuşuyorlardı. Çocukları da büyük bir ilgiyle onu dinliyorlardı.</p>

  <p class="Standard6" dir="ltr">Büyük Savaş'tan bu yana yirmi yıl geçmişti. Mars sanki bir mezar gezegendi. Dünya'nın aynı kalıp kalmadığı Hathaway ve ailesi için uzun Mars gecelerinde bitmeyen tartışma konusu olmuştu.</p>

  <p class="Standard6" dir="ltr">O gece şiddetli bir kum fırtınası esmiş ve yeni Amerikan kentlerinin pek çoğunun plastik duvarlarını alıp götürmüştü.</p>

  <p class="Standard6" dir="ltr">Fırtına geçtikten sonra Hathaway dışarı çıktı ve fırtınanın temizlediği gökyüzüne bakarak parlayan Dünya'yı görmeye çalıştı. Uçsuz bucaksız ölü deniz toprağında hiçbir canlı görünmüyordu. Yalnızca kendisi, daha doğrusu o ve ailesi vardı. Dönüp taş kulübeye baktı.</p>

  <p class="Standard6" dir="ltr">Şimdi Dünya'da ne oluyordu acaba? Otuz inçlik teleskobundan baktığında Dünya'da olup biten hiçbir değişikliği göremiyordu tabii. «Eğer» diye düşündü, «gelecek yirmi yılda da kendime özen gösterirsem, daha yirmi yıl yaşayacağım demektir. O zamana kadar mutlaka birileri gelecektir. Ya ölü denizin karşı kıyısından, ya da gökyüzünden, roketlerle. Ama mutlaka... »</p>

  <p class="Standard6" dir="ltr">Dönüp kulübeye doğru seslendi:</p>

  <p class="Standard6" dir="ltr">— Yürüyüşe çıkıyorum.</p>

  <p class="Standard6" dir="ltr">Sessizce yıkıntılar arasından yürümeye başladı. Yanından geçerken gördüğü bir metal parçasının üzerinde «New York Malı» yazılıydı. «Tüm bu yeni yapılanlar eski Mars kasabalarından çok daha önceden harap oldu,» diye söylendi kendi kendine. Mavi dağların yamaçlarına kurulu olan elli yüzyıllık Mars yapılarına baktı.</p>

  <p class="Standard6" dir="ltr">Küçük bir Mars mezarlığına geldiğinde hektagonal mezar taşlarına baktı. Üzerine tahtadan haçlar dikilmiş dört mezarın yanma geldi. Üzerinde bazı isimler yazılıydı. Gözlerinden yaş gelmedi, çünkü yıllarca öncesinden kurumuştu.</p>

  <p class="Standard6" dir="ltr">— Yaptığımdan ötürü beni affettin mi? diye sordu haçlara. Çok yalnızdım, anlıyorsun değil mi?</p>

  <p class="Standard6" dir="ltr">Bir süre sonra taş kulübeye döndü ve içeri girmeden önce bir kez daha gökyüzüne baktı.</p>

  <p class="Standard6" dir="ltr">— Beklemeye ve bakmaya devam et, bakarsın bir gece... diye mırıldandı.</p>

  <p class="Standard6" dir="ltr">Gökyüzünde küçük kırmızı bir parıltı vardı.</p>

  <p class="Standard6" dir="ltr">— Yine seni gördüm, dedi.</p>

  <p class="Standard6" dir="ltr">Küçük kırmızı parıltı hâlâ oradaydı.</p>

  <p class="Standard6" dir="ltr">— Geçen gece orada değildi, diye fısıldadı.</p>

  <p class="Standard6" dir="ltr">Çabucak kulübenin arkasına gitti ve teleskobunun başına geçerek onu gökyüzüne doğru yöneltti.</p>

  <p class="Standard6" dir="ltr">Bir dakika sonra garip görünümüyle taş kulübenin kapısında belirdi. Karısı, iki kızı ve oğlu dönüp ona baktılar. Sonunda adam konuşmaya başladı. Kendini toparlamış görünüyordu şimdi.</p>

  <p class="Standard6" dir="ltr">— İyi haberlerim var, dedi. Biraz önce gökyüzünü teleskopla inceledim. Bizi Dünya'mıza alıp götürmek üzere bir roket geliyor. Yarın sabah erkenden burada olacak!</p>

  <p class="Standard6" dir="ltr">Ellerini dizlerine dayadı, başını elleri arasına aldı ve sessizce ağlamaya başladı.</p>

  <p class="Standard6" dir="ltr">O sabah saat üçte, New York kentinden geriye ne kalmışsa hepsini yaktı.</p>

  <p class="Standard6" dir="ltr">Eline bir meşale alarak plastik kente gitti ve plastik duvarlara, oraya buraya alevleri değdirerek bütün kentin yanmasını sağladı. Bir mil karelik bir alan yanmaya başlamıştı; bu gökyüzünden görülebilecek büyüklükte bir aydınlatmaydı, Roketin Bay Hathaway ve ailesinin nerede bulunduğunu bulmasını sağlayacaktı.</p>

  <p class="Standard6" dir="ltr">Kalbi deli gibi çarpıyordu:</p>

  <p class="Standard6" dir="ltr">— Bakın, dedi. Elinde bir şişe şarap vardı. Bugün için saklamıştım. Günün birinde mutlaka geleceklerini biliyordum. Kutlamak için içelim!</p>

  <p class="Standard6" dir="ltr">Beş bardak doldurdu.</p>

  <p class="Standard6" dir="ltr">— Çok zaman geçti, dedi içkisine bakarak. Savaşın başladığı günü hatırlıyor musunuz? Yirmi yıl yedi ay önceydi. Mars'taki bütün roketler Dünya'ya geri çağrıldı. Sen ve ben çocuklarla birlikte dağlarda Marslıların eski cerrahi yöntemlerini öğrenmek amacıyla arkeolojik araştırmalar yapıyorduk. Atlarımıza atlayıp, onları öldürür-cesine sürerek yetişmeye çalıştık ama maalesef bir hafta geç ulaştık. Her şey, herkes gitmişti. Amerika yıkılmıştı; arkada kalanları toplamak üzere kalan roketler de ayrılmıştı, hatırladın mı? Ve bizler tek canlılar olarak burada kaldık. Tanrım! Yıllar nasıl da geçti! Burada sizler olmasaydınız, ben kesinlikle dayanamazdım. Sizler olmasaydınız, kendimi öldürürdüm. Fakat sizlerle birlikte beklemenin anlamı vardı. O halde hepimizin şerefine içelim. Bardağını kaldırdı ve birlikteki uzun yıllar süren bekleyişimize!</p>

  <p class="Standard6" dir="ltr">Karısı, iki kızı ve oğlu bardaklarını kaldırıp dudaklarına götürdüler.</p>

  <p class="Standard6" dir="ltr">Dördünün de şarap çenelerinden aşağı doğru döküldü.</p>

  <p class="Standard6" dir="ltr">Sabah olduğunda ateş sönmüştü ve külleri rüzgârla ölü denize sürüklenmişti. Ama amacına ulaşmıştı. Gökyüzün-deki kırmızı ışık gittikçe daha da büyümüştü.</p>

  <p class="Standard6" dir="ltr">Taş kulübeden kızarmış ekmek kokusu çıkıyordu. Hathaway içeri girdiğinde karısı sıcak ekmek tavalarını fırından çıkarıyordu. iki kızı yavaşça yerleri süpürüyorlar, oğlan ise gümüş çatal bıçakları parlatıyordu.</p>

  <p class="Standard6" dir="ltr">— Onlara büyük bir kahvaltı sunacağız, diye güldü adam. Sonra: En iyi elbiselerimizi giyelim dedi.</p>

  <p class="Standard6" dir="ltr">Sonra çabucak arkadaki barakaya gitti. Burada boş zamanlarında onardığı pek çok aleti duruyordu. Bir güç jeneratörü, saatler, telefonlar ve birçok benzeri şeyle doluydu baraka. Buradan yirmi yıldan beri sakladıkları bazı konserveleri gelenlere ikram etmek üzere çıkardılar.</p>

  <p class="Standard6" dir="ltr">Roket indiğinde etraf yemek kokularıyla dolmuştu.</p>

  <p class="Standard6" dir="ltr">Hathaway bir çocuk gibi tepeye koşarak tırmandı. Göğsünde ani bir ağrı ve çarpıntı duyarak birden durdu. Orada bulduğu bir kayanın üzerine oturarak soluğunu tekrar düzenlemeye çalıştı ve bir süre dinlendi. Sonra kalkarak yolun kalan kısmını koşarak tamamladı.</p>

  <p class="Standard6" dir="ltr">Roketin ateşleriyle ısınmış olan sıcak havayı hissettiğinde hemen durdu. Roket oradaydı işte. Bir kapı açıldı ve bir adam aşağı indi.</p>

  <p class="Standard6" dir="ltr">Hathaway gözlerini ovuşturdu, inanamıyordu adeta!</p>

  <p class="Standard6" dir="ltr">— Kaptan Wilder! diye bağırdı heyecanla.</p>

  <p class="Standard6" dir="ltr">—- Kim o? dedi Kaptan Wilder, bulunduğu yerden atladı ve yaşlı adama baktı. Sonra birden öne fırladı. Tanrım! Hathaway sensin!</p>

  <p class="Standard6" dir="ltr">— Evet!</p>

  <p class="Standard6" dir="ltr">Birbirlerine bakmaya başladılar. Gözlerine inanamıyor gibiydiler.</p>

  <p class="Standard6" dir="ltr">— Hathaway! Dördüncü Gezi'deki eski tayfamdan!</p>

  <p class="Standard6" dir="ltr">— Çok zaman geçti Kaptan!</p>

  <p class="Standard6" dir="ltr">— Çok... Seni iyi gördüm.</p>

  <p class="Standard6" dir="ltr">— Yaşlandım dedi Hathaway kısaca.</p>

  <p class="Standard6" dir="ltr">— Ben de genç kalmadım ki. Yirmi yıldır Jüpiter, Satürn ve Neptün'deydim.</p>

  <p class="Standard6" dir="ltr">— Seni burada, Mars'taki sömürge politikasına karıştırmamak için oralara gönderdiklerini duydum. (Yaşlı adanı çevresini iki kere dolaştık. Adı Walter Gripp olan bir kişiye daha rastladık. Buradan onbin mil uzakta yalnız yaşıyor. Bizimle birlikte gelmesini teklif ettik ama kabul etmedi. Son gördüğümüzde geniş bir yolun ortasında, yüksek bir sandalyeye oturmuş pipo içiyordu. Bize el salladı. Mars iyice ölmüş, tek bir canlı Marslı bile kalmamış. Peki Dünya'dan ne haber?</p>

  <p class="Standard6" dir="ltr">— Benim bildiğim kadarını sen de biliyorsun. Bir zamanlar Dünya radyosunu çok hafif de olsa çıkarmayı başarmıştım. Ama hep benim anlamadığım dilden yayın yapan istasyonlar çıktı. 0 zamanlar savaş devam ediyordu. Oraya gidecek misiniz, efendim?</p>

  <p class="Standard6" dir="ltr">— Evet. Çok merak ediyoruz. Uzayda Dünya'yla temas edebileceğimiz hiçbir radyo yoktu. Dünya'yı görmek istiyorum.</p>

  <p class="Standard6" dir="ltr">— Bizi de alır mısınız?</p>

  <p class="Standard6" dir="ltr">Kaptan baktı:</p>

  <p class="Standard6" dir="ltr">— Tabii. Karın, burada değil mi? Onu hatırlıyorum. Yirmi beş yıl önce görmüştüm. Ve çocuklar da vardı...</p>

  <p class="Standard6" dir="ltr">— Oğlum ve iki kızım var.</p>

  <p class="Standard6" dir="ltr">— Evet, hatırlıyorum. Buradalar mı?</p>

  <p class="Standard6" dir="ltr">— Orada, ileride kulübemizde. Hepinize kahvaltı hazırladık. Orada bekliyor. Gelecek misiniz?</p>

  <p class="Standard6" dir="ltr">— Memnuniyetle, dedi Kaptan Wilder sonra rokete dönerek seslendi: Gemiyi boşaltın!</p>

  <p class="Standard6" dir="ltr">Hathaway ve Kaptan Wilder ile yirmi mürettebat, ince, serin sabah havasından derin soluk alıp tepeye doğru yürüdüler. Güneş yükseldi ve güzel bir gündü.</p>

  <p class="Standard6" dir="ltr">— Spender! hatırladınız mı, Kaptan?</p>

  <p class="Standard6" dir="ltr">— Onu hiçbir zaman unutmamıştım.</p>

  <p class="Standard6" dir="ltr">— Bir yıl kadar önce onun mezarından geçtik. Sonunda yolunu belirlemiş görünüyor. Buraya gelmek istememişti ve sanırım hep birlikte gitmemizden ötürü mutludur.</p>

  <p class="Standard6" dir="ltr">— Neydi, neydi onun adı? Haaa Parkhil, Sam Parkhill?</p>

  <p class="Standard6" dir="ltr">— Bir sandviç büfesi açtı.</p>

  <p class="Standard6" dir="ltr">— Tam ona göre.</p>

  <p class="Standard6" dir="ltr">— Ve savaşın ikinci haftasında Dünya'ya döndü. Hathaway elini göğsüne götürdü ve aceleyle bir kaya parçasının üzerine oturdu: Üzgünüm. Heyecan. Bu kadar yıldan sonra seni yeniden görmekten ötürü. Biraz dinlensem geçer.</p>

  <p class="Standard6" dir="ltr">Kalbinin atışım dinledi. Nabzına baktı. Durum kötüydü.</p>

  <p class="Standard6" dir="ltr">— Doktorumuz var, dedi Wilder. Bağışla beni, Hathaway, fakat seni bakım altına almalıyız. Doktor çağrıldı.</p>

  <p class="Standard6" dir="ltr">— İyileşeceğim, diye ısrar etti Hathaway. Heyecandan. (Güçlükle soluk alabiliyordu. Dudakları morarmıştı) Siz bilirsiniz ama, dedi, (doktor stetoskopla göğsünü dinlerken) sanki bütün yaşama çabalarım bugün içindi ve şimdi siz beni, oturup dinlenmem gerektiğine ikna etmeye çalışacaksınız.</p>

  <p class="Standard6" dir="ltr">Doktor ona sarı bir hap verdi:</p>

  <p class="Standard6" dir="ltr">— Dinlensen iyi olacak.</p>

  <p class="Standard6" dir="ltr">— Önemsiz bir durum. Biraz oturunca geçer. Hepinizi bir arada görmek bana iyi gelecek. Yeniden seslerinizi duymak güzel bir şey.</p>

  <p class="Standard6" dir="ltr">— İlaç yararlı oldu mu?</p>

  <p class="Standard6" dir="ltr">— İyiyim. Haydi gidelim!</p>

  <p class="Standard6" dir="ltr">Tepeye doğru yürümeye başladılar.</p>

  <p class="Standard6" dir="ltr">— Alice, gel bak kim var burada!</p>

  <p class="Standard6" dir="ltr">Hathaway kaşlarını çattı ve kulübenin içine eğildi :</p>

  <p class="Standard6" dir="ltr">— Alice, duymadın mı?</p>

  <p class="Standard6" dir="ltr">Karısı göründü. Onun ardından canayakın ve uzun boylu iki kızı ve daha da uzun boylu oğlu çıktılar.</p>

  <p class="Standard6" dir="ltr">— Alice, Kaptan Wilder'ı hatırladın mı?</p>

  <p class="Standard6" dir="ltr">Kadın bir an Wilder'e dikkatlice baktı ve hemen gülümsedi.</p>

  <p class="Standard6" dir="ltr">— Tabii, Kaptan Wilder!</p>

  <p class="Standard6" dir="ltr">— Jüpiter'e havalanmadan önce hep birlikte akşam yemeği yediğimizi hatırlıyorum. Bayan Hathaway.</p>

  <p class="Standard6" dir="ltr">Eliyle işaret etti kadın:</p>

  <p class="Standard6" dir="ltr">— Kızlarım, Marguerite ve Susan. Oğlum John... Kaptan'ı hatırlıyorsunuz, değil mi?</p>

  <p class="Standard6" dir="ltr">Birbirleriyle toka ettiler ve heyecanlı konuşmalara daldılar.</p>

  <p class="Standard6" dir="ltr">Bir süre sonra Kaptan Wilder havayı koklayarak:</p>

  <p class="Standard6" dir="ltr">— Taze ekmek var galiba? diye sordu.</p>

  <p class="Standard6" dir="ltr">Herkes bir anda hareketlendi. Çok acıkmışlardı anlaşılan. Masanın etrafına gerektiği gibi sandalyeler yerleştirildi. Kaptan Wilder Bayan Hathaway'i, kızlarını ve oğlunu inceliyordu, onların ne kadar genç olduklarına bakarak canlanıyordu adeta. John, Hathaway'm oğlu ekmek dağıtmak üzere yanına geldiğinde:</p>

  <p class="Standard6" dir="ltr">— Kaç yaşındasın John? diye sordu dayanamayıp.</p>

  <p class="Standard6" dir="ltr">— Yirmi üç, diye yanıtladı oğlan.</p>

  <p class="Standard6" dir="ltr">Wilder çabucak gümüş çatal ve bıçağını bıraktı. Yüzü birdenbire solmuştu. Yanında oturan adam ona yavaşça eğilip fısıltıyla:</p>

  <p class="Standard6" dir="ltr">— Kaptan Wilder, dedi. Bu doğru olamaz.</p>

  <p class="Standard6" dir="ltr">Oğlan daha sandalye getirmek üzere uzaklaştı.</p>

  <p class="Standard6" dir="ltr">— Nedir bu Williamson?</p>

  <p class="Standard6" dir="ltr">— Ben kırk üç yaşındayım, Kaptan John Hathaway ile aynı okuldaydık. Yirmi yıl önce yani. O yirmi üç yaşında olduğunu söylüyor. Aslında öyle de gösteriyor. Ama bu doğru değil. En az kırk iki yaşında olmalı. Bu ne demek oluyor efendim?</p>

  <p class="Standard6" dir="ltr">— Bilmiyorum.</p>

  <p class="Standard6" dir="ltr">— Biraz hasta görünüyorsunuz.</p>

  <p class="Standard6" dir="ltr">— Evet, kendimi pek iyi hissetmiyorum. Kızlar da öyle. Onları yirmi hatta daha fazla yıldan beri görmüyorum. Oysa hiç değişmemişler. En küçük bir kırışık bile yok yüzlerinde. Bana bir yardımda bulunmak ister misin? Senin bir yere gitmeni istiyorum, Williamson. Nereye gitmen gerektiğini ve ne yapman gerektiğini söyleyeceğim. Yalnızca on dakikam alacak. Gideceğin yer buraya çok uzak değil. Roketle inerken orayı gördüm.</p>

  <p class="Standard6" dir="ltr">— Burada bu kadar ciddi neler konuşuyorsunuz bakalım? dedi Bayan Hathaway, onların tabaklarına çorba koymak üzere yanlarına geldiğinde: Gülümseyin artık, hepimiz birlikteyiz, gezi de bitti, artık evlerimizde gibiyiz.</p>

  <p class="Standard6" dir="ltr">— Evet, dedi Kaptan Wilder gülerek. Gerçekten çok sağlıklı ve çok genç görünüyorsunuz Bayan Hathaway!</p>

  <p class="Standard6" dir="ltr">Sonra arkasından kadının gidişini seyretti. Bu gerçekten neşe dolu, sağlıklı rengarenk görünümlü bir kadındı. Her yapılan espriye kahkahalarla gülüyordu. Ya oğlu ve kıvırcık saçlı iki esmer güzeli kızları? Hepsi genç ve sağlıklıydı. Tıpkı babaları gibi. Geçmiş yılları büyük bir heyecanla anlatıyorlar, babaları ise gururla onları izliyordu.</p>

  <p class="Standard6" dir="ltr">Williamson yavaşça kalkıp tepeden aşağı doğru inmeye başladığında Hathaway:</p>

  <p class="Standard6" dir="ltr">— Nereye gidiyor? diye sordu.</p>

  <p class="Standard6" dir="ltr">— Roketi bir kontrol etmeye, dedi Wilder. Fakat diyorum ya Hathaway, Jüpiter'de hiçbir şey yokmuş aslında. Daha doğrusu insanlara yarayabilecek hiçbir şey yok. Aynı şey Satürn ve Plüton için de geçerli.</p>

  <p class="Standard6" dir="ltr">Wilder ne söylediğini bile düşünmeden motor gibi konuşuyordu. Tüm aklı Williamson'un ona getireceği haberdeydi.</p>

  <p class="Standard6" dir="ltr">— Teşekkürler, dedi içkisini dolduran Bayan Hathaway'e. İstemeyerek kadının koluna değdi. Kadın buna aldırmamıştı.</p>

  <p class="Standard6" dir="ltr">Masanın karşısında oturan Hathaway ise arada bir elini göğsüne götürüp kalbini tutuyordu. Ağrısı olduğu belliydi.</p>

  <p class="Standard6" dir="ltr">Williamson döndü. Yerine oturup yemeğini yemeye başladı ve Kaptan Wilder ona fısıltıyla soruncaya değin yemek yemesini sürdürdü.</p>

  <p class="Standard6" dir="ltr">— Evet? dedi Kaptan.</p>

  <p class="Standard6" dir="ltr">— Onu buldum efendim?</p>

  <p class="Standard6" dir="ltr">— Ee?</p>

  <p class="Standard6" dir="ltr">Williamson'un yanakları beyazdı. Gözlerini gülmekte olan insanların üzerinde tutarak şöyle dedi:</p>

  <p class="Standard6" dir="ltr">— Mezarlığa gittim.</p>

  <p class="Standard6" dir="ltr">— Orada dört haç mı vardı.</p>

  <p class="Standard6" dir="ltr">— Evet dört haç vardı efendim. Üzerinde de isimler yazılıydı. Cebinden bir kâğıt çıkardı ve okumaya başladı: Mezar taşlarının üzerinde Alice, Marguerite, Susan ve John Hathaway yazılıydı. Temmuz 2007'de bilinmeyen bir virüsten ölmüşler...</p>

  <p class="Standard6" dir="ltr">— Teşekkürler Williamson, diyen Wilder gözlerini kapadı.</p>

  <p class="Standard6" dir="ltr">— On dokuz yıl önce ölmüşler efendim.</p>

  <p class="Standard6" dir="ltr">— Evet.</p>

  <p class="Standard6" dir="ltr">— Peki o halde bunlar kim?</p>

  <p class="Standard6" dir="ltr">— Bilmiyorum.</p>

  <p class="Standard6" dir="ltr">— Ne yapmayı düşünüyorsunuz?</p>

  <p class="Standard6" dir="ltr">— Onu da bilmiyorum.</p>

  <p class="Standard6" dir="ltr">— Diğer mürettebata söyleyecek miyiz?</p>

  <p class="Standard6" dir="ltr">— Daha sonra. Şimdi hiçbir şey olmamış gibi yemeğini yemeye devam et!-</p>

  <p class="Standard6" dir="ltr">— Hiç iştahım yok ki efendim.</p>

  <p class="Standard6" dir="ltr">Yemek sona erdi. Ve son olarak da roketten getirilen şaraplar içildi. Hathaway kadehini kaldırarak:</p>

  <p class="Standard6" dir="ltr">— Hepimizin şerefine içiyorum, dedi. Arkadaşlarımla tekrar bir arada olduğum için içiyorum. Ve asla yalnız yapamayacağım ve bütün gücümü aldığım karım ve çocuklarım adına içiyorum. Onların bana verdiği destekle bugüne kadar gelebildim ve sizin gelişinizi böylesine yaşayabildim.</p>

  <p class="Standard6" dir="ltr">Ve kadehini karısı ile çocuklarının bulunduğu yere doğru kaldırdı.</p>

  <p class="Standard6" dir="ltr">Hathaway şarabını içti ve birdenbire önce masaya ardından da yere yığıldı. Hemen koşup onu kaldırdılar ve rahat bir yere yatırdılar. Doktor üzerine eğildi ve onun göğsünü dinledi. Wilder elini doktorun omuzuna koydu. Doktor ona baktı ve başını salladı. Wilder eğildi ve yaşlı adamın elini elleri arasına aldı:</p>

  <p class="Standard6" dir="ltr">— Wilder, dedi Hathaway, sesi çok zor duyulabiliyordu. Oldukça bitkin görünüyordu. Kahvaltının tadını kaçırdım galiba.</p>

  <p class="Standard6" dir="ltr">— Saçmalama!</p>

  <p class="Standard6" dir="ltr">— Alice'e ve çocuklarıma benim adıma 'hoşça kal' de.</p>

  <p class="Standard6" dir="ltr">— Bir dakika hemen onları çağırayım.</p>

  <p class="Standard6" dir="ltr">— Hayır, hayır. Sakın, diye bağırdı Hathaway can havliyle. Anlamayacaklardır. Onların anlamalarını da beklemiyorum, istemiyorum. Lütfen çağırma.</p>

  <p class="Standard6" dir="ltr">Wilder kımıldamadı. Hathaway ölmüştü.</p>

  <p class="Standard6" dir="ltr">Wilder uzun süre öyle kalakaldı. Sonra ayağa kalktı ve Hathaway'i çevirmiş olan kalabalığın içinden çıktı. Alice Hathaway'in yanına giderek ona baktı:</p>

  <p class="Standard6" dir="ltr">— Biraz önce ne olduğunu biliyor musunuz? diye sordu.</p>

  <p class="Standard6" dir="ltr">— Kocamla ilgili bir şeyler oldu değil mi?</p>

  <p class="Standard6" dir="ltr">— Biraz önce aramızdan ayrıldı, kalbi... durdu!</p>

  <p class="Standard6" dir="ltr">— Çok müteessirim, dedi kadın.</p>

  <p class="Standard6" dir="ltr">— Kendinizi nasıl hissediyorsunuz?</p>

  <p class="Standard6" dir="ltr">— O hiçbir zaman kötü duygulara kapılmamızı, üzülmemizi istemezdi. Günün birinde böyle bir şeyin olacağını ve ağlamamamız gerektiğini anlattı. Nasıl olacağını bize öğretmedi, bilmemizi istemedi. Ancak bu olayın bir insan için en kötü şey olabileceğini söyledi. Bizler nasıl ağlandığını ve üzüntünün ne olduğunu bile bilmiyoruz.</p>

  <p class="Standard6" dir="ltr">Wilder kadının sıcak ve yumuşak ellerine, bakımlı tırnaklarına baktı. Güzel beyaz boynunun üzerinde yükselen sıcak yüzüne baktı.</p>

  <p class="Standard6" dir="ltr">— Bay Hathaway sizin ve çocuklarınız için iyi bir şey yapmış, diye mırıldandı.</p>

  <p class="Standard6" dir="ltr">— Bunu söylediğinizi duymuş olsaydı mutlaka çok sevinirdi. Hepimizle gurur duyardı. Bir süre sonra bizi kendisinin yapmış olduğunu bile unuttu ve bizi gerçek çocukları gibi sevdi. Ve aslında bir bakıma da öyle sayılırdık.</p>

  <p class="Standard6" dir="ltr">— Ona aradığı huzuru verdiniz.</p>

  <p class="Standard6" dir="ltr">— Evet, yıllar boyu oturup konuştuk. Konuşmayı çok seviyordu. Taş kulübeyi ve ortalıkta yanan ateşi çok severdi. Düzenli bir evde yaşayabilirdik, ama burada ilkel yaşamayı tercih etti. Böylesini seviyordu, çünkü. Bana laboratuvarı ve içinde neler yaptığı hakkında her şeyi anlattı. Aşağıdaki terk edilmiş, ölü Amerikan kasabasının her yerine mikrofonlar döşemişti. Bir düğmeye bastığında bütün evlerin ışıkları yanıyor ve sesler gürültüler başlıyordu. Sanki orada on bin kişi yaşıyor gibi olurdu. Uçak, araba gürültüleri, insanların sesleri. Bir büyük kent için gerekli olan bütün sesleri duyabilirdiniz. Sonra da bir sigara yakar, oturur ve bizimle konuşmaya başlardı, bu arada kentin yaşayan gürültüsü duyulurdu. Bu arada yine kendi düzenlemesine göre telefon çalar ve bir teyp bandında hazırlanmış olan bir ses Bay Hathaway'i arar ve ona bilimsel ve cerrahi sorular sorar o da büyük bir rahatlıkla cevaplardı. işte böyle zamanlarda Bay Hathaway kendini çok mutlu hissederdi. Bizi yaparken gerçekleştiremediği tek şey vardı: yaşlanmamız, dedi kadın. Bir türlü yaşlanmıyorduk. Oysa o her geçen gün biraz daha yaşlanıyordu. Biz ise aynı kalıyorduk. Sanırım buna pek de aldırmadı. Belki de bizim böyle kalmamızı istiyordu.</p>

  <p class="Standard6" dir="ltr">— Onu diğer dört mezarın bulunduğu yere gömelim. Herhalde böyle olmasını isterdi.</p>

  <p class="Standard6" dir="ltr">Kadın elini adamın sırtına koydu ve gülümseyerek:</p>

  <p class="Standard6" dir="ltr">— Sanırım haklısınız, dedi.</p>

  <p class="Standard6" dir="ltr">Emirler verildi. Aile küçük cenaze kortejini mezarlığa kadar izledi. Hathaway'i iki adam taşıyordu. Taş kulübeyi ve Hathaway'in yıllar önce çalışmaya başladığı avluyu daha doğrusu laboratuvarı geçtiler. Wilder bir an durup oraya baktı.</p>

  <p class="Standard6" dir="ltr">Acaba, diye düşündü, boş bir gezegende yıllarca karısı ve üç çocuğuyla yaşamak, sonra da günün birinde onları yitirerek burada rüzgâr ve sessizlik ile yapayalnız kalmak nasıl bir şeydi? Bir insan ne yapabilirdi? Hathaway'i mezarlıkta dört haçın yanına gömüp geri döndüler. İşte Hathaway de kârısını ve üç çocuğunu kaybettikten sonra geri dönmüş ve laboratuvara girmiş ve aklının gücü ile hafızasını, parmaklarının yeteneğine ekleyerek bütün bu şeyleri ince ince üst üste koyarak karısını, oğlunu ve kızlarım yaratmıştı. Yakındaki ölü Amerikan kentinden de gerekli olan tüm malzemeleri sağlayabilmişti. Böylece üstün zekâlı biri olarak onları yaratmıştı işte!</p>

  <p class="Standard6" dir="ltr">Öğleden sonra rokete döndüler.</p>

  <p class="Standard6" dir="ltr">Williamson başı ile taş kulübeyi işaret ederek: «Onları ne yapacağız?» diye sordu.</p>

  <p class="Standard6" dir="ltr">— Onları da yanımıza alacak mıyız?</p>

  <p class="Standard6" dir="ltr">— Bilmiyorum, dedi Kaptan.</p>

  <p class="Standard6" dir="ltr">— Yanımıza almak mı? dedi Kaptan. işte bunu bir türlü anlayamıyorum.</p>

  <p class="Standard6" dir="ltr">— Yani bizimle gelmeyecekler mi?</p>

  <p class="Standard6" dir="ltr">— Hayır. Bunun bir yararı olmaz.</p>

  <p class="Standard6" dir="ltr">— Onları burada bırakacaksınız, öyle mi? Böyle oldukları gibi?</p>

  <p class="Standard6" dir="ltr">Kaptan Williamson'a bir silah uzattı:</p>

  <p class="Standard6" dir="ltr">— Eğer sen bu konuda bir şey yapabileceğine inanıyorsan, yap. Sen benden daha iyi bir insansın.</p>

  <p class="Standard6" dir="ltr">Beş dakika sonra Williamson kulübeden döndü ve silahı Wilder'e uzatarak şöyle dedi:</p>

  <p class="Standard6" dir="ltr">— İşte, al silahını. Şimdi ne demek istediğini anladım. Silahla kulübeye gittiğimde kızlardan biri bana gülümsedi. Diğerleri de tabii. Sonra kadın bir bardak çay ikram etti. Tanrını bu bir cinayet olurdu!</p>

  <p class="Standard6" dir="ltr">Wilder başını salladı:</p>

  <p class="Standard6" dir="ltr">— Onlar için değişen bir şey olmadı. En az iki yüz yıl daha yaşayabilecek biçimde yapılmışlar. Evet. Onların da senin ya da benim kadar yaşamaya hakları var. Sonra piposundan bir nefes çekti. Evet, herkes gemiye binsin. Kalkıyoruz.</p>

  <p class="Standard6" dir="ltr">Günün geç bir saatiydi. Soğuk bir rüzgâr çıkmıştı. Tayfa gemideydi. Kaptan kapıda durakladı. Williamson: «Geri dönüp onlara 'hoşça kal' diyeceğini bana söyleme sakın,» diye takıldı.</p>

  <p class="Standard6" dir="ltr">Kaptan Williamson'a baktı ve «Sen karışma!» dedi.</p>

  <p class="Standard6" dir="ltr">Wilder artan rüzgârın altında kulübeye doğru gitmeye başladı. Rokettekiler onun gölgesini görebiliyorlardı. Gölgenin kulübenin kapısında durduğunu, sonra bir kadın gölgesinin kapıya çıktığını ve el sıkıştıklarını gördüler.</p>

  <p class="Standard6" dir="ltr">Bir süre sonra Kaptanın hızlı hızlı rokete doğru geldiğini gördüler.</p>

  <p class="Standard6" dir="ltr">Geceleri, soğuk rüzgârlar mezarlığın dört haçı üzerinde ve yeni haç üzerinde eserek taş kulübeye doğru geldiğinde, kulübenin içinde hafif bir ışığın yanmakta olduğu görülürdü. Burada dört kişi kadın, iki kızı ve oğluyla birlikte yaktıkları ateşin çevresinde konuşuyorlar ve nedensiz yere bol bol gülüyorlardı.</p>

  <p class="Standard6" dir="ltr">Geceler geceleri, yıllar yılları kovaladı. Bu süre içinde hiçbir sebep olmaksızın kadın kulübeden dışarıya çıkıyor, gökyüzüne bakıyor ve dakikalarca, neden baktığını bilmeden yeşil ışıklar saçan Dünya'yı seyrediyordu. Sonra geriye dönüyor, ateşe bir odun daha atıyordu. Rüzgâr soğuk soğuk esiyor, ölü deniz ölülüğüne devam ediyordu.</p>

  <p class="Standard6" dir="ltr"></p>
</body>
</html>
