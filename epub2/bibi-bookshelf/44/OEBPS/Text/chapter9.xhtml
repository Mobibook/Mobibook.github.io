<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc8">Aralık 2001: YEŞİL SABAH</h2>

  <p class="Standard6" dir="ltr"></p>

  <p class="Standard6" dir="ltr">GÜNEŞ battığı sırada patikanın kenarına çömeldi ve hafif bir akşam yemeği pişirdi. Yemeğini yediği sürece düşünceli bir tavırla ateşin çıtırtısını dinledi. Geride bıraktığı otuz günden pek farkı olmayan bir gün geçirmişti. Sabahın erken saatlerinden beri çukurlar kazdı, çelikler dikti, tohumlar alLı ve kanaldan taşıdığı sularla onları suladı. Yemek üstüne belirginleşen dayanılmaz yorgunlukla yere uzandı ve karanın tonlarında gezinen gökyüzünü seyretti.</p>

  <p class="Standard6" dir="ltr">Adı Benjamin Driscoll idi ve otuz bir yaşındaydı. Onun tek arzusu, ulu ağaçlar ve yeşil çimlerle bezenmiş daha havadar bir Mars'tı. Yazın yakıcı sıcağında kasabaları serinleten, kışın sert rüzgârlarına göğüs geren ağaçların olmasıydı. Bir ağacın öylesine çok yararları vardı ki; bayata renk katar, gölgelik sağlar, meyve verir ya da çocuklar için bir oyun alanı oluşturabilirdi. insanları besleyen, onları mutlu eden, gökyüzüne uzanan bir mimarlık anıtı gibiydi ağaç. Fakat bütün bunlardan önemlisi ciğerler için gerekli havayı Mars'ın zayıf havasından süzerek üretecekti. Soluk alınabilir bir Mars'ta, gece yatağınıza uzandığınızda kulağınızı okşayan hışırtılarıyla tatlı bir ninni söyleyecekti.</p>

  <p class="Standard6" dir="ltr">Henüz yağmayan yağmurları, henüz doğmayan güneşi bekleyip, uzandığı yerde toprak anaya kulak verdi. Yılların adım seslerini duyabiliyordu; bugün dikliği tohumların dal dal göğe uzanıp, Mars'ı bir ormanlar ülkesi, meyve bahçeleriyle şenlenen bir ülke durumuna getirişini can-landırabiliyordu.</p>

  <p class="Standard6" dir="ltr">Sabah erkenden, güneşin tepeleri yalamasıyla birlikte ayağa dikildi. Kahvaltısını çarçabuk bitirdi ve ateşin küllerini ezip sırt çantasıyla yola koyuldu. Çukur kazdı, tohum attı, boy verenleri inceledi, çelik dikti, toprağı sıkıştırdı, suladı, ıslık çaldı ve ılık bir günü muştulayan berrak gökyüzüne baktı, yine sürgit uğraşma döndü.</p>

  <p class="Standard6" dir="ltr">Fidanlardan birine döndü ve «Senin de havaya ihtiyacın var,» dedi. «Hepimizin havaya ihtiyacı var. Mars'ın hava tabakası çok yetersiz. Çok yoruyor insanı. Güney Amerika' da, And Dağları'nın doruklarında yaşıyormuş gibi oluyor insan. Soluk alırsın ve sanki almamış gibisindir. Doyurmaz.»</p>

  <p class="Standard6" dir="ltr">Soludu. Göğüs kafesinin basıncını hissetti. Göğüs kafesi otuz günde büyümüştü. Daha çok solumaktan ciğerlerini tümüyle yeniden biçimlendirmek zorunda kalacaklardı. Ya da daha çok ağaç dikeceklerdi.</p>

  <p class="Standard6" dir="ltr">«Burada bulunuşumun nedeni bu,» dedi. «Okuldayken, bütün Amerika'yı dolaşıp elma ağaçları diken Johnny Appleseed hakkında bir öykü anlatmışlardı. iyi ama, ben ilaha da ötesini yapıyorum. Meşe, karaağaç, akçaağaç, kavak, sedir, kestane ve her tür ağaçları dikiyorum. Yalnız midelerimiz için meyve ağaçları dikmek yerine, ciğerlerimize gerekli havayı sağlayacak ağaçlar da dikiyorum. Birkaç yıl sonra bu ağaçlar büyüdüğünde sağlayacakları oksijeni düşünün!»</p>

  <p class="Standard6" dir="ltr">Mars'a gelişini hatırladı. Birlikte geldiği bin kişi gibi, sakin Mars sabahına göz atıp şöyle düşünmüştü: «Nasıl uyum gösterebilirim ben buraya? Ne yapacağım şimdi? Burada yapacağım bir iş var mı?»</p>

  <p class="Standard6" dir="ltr">Çok geçmeden bayılmıştı.</p>

  <p class="Standard6" dir="ltr">Biri burnuna amonyak koklatmış, öksürerek kendine gelmişti.</p>

  <p class="Standard6" dir="ltr">— Anlaşıldı, demişti doktor.</p>

  <p class="Standard6" dir="ltr">— Ne oldu?</p>

  <p class="Standard6" dir="ltr">— Bu hava yetersizdir. Bazıları onu soluyamaz. Sanırım Dünya'ya dönmek zorunda kalacaksın.</p>

  <p class="Standard6" dir="ltr">«Hayır!» diyerek kalkmış, kalkar kalkmaz gözlerinin karardığım fark etmiş ve Mars onu ikinci kez yere sermişti. Burun delikleri genişlemiş, derin boşluğu içine çekebilmek için ciğerlerini alabildiğine zorlamıştı. «Kesinlikle iyileşeceğim. Burada kalacağım!» diyebilmişti.</p>

  <p class="Standard6" dir="ltr">Sudan çıkmış balık gibi can derdiyle solurken öylece bırakmışlardı onu. Hava, hava diye düşünmüştü. Hava yüzünden beni geri gönderiyorlar. Başını çevirmiş, Mars düzlüklerine ve tepelere bakmıştı. Hiç ağaç bulunmayışı dikkatini çekti. Göz alabildiğine uzanıp giden bir alanda tek bir ağaç yoktu. Oysa toprak, zengin minerallere sahip, gevşek, verimli bir topraktı. Ne var ki, üzerinde ot bile bitmiş değildi. Bu işin çözümünü aklından önce ciğerleri ve soluk borusu gösteriyordu. Bu düşünce birdenbire patlayan bir boran gibi tüm benliğini sarıvermişti. Ağaçlar ve çimenler dikecekti, toprağı çimlendirecekti. Onun görevi bu olacaktı, onun burada kalmasını engelleyecek her şeyle savaşacaktı. Bir yeşillendirme savaşına girişecekti. Önünde yaşlı bir toprak uzanıyordu ve bitki örtüsü öylesine yıpranmıştı ki... Fakat ne gibi yeni öneriler ortaya koymalıydı? Dünya ağaçları; büyük mimozalar, salkım söğütler, manolyalar ve görkemli okaliptüsler... Ondan sonra? Bu toprakların ne gibi zengin mineraller içerdiklerini ayrıntılarıyla bilmek gerekirdi. Ölüme yaklaşmış eski eğrelti otları ve cılız makilerden bir sonuç çıkarılamazdı.</p>

  <p class="Standard6" dir="ltr">— Beni kaldırın! diye bağırmıştı. Yöneticiyi görmeliyim!</p>

  <p class="Standard6" dir="ltr">Yönetici ile birlikte bütün bir sabah boyunca ağaçlandırma ve yeşillendirme işini konuşmuşlardı. Ekimi örgütlemek, yıllar değilse bile aylar alacaktı. Uzun süredir Dünya'dan donmuş yiyecekler getiriliyordu. Topluluğun ortak bahçesinde hidroponik bitkiler yetiştiriliyordu.</p>

  <p class="Standard6" dir="ltr">— Tamam, demişti yönetici. Senin görevin belli. Sana gerekli tohumları ve araç gereci elden geldiğince sağlayacağız. Biliyorsun, roketle uzayı aşmak güç ve pahalı. Korkarım ki, bu ilk yerleşimler verimli topluluklar durumuna gelesiye, senin bu ağaçlandırma tasarını pek sempatiyle karşılamayacaklar.</p>

  <p class="Standard6" dir="ltr">— Fakat siz dikmem için izin vereceksiniz, değil mi?</p>

  <p class="Standard6" dir="ltr">Ona izin vermişlerdi. Bir motosiklet, tohum ve filizlerle dolu bir ambar da sağlanmıştı. Motosikletiyle vadinin el değmemiş bölgelerine kadar uzanarak, toprağı bereketlendirme işine koyulmuştu.</p>

  <p class="Standard6" dir="ltr">işte otuz gün geçmişti. Dönüp ardına haklı. Görünüm hiç de iç açıcı değildi. Hava aşırı ölçüde kuruydu ve kimi tohumların tutacağı çok kuşkuluydu. Belki de tüm çabaları boşa gidecekti. Gözlerini ileriye dikti. Bu kurak vadiyi işleme uğraşını sürdürdü. Yağmuru bekliyordu.</p>

  <p class="Standard6" dir="ltr">Battaniyesini omuzlarına çekip uzandığında, kavrulan tepelerin doruklarında toplaşan bulutları gördü. Mars, önceden kolay kestirilemeyecek bir yerdi. Geceleri buz tutan tepelerin yavaş yavaş ılıdığını hissetti. Bu bereketli fakat kupkuru ve aydınlık topraklanıl avuçlarında kıpırdadığını, canlandığını düşündü.</p>

  <p class="Standard6" dir="ltr">Yakmış olduğu ateş çırpına çırpına küle gömüldü. Hava döndü. Gök gürledi ardı ardına. Yağmurun kokusu geldi birdenbire. Bu gece, diye düşündü, bu gece ellerimi dışarıda bırakmalıyım. Avuçlamalıyım yağmuru bu gece.</p>

  <p class="Standard6" dir="ltr">Alnına düşen bir damla ile uyandı.</p>

  <p class="Standard6" dir="ltr">Yağmur damlaları yüzünde dans ediyor, dudaklarından girip gözden kayboluyordu.</p>

  <p class="Standard6" dir="ltr">Yağmur!</p>

  <p class="Standard6" dir="ltr">Göğün yükseklerinden dökülen özel bir bengisuydu bu, kendi gönlünce akan, akıp giden beyaz İspanyol şarabıydı.</p>

  <p class="Standard6" dir="ltr">Yağmur!..</p>

  <p class="Standard6" dir="ltr">Kalkıp oturdu. Battaniyesini yana attı. Mavi blucin tulumu yer yer ıslanmıştı. Yağmur hızlanasıya öylece kaldı. Canı geçmiş ateşin ve küllerinin üzerinde sanki görünmez bir yaratık dansedijwdu. Göğün kara kapağı altı kez açılıp kapandı ve altı kez ışıklı mavi gök göründü. Altı kez,</p>

  <p class="Standard6" dir="ltr">101</p>

  <p class="Standard6" dir="ltr">kızgın bir solukla gök gürledi. Milyonlarca yağmur kristalleri döküldü toprağa. Karanlık ve yağmur.</p>

  <p class="Standard6" dir="ltr">iliklerine kadar sırılsıklam oldu. Yine de, yüzünü avuçları arasına alıp, göz kapaklarını okşayan yağmurdan alamadı kendini. Gülüyordu. Kalktı, alkışlamaya başladı. Gülüyor, alkışlıyor ve bir yandan da küçük kamp yerine doğru yürüyordu. Sabaha bir saat vardı.</p>

  <p class="Standard6" dir="ltr">Yağmur aralıksız iki saat sürdü ve sonra kesildi. Yıldızlar çekildi ve yıkanmış, taptaze bir doğaydı geride kalan.</p>

  <p class="Standard6" dir="ltr">Üzerindeki ıslak giysileri değiştiren Benjamin Briscoll yere uzandı ve mutlu bir uykuya daldı...</p>

  <p class="Standard6" dir="ltr">Güneş tepeler üzerinde yükseldi. Yavaş yavaş bütün vadiyi sardı ve açıkla uyuyan Bay Briscoll'ü uyandırdı.</p>

  <p class="Standard6" dir="ltr">Hemen kalkamadı. Bir süre gökyüzünü seyretti. Koca bir ay boyunca didinmiş ve umutla beklemişti. Sonra kalktı, yüzünü geldiği yöne çevirdi.</p>

  <p class="Standard6" dir="ltr">Yeşil bir sabahtı.</p>

  <p class="Standard6" dir="ltr">Göz alabildiğine uzakta, göğe doğru tırmanmaya çalışan ağaçlan görebiliyordu. Bir değil, iki değil, tohum olarak ektiği ya da çelik olarak dikliği binlerce ağaç... Ve yalnız küçük ağaçlar değil, hayır; fidanlar değil, gevrek dallılar değil; fakat büyük ağaçlar, muazzam ağaçlar, on adam boyunda azman ağaçlar, alabildiğine yeşil ve toprağı alabildiğine kaplayan, metalik yaprakları titreşen, fısıl-daşan ağaçlar; limon ağaçlan, misket limonları, kızılağaçlar vc mimozalar, meşeler, akçaağaçlar ve karaağaçlar, kavaklar, elma portakal ve okaliptüs ağaçları; yağmurla uyarılan, yabancı ve büyülü toprakların zenginlikleriyle beslenen, yeni dallar süren, yeni yapraklar veren, filizlenen binlerce ağaç...</p>

  <p class="Standard6" dir="ltr">— Olamaz! diye bağırdı Bay Benjamin Driscoll.</p>

  <p class="Standard6" dir="ltr">Fakat vadi ve sabah yemyeşildi.</p>

  <p class="Standard6" dir="ltr">Ve hava!</p>

  <p class="Standard6" dir="ltr">Dağlardan dökülen bir ırmak gibi akıp gelen hava, ağaçlardan fışkıran oksijen kapladı ortalığı. Bir anda kapılar ardına kadar açıldı ve insanlar oksijen mucizesinin içine daldılar. Soludular, içliler, kokladılar temiz havayı; yanakları pembeleşti, burun delikleri serinledi, ciğerleri canlandı, yürekleri ferahladı ve bitkin gövdeler dirilip dans etmeye başladılar.</p>

  <p class="Standard6" dir="ltr">Bay Benjamin Driscoll ıslak yeşil havadan bir yudum aldı ve kendinden geçti.</p>

  <p class="Standard6" dir="ltr">Kendine gelesiye beş bin ağaç daha güneşe doğru kollarını açmıştı.</p>

  <p class="Standard6" dir="ltr"></p>
</body>
</html>
