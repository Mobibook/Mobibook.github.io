<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc19">KASIM 2005: VALİZCİ</h2>

  <p class="Standard6" dir="ltr"></p>

  <p class="Standard6" dir="ltr">EMANETÇİ dükkânında mal sahibi Dünya'dan gelen haberleri dinlediğinde çok şaşırmıştı. Çok uzakta olan şeyleri hayal edebilmek çok güçtü.</p>

  <p class="Standard6" dir="ltr">Dünya'da savaş başlamak üzereydi.</p>

  <p class="Standard6" dir="ltr">Başım gökyüzüne çevirdi. İşte, Dünya oradaydı. Radyoda duydukları, şu gördüğü yeşil yıldızı mı ilgilendiriyordu? inanmak güçtü.</p>

  <p class="Standard6" dir="ltr">— İnanamıyorum, dedi dükkân sahibi.</p>

  <p class="Standard6" dir="ltr">— Tabii inanamazsın, çünkü orada değilsin, dedi Peregrine Baba.</p>

  <p class="Standard6" dir="ltr">— Ne demek istiyorsun baba?</p>

  <p class="Standard6" dir="ltr">— Çocukluğumu hatırladım. O zamanlar Çin'de savaşlar olduğunu duyardık. Fakat hiçbir zaman inanamazdık. Çok uzaklardaydı çünkü. Ve orada pek çok insan ölürken bile inanamıyorduk. Filmlerini gördüğümüzde ele inanamadık. İşte şimdi de durum ona benziyor. Şimdi burada Dünya, Çin. O kadar uzakta ki, İnanmak çok güç. Ona dokunamıyorsun, hatta onu göremiyorsun bile. Bütün gördüğün yeşil bir ışık. Bu gördüğün ışıkta iki milyar insan yaşıyor. İnanılmaz! Savaş ha? Korkunç! Patlamaları bile duyamıyoruz.</p>

  <p class="Standard6" dir="ltr">— Duyacağız, dedi dükkân sahibi. Bu hafta Mars'a gelecek olan insanları düşünüyorum. Neydi? Yüz bin ya da daha fazla kişi, gelecek ay ya da daha uzak bir tarihte, ama mutlaka buraya gelecek. Eğer savaş başlarsa onlar ne yapacaklar?</p>

  <p class="Standard6" dir="ltr">— Sanırım geriye dönecekler. Dünya'da onlara ihtiyaç duyulacağım sanıyorum.</p>

  <p class="Standard6" dir="ltr">—- Her neyse, dükkânın tozunu alsam iyi olacak. Sanki kısa süre sonra satışlarım artacak gibi bir duygu var içimde.</p>

  <p class="Standard6" dir="ltr">— Eğer bu bizlerin yıllardan beri beklediği Büyük Savaş ise, o zaman buradaki tüm insanların geriye gideceklerini mi sanıyorsun?</p>

  <p class="Standard6" dir="ltr">— Komik, baba, komik ama, evet. Hepimizin geri gideceğine inanıyorum. Biliyorum, buraya birçok şeyden uzak kalmak için geldik; politikadan, atom bombasından, savaştan, baskı gruplarından, nötron bombasından, haksızlıklardan, yasalardan, evet tüm bunlardan kaçtık, biliyorum. Ama esas evimiz hâlâ orada. Bekle ve gör. Amerika'nın üzerine bir bomba atıldığında buradaki herkes düşünmeye başlayacaktır. Çünkü buraya geldiler, çok uzun yıllar geçmedi henüz. Memleketlerinde yakınları var, oraya gitmek isteyeceklerdir. Ama eğer uzun yıllar geçmiş olsaydı, o zaman durum daha farklı olurdu kuşkusuz. Bana bak. Artık benim Dünya'yla hiçbir bağım kalmadı. Ben yaşlandım, burada kalabilirim.</p>

  <p class="Standard6" dir="ltr">— Kuşkuluyum bu konuda.</p>

  <p class="Standard6" dir="ltr">Adam durdu, düşündü sonra da:</p>

  <p class="Standard6" dir="ltr">— Kim bilir, belki de haklısın, dedi.</p>

  <p class="Standard6" dir="ltr">Dükkânın önünde yıldızları seyretmeye koyuldular. Peregrine Baba bir süre sonra cebinden bir miktar para çıkartarak dükkân sahibine uzattı:</p>

  <p class="Standard6" dir="ltr">— Şimdi bunları bırak da bana bir valiz ver. Öteki çok eskidi, bir işe yarayabilecek durumda değil artık... diye mırıldandı...</p>

  <p class="Standard6" dir="ltr"></p>
</body>
</html>
