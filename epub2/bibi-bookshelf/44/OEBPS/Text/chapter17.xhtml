<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc16">Nisan 2005: USHER II</h2>

  <p class="Standard6" dir="ltr"></p>

  <p class="Standard6" dir="ltr">DURGUN sessiz ve kasvetli bir sonbahar gününde, atımın üstünde, yalnız başıma kasabanın kasvetli bir bölgesinden geçiyordum. Bir süre gittikten sonra kendimi melankolik Usher Evi'nin karşısında buldum...</p>

  <p class="Standard6" dir="ltr">Bay William Stendhal durdu. Ev alçak siyah bir tepenin üzerine yapılmıştı. Binanın yapılma tarihinin yazıldığı taşın üzerinde İ.S. 2005 tarihi vardı.</p>

  <p class="Standard6" dir="ltr">Mimar Bay Bigelow:</p>

  <p class="Standard6" dir="ltr">— Bina tamam Bay Stendhal, anahtarı buyurun, dedi.</p>

  <p class="Standard6" dir="ltr">Bir an konuşmaksızın yan yana durup binayı seyrettiler. Ayaklarının altında koyu gri çimenler hışırdıyordu.</p>

  <p class="Standard6" dir="ltr">— Usher Evi, dedi Bay Stendhal memnuniyetle. Planlandı, yapıldı ve parası da ödendi. Bay Poe'nun hoşuna gidecek iniydi acaba?</p>

  <p class="Standard6" dir="ltr">Bay Bigelow gülümsedi:</p>

  <p class="Standard6" dir="ltr">— Her şey isteğinize uygun mü efendim?</p>

  <p class="Standard6" dir="ltr">— Evet!</p>

  <p class="Standard6" dir="ltr">— Renkler tamam mı? Ürpertici ve korkunç?</p>

  <p class="Standard6" dir="ltr">— Çok ürpertici, çok korkunç.</p>

  <p class="Standard6" dir="ltr">— Duvarlar kasvetli mi?</p>

  <p class="Standard6" dir="ltr">— Enfes! Tam istediğim gibi.</p>

  <p class="Standard6" dir="ltr">— Dağ gölü yeteri kadar koyu ve dehşet verici mi?</p>

  <p class="Standard6" dir="ltr">— Evet. Tam düşündüğüm gibi!</p>

  <p class="Standard6" dir="ltr">— Ya şu otlar? Biliyorsunuz, onları boyadık. İstediğiniz gibi koyu gri olmuş mu?</p>

  <p class="Standard6" dir="ltr">— Fevkalâde!</p>

  <p class="Standard6" dir="ltr">Bay Bigelow mimari planlarına baktı. Sonra Bay Stendhal'a dönerek:</p>

  <p class="Standard6" dir="ltr">— Düşündüğünüz gibi bütün bina «kalbi donduracak kadar soğuk ve bunaltacak kadar kasvetli» olmuş mu? Ev, göl ve çevresi, Bay Stendhal?</p>

  <p class="Standard6" dir="ltr">— Bay Bigelow, verdiğim her kuruş yerini, değerini bulmuş doğrusu. Tanrım! Ne kadar müthiş bir bina!</p>

  <p class="Standard6" dir="ltr">-— Teşekkür ederim. Tanrı'ya şükürler olsun ki özel roketiniz vardı da istediğimiz malzemeyi getirtebildik. Bilmem dikkatinizi çekti mi? Buralar hep alaca karanlık. Sanki hep ekim ayı yaşanıyor gibi; çıplak, yalıtlanmış ve ölgün. Gerçi biraz uğraştırdı. Her şeyi öldürdük. On bin ton DDT kullandık. Ne bir yılan, ne bir kurbağa, ne de Marslı bir sinek kaldı. Burası hep böyle koyu ve kasvetli kalacak Bay Stendhal. Bu yaptığımdan gurur duyuyorum. Bir de her zaman güneşin etkisini ortadan kaldıracak makineler var. Böylece burayı sürekli olarak karanlık ve kasvetli bir köşe olarak tutabileceğiz.</p>

  <p class="Standard6" dir="ltr">Stendhal tüm görüntüyü içine sindirmeye çalışıyor gibiydi. İşte istediği «atmosfer». İşte dehşetli görünümüyle ev! Ve şu korkunç göl! Plastik ya da başka bir şeyden. Kim bilecek?</p>

  <p class="Standard6" dir="ltr">Başını kaldırıp gökyüzüne baktı. Uzaklarda, çok uzaklarda bir yerlerde güneş vardı. Mars gezegeninin bir yerlerinde Nisan ayı yaşanıyordu; mavi bir gökyüzü ile sarı bir ay. Yukarılarda, bir yerlerden bu fevkalâde ölü gezegeni uygarlaştırmak için roketler geliyor. Onların gürültüsü, bu eski dünyanın, ses geçirmez dünyanın çevresinde boğulup yok oluyor.</p>

  <p class="Standard6" dir="ltr">— Artık işim bittiğine göre, diye söze girdi Bay Bigelow, tüm bunları neden yaptırdığınızı sorabilirim sanıyorum.</p>

  <p class="Standard6" dir="ltr">—Usher'ı mı? Tahmin etmedin mi?</p>

  <p class="Standard6" dir="ltr">— Hayır.</p>

  <p class="Standard6" dir="ltr">— Usher ismi sana bir şeyler anlatmadı mı?</p>

  <p class="Standard6" dir="ltr">— Hayır.</p>

  <p class="Standard6" dir="ltr">— Peki ya Edgar Allan Poe ismini hatırlıyor musun?</p>

  <p class="Standard6" dir="ltr">Bay Bigelow başını salladı.</p>

  <p class="Standard6" dir="ltr">— Öyle ya, dedi Bay Stendhal, Bay Poe'yu tanımanı beklememeliydim. Çok önceleri, Lincoln'den önce öldü. Bütün kitapları Büyük Yangın'da yakıldı. Bu otuz yıl kadar önceleri 1975'lerde oldu.</p>

  <p class="Standard6" dir="ltr">— Ah, onlardan biri miydi?</p>

  <p class="Standard6" dir="ltr">— Evet, onlardan biriydi Bay Bigelow. O, Lovecraft, Hawthorne vc Ambrose Bierce ve bütün dehşet hikâyeleri, geleceğin hikâyeleri yandı, kül oldu. Kalpsizce yakıldı. Sonra da bir yasa çıkarıldı. 1950 ve 60'larda kum taneleri kadar çok olan kitaplar birer birer yok edildiler. Önce çizgi kitapları kontrol etmeye başladılar. Ardından detektif kitaplarını ve tabii filmleri kontrolleri altına aldılar. Politik eğilimlere, dinsel önyargılara ve basına karıştılar. Her zaman bir şeylerden korkan bir azınlık vardır. Büyük çoğunluk ise bu nedenle karanlıktan, gelecekten, geçmişten ,içinde bulunduğu zamandan, kendinden ve kendi gölgesinden korkar hale gelir.</p>

  <p class="Standard6" dir="ltr">— Anlıyorum.</p>

  <p class="Standard6" dir="ltr">— Politika kelimesinden bile korkarlar, çünkü bu söz pek çok muhalif için komünizm sözü ile eşdeğer anlamdadır .Ve bu kelimeyi kullanmak sizin hayatınızla yanı değerdedir. Zamanla her şey sıkılır ve iyileşme umudu tümden ortadan kalkıncaya kadar sürdü. Sanat ve edebiyatta dalkavukluk çöreklendi zamanla ve ne tadı kaldı ne tuzu. Sonra film kameraları parçalandı ve tiyatroların ışıkları söndü. Basım evleri, bir Niyagara Şelalesi gibi kâğıtlara döktükleri harfleri dökemez oldular artık. Oh, her şey kötüleşti, her şey.</p>

  <p class="Standard6" dir="ltr">— O kadar mı?</p>

  <p class="Standard6" dir="ltr">— Evet, maalesef. Her insanın, dediler, gerçeklerle yüz yüze gelmesi gerekirmiş. Oradan buradan binlerce, yüz binlerce kitap topladılar. Sonra kütüphaneleri dolaştılar. Hepsini bir alana topladılar. Aman Tanrım! Ne korkunç! Çocuk masallarını, çocukların güzel uykularını bile engellemek istediler. Alis'e öyle bir içki içirdiler ki, o artık bir daha masallara giremeyecek kadar küçüldü. Uyuyan Güzel, kendisine zehirli bir iğne sunan birince uyandırıldı. Bir Varmış Bir Yokmuş gitti. Yok oldu. Hepsini, hepsini ateşe verdiler... Yaktılar...</p>

  <p class="Standard6" dir="ltr">Yumruklarını sıktı. Tanrım. Ne kadar ani olmuştu! Yüzü kızarmıştı ve güçlükle nefes alıyordu.</p>

  <p class="Standard6" dir="ltr">Bay Bigelow'a gelince, o dinlediği uzun hikâyeden şaşkına düşmüş, pek de bir şey anlamamıştı. Gözlerini kırpıştırdı ve sonunda:</p>

  <p class="Standard6" dir="ltr">— Affedersiniz. Ama neden söz ettiğinizi anlayamadım. Birtakım isimler sayıyorsunuz. Oysa benim işittiğime göre 'Yakma' iyi bir şey.</p>

  <p class="Standard6" dir="ltr">— Defol! diye bağırdı Stendhal. İşini bitirdin, şimdi beni yalnız bırak, budala!</p>

  <p class="Standard6" dir="ltr">Bay Bigelow eşyalarını topladı ve gitti.</p>

  <p class="Standard6" dir="ltr">Bay Stendhal 'Evi'nin önünde durdu.</p>

  <p class="Standard6" dir="ltr">— Beni dinle, dedi görünmeyen roketlere. Senin saf görüşlü insanlarından uzaklaşmak için kalkıp buraya geldim. Fakat her gün sürü halinde birçoklarını getiriyorsun, sanki leşe konan sinekler gibi. Ama size göstereceğim. Size, Dünya'da Bay Poe'ya yaptığınızı yapacak güzel bir ders vereceğim. Bugünden sonra dikkatli olun! Usher Evi hizmete açılmıştır!</p>

  <p class="Standard6" dir="ltr">Yumruğunu gökyüzüne doğru salladı.</p>

  <p class="Standard6" dir="ltr">Roket indi. Dışarı bir adam çıktı. Eve baktı. Gözleri sinirli ve sıkıntılı görünüyordu. Orada beklemekte olan kısa boylu adamın önünde durdu.</p>

  <p class="Standard6" dir="ltr">— Adınız Stendhal mı ?</p>

  <p class="Standard6" dir="ltr">— Evet.</p>

  <p class="Standard6" dir="ltr">— Ben Garret, Ahlak Bölümü müfettişlerinden.</p>

  <p class="Standard6" dir="ltr">— Sonunda Mars'a da geldiniz mi siz ahlâklı insanlar. Ne zaman geldiğinizi merak ettim.</p>

  <p class="Standard6" dir="ltr">— Geçen hafta geldik. Dünya'da yaptığımız gibi burada da kısa zamanda işleri düzene koymak zorundayız. (Adam kimlik kartım Ev'e doğru salladı) Umarım beni bu yer konusunda bilgilendirirsiniz, Bay Stendhal.</p>

  <p class="Standard6" dir="ltr">— Bu perili bir şatodur, beğendiniz mi?</p>

  <p class="Standard6" dir="ltr">— Beğenmedim Stendhal, beğenmedim. Şu «perili» kelimesi bile hoş değil!</p>

  <p class="Standard6" dir="ltr">— Gayet basit. Şu içinde bulunduğumuz 2005 yılında mekanik bir tapınak yaptırdım, içinde elektronik dalgalarla yönlendirilen bakır yarasalar uçuyor. Plastik kilerler içinde pirinçten yapılmış fareler dolaşıyor, robot iskeletler dans ediyor... Ayrıca robot vampirler, soytarılar, kurtlar ve kimyasal maddeden yapılmış birçok yaratık yaşıyor içeride.</p>

  <p class="Standard6" dir="ltr">— Benim korktuğum da buydu zaten dedi Garret gülümseyerek. Korkarım ki bu yerinizi yıkmak zorunda kalacağız.</p>

  <p class="Standard6" dir="ltr">— Ne olduğunu öğrenir öğrenmez buraya gelmiş olduğunuzu anlamıştım.</p>

  <p class="Standard6" dir="ltr">— Daha önce gelecektim, fakat biz Ahlak Bölümü'ndekiler harekele geçmeden önce duyduklarımızdan emin olmak istedik. Akşam, evi boşaltma ve yakma elemanlarımız gelecek ve gece yarısında yerinizi yerle bir etmiş olacağız. Bay Stendhal ben sizi biraz daha akıllı biri sanırdım. Bu kadar güçlüklerle kazanılan bir parayı böyle aptalca bir şeye yatırmak! Galiba size üç milyon dolara mal olmuş.</p>

  <p class="Standard6" dir="ltr">— Dört milyona! Fakat Bay Garret, daha çok genç yaştayken yirmi beş milyon dolarlık bir miras kaldı bana. Onu har vurup harman savurmak istemedim. Belki düş gibi gelir ama bu Ev'i bitirmek benim için önemliydi. Henüz ev biteli bir saat oldu. Yıkıcılarınızla biraz acele etmişsiniz. Bu oyuncağımla hiç olmazsa yirmi dört saat oynayabilmeme izin veremez misiniz?</p>

  <p class="Standard6" dir="ltr">— Yasayı biliyorsunuz. Harfi harfine uymak zorundayız. Hayaletleri, vampirleri, cinleri ya da hayal ürünü olan herhangi bir şeyi yaratan hiçbir kitaba ve eve izin verilmemiştir.</p>

  <p class="Standard6" dir="ltr">— Günün birinde sizler de yanacaksınız.</p>

  <p class="Standard6" dir="ltr">— Yeteri kadar sorun yarattınız, Bay Stendhal. Kayıtlarda var. Yirmi yıl önce. Dünya'da. Siz ve kütüphaneniz.</p>

  <p class="Standard6" dir="ltr">— Evet, ben ve kütüphanem. Ve benim gibi pek çok kişi daha. Oh, Poe şimdiden unutuldu bile. O ve onun yarattıkları. Benim de küçük hazinem vardı. Bizlerin kütüphanelerimiz vardı. Ama günün birinde yanlarında yangın çıkarmaktan hoşlanan deliler ve makinelerle adamlarınız çıkageldi. Benim elli bin kitabımı yırtıp yaktılar. Sonra Halloween'in ortasında bir kazık ilikliniz. Sonra da film prodüktörlerinize, eğer bir şey yapacaklarsa Ernest Hemingway'den yapmalarını söylediniz. Aman Tanrım «Çanlar Kimin için Çalıyor?» kaç kez gördüm? Tam otuz farklı versiyonunu izledim. Hepsi de realist. Oh. realizm! Oh! Orada, burada her yerde!</p>

  <p class="Standard6" dir="ltr">— Üzülmenin yararı yok!</p>

  <p class="Standard6" dir="ltr">— Bay Garrett, tam bir rapor vermek zorundasınız değil mi?</p>

  <p class="Standard6" dir="ltr">— Evet.</p>

  <p class="Standard6" dir="ltr">— O halde gelip içeriyi de görün raporunuz eksiksiz olsun. Yalnızca bir dakikanızı alır içeriyi gezmek.</p>

  <p class="Standard6" dir="ltr">— Oldu. Yol gösterin o halde. Yalnız açıkgözlük yapmaya kalkmayın, yanımda silahım var.</p>

  <p class="Standard6" dir="ltr">Usher Evi'nin kapısı gıcırtıyla açıldı. Nemli bir esinti hissedildi. Sanki yeraltı koridorlarından geçiliyormuş gibi bir görüntü Verilmişti.</p>

  <p class="Standard6" dir="ltr">O sırada bir fare fırladı. Garrett birden bağırmamak için kendini güç tuttu. Naylondan yapılma tüyleri ve bağırmasıyla tam bir fareye benziyordu.</p>

  <p class="Standard6" dir="ltr">— Müthiş, dedi Garrett ve görmek için eğildi.</p>

  <p class="Standard6" dir="ltr">Orada bir iskemlede oturmakta olan yaşlı bir büyücü kadın: «Ölüm!» diye bir çığlık allı ve arkasından vahşi kahkahalarla güldü.</p>

  <p class="Standard6" dir="ltr">— Gerçek şu dedi Garrett. Bence acınacak durumda.</p>

  <p class="Standard6" dir="ltr">— Onu sizin yakmanıza izin vereceğim.</p>

  <p class="Standard6" dir="ltr">— Gerçekten mi? diye sordu Garıett, memnun olmuştu. Sonra birden kaşlarını çattı. Tüm bunları mükemmel biçimde yaratmış olduğunuzu da söylemeden geçemeyeceğim.</p>

  <p class="Standard6" dir="ltr">— Böyle bir yeri yaratabilmek bile yeterli bence. Yaptım, diyebilmek yani. Bu modern, kuşkucu dünyada orta çağ atmosferini yarattım, diyebilmek.</p>

  <p class="Standard6" dir="ltr">— Size hayranını efendim, diye bir mırıltı duyuldu ve sisler içinden güzel bir kadın biçimi süzüldü, sonra da kayboldu. Garrett çok şaşırmıştı.</p>

  <p class="Standard6" dir="ltr">O anda nereden çıktığı belli olmayan bir şempanze belirdi.</p>

  <p class="Standard6" dir="ltr">— Uzak dur, diye bağırdı Garrett.</p>

  <p class="Standard6" dir="ltr">— Korkmayın diyen Stendahl hayvanın sırtını okşadı. Bir robot. Bakır iskelet, büyücü kadın, hepsi, hepsi birer robot. Bak! Hayvanın derisini kaldırdı ve altından metal bir tüp göründü.</p>

  <p class="Standard6" dir="ltr">Garret elini uzatarak hayvanın sırtına dokundu:</p>

  <p class="Standard6" dir="ltr">— Fakat Bay Stendahl, tüm bunlar niye? Sizin kafanızı bu kadar meşgul eden nedir?</p>

  <p class="Standard6" dir="ltr">— Bürokrasi, Bay Garrett. Fakat açıklamaya zamanım yok. Yönetim nasıl olsa bunu öğrenecektir yakında. (Şempanzeye dönüp başını salladı ve) Tamam, dedi. Şimdi.</p>

  <p class="Standard6" dir="ltr">Şempanze Bay Garrett'i öldürdü...</p>

  <p class="Standard6" dir="ltr"></p>

  <p class="Standard7" dir="ltr">***</p>

  <p class="Standard6" dir="ltr"></p>

  <p class="Standard6" dir="ltr">— Hazır mıyız Pikes?</p>

  <p class="Standard6" dir="ltr">Pikes baktı:</p>

  <p class="Standard6" dir="ltr">— Evet, efendim, dedi.</p>

  <p class="Standard6" dir="ltr">— İyi bir iş yaptın.</p>

  <p class="Standard6" dir="ltr">— Evet, karşılığını da aldım ama efendim, dedi Pikes ve üzerindeki plastik robot elbisesini çıkardı. işte orada, dedi .</p>

  <p class="Standard6" dir="ltr">— Bay Garrett'in tıpkısı.</p>

  <p class="Standard6" dir="ltr">—Bunu ne yapacağız efendim, diye soran Pikes başıyla gerçek Bay Garret'in ölüsünün bulunduğu yeri işaret etti.</p>

  <p class="Standard6" dir="ltr">— Yaksak daha iyi olacak, Pikes. iki tane Bay Garrett istemiyoruz değil mi?</p>

  <p class="Standard6" dir="ltr">Pikes Bay Garrett'in cesedini ölü yakma makinesine koydu. «Güle güle» diyerek Bay Garrett'i içeri attı ve kapısını kapattı.</p>

  <p class="Standard6" dir="ltr">Stendhal robot Garrett'in karşısına geçerek:</p>

  <p class="Standard6" dir="ltr">— Emirleri aldın, değil mi? diye sordu.</p>

  <p class="Standard6" dir="ltr">— Evet efendim, dedi robot ve ayağa kalktı:</p>

  <p class="Standard6" dir="ltr">— Ahlak Bölümü'ne geri döneceğim. Tam bir rapor vereceğim ve en az kırk sekiz saatlik bir erteleme isteyeceğim. Daha çok bilgilenme için bunun gerektiğini savunacağım .</p>

  <p class="Standard6" dir="ltr">— Tamam Garrett, güle güle.</p>

  <p class="Standard6" dir="ltr">Robot hızla Garrett'in roketine doğru yöneldi, bindi ve havalandı.</p>

  <p class="Standard6" dir="ltr">Stendahl döndü:</p>

  <p class="Standard6" dir="ltr">— Şimdi Pikes, dedi, davetiyelerin kalanlarını bu gece için göndermeliyiz. Sanırım, oldukça eğlenceli bir gece geçireceğiz.</p>

  <p class="Standard6" dir="ltr">— Yirmi yıl beklediğimizi düşünürsek, oldukça eğlenceli geçecek.</p>

  <p class="Standard6" dir="ltr">Birbirlerine göz kırptılar.</p>

  <p class="Standard6" dir="ltr"></p>

  <p class="Standard7" dir="ltr">***</p>

  <p class="Standard6" dir="ltr"></p>

  <p class="Standard6" dir="ltr">Saat yedi. Stendhal saatine baktı. Hemen hemen vakit gelmişti. Elindeki içki bardağına baktı. Sessizce oturdu. Tepesinde asılı duran plastik yarasalar, vahşi kuşlar ona çığlık atarak baktılar. Stendahl kadehini onlara doğru kaldırdı ve «Başarımızın şerefine!» dedi. Sonra arkasına yaslandı, gözlerini kapadı ve düşünmeye başladı. Şu genç yaşında olanlardan büyük bir zevk duyacaktı. Kitaplarının yakılmasını affedememiş ve işte, şu kitap düşmanı yönetimden bunun hesabını sormanın zamanı gelmişti. Yıllardır içinde büyüyüp gelişen kızgınlık ve nefret üç yıl önce Pikes'e rastlayıncaya kadar birikmiş ve ondan sonra harekete dönüşmüştü. Oturup planlar yapmış ve bugüne gelmişti.</p>

  <p class="Standard6" dir="ltr">A, evet, Pikes! Kimdi bu Pikes? Tümünün en büyüğü! Pikes bin çehresi olan bir adamdı. Bir tilki, bir duman, mavi bir sis, beyaz bir yağmur, bir yarasa, bir canavar... işte Pikes buydu! Babası Lon Chaney'den daha da üstündü Stendhal düşündü. Geceler boyu Chaney'in filmlerini birbiri arkasına izlemişti. Evet, Chaney'den daha iyiydi Pikes. Peki ya o eski maskeli aktörden? Neydi adı? Hah, Boris Karloff. Ondan çok daha iyi. Bela Lugosi? Karşılaştırmak bile saçma. Yo hayır, Pikes tekti. Ve o şimdi Dünya'nın hiçbir yerinde sergileyemediği gösterilerini sergiliyordu. Burada.</p>

  <p class="Standard6" dir="ltr">Zavallı Pikes! Filmlerinin tümünü toplayıp götürdükleri ve insafsızca yaktıklarında neler hissettiğini öyle iyi anlıyorum ki! Elli bin kitabın bir anda yok edilmesiyle aynı şey midir acaba? Ama duygular aynı değil mi Pikes? Stendahl o günleri hatırlayınca ellerinin tekrar buz kestiğini fark etti. Geceler boyu saatlerce konuşmuşlardı, planlamışlardı. Ve işte düşleri gerçekleşiyordu artık. Usher Evi yapılmıştı.</p>

  <p class="Standard6" dir="ltr">Büyük kilisenin çanı çaldı. Konuklar gelmeye başlamışlardı.</p>

  <p class="Standard6" dir="ltr">Gülümseyerek onları karşılamaya gitti...</p>

  <p class="Standard6" dir="ltr">Rengarenk robotlar hazır bekliyorlardı. Metronomlar harekete geçmeye hazırdılar. Yağlanmış ve torna tezgâhında biçim verilmiş pirinçlerden garip kokular çıkıyordu. Ortalıkta tam bir mezar sessizliği vardı. Cinsiyetsiz fakat nitelikli robotlar. isimli ama isimsiz robotlar. insanlardan, insanlık dışında her bir şeylerini ödünç almış bulunan robotlar. Ölü olmayan ama yaşamayan robotlar. Üzerinde FOB yazan çivilenmiş kutulara baktılar. O sırada sökülen çivilerin sesi duyuldu. Kutular açılmıştı. içlerinde bazı garip gölgeler vardı. Tam o sırada bir saat işlemeye başladı, hafif tik takları duyuluyordu. Derken birer birer başka saatler de çalışmaya başlattı. Şimdi ortalık bir anda bir saatçi dükkânına dönmüştü. Robotların yuvarlak gözleri yuvalarında oynadı. Burun delikleri açılıp kapandı. Şempanze tüyleri ve beyaz tavşan tüyleriyle örtülmüş olan robotlar ayağa kalktılar. Birbirlerine benzeyen yaratıklar birbirini izledi. Kaplumbağa taklitleri, karıncalar, mavi kuşlar, yüzlerce garip yaratık, garip çığlıklarla kalktılar. Bulundukları yerden çıkıp Usher'e doğru harekete geçtiler. Gece iyice bastırmıştı.</p>

  <p class="Standard6" dir="ltr">Sıcak bir esinti vardı. Konukların roketleri, gökyüzünü ateşleyerek ve sonbaharı ilkbahara çevirerek geldiler.</p>

  <p class="Standard6" dir="ltr">İçinden smokinleriyle adamlar çıktı. Yanlarında saçları kuaförde özenle yapılmış kadınlar da vardı.</p>

  <p class="Standard6" dir="ltr">— İşte Usher!</p>

  <p class="Standard6" dir="ltr">— İyi ama kapısı nerede?</p>

  <p class="Standard6" dir="ltr">Tam o anda Stendhal göründü. Kadınlar gülüştüler. Bay Stendhal onları susturmak için elini salladı. Sonra döndü ve yüksek şato penceresine baktı ve seslendi:</p>

  <p class="Standard6" dir="ltr">— Rapunzel, Rapunzel, saçlarını aşağı uzat.</p>

  <p class="Standard6" dir="ltr">Ve yukarıdan çok güzel bir genç kız pencerede göründü ve altın saçlarını aşağı sarkıttı. Ve aşağı sarkan saçlar hafif bir rüzgâr esmesiyle konukların tırmanabileceği bir merdiven biçimine dönüştü. Kadınlı erkekli grup gülerek merdivenden çıktılar ve Ev'e girdiler.</p>

  <p class="Standard6" dir="ltr">Ne kadar değerli sosyologlar! Ne eşsiz psikologlar! Ne önemli politikacılar, bakteriyologlar ve nörologlar! Tümü nemli, küf kokulu duvarların arasında duruyorlardı.</p>

  <p class="Standard6" dir="ltr">— Hepiniz hoş geldiniz!</p>

  <p class="Standard6" dir="ltr">Bay Tryon, Bay Owen, Bay Dunne, Bay Lang, Bay Steffens, Bay Fletcher ve birçok kişi...</p>

  <p class="Standard6" dir="ltr">— İçeri gelin, buyurun!</p>

  <p class="Standard6" dir="ltr">Bayan Gibbs, Bayan Pope, Bayan Churchill, Bayan Blunt, Bayan Drummond ve birçok kadın daha...</p>

  <p class="Standard6" dir="ltr">Seçkin davetliler. Fanteziyi Önleme Derneği'nin seçkin üyeleri! Kitap yakıcıları! İyi, temiz yurttaşlar! Tümü kaba insanların Mars'a giderek Marslıları yakmasını tamamlayana kadar beklediler. Sonra kentleri Marslılardan temizlediler, yeni yeni kasabalar yaptılar, metroları onardılar, yollar yaptılar ve her şeyi kendileri için güvenli duruma getirdiler. Ve sonra her şeyin istedikleri gibi olduğundan emin olunca da buralara yerleşip o Ahlak Bölüm'lerini kurdular. Ve herkese iyilik (!) dağıtmaya başladılar! Ve bunlar onun arkadaşlarıydı! Evet, evet, arkadaşları .Son birkaç yıl içinde bunların tümü ile tanışarak arkadaş oldu.</p>

  <p class="Standard6" dir="ltr">— Engin Ölüm Konağı'na hoş geldiniz!</p>

  <p class="Standard6" dir="ltr">— Merhaba Stendhal. Tüm bunlar nedir böyle?</p>

  <p class="Standard6" dir="ltr">— Göreceksiniz. Herkes üzerindeki elbiseleri çıkarsın. Orada, yanda giyim odaları var. Bulduğunuz kostümlerle üstünüzdekileri değiştirin. Erkekler bu tarafa, kadınlar o tarafa.</p>

  <p class="Standard6" dir="ltr">İnsanlar kararsız kaldılar bir an.</p>

  <p class="Standard6" dir="ltr">— Böyle kalsak ne olur ki? dedi Bayan Pope. Bu tür şeylerden pek hoşlanmam, sanki bir tür günaha giriliyormuş gibi bir şey!</p>

  <p class="Standard6" dir="ltr">— Saçma, yalnızca bir kıyafet balosu bu!</p>

  <p class="Standard6" dir="ltr">— Oldukça illegal görünüşlü bir balo, diye gülümsedi Bay Steffen.</p>

  <p class="Standard6" dir="ltr">— Saçmalama. Stendhal güldü. Eğlenmenize bakın. Yarın burası bir harabeye dönecek. Giyinme odalarına girin!</p>

  <p class="Standard6" dir="ltr">Ev ışıklarla ve renklerle pırıl pırıldı. Rengarenk fareler, yarasalar çalınan müziğin eşliğinde uçuşarak ya da koşarak dans ediyorlardı. Bir süre sonra giyinik olarak konuklar çıktı. Her biri yüzlerine taktıkları maskelerle değişik birer kişiliğe bürünmüşlerdi. Kadınlar kırmızı elbiseler giymişlerdi, gülüyorlardı. Erkekler onları dansa davet ettiler. Duvarlarda hiç kimsenin yok edemediği birtakım gölgeler vardı. Oraya buraya yerleştirilmiş aynalarda konukların değil, başka birtakım müthiş şeylerin görüntüleri vardı. Yüzlerdeki maskeler dehşet saçıyordu. «Hepimiz vampir olduk!» dedi Bay Fletcher gülerek. «Ölüm!»</p>

  <p class="Standard6" dir="ltr">Yedi tane oda vardı ve her birinin rengi ayrıydı. Mavi, eflatun, yeşil, oranj, beyaz, mor ve yedincisi siyah kadife ile kaplanmıştı. Siyah odada bir saat başı çalan bir saat vardı. Konuklar bu odalarda fantezi robotlar, devler, cinler arasında eğlenerek içtiler, güldüler, dans ettiler, şarkılar söylediler.</p>

  <p class="Standard6" dir="ltr">— Bay Stendhal!</p>

  <p class="Standard6" dir="ltr">Bir fısıltı.</p>

  <p class="Standard6" dir="ltr">— Bay Stendhal!</p>

  <p class="Standard6" dir="ltr">Ölüm maskeli bir yaratık hemen yanında duruyordu. Döndü, bu Pikes'ti. «Sizi yalnız görmem gerekli.»</p>

  <p class="Standard6" dir="ltr">— Ne oldu?</p>

  <p class="Standard6" dir="ltr">— Bakın. Elinde bir iskelet tutuyordu, içinde yarı erimiş birkaç metal düğme, çiviler, vidalar vardı.</p>

  <p class="Standard6" dir="ltr">Stendhal uzun uzun bunlara baktı. Sonra Pikes'i bir koridora doğru çekti:</p>

  <p class="Standard6" dir="ltr">— Garrett mi? diye sordu.</p>

  <p class="Standard6" dir="ltr">Pikes başıyla onayladı.</p>

  <p class="Standard6" dir="ltr">— Yerine bir robot göndermiş. Biraz önce ceset yakma fırınını temizlerken bunu buldum.</p>

  <p class="Standard6" dir="ltr">— Bu da demektir ki polis her an burada olabilir, dedi Pikes. Planımız mahvolacak!</p>

  <p class="Standard6" dir="ltr">— Bilmiyorum, dedi Stendhal dans etmekte olan rengarenk giysili konuklara bakarak. Tüm koridorları büyüleyici bir müzik doldurmuştu. Garrett'in yalnız başına böyle bir yere gelecek kadar aptal olmadığını tahmin etmem gerekirdi. Biraz bekle.</p>

  <p class="Standard6" dir="ltr">— Ne oldu?</p>

  <p class="Standard6" dir="ltr">— Hiçbir şey. Önemli bir şey yok. Garrett bize bir robot gönderdi, biz de bir tane ona geri yolladık. Eğer çok dikkatli incelemezse düğmeyi göremeyecektir.</p>

  <p class="Standard6" dir="ltr">— Tabii!</p>

  <p class="Standard6" dir="ltr">— Bundan sonra kendi gelecektir. Onun güvenli olacağım düşünecek. Neden şu an kapıya gelmiş olmasın. Biraz daha şarap Pikes!</p>

  <p class="Standard6" dir="ltr">Büyük çan çaldı.</p>

  <p class="Standard6" dir="ltr">— İşte geldi, bahse girerim ki o. Gidip Bay Garrett'i içeri al!</p>

  <p class="Standard6" dir="ltr">Rapunzel altın saçlarını aşağı sarkıttı.</p>

  <p class="Standard6" dir="ltr">— Bay Stendhal mısınız?</p>

  <p class="Standard6" dir="ltr">— Siz de Bay Garrett, gerçek Garrett misiniz?</p>

  <p class="Standard6" dir="ltr">— Aynen! (Garrett küflü duvarlara ve ortada dönmekte olan insanlara baktı) Bizzat gelip sizinle görüşmemin daha iyi olacağını düşündüm. Robotlarla anlaşmanız güç. Bina yıkıcılarına haber verdim buraya gelirken. Bir saate kadar burada olup bu müthiş yeri yerle bir edecekler.</p>

  <p class="Standard6" dir="ltr">Stendhal gülümsedi:</p>

  <p class="Standard6" dir="ltr">— Haber verdiğiniz için teşekkür ederim. (Elini salladı) Bu arada biraz eğlenirsiniz umarım. Biraz şarap alır mısınız?</p>

  <p class="Standard6" dir="ltr">— Hayır, teşekkür ederim. Neler oluyor? Bir insan bunlardan nasıl etkilenebilir?</p>

  <p class="Standard6" dir="ltr">— Bunu kendiniz görerek anlayın Bay Garrett.</p>

  <p class="Standard6" dir="ltr">— Cinayet!</p>

  <p class="Standard6" dir="ltr">— Cinayet çok kötü bir iştir.</p>

  <p class="Standard6" dir="ltr">Bir kadın çığlığı duyuldu. Bayan Pope koşarak geldi, yüzü kireç gibi bembeyazdı:</p>

  <p class="Standard6" dir="ltr">— Korkunç bir şey oldu: Bayan Blunt'ın bir şempanze tarafından boğazlanarak öldürüldüğünü ve sonra da bir bacaya tıkıştırılmaya çalışıldığını gördüm. Korkunçtu!</p>

  <p class="Standard6" dir="ltr">— Korkunç! diye tekrarladı Bayan Pope ve sustu. Birlikte gidip baktıklarında altın saçların bacadan sarkmakta olduğunu gördüler. Garrett bir çığlık attı.</p>

  <p class="Standard6" dir="ltr">Bayan Pope birden: «Bayan Blunt» diye bağırdı. Çok şaşırmıştı.</p>

  <p class="Standard6" dir="ltr">— Evet, dedi Bayan Blunt. Orada duruyordu.</p>

  <p class="Standard6" dir="ltr">— Fa... fakat, biraz önce sizin bacaya tıkıştırılmaya çalışıldığınızı görmüştüm, nasıl olur?</p>

  <p class="Standard6" dir="ltr">— Hayır, diye güldü Bayan Blunt. O benim tıpkım olan bir robottu. Mükemmel bir kopyaydı doğrusu.</p>

  <p class="Standard6" dir="ltr">— Fa... fakat, fakat, nasıl olur, inanamıyorum?</p>

  <p class="Standard6" dir="ltr">— Bağırma hayatım. Ben gayet iyiyim, görüyorsun. Bırak da kendimi ben düşüneyim, değil mi ya? Evet oradaydım, bacama içinde. Senin de dediğin gibi. Bu komik değil mi?</p>

  <p class="Standard6" dir="ltr">Bayan Blunt gülerek uzaklaştı.</p>

  <p class="Standard6" dir="ltr">— Bir içki alır mıydınız, Garrett?</p>

  <p class="Standard6" dir="ltr">— Evel, iyi olur. Bu olay oldukça sinirlerimi bozdu. Tanrım, ne biçim bir yer! Burası hemen yok edilmeli, derhal yıkılmalı...</p>

  <p class="Standard6" dir="ltr">Garrett içkisini bitirdi.</p>

  <p class="Standard6" dir="ltr">O sırada başka bir çığlık duyuldu. Bay Steffens, dört beyaz tavşanın omzu üstünde taşınıyordu. Sonra tavşanlar Bay Steffens'i omuzlarından indirerek bir masaya yatırdılar. Birden masanın üzerinde bir sarkaç belirdi. Sarkacın ucunda da gittikçe Bay Steffens'e yaklaşan keskin bir ustura vardı.</p>

  <p class="Standard6" dir="ltr">— Oradaki ben miyim, diye sordu Garrett'in yanı başından biri. Dönüp baktığında bunun Bay Steffens olduğunu gördü.</p>

  <p class="Standard6" dir="ltr">— İnsanın kendisinin öldüğünü görmesi ne kadar garip bir şey, dedi Bay Steffens. Orada yatanın benim robotum olduğunu herhalde anladınız.</p>

  <p class="Standard6" dir="ltr">Sarkaç son hamlesini de tamamladı.</p>

  <p class="Standard6" dir="ltr">— Ne kadar çarpıcı, dedi Bay Steffens ve dönüp gitti.</p>

  <p class="Standard6" dir="ltr">— Bir içki daha alır mısınız Bay Garrett?</p>

  <p class="Standard6" dir="ltr">— Evet, lütfen.</p>

  <p class="Standard6" dir="ltr">— Çok uzun sürmeyecek. Yıkıcılar neredeyse gelirler!</p>

  <p class="Standard6" dir="ltr">— Tanrıya şükür!</p>

  <p class="Standard6" dir="ltr">Derken üçüncü çığlık duyuldu.</p>

  <p class="Standard6" dir="ltr">— Şimdi ne oluyor, dedi Garrett.</p>

  <p class="Standard6" dir="ltr">— Bu da benim sıram, dedi Bayan Drummond. Bakın!</p>

  <p class="Standard6" dir="ltr">Ve ikinci bir Bayan Drummond bir tabuta kondu, çivilendi ve yeraltına bir mezara gömülmek üzere indirildi.</p>

  <p class="Standard6" dir="ltr">— Bunların tümünü daha önce okuduğumu ya da gördüğümü hatırlıyorum, dedi Ahlak Bölümü müfettişi. Eski unutulmuş kitaplardan okudum sanırım. Bu sarkaç, ölüm çukuru, şempanze... Evet hatırladım, yaktığım kitaplardan bazılarında yazılı olan şeylerdi.</p>

  <p class="Standard6" dir="ltr">— Bir içki daha Bay Garrett? Buyurun, bardağınızı alın!</p>

  <p class="Standard6" dir="ltr">Orada durarak beş ölümü daha izlediler.</p>

  <p class="Standard6" dir="ltr">— Sizin için ne planladığımızı görmek ister miydiniz?</p>

  <p class="Standard6" dir="ltr">— Tabii, dedi Bay Garrett. Ne fark eder? Nasıl olsa şu belalı şeylerin tümünü yerle bir edeceğiz. Çok iğrençsiniz!</p>

  <p class="Standard6" dir="ltr">— Benimle gelin. Bu taraftan.</p>

  <p class="Standard6" dir="ltr">Ve Garrett'i aşağı kata, birçok dolambaçlı koridor, pasaj ve yeraltı odalarının bulunduğu bir yerlere indirdi.</p>

  <p class="Standard6" dir="ltr">— Burada bana ne göstermek istiyorsunuz? diye sordu Garrett.</p>

  <p class="Standard6" dir="ltr">— Kendinizin öldürülüşünü göreceksiniz.</p>

  <p class="Standard6" dir="ltr">— Kopyamın mı?</p>

  <p class="Standard6" dir="ltr">— Evet. Bir başka şey daha var.</p>

  <p class="Standard6" dir="ltr">— Ne?</p>

  <p class="Standard6" dir="ltr">— Amontillado, dedi Stendhal ve elinde yüksekte tuttuğu bir meşaleyle uzaklaştı. Oradaki tabutlardan donmuş iskeletler çıktı. Garrett elini burnunda tutarak sordu.</p>

  <p class="Standard6" dir="ltr">— Ne?</p>

  <p class="Standard6" dir="ltr">— Amontillado'dan söz edildiğini hiç duymadınız mı?</p>

  <p class="Standard6" dir="ltr">— Hayır!</p>

  <p class="Standard6" dir="ltr">— Bunu tanıyor musun? Stendhal bir hücreyi işaret ediyordu.</p>

  <p class="Standard6" dir="ltr">— Tanımam mı gerekiyordu?</p>

  <p class="Standard6" dir="ltr">— Ya bunu? diyen Stendhal bir sürgüyü açtı.</p>

  <p class="Standard6" dir="ltr">— Bu şey ne?</p>

  <p class="Standard6" dir="ltr">— Gel, dedi Stendhal.</p>

  <p class="Standard6" dir="ltr">Hücreye girdiler. Karanlıkta Stendhal yarı sarhoş adamı zincirlere bağladı.</p>

  <p class="Standard6" dir="ltr">— Tanrı aşkına, ne yapıyorsun? diye bağırdı Garrett, zincirlerden kurtulmak için çırpınarak.</p>

  <p class="Standard6" dir="ltr">— Ben şakacı biriyimdir. Lütfen şakanın ortasında bu tür sorular sorarak işin tadını kaçırma. Oldu mu?</p>

  <p class="Standard6" dir="ltr">— Olan ne? Beni zincirlerle bağladın.</p>

  <p class="Standard6" dir="ltr">— Evet!</p>

  <p class="Standard6" dir="ltr">— Peki ne yapacaksın şimdi?</p>

  <p class="Standard6" dir="ltr">— Seni burada bırakıp gideceğim.</p>

  <p class="Standard6" dir="ltr">— Şaka yapıyorsun!</p>

  <p class="Standard6" dir="ltr">— Şakacı biriyim dedim ya. işte güzel bir şaka!</p>

  <p class="Standard6" dir="ltr">— Peki benim robotum nerede? Onun öldürülüşünü görmeyecek miydim?</p>

  <p class="Standard6" dir="ltr">— Senin robotun yok.</p>

  <p class="Standard6" dir="ltr">— Peki ya diğerleri.</p>

  <p class="Standard6" dir="ltr">— Diğerleri öldü. Senin içki içerek seyrettiğin ölümler hep gerçekti. Seninle birlikte onları izleyenler robotlardı aslında.</p>

  <p class="Standard6" dir="ltr">Garrett hiçbir şey demedi.</p>

  <p class="Standard6" dir="ltr">— Şimdi sen, 'Tanrı aşkına Montresor!' diyeceksin, dedi Stendhal. Ve ben de sana 'Evet, Tanrı aşkına,' diyeceğim. Söyleyeceksin değil mi? Hadi. Söyle.</p>

  <p class="Standard6" dir="ltr">— Aklını kaçırmış olmalısın.</p>

  <p class="Standard6" dir="ltr">— Gönlünü nasıl almalıyım bilmem. Söyle. 'Tanrı aşkına Montresor!' de.</p>

  <p class="Standard6" dir="ltr">— Demeyeceğim, budala. Çabuk beni buradan çıkart. Şimdi biraz kendine gelmişti.</p>

  <p class="Standard6" dir="ltr">Stendhal zil sesleri çıkartan bir şeyi uzattı.</p>

  <p class="Standard6" dir="ltr">— İşte, bunu giy!</p>

  <p class="Standard6" dir="ltr">— Nedir bu?</p>

  <p class="Standard6" dir="ltr">— Saray soytarılarının giydiği çıngıraklı kukuleta. Onu kafana geçir, o zaman belki seni kurtarabilirim.</p>

  <p class="Standard6" dir="ltr">— Stendahl!</p>

  <p class="Standard6" dir="ltr">— Onu başına geçir, dedim sana!</p>

  <p class="Standard6" dir="ltr">Garrett buyruğu yerine getirdi, ziller şıngırdadı.</p>

  <p class="Standard6" dir="ltr">—- Daha önce böyle şeylerin olduğunu hiç hatırlamıyor musun? dedi Stendahl. Sonra da elinde mala, harç ve tuğla ile duvar örmeye başladı.</p>

  <p class="Standard6" dir="ltr">— Ne yapıyorsun?</p>

  <p class="Standard6" dir="ltr">— Seni içeride bırakarak duvar çekiyorum.</p>

  <p class="Standard6" dir="ltr">— Delirmişsin!</p>

  <p class="Standard6" dir="ltr">— Bu konuyu tartışmak istemiyorum.</p>

  <p class="Standard6" dir="ltr">— Bundan ötürü mutlaka bir gün yargılanacaksın.</p>

  <p class="Standard6" dir="ltr">Stendahl gayet sakin bir tuğla daha aldı, onu ıslak harcın üzerine koydu ve malanın tersiyle üzerine vurmaya başladı.</p>

  <p class="Standard6" dir="ltr">Tuğlalar gittikçe yükseliyordu. Garrett ise bağırmayı sürdürüyordu.</p>

  <p class="Standard6" dir="ltr">— Biraz daha bağır lütfen, dedi Stendahl. Gösterimiz çok eğlenceli geçiyor.</p>

  <p class="Standard6" dir="ltr">— Beni çıkar, çıkar diyorum!</p>

  <p class="Standard6" dir="ltr">Son tuğlayı da koydu ve duvarı tamamıyla bitirdi. içeriden sürekli bağırmalar duyuluyordu.</p>

  <p class="Standard6" dir="ltr">«Garrett» diye seslendi Stendahl sakin bir sesle. « Garrett.» içeriden bir an ses gelmedi.</p>

  <p class="Standard6" dir="ltr">—- Garrett, bunu sana neden yaptım biliyor musun? diye konuşmaya başladı Stendahl. Çünkü sen onları gerçekten bir kez bile okumadan, Bay Poe'nun bütün kitaplarını yaktın. Onları yakmak ihtiyacında olan insanların sözü üzerine tümünü yaktın. Eğer onları okumuş olsaydın, biraz önce bu kata indiğimizde ne yapmayı planladığımı hemen anlardın. Cahillik öldürücüdür Bay Garrett.</p>

  <p class="Standard6" dir="ltr">Garrett'ten hiç ses gelmedi.</p>

  <p class="Standard6" dir="ltr">-— Bunun mükemmel olmasını istedim, dedi Stendahl. Elindeki meşaleyi daha da yukarı kaldırdı ve Zillerini çıngırdat yavaşça dedi. Çanların sesi duyuldu. Şimdi bir kez daha söylüyorum eğer 'Tanrı Aşkına Montresor' dersen, belki dışarıya çıkmana ve serbest kalmana izin verebilirim.</p>

  <p class="Standard6" dir="ltr">Bir süre sessizlik oldu sonra adamın sesi duyuldu:</p>

  <p class="Standard6" dir="ltr">— Tanrı aşkına Montresor!</p>

  <p class="Standard6" dir="ltr">— Ah, dedi Stendahl ve gözlerini kapadı. En son tuğlayı da yerine sürdü ve harçla iyice sağlamlaştırdı. Huzur içinde yat, sevgili arkadaşım!</p>

  <p class="Standard6" dir="ltr">Aceleyle yeraltı odasından ayrıldı.</p>

  <p class="Standard6" dir="ltr">Yedi odanın yedisinde de, gece yarısı saatlerinin sesiyle belli olunca her şey durdu.</p>

  <p class="Standard6" dir="ltr">Ölüm belirdi.</p>

  <p class="Standard6" dir="ltr">Stendahl bir an için kapıda durup döndü ve geriye baktı. Sonra hızla koştu ve Ev'den çıkarak ileride onu beklemekle olan helikoptere doğru ilerledi.</p>

  <p class="Standard6" dir="ltr">— Hazır mıyız, Pikes?</p>

  <p class="Standard6" dir="ltr">— Hazırız!</p>

  <p class="Standard6" dir="ltr">— İşte başlıyor.</p>

  <p class="Standard6" dir="ltr">İkisi birlikte büyük Ev'e gülümseyerek baktılar. Sonra sanki bir deprem olmuşcasına bina ortasından çökmeye başladı. Bu büyüleyici manzarayı seyreden Stendahl, arkasından Pikes'in alçak sesle mırıldandığını işitti.</p>

  <p class="Standard6" dir="ltr">— ... çöken duvarların çıkardığı sesi duyunca kafam sarhoş gibi olmuştu. Sanki binlerce ırmak çağıl çağıl akıyor gibiydi. Sonra birden bire Usher Evi toprağa gömülüp yok oldu!..</p>

  <p class="Standard6" dir="ltr">Helikopter gölün üzerinde havalandı ve batıya doğru gözden kayboldu.</p>

  <p class="Standard6" dir="ltr"></p>
</body>
</html>
