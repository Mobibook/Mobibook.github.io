<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc14">1 Haziran 2003: HAVANIN ORTASINDAKİ YOL</h2>

  <p class="Standard6" dir="ltr"></p>

  <p class="Standard6" dir="ltr">— OLANLARI duydun mu?</p>

  <p class="Standard6" dir="ltr">— Ne olmuş?</p>

  <p class="Standard6" dir="ltr">— Zenciler, zenciler!</p>

  <p class="Standard6" dir="ltr">— Ee, ne olmuş?</p>

  <p class="Standard6" dir="ltr">— Terk ediyorlar, bırakıp gidiyorlar, kaçıyorlar, duymadın mı?</p>

  <p class="Standard6" dir="ltr">— Yaparlar, yaparlar.</p>

  <p class="Standard6" dir="ltr">— Ee, sonra?</p>

  <p class="Standard6" dir="ltr">— Buradaki, Güney'dekilerin hepsi!</p>

  <p class="Standard6" dir="ltr">— Yok canım.</p>

  <p class="Standard6" dir="ltr">— Evet!</p>

  <p class="Standard6" dir="ltr">— Görmeliyim şunu, inanmam. Nereye gidiyorlar? Afrika'ya mı?</p>

  <p class="Standard6" dir="ltr">Bir sessizlik.</p>

  <p class="Standard6" dir="ltr">— Mars'a!</p>

  <p class="Standard6" dir="ltr">— Mars gezegenine mi demek istiyorsun?</p>

  <p class="Standard6" dir="ltr">— Evet.</p>

  <p class="Standard6" dir="ltr">Adamlar nalbur dükkânının gölgesinde durdular. içlerinden biri elindeki pipoyu yakmaktan vazgeçti. Kimileri de sıcak öğle havasının tozlarına tükürdüler.</p>

  <p class="Standard6" dir="ltr">— Bırakıp gidemezler. Yapamazlar bunu.</p>

  <p class="Standard6" dir="ltr">— Yapıyorlar.</p>

  <p class="Standard6" dir="ltr">— Nereden duydun?</p>

  <p class="Standard6" dir="ltr">— Her yerde konuşuluyor. Ben buraya gelmeden az önce radyoda söylendi.</p>

  <p class="Standard6" dir="ltr">Tozlu heykeller gibi kımıldamadan kaldılar bir süre.</p>

  <p class="Standard6" dir="ltr">Nalbur dükkânının sahibi Samuel Teece, canı sıkkınmış gibi gülümsedi:</p>

  <p class="Standard6" dir="ltr">— Silly'ye ne oldu merak ediyorum. Bisikletimle gideli bir saat oldu. Bayan Bordman'ın yanından dönmedi henüz. Sanırım bu kara budala da Mars'a doğru pedal çeviriyor.</p>

  <p class="Standard6" dir="ltr">Adamlar kahkahalarla güldüler.</p>

  <p class="Standard6" dir="ltr">— Benim bisikletimi getirsin, o kadar. Malımın çalınmasını istemem, Tanrı korusun.</p>

  <p class="Standard6" dir="ltr">— Dinleyin!</p>

  <p class="Standard6" dir="ltr">Heyecanla dönüp bakarken birbirlerine çarptılar.</p>

  <p class="Standard6" dir="ltr">Caddenin ilerisinde, sanki bir ırmağın kıyısındaki seller yıkılmış da, kara ılık sular caddelere taşmış ve kasabanın içlerine kadar yayılmış gibiydi. Tozlu yollarda akan, gittikçe gittikçe kabaran bu sel; adamlar, kadınlar, kızlar, oğlanlar ,atlar ve köpeklerden oluşuyordu. Sesleri bir ırmağın gürültüsünü andırıyordu. Kara akıntı, günün parlaklığından keskin bir çizgiyle ayrılıyordu. Eski yatağını terk edip yeni bir yatağa akan sonsuz ve uzun bir ırmak gibi, fildişi gözler hep ileriye bakıyordu. Çok sayıda vergi mükellefi, bir hareket ve renk derecikleriyle bu ana ırmağın sularında; dededen kalına çalar saatler, tik taklı mutfak saatleri, kafeslerde tavuklar, ağlayan bebekler, başlarını yukarıya kaldırmış yüzen katırlar, sığırlar ve ani yolculuk için denk edilmiş yataklar, kutular ve meşe çerçeveleri içinde kara büyük baba resimleri vardı. Nalbur dükkânının önündeki adamlar, yıkılan bendin gediğini kapatmadaki geç kalmışlıklarına hayıflanarak, ellerinden bir şey gelmeksizin, sinirli av köpekleri gibi, akıp giden bu sele bakıyorlardı.</p>

  <p class="Standard6" dir="ltr">Samuel Teece buna inanamıyordu:</p>

  <p class="Standard6" dir="ltr">— Ne oluyor bu cehennemlik heriflere? Nereye bu yolculuk? Mars'a nasıl gidebilirler?</p>

  <p class="Standard6" dir="ltr">— Roketlerle, dedi Quartermain Dede.</p>

  <p class="Standard6" dir="ltr">— Lanetlik budalalar roketi nereden bulmuşlar?</p>

  <p class="Standard6" dir="ltr">---- Para biriktirmiş ve yaptırmışlar.</p>

  <p class="Standard6" dir="ltr">— Hiç duymadım.</p>

  <p class="Standard6" dir="ltr">— Bu Zenciler sır küpüdür. Yapımında kendileri çalışmışlar. Nerede yaptıkları bilinmiyor. Belki de Afrika' da!</p>

  <p class="Standard6" dir="ltr">— Bunlar böyle bir şey yapabilirler miydi? Nereden, kimden izin aldılar? diye sordu kuşkuyla Samuel Teece. Bir yandan da dükkânın önünde volta atıyordu. Yasalar yok mu?</p>

  <p class="Standard6" dir="ltr">— Sanki savaş açmışlar, dedi Quartermain Dede sakin bir sesle.</p>

  <p class="Standard6" dir="ltr">— Nerede yaparlar bu Tanrı'nın cezaları bu gizli çalışmalarını? Nerelere varır bu çevirdikleri dolap? diye haykırdı Teece.</p>

  <p class="Standard6" dir="ltr">— Kasabanın bütün Zencileri Leon Gölü'nün yanındaki düzlükte toplanıyorlar. Roketler bir saat içinde orada olacak ve onları toplayıp Mars'a götürecekmiş.</p>

  <p class="Standard6" dir="ltr">— Senin hatun buraya geliyor, Teece.</p>

  <p class="Standard6" dir="ltr">Adamlar aynı yöne başlarını çevirdiler.</p>

  <p class="Standard6" dir="ltr">En küçük bir esintinin bile olmadığı sıcaktan kavrulan yola baktıklarında, bir grup beyaz kadının geldiğini gördüler. Hepsinin yüzü sararmış, eski bir kâğıt parçası gibiydi. Kimileri surat asmış, kimileri de ağlamaklı bir durumdaydı. Hep birlikte kocalarını aramaya çıkmışlardı. Bir bölümü meyhanenin çarpma kapısına doğru yöneldi. Kimi bakkal dükkânına, kimi eczaneye, kimi de garaja girdiler. Bunlardan biri, Bayan Teece, nalbur dükkânının önüne geldi. Kısık gözlerini kocasının kızgın yüzüne dikti.</p>

  <p class="Standard6" dir="ltr">— Lucinda, Bey, Lucinda gidiyor. Eve gelmelisin!</p>

  <p class="Standard6" dir="ltr">— Hiçbir lânetlik Zenci için eve gelemem!</p>

  <p class="Standard6" dir="ltr">— Lucinda evi terk ediyor. Ben onsuz ne yaparım?</p>

  <p class="Standard6" dir="ltr">— Belki kendin alıp getirebilirsin. Onu durdurmak için önünde diz çökecek değilim ya!</p>

  <p class="Standard6" dir="ltr">— Fakat o ailemizin bir üyesi gibiydi!</p>

  <p class="Standard6" dir="ltr">— Bağırma! Bu Tanrı'nın cezaları için el âlemin içinde zırıldanmanı çekemem...</p>

  <p class="Standard6" dir="ltr">Karısının hıçkırıkları üzerine sustu. Kadının gözlerinden yaşlar akıyordu.</p>

  <p class="Standard6" dir="ltr">— Anlattım ona, «Lucinda» dedim, «kal, gitme ve ben senin ücretini arttırırım. istersen haftada iki gece de izinli olursun,» fakat ağzını açmadı! Onu hiç böyle görmemiştim. Ve dedim ki, «Beni seviyor musun, Lucinda?» ve o «evet» dedi, fakat gitmek zorunda okluğunu, çünkü her şeyinin buna bağlı olduğunu söyledi. Evi temizledi, tozunu aldı, yemeği hazırladı ve ardından salon kapısına doğru yürüdü ve... elindeki iki paketle orada durdu, birini ayağının yanına bıraktı ve elimi sıkıp dedi ki: «hoşça kalın, Bayan Teece.» Ve kapıdan çıkıp gitti. Hazırladığı yemek masanın üzerinde duruyordu. Üstelik akşam yemeğini de hazırlamıştı...</p>

  <p class="Standard6" dir="ltr">Samuel Teece onun sözünü kesti:</p>

  <p class="Standard6" dir="ltr">— Tanrı'nın cezaları. Bayan Teece, sen eve git. Otur, dinlen ve kendini toparla!</p>

  <p class="Standard6" dir="ltr">— Fakat, Bey...</p>

  <p class="Standard6" dir="ltr">Adam uzun adımlarla dükkâna girdi. Birkaç saniye sonra, elinde gümüş bir tabancayla çıktı.</p>

  <p class="Standard6" dir="ltr">Karısı gitmişti.</p>

  <p class="Standard6" dir="ltr">Kara ırmak, yapılar arasından uğuldayarak akışını sürdürüyordu. Ciddi, emin, gülmeyen, eu küçük bir taşkınlıkta bulunmayan, kararlı ve durmak bilmeyen bir akıştı bu.</p>

  <p class="Standard6" dir="ltr">Teece, alışap sandalyesinin kenarına oturdu:</p>

  <p class="Standard6" dir="ltr">— Eğer bunlardan biri bakıp da sırıtacak olursa, İsa hakkı için öldüreceğim onu!</p>

  <p class="Standard6" dir="ltr">Adamlar beklediler.</p>

  <p class="Standard6" dir="ltr">Irmak, bu düşsel öğle saatleri içinden akıp durdu.</p>

  <p class="Standard6" dir="ltr">— Kendi şalgamlarını kendin çapalamak zorunda kalacaksın gibi görünüyor, Sam, dedi Quartermain Dede.</p>

  <p class="Standard6" dir="ltr">— Beyazlar arasında fena bir nişancı sayılmam, dedi Teece, Quartermain Dede'ye bakmadan.</p>

  <p class="Standard6" dir="ltr">Quartermain Dede başını çevirdi ve çenesini, kapadı.</p>

  <ul class="calibre4">
    <li class="calibre5">
      <p class="Standard6" dir="ltr">Kıpırdama! diye bağırdı Samuel Teece. Fırladı ve uzun boylu bir Zencinin bindiği alın dizginlerini yakaladı.</p>
    </li>

    <li class="calibre5">
      <p class="Standard6" dir="ltr">Sen, Belter, in aşağı!</p>
    </li>
  </ul>

  <p class="Standard6" dir="ltr">— Peki, efendim.</p>

  <p class="Standard6" dir="ltr">Belter atın üzerinden aşağı kaydı. Teece onu yukarıdan bir bakışla süzdü:</p>

  <p class="Standard6" dir="ltr">— Söyle bakalım,ne yaptığını sanıyorsun?</p>

  <p class="Standard6" dir="ltr">— Şey... Bay Teece...</p>

  <p class="Standard6" dir="ltr">— Sanırım gidiyordun, hani şu şarkıdaki gibi -neydi onun sözleri? «Yol açın havanın ortasından,» öyleydi değil mi?</p>

  <p class="Standard6" dir="ltr">— Evet, efendim.</p>

  <p class="Standard6" dir="ltr">— Bana olan elli dolar borcunu hatırlıyor musun, Beller?</p>

  <p class="Standard6" dir="ltr">— Evet, efendim.</p>

  <p class="Standard6" dir="ltr">— Sıvışmaya mi çalışıyordun? Tanrı aşkına seni kırbaçlayacağım!</p>

  <p class="Standard6" dir="ltr">— Heyecandan, efendim, aklım başımdan gitmiş.</p>

  <p class="Standard6" dir="ltr">— Aklı başından gitmiş. (Teece nalbur dükkânının önündeki öteki adamlara göz kırptı) Tanrı'nın cezası, beyefendi, ne halt etmeye gittiğini biliyor musun bari?</p>

  <p class="Standard6" dir="ltr">— Hayır, efendim.</p>

  <p class="Standard6" dir="ltr">— Şu elli papel sorununu çözmezsen burada kalırsın, bilmiş ol. Seni bırakırsam bana da Samuel Teece demesinler... Döndü ve gölgede pinekleyen arkadaşlarına sırıttı.</p>

  <p class="Standard6" dir="ltr">Beller, kendinin zorla koparılmış olduğu, dükkânlar arasından, tekerlekler üzerinde, atlar ve kirli ayakkabılar içinde akan kara ırmağa baktı. Titremeye başladı:</p>

  <p class="Standard6" dir="ltr">— Bırakın gideyim, Bay Teece. Oradan parayı gönderirim, söz veriyorum!</p>

  <p class="Standard6" dir="ltr">— Dinle, Belter.</p>

  <p class="Standard6" dir="ltr">Teece adamı pantolon askılarından yakaladı. Tanrı'yı gösterir gibi göğe diktiği kemikli parmağını sallayıp, hor gören bir tavırla:</p>

  <p class="Standard6" dir="ltr">— Belter, sen varsın ya sen, uçarsın, uçarsın da, hani şu dördüncü roket, Haziran roketi gibi uçarsın. Bummm! Senin cürufların bütün uzaya dağılır. 0 akılsız herifler, o bilginler hiçbir şey bilmez, hepinizi öldürürler!</p>

  <p class="Standard6" dir="ltr">— Umurumda değil!</p>

  <p class="Standard6" dir="ltr">— Bunları anlattığıma sevin. Sen yukarıda, Mars gezegeninde ne olduğunu biliyor musun? Adam yiyen mantarlar gibi iri gözlü canavarlar var orada! On sent verip bir dergi alırsan resimlerini bile görürsün! Tamam mı? O canavarlar var ya, yakaladılar mı kemiklerini un ufak ederler!</p>

  <p class="Standard6" dir="ltr">— Umurumda değil, bana ne, dert etmem.</p>

  <p class="Standard6" dir="ltr">Belter, yanından tören geçişiyle uzaklaşan kalabalığa Laktı. Kara alnından ter damlaları süzülüyordu. Yıkılmıştı.</p>

  <p class="Standard6" dir="ltr">— Ve öyle soğuk ki oraları; soluyacak hava da yok. sudan çıkmış balığa dönersin, çırpına çırpına ölürsün. Beğendin mi?</p>

  <p class="Standard6" dir="ltr">— Birçoğu hoşuma gitmedi doğrusu, efendim. Lütfen, bırakın beni gideyim. Geç kalıyorum!</p>

  <p class="Standard6" dir="ltr">— Gitmene karar verirsem seni bırakırım. Burada seninle kibar beyefendiler gibi konuşacağız, ta ki ben gidebilirsin diyene kadar. Benim ne belalı herif olduğumu bilirsin. Sen bu yolculuğa çıkmak istiyorsun, öyle mi? Peki, beyefendi, 'Havanın ortasından yol aç' kendine ve cehennem ol git. Ancak bana olan şu elli papel borcunu öde! Sana iki ay daha süre tanıyorum.</p>

  <p class="Standard6" dir="ltr">— Fakat borcum için burada kalırsam roketi kaçırırım, efendim!</p>

  <p class="Standard6" dir="ltr">Teece yüzüne üzgün bir ifade vermeye çalıştı:</p>

  <p class="Standard6" dir="ltr">— Ayıp değil mi şimdi bu dediğin?</p>

  <p class="Standard6" dir="ltr">— Size atımı veririm, efendim.</p>

  <p class="Standard6" dir="ltr">— At yasal bir borç ödeme önerisi olamaz. Ben paramı alasıya hiçbir yere kımıldayamazsın, diye söylenen Teece sinsice güldü. Neşesi yerine gelmişti.</p>

  <p class="Standard6" dir="ltr">Bütün bu konuşanlara kulak kabartan az sayıda bir siyah insan öbeği toplanmıştı. Donakalan Belter başını önüne eğdi, şiddetle ürperdi. Yaşlı bir adam ağır adımlarla öne çıktı:</p>

  <p class="Standard6" dir="ltr">— Bayım!</p>

  <p class="Standard6" dir="ltr">Teece hızla dönüp baktı:</p>

  <p class="Standard6" dir="ltr">— Ne?</p>

  <p class="Standard6" dir="ltr">— Bu adamın size olan borcu ne kadar, bayım?</p>

  <p class="Standard6" dir="ltr">— Senin üstüne vazife değil.</p>

  <p class="Standard6" dir="ltr">Yaşlı adam Belter'e baktı:</p>

  <p class="Standard6" dir="ltr">— Ne kadar, evlat?</p>

  <p class="Standard6" dir="ltr">— Elli dolar.</p>

  <p class="Standard6" dir="ltr">Yaşlı adam çevresindekilere kara ellerini uzattı:</p>

  <p class="Standard6" dir="ltr">— Yirmi beş dolar hazır. Herkes ikişer dolar versin. Çabuk olun. Düşünecek zamanımız yok!</p>

  <p class="Standard6" dir="ltr">— Şimdi de böyle bir numara ha! diye bağırdı Teece.</p>

  <p class="Standard6" dir="ltr">Paralar toplandı. Yaşlı adam kasketine doldurduğu paraları parmağıyla saydı. Kasketi Belter'e uzattı:</p>

  <p class="Standard6" dir="ltr">— Evlât, roketi kaçırmayasın, dedi.</p>

  <p class="Standard6" dir="ltr">Kaskete bakan Beller gülümsedi:</p>

  <p class="Standard6" dir="ltr">— Hayır efendim, kaçıracağımı sanmam.</p>

  <p class="Standard6" dir="ltr">Teece haykırdı:</p>

  <p class="Standard6" dir="ltr">— Parayı onlara geri ver!</p>

  <p class="Standard6" dir="ltr">Belter saygılı bir tavırla başını eğerek selam verdi ve avucuna doldurduğu parayı Teece'ye uzattı. Teece parayı almaya yanaşmayınca, ayaklarının dibine, tozların içine bıraktı:</p>

  <p class="Standard6" dir="ltr">— Paranız burada, efendim, dedi. iyi kalpliliğinize teşekkür ederim.</p>

  <p class="Standard6" dir="ltr">Atının dizginlerini çekip aldı, bindi ve o güne kadar görmediği yaşlı adama teşekkür edip uzaklaştı.</p>

  <p class="Standard6" dir="ltr">— Orospu çocuğu, diye söylendi Teece dişlerinin arasından. Güneş altında parıldayan yola gözlerini dikti. Orospu çocuğu.</p>

  <p class="Standard6" dir="ltr">— Paraları topla, Samuel, dedi orada bulunanlardan biri.</p>

  <p class="Standard6" dir="ltr">Uzun zamandır ilk kez böyle bir olay oluyordu. Küçük beyaz oğlanlar yalınayak koşuşarak haber taşıdılar.</p>

  <p class="Standard6" dir="ltr">— Hep birbirlerine yardım ettiler! Böyle yapıp hepsi özgür oldular! Zengin biri yoksul birine iki yüz papel verdi. On papeller, beş papeller, bir sürü para topladılar, hepsi, herkes!</p>

  <p class="Standard6" dir="ltr">Beyaz adamlar somurtup oturdular. Yüzlerinde patlayan rüzgâr, kum ve sıcaktan ötürü gözlerini yumdular.</p>

  <p class="Standard6" dir="ltr">Öfkenin en yoğunu Samuel Teece'de idi. Nalbur dükkânını kapattı, ateş saçan gözlerle arkadaşlarına baktıktan sonra topluluktan uzaklaştı. Elinde tüfeğini sallıyordu. Kısa bir süre sonra, bir şeyler yapmaya karar vermiş olacak ki, ona bakan Zencilere bağırmaya başladı. «Bang! Bakın uzayda roket var!» Sesi her taraftan duyuluyordu. «Bang! Tanrı aşkına!» Kara başlar kımıldamadı ve duymamazlıktan geldiler. Fakat gözlerinin akı sinirden kaydı ve göz bebekleri yuvalarında dönmeye başladı. «Bomm! Bütün roketler düşecek! Öleceksiniz! Bank! Hey büyük Tanrım! Bu yaşlı topraklarda koruyuculuğun altında yaşamaktan memnunum. Şu eski şarkıda olduğu gibi; daha çok gökyüzü, daha az toprak! Ha, ha, ha!»</p>

  <p class="Standard6" dir="ltr">Atlar tozutarak ayaklarıyla yeri eşelediler. Eskimiş yaylar üzerindeki arabalar gıcırdadı.</p>

  <p class="Standard6" dir="ltr">Sıcakta bir tek onun sesi duyuluyordu:</p>

  <p class="Standard6" dir="ltr">— Küt! Bütün Zenciler uzay boşluğuna! Meteorlar çarpıp parçalayacak! Hay Güzel Tanrım! Uzay meteor dolu! Biliyor muydunuz bunu? Roketleri ördek avlar gibi avlıyorlar. Hepiniz öleceksiniz, uzayda, Dünya'nın çevresinde sonsuza kadar yüzeceksiniz. Tanrım! Kulaklarınızı açın, size söylüyorum!</p>

  <p class="Standard6" dir="ltr">Sessizlik çöktü. Irmak ağır ağır akıyordu.</p>

  <p class="Standard6" dir="ltr">Kabaran ırmak duruldu. iki saat geçmişti. Sular çekildi. Sonunda tümüyle kurudu ve kasaba sessizliğe gömüldü. Ağaçların, vitrin camlarının, gölgelerde pinekleyen adamların her yanları toza batmıştı.</p>

  <p class="Standard6" dir="ltr">Dükkânın önündeki adamlar kulak kesildiler.</p>

  <p class="Standard6" dir="ltr">Fakat hiçbir şey duymadılar. Düşünceleri geçmişe uzandı: Yeşil çayırlar üzerinde, sabahın erken saatlerinde her yer, her günkü gürültülerle doldu. Taze şarapla tıka basa dolu kulübelerden neşeli sesler yükseliyor, mimoza dallarının altından tatlı gülüşler duyuluyor, küçük Zenci çocuklar derelerin berrak sularına dalıyor, çayırlarda yuvarlanıyorlardı.</p>

  <p class="Standard6" dir="ltr">Oysa şimdi, sanki büyük bir fırtına tüm sesleri silip süpürmüştü. Açık bırakılan kafes kapılarının biteviye gıcırtıları ve terk edilmiş arabaların havada sessizce dönen tekerleklerinin sesiydi tek duyulan. Irmaklarda yıkanan kayaların üstü boş ve melon şapkalı yamakların terkettiği ambarlarda örümcekler yeni ağlarını örmeye başladılar, çatıları tozlar kapladı. Şurada, burada, telaşla ayrılanların unuttukları ateşin dumanları tütüyordu.</p>

  <p class="Standard6" dir="ltr">Nalbur dükkânının önündeki adamlar gözlerini kırpmaksızın oturdular.</p>

  <p class="Standard6" dir="ltr">— Ne diye çekip gittiler anlamıyorum. Oysa gün geçtikçe daha çok haklar elde etmişlerdi. Daha ne istiyorlardı? Kişi başına ödenen vergi bu yörede kalkmıştı; linci yasaklayan yasa çıkmıştı; eşit haklar elde etmişlerdi; peki daha 11e islerler? Beyaz adamlar gibi çok para kazanma hakları da vardı, fakat yine de oraya gidiyorlar.</p>

  <p class="Standard6" dir="ltr">Boş caddenin baş tarafında bir bisikletli belirdi.</p>

  <p class="Standard6" dir="ltr">— Hey Teece! Senin Silly buraya geliyor!</p>

  <p class="Standard6" dir="ltr">Bisikletli dükkânın önüne geldi. Uzun kol ve bacaklarıyla, başını çevreleyen melon şapkasıyla, on yedi yaşlarında kara bir oğlandı bu. Samuel Teece ona bakıp gülümsedi.</p>

  <p class="Standard6" dir="ltr">— Demek suçluluk duydun ve geri döndün, dedi Teece .</p>

  <p class="Standard6" dir="ltr">— Hayır, efendim, bisikleti getirdim.</p>

  <p class="Standard6" dir="ltr">— Ne oldu, rokete binemedin mi?</p>

  <p class="Standard6" dir="ltr">— Öyle değil, efendim.</p>

  <p class="Standard6" dir="ltr">— Nasıl olduğunu anlatma. Malımı çalmak için gitmediğin anlaşılıyor! (Oğlanın eline bir bez verdi) Haydi, temizliğe başla!</p>

  <p class="Standard6" dir="ltr">Oğlan gözlerini kırpıştırdı:</p>

  <p class="Standard6" dir="ltr">— Özür dilerim ama.</p>

  <p class="Standard6" dir="ltr">— Ne dediğimi duydun. işimiz çok. Natchez'den bir kutu çivi gelecek...</p>

  <p class="Standard6" dir="ltr">— Bay Teece.</p>

  <p class="Standard6" dir="ltr">— Ve bir kutu çekici yerlerine dizele.</p>

  <p class="Standard6" dir="ltr">— Bay Teece, efendim!</p>

  <p class="Standard6" dir="ltr">Teece sertçe baktı:</p>

  <p class="Standard6" dir="ltr">— Sen hâlâ burada mısın?</p>

  <p class="Standard6" dir="ltr">— Bay Teece, benim buradan ayrılmak istediğimi duydunuz umarım, dedi çocuk özür diler gibi.</p>

  <p class="Standard6" dir="ltr">—- Hayır, hiçbir yere gitmiyorsun. Yarın da, öbür gün de, daha öbür gün de, dedi hiddetle Teece.</p>

  <p class="Standard6" dir="ltr">— Korkarım ki gitmek zorundayım, efendim.</p>

  <p class="Standard6" dir="ltr">— Gidemezsin. Gel buraya, bak ne göstereceğim. Oğlan yanına geldiğinde bir kâğıt uzatarak: Bunu hatırladın mı? diye sordu.</p>

  <p class="Standard6" dir="ltr">— Neyi efendim?</p>

  <p class="Standard6" dir="ltr">— Bu senin çalışma sözleşmen. Hani imzalamıştın. işte şuradaki X işareti. Gördün mü? Şimdi bana cevabını ver.</p>

  <p class="Standard6" dir="ltr">— Bunu ben imzalamadım, Bay Teece. (Çocuk korkudan titremeye başladı) X işaretini herkes atabilir, bu benim imzam değil.</p>

  <p class="Standard6" dir="ltr">— Dinle beni aptal çocuk. Bu bir sözleşme ve üzerinde şöyle yazıyor: 15 Temmuz 2001'den başlamak üzere, iki yıl süreyle Bay Samuel Teece'in yanında çalışacağım. Eğer işten ayrılmak istersem, bunu dört hafta önceden bildireceğim ve yerime biri alınıncaya kadar çalışmamı sürdüreceğim. Gördün mü? (Teece kâğıdı katladı, gözleri parlıyordu) Eğer sorun çıkarırsan seni mahkemeye veririm.</p>

  <p class="Standard6" dir="ltr">— Bunu yapmamalısınız. (Çocuğun gözlerinden yaşlar dökülmeye başlamıştı) Eğer bugün gidemezsem, hiç gidemem !</p>

  <p class="Standard6" dir="ltr">— Neler hissettiğini anlıyorum Silly; evet, sana kanımız ısındı, bunu bilirsin. Sana iyi davranacağız ve iyi yemekler vereceğiz oğlum. Şimdi doğru içeri git ve işine başla. Bütün olup bitenleri unut. Saçma bunlar. Teece gülümsedi ve oğlanın sırtını sıvazladı.</p>

  <p class="Standard6" dir="ltr">Oğlan başını çevirdi ve yaşlı adama baktı. Gözyaşları görüşünü engelliyordu. «Belki... belki de bu baylardan biri... » Orada bulunan adamlardan bazıları dönüp önce oğlana sonra da Teece'ye baktılar.</p>

  <p class="Standard6" dir="ltr">— Senin yerini bir beyazın alabileceğini mi söylemek istiyorsun? dedi Teece soğuk bir sesle.</p>

  <p class="Standard6" dir="ltr">Quartermain Dede ellerini dizinden çekti, düşünceli düşünceli uzaklara baktı:</p>

  <p class="Standard6" dir="ltr">— Teece, bana ne dersin? diye sordu.</p>

  <p class="Standard6" dir="ltr">— Neye?</p>

  <p class="Standard6" dir="ltr">— Silly"nin yerini almama.</p>

  <p class="Standard6" dir="ltr">Bir sessizlik oldu. Teece uyarırcasına:</p>

  <p class="Standard6" dir="ltr">— Quartermain Dede! dedi.</p>

  <p class="Standard6" dir="ltr">— Bırak oğlancığı gitsin. Dükkânı ben temizlerim!</p>

  <p class="Standard6" dir="ltr">— Gerçek mi söylüyorsunuz? Gerçekten yapacak mısınız? diye söylenen çocuk Quartermain Dede'nin yanına koştu. Gözyaşlarının arasından gülümsemeye çalışıyordu.</p>

  <p class="Standard6" dir="ltr">— Tabii.</p>

  <p class="Standard6" dir="ltr">— Dede, dedi Teece. Şu işin içine burnunu sokmasan iyi olur!</p>

  <p class="Standard6" dir="ltr">— Çocuğa izin ver, Teece!</p>

  <p class="Standard6" dir="ltr">Teece oğlana doğru yürüdü ve onu kolundan yakaladı:</p>

  <p class="Standard6" dir="ltr">— O benim. Bugün karanlık bastırıncaya kadar onu arka odaya kilitleyeceğim.</p>

  <p class="Standard6" dir="ltr">— Yapmayın, Bay Teece!</p>

  <p class="Standard6" dir="ltr">Oğlancağız yeniden ağlamaya başladı. Hıçkırıklar dükkânın dışına taşmıştı. O sırada caddenin karşısında eski bir Ford durdu, içinde Zenciler vardı:</p>

  <p class="Standard6" dir="ltr">— İşte ailem de geldi. Bay Teece, lütfen, lütfen, ne olursunuz?</p>

  <p class="Standard6" dir="ltr">— Teece, dedi dükkândaki adamlardan biri. Bırak gitsin.</p>

  <p class="Standard6" dir="ltr">Öteki adamlar da söze karıştı.</p>

  <p class="Standard6" dir="ltr">— Teece, uzatma şu meseleyi, bırak oğlanı, gitsin!</p>

  <p class="Standard6" dir="ltr">Tcece elini silahına attı. Adamların ona bakışını gördü. Elini silahından çekti ve oğlanın kolunu bıraktı. «Pekâlâ. Defol. (Döndü ve dükkânın arkasına doğru yürüdü. Bir yandan da söyleniyordu) «Fakat dükkânımda çerçöp bırakmamalısın. »</p>

  <p class="Standard6" dir="ltr">— Bırakmam, efendim!</p>

  <p class="Standard6" dir="ltr">— Kendi barakan da dahil her yeri iyice temizle. Gereksiz şeyleri yak.</p>

  <p class="Standard6" dir="ltr">Silly baş salladı:</p>

  <p class="Standard6" dir="ltr">— Onları yanıma alacağım.</p>

  <p class="Standard6" dir="ltr">— Onları şu Tanrı'nın cezası rokete alacaklarını sanmam.</p>

  <p class="Standard6" dir="ltr">— Yanıma alacağını, diye üsteledi çocuk yumuşak bir sesle.</p>

  <p class="Standard6" dir="ltr">Hızla koşarak dükkâna daldı. Bir süre sonra içeriden süpürge sesleri geliyordu. Çok geçmeden kollarında eski eşyalarıyla çıktı. Eski Ford yaklaştı ve Silly kapıyı açıp arabaya girdi. Kapının önüne dikilmiş olan Teece, alaycı bir gülümsemeyle: «Orada ne yapacaksın?» diye takıldı.</p>

  <p class="Standard6" dir="ltr">— Yeni bir hayata başlayacağım. Kendime ait bir nalbur dükkânım olacak, diye karşılık verdi Silly.</p>

  <p class="Standard6" dir="ltr">— Tanrı cezanı versin! Benden ticareti öğrendin, orada onu kullanacaksın!</p>

  <p class="Standard6" dir="ltr">— Hayır, efendim. Günün birinde böyle olacağını düşünmemiştim. Fakat oldu.</p>

  <p class="Standard6" dir="ltr">— Herhalde roketlerinize isimler bulmuşsunuzdur, değil mi?</p>

  <p class="Standard6" dir="ltr">Arabadakiler saate baktılar:</p>

  <p class="Standard6" dir="ltr">— Evet, efendim.</p>

  <p class="Standard6" dir="ltr">— Elijah ve Chariot gibi, Büyük Tekerlek ve Küçük Tekerlek, Kader, Umut ve Mutluluk gibi, değil mi?</p>

  <p class="Standard6" dir="ltr">— Gemiler için de isimler bulduk, Bay Teece.</p>

  <p class="Standard6" dir="ltr">— Tanrı'nın oğlu, Kutsal Yerler gibi şeyler mi?</p>

  <p class="Standard6" dir="ltr">— Gitmemiz gerekiyor, Bay Teece.</p>

  <p class="Standard6" dir="ltr">Teece güldü:</p>

  <p class="Standard6" dir="ltr">— Neden cevap vermiyorsun? En iyisi Swing Low ve Tatlı Chariot adları bence. Ne dersin?</p>

  <p class="Standard6" dir="ltr">Araba çalıştı.</p>

  <p class="Standard6" dir="ltr">— Hoşça kalın, Bay Teece.</p>

  <p class="Standard6" dir="ltr">— Böyle bir ad size çok yaraşır.</p>

  <p class="Standard6" dir="ltr">— Hoşça kalın bayım.</p>

  <p class="Standard6" dir="ltr">— Ha, ha, ha. Şu adını koyduğun rokete bin ve cehenneme git. Ha, ha, ha. Başka yapacak neyin var ki? diye bağırdı arkalarından.</p>

  <p class="Standard6" dir="ltr">Araba tozu dumana katarak uzaklaşmaya başladığında, oğlan yarı beline kadar pencereden sarkarak ve elini ağzına siper ederek son kez Teece'ye bağırdı:</p>

  <p class="Standard6" dir="ltr">— Bay Teece, Bay Teece, bundan sonra geceleri ne yapacaksınız, Bay Teece?</p>

  <p class="Standard6" dir="ltr">Bir sessizlik oldu. Araba uzaklaşmıştı:</p>

  <p class="Standard6" dir="ltr">— Ne demek istedi bu Tanrı'nın cezası? diye kendi kendine söylendi Teece. Geceleri ne yapacak mışım?</p>

  <p class="Standard6" dir="ltr">Arabanın arkasından kalkan toza baktı ve birden oğlanın ne demek istediğini anladı.</p>

  <p class="Standard6" dir="ltr">Yıllardır, zaman zaman evini basan adamları, yüreğinin on yaşındaki bir çocuk gibi gümbürdeyişini hatırladı.</p>

  <p class="Standard6" dir="ltr">— Orospu çocuğu, bunları mı hatırlatmak istedi? dedi kendi kendine ve bağırmaya başladı. Geri gel, piçkurusu! Geceleri ne yapacak mışım? Neden bu alçak, küstah çocuk...</p>

  <p class="Standard6" dir="ltr">Tabancasını çekti. Dolu olup olmadığına baktı.</p>

  <p class="Standard6" dir="ltr">— Ne yapıyorsun, Sam? diye sordular.</p>

  <p class="Standard6" dir="ltr">— Şu orospu çocuğunu öldüreceğim.</p>

  <p class="Standard6" dir="ltr">— Öfkelenmemelisin, dedi Quartermain Dede.</p>

  <p class="Standard6" dir="ltr">Fakat Samuel Teece dükkânın arka tarafına dolandı ve</p>

  <p class="Standard6" dir="ltr">ardından üstü açık arabasıyla göründü:</p>

  <p class="Standard6" dir="ltr">— Benimle gelecek kimse var mı?</p>

  <p class="Standard6" dir="ltr">— Bir gezinti olur, diyen Quartermain Dede arabaya bindi.</p>

  <p class="Standard6" dir="ltr">— Başka?</p>

  <p class="Standard6" dir="ltr">Hiç kimse karşılık vermedi.</p>

  <p class="Standard6" dir="ltr">Quartermain Dede kapıyı kapattı. Samuel Teece ortalığı tozutarak kalktı ve hızla uzaklaştı. Yol boyunca pek konuşmadılar. Bir süre sonra bir kavşakta durdular:</p>

  <p class="Standard6" dir="ltr">— Hangi yoldan gitmiş olabilirler, Dede? diye sordu Teece.</p>

  <p class="Standard6" dir="ltr">Quartermain Dede:</p>

  <p class="Standard6" dir="ltr">— Tam karşımızdaki, diye işaret etti.</p>

  <p class="Standard6" dir="ltr">Yollarına devam ettiler. Yaz sıcağı ortalığı kavuruyordu. Yol bomboştu. Birden ileride gözlerine bir şey ilişti. Teece arabayı yavaşlattı, eğildi ve gözlerini kısarak baktı.</p>

  <p class="Standard6" dir="ltr">— Tanrı cezalarını versin, Dede, şu piçlerin yaptıklarına bak!</p>

  <p class="Standard6" dir="ltr">— Ne olmuş, dedi Quartermain Dede gösterilen yöne bakarken.</p>

  <p class="Standard6" dir="ltr">Yola bir yığın eşya yığılmıştı. Karton kutular, oyuncaklar, yataklar, teneke kutular, cam kırıkları, boncuklar, şapkalar, tabaklar, sabunlar, evlerde kullanılan hemen hemen her şey... Fakat onlar etrafa saçılmamıştı. Sanki bir dekor oluştururcasına düzenli yığılmıştı. Tozlu yolun iki yanma sıralamışlardı.</p>

  <p class="Standard6" dir="ltr">— Bunları yakacaklarını söylememişler miydi? diye bağırdı Teece. Hayır. Söylediğimiz gibi yakmadılar. Yanlarına aldılar ve buraya bırakıp gittiler. Şu Zenciler amma da şımarıkmışlar meğer!</p>

  <p class="Standard6" dir="ltr">Kâğıtların, kavanozların, kutuların arasından geçerken, «Tanrı cezalarını versin, her yere bırakmışlar!» diye söyleniyordu.</p>

  <p class="Standard6" dir="ltr">Bir süre daha yol aldıktan sonra durdu, arabadan indi ve sonu görünmeyen yola bakarak:</p>

  <p class="Standard6" dir="ltr">—— Orospu çocuğu! diye homurdandı. Onları asla yakalayamayacağız!</p>

  <p class="Standard6" dir="ltr">Bir saat kadar sonra Teece ve Quartermain Dede yorgun argın nalbur dükkânına geri döndüler. Kapının önündeki adamlar bıraktıkları gibi oturuyor, gökyüzünü seyrediyorlardı. Teece oturup da, ayaklarını sıkan ayakkabılarını çıkardığında biri «Bak!» diye bağırdı.</p>

  <p class="Standard6" dir="ltr">— Eğer bakarsam Tanrı beni kahretsin, dedi Teece.</p>

  <p class="Standard6" dir="ltr">Fakat ötekiler baktı. Ve uzakta, gökyüzünde yükselmekle olan altın makaraları gördüler. Arkalarında bıraktıkları alevlerle gözden kayboldular.</p>

  <p class="Standard6" dir="ltr">Pamuk tarlalarında kar bulutlarını andıran öbekler arasından rüzgâr hafif hafif esiyordu. Dalia ötelerde tembel kediler gibi uzanmış sırtı tekir karpuzlar görünüyordu.</p>

  <p class="Standard6" dir="ltr">Dükkânın önünde oturan adamlar birbirlerine baktılar. Sonra bakışları dükkân raflarına dizilmiş sarı halatlara, kementlere, karton kutular içinde parlayan tabancalara, uzun siyah tüfeklere kaydı. Oturanlardan biri ağzına bir saman çöpü aldı. Bir başkası da tozlar üzerine bir şekil çizdi.</p>

  <p class="Standard6" dir="ltr">Sonunda ayağa kalkan Samuel Teece çevresine bakındı ve şöyle dedi:</p>

  <p class="Standard6" dir="ltr">— Son söylediğini duydunuz mu? Ne hoştu, Tanrım Bana «Bayım» dedi!..</p>

  <p class="Standard6" dir="ltr"></p>
</body>
</html>
