<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc22">ARALIK 2005: ISSIZ KASABALAR</h2>

  <p class="Standard6" dir="ltr"></p>

  <p class="Standard6" dir="ltr">ÖLÜ MARS denizinin kenarında küçük, beyaz bir kasaba vardı. Kasaba boştu, içinde kimse yoktu. Bütün dükkânların ışıkları yanıp durmuştu. Dükkânların kapıları, sanki içinden insanlar koşarak çıkmışlar ve kilitlemeyi unutmuşlar gibi ardına kadar açıktı.</p>

  <p class="Standard6" dir="ltr">Kasaba ölüydü. Yatakları boş ve soğuktu. Duyulan tek ses elektrik batlarının ve dinamolarının sesiydi. Banyoların unutulan musluklarından akan sular odalara dolmuş, oralardan da geçerek kapıların önlerine akmaya başlamıştı.</p>

  <p class="Standard6" dir="ltr">Kasabanın öte yakasında bir roket limanı vardı. Son roketin Dünya'ya gitmek üzere hareket ederken çıkardığı kokuyu hâlâ duymak mümkündü. Eğer büyük teleskobun başına geçip de onu Dünya'nın üzerine odaklarsanız, orada büyük savaşın sürmekte olduğunu anlardınız. Belki New York'un infilak edip yerle bir olduğunu, Londra'nın ise üzerinde hiç alışılmamış başka bir sis tabakasının bulunduğunu da görebilirdiniz. Belki o zaman bu küçük Mars kasabasının neden boş olduğunu daha iyi anlardınız. Ne kadar da çabuk boşalıvermişti? Hiç kimse dükkânının ya da evinin kapısına «SATILIK» levhası asmaya bile vakit bulamamıştı. Şu Dünya'daki savaş çok kötü olmalıydı...</p>

  <p class="Standard6" dir="ltr">İşte bu terk edilmiş kasabanın boş sokaklarından birine uzun boylu zayıf bir adam geldi. Koyu renkli gözleri derin yalnızlığı yansıtıyordu. Elini cebine soktu, kalan birkaç metal paranın şıngırtısını duydu. Bunlardan biri yere düştüyse de adam gülerek uzaklaştı ve eğilip almak gereği duymadı. Her yana parlak metal paralar saçılmıştı.</p>

  <p class="Standard6" dir="ltr">Adı Walter Gripp'ti. Mavi Mara tepelerinde bir altın ayırma madeni ve bir de kulübesi vardı aynı yerde. İki haftada bir kasabaya iner, sakin ve zeki bir kadın bulup evlenirim düşüncesiyle bakınırdı. Yıllardan beri de, yalnız ve hayal kırıklığına uğramış olarak evine geri dönerdi. Bu hafta da güzelce giyinip kasabaya indiğinde her tarafın bomboş olduğunu gördü. Önce bir sandviççiye gidip karnını doyurdu. Sonra kendine yeni bir pantolon, yeni bir ceket ve yeni bir şapka aldı. Paraya ihtiyacı yoktu. İstediğini istediği yerden alabiliyordu. Orada bulduğu gazete parçalarından olup biteni öğrenmişti. Kasabada ona on yıl yetecek kadar et, sebze, ekmek vs. vardı. Dünyalılar geriye dönünceye -eğer dönerlerse tabii- kadar ona yetecek yiyecek vardı. Oraya buraya atılmış paralardan birini alarak müzik kutusuna attı ve bir müzik sesi duyuldu. Bir süre bunu dinleyen Walter , akşam olduğunda yine karnını bir güzel doyurup, Mars bulvarındaki bir evde yattı. Ertesi gün kalktığında sıcak bir banyo alıp, karnını doyurduktan sonra sinemaya gidip, kendisi için bir film göstermek istedi.</p>

  <p class="Standard6" dir="ltr">— Neden, diye söyleniyordu bir yandan kendi kendine. Neden ben hep yalnızım?</p>

  <p class="Standard6" dir="ltr">Sinema bomboştu. Walter dayanamadı ve titremeye başladı. Bunun üzerine fırlayarak sinemadan çıktı. Caddenin ortasında durmuş, dağdaki kendi kulübesine dönmeye karar verdiği sırada bir telefon sesi duydu.</p>

  <p class="Standard6" dir="ltr">Dinledi.</p>

  <p class="Standard6" dir="ltr">— Birinin evinde telefon çalıyor, dedi.</p>

  <p class="Standard6" dir="ltr">Kararsız kaldı bir süre.</p>

  <p class="Standard6" dir="ltr">— Biri şu telefona cevap vermeli dedi.</p>

  <p class="Standard6" dir="ltr">Hiç kimseden ses çıkmıyordu.</p>

  <p class="Standard6" dir="ltr">— Tanrım! diye bağırdı. Yine mi ben? Acaba nerede? Hangi ev? İşte şu olmalı:</p>

  <p class="Standard6" dir="ltr">Hızla eve doğru koştu, merdivenleri çıktı ve karanlık bir hole girdi.</p>

  <p class="Standard6" dir="ltr">Ahizeye doğru koştu, kaldırdı ve:</p>

  <p class="Standard6" dir="ltr">— Alo! diye bağırdı.</p>

  <p class="Standard6" dir="ltr">Bızzzzzzzzzzzz</p>

  <p class="Standard6" dir="ltr">— Alo! Alo!</p>

  <p class="Standard6" dir="ltr">Karşı tarafta telefon kapandı.</p>

  <p class="Standard6" dir="ltr">— Alo! diye bir kez daha bağırdı ve sonra telefona: «Aptallar, budalalar!» diye söylendi ve telefonu kapattı. Bu arada «Sen neden gelip de açtın, şaşkın, budala!» diye de kendi kendine kızmaya başladı. «Haydi bakalım!» diyordu. «Bir daha çal bakalım, ben sana gösteririm.»</p>

  <p class="Standard6" dir="ltr">Mars'la başkalarının da bulunabileceğini asla düşünmemişti. Bütün hafta boyunca dolaşmış ama bir tek kişiye bile rastlamamıştı. Burası gibi bütün diğer kasabaların da boş olduğunu sanıyordu.</p>

  <p class="Standard6" dir="ltr">Şimdi ise şu küçük telefona bakarak şaşırmıştı. Telefon sistemi Mars'taki bütün kasabalara bağlıydı. Acaba otuz Mars kasabasından hangisinden aramışlardı?</p>

  <p class="Standard6" dir="ltr">Bilmiyordu.</p>

  <p class="Standard6" dir="ltr">Bekledi. Etrafına bakınmaya başladı. Oraya buraya saçılmış eşyaları inceledi. Telefondan bir ses çıkmadı. «Belki de telefonun öbür tarafında kimse yoktu, yalnızca rüzgârın etkisiyle kutuplardan biri kopmuş ve telefon kendiliğinden çalmıştı.»</p>

  <p class="Standard6" dir="ltr">İyi ama duyduğu kapatma, tık! sesi neydi peki? Onu duyduğundan emindi. Bu da birinin, çok uzaklardan birinin telefonu kapattığı anlamına gelmez mi?</p>

  <p class="Standard6" dir="ltr">Gecenin kalan zamanını o holde geçirdi. «Yalnız telefondan ötürü değil,» dedi kendi kendine. «Yapacak başka bir şeyim de yok da ondan.»</p>

  <p class="Standard6" dir="ltr">Saatinin tik taklarını dinlemeye başladı.</p>

  <p class="Standard6" dir="ltr">«Bir daha aramayacak,» diyordu. «Cevap vermeyecek bir telefonu neden açsın. Mutlaka şu anda başka bir yeri arıyordur. Oysa ben burada oturmuş,» sustu. Birden sanki arayanın kadın olduğundan eminmiş gibi hep bir kadın sesi beklediğini fark ederek şaşırdı. Güldü. «Neden hep kadın sesi bekliyorum ki!» diye konuştu. «Aslında erkek olması daha makûl değil mi?»</p>

  <p class="Standard6" dir="ltr">Onun bir kadın sesi olmasını çok istediğini fark etti.</p>

  <p class="Standard6" dir="ltr">Evden çıktı ve boş caddenin ortasında durdu. Ne bir kuş sesi vardı ne de bir başka ses. Ne kuş uçuyordu, ne de araba geçiyordu. Kalbinin atışları duyulacaktı neredeyse. Rüzgâr hafif hafif esiyordu.</p>

  <p class="Standard6" dir="ltr">Bu bir kadın olmalıydı. Mutlaka bir kadın. Bir erkeğin durup dururken telefon etmek aklına gelmezdi. İşte kendisi. Yapar mıydı böyle bir şey? Hayır. O halde bir kadındı o, mutlaka bir kadın. Umarım bir kadındır! Oh, Tanrım ne olur telefonla arayan bir kadın olsa!</p>

  <p class="Standard6" dir="ltr">Dinledi.</p>

  <p class="Standard6" dir="ltr">Çok uzaklarda, yıldızların altında bir telefon çaldı.</p>

  <p class="Standard6" dir="ltr">Koştu, durdu, dinledi. Evet hafifti ama çalıyordu yine de. Biraz daha koştu. Şimdi ses daha yüksek çıkıyordu. Altı ev geçti, altı tane daha. Bir evin önünde durdu. Kapısı kilitliydi.</p>

  <p class="Standard6" dir="ltr">İçeride telefon çalıyordu.</p>

  <p class="Standard6" dir="ltr">— Tanrı belanı versin! diye bağırdı kapı kilidine vurarak.</p>

  <p class="Standard6" dir="ltr">Telefon çalmaya devam ediyordu. Bir kaya parçası alarak kilidi kırdı ve hızla içeri dalıp telefonun başına koştu.</p>

  <p class="Standard6" dir="ltr">Tam telefona elini uzattığında, telefon sustu.</p>

  <p class="Standard6" dir="ltr">Adam çok sinirlenmişti.</p>

  <p class="Standard6" dir="ltr">Oraya buraya saldırıp camları kırmaya başladı. Bir türlü öfkesi geçmiyordu.</p>

  <p class="Standard6" dir="ltr">Sonunda sakinleşti. İçinde Mars'taki bütün telefon numaralarının yazılı olduğu rehberi aldı. Elli bin numara vardı içinde.</p>

  <p class="Standard6" dir="ltr">Numara birden başlıyordu.</p>

  <p class="Standard6" dir="ltr">Amelia Ames. Ölü denizin yüz mil uzağındaki New Chicago'daydı. Numarayı çevirdi.</p>

  <p class="Standard6" dir="ltr">Kimse açmadı.</p>

  <p class="Standard6" dir="ltr">Numara iki, New York'tandı. Mavi dağlardan beş bin mil uzaktaki bir kentti burası.</p>

  <p class="Standard6" dir="ltr">Yine kimse açmadı.</p>

  <p class="Standard6" dir="ltr">Üçüncüyü, dördüncüyü, beş, altı, yedi, sekiz... Parmakları uyuşmaya başlamıştı, ahizeyi güçlükle tutuyordu.</p>

  <p class="Standard6" dir="ltr">Sekizinci numarada bir kadın sesi çıktı.</p>

  <p class="Standard6" dir="ltr">— Alo, buyurun?</p>

  <p class="Standard6" dir="ltr">Walter kendini tutmayıp bağırdı.</p>

  <p class="Standard6" dir="ltr">— Alo! Tanrım! Alo!</p>

  <p class="Standard6" dir="ltr">— Bu bir teyp bandıdır, dedi kadının sesi. Bayan Helen Arasumian evde yok. Bir not bırakmak ister misiniz? Bayan Arasumian döndüğünde sizi arayabilir. Alo, buyurun? Bu bir teyp bandıdır. Bayan Helen Arasumian...</p>

  <p class="Standard6" dir="ltr">Walter telefonu kapattı.</p>

  <p class="Standard6" dir="ltr">Bir an düşündü sonra doğrularak biraz önceki telefonu bir kez daha aradı ve teyp bandına bir not bıraktı. «Eğer Bayan Helen Arasumian eve gelirse, ona deyin ki; cehenneme gitsin! diye bağırıp hınçla telefonu kapattı.</p>

  <p class="Standard6" dir="ltr">Sonra resmi daireleri, havaalanlarını, büyük otelleri aramaya başladı. Buralarda mutlaka birilerinin olabileceğini düşünüyordu.</p>

  <p class="Standard6" dir="ltr">Birden durdu. Ellerini birbirine vurup güldü. tabii! Hemen telefon rehberini açtı ve New Texas City'nin en büyük güzellik salonunun numarasını çevirdi. Mutlaka bir kadının bulunabileceği tek yer büyük bir güzellik salonu olabilirdi!</p>

  <p class="Standard6" dir="ltr">Telefon çaldı ve diğer taraftan biri ahizeyi açtı.</p>

  <p class="Standard6" dir="ltr">Bir kadın sesi «Alo?» dedi.</p>

  <p class="Standard6" dir="ltr">— Eğer siz de bir teyp bandı iseniz oraya gelip o teybi tuzla buz etmek isterim, dedi Walter.</p>

  <p class="Standard6" dir="ltr">— Hayır bu bir bant değil, dedi kadın. Alo! oh, Alo! Demek orada canlı biri var. Neredesiniz? Çok sevinçli bir sesti.</p>

  <p class="Standard6" dir="ltr">Walter de şaşırmıştı:</p>

  <p class="Standard6" dir="ltr">— Oh, Aman Tanrım! Nihayet birini buldum! Ne şans! Adınız ne?</p>

  <p class="Standard6" dir="ltr">— Genevieve Selsor! Oh, sesinizi duyduğuma çok sevindim! Nereden arıyorsunuz? (Durdu) Kimsiniz?</p>

  <p class="Standard6" dir="ltr">— Walter Gripp.</p>

  <p class="Standard6" dir="ltr">— Walter alo, alo!</p>

  <p class="Standard6" dir="ltr">— Merhaba Genevieve!</p>

  <p class="Standard6" dir="ltr">— Waller. Ne kadar güzel bir isim. Walter, Walter!</p>

  <p class="Standard6" dir="ltr">— Teşekkürler!</p>

  <p class="Standard6" dir="ltr">— Walter neredesin?</p>

  <p class="Standard6" dir="ltr">Kadının sesi o kadar güzel ve tatlıydı ki. Walter telefonu iyice kulağına yaklaştırıp onun sesini dinlemeye başladı. Yanakları kızarmıştı heyecandan.</p>

  <p class="Standard6" dir="ltr">— Ben Marlin Köyü'ndeyim, dedi Walter ve ekledi: Ben...</p>

  <p class="Standard6" dir="ltr">— Alo?</p>

  <p class="Standard6" dir="ltr">Bızzzzzzzzz.</p>

  <p class="Standard6" dir="ltr">Telefonu salladı. Nafile.</p>

  <p class="Standard6" dir="ltr">Bir yerlerde bir rüzgâr esmiş ve telleri koparmış olmalı. Benim telefon kesildi. Neyse ki onun nerede olduğunu ben biliyorum.</p>

  <p class="Standard6" dir="ltr">Hızla evden dışarı fırladı. Yabancı bir garajdan bir araba aldı. Arka koltuğu yiyeceklerle doldurdu ve sonra da saatte sekiz millik bir hızla New Texas City'ye doğru yol almaya başladı. Bin mil, diye düşündü, Genevieve Selsor sıkı dur! Geliyorum.</p>

  <p class="Standard6" dir="ltr">Kornasını çala çala gidiyordu.</p>

  <p class="Standard6" dir="ltr">Güneş battığında, artık sürmenin olanaksızlaştığı saatlerde arabayı yol kenarına çekti, ayakkabılarını çıkardı ve koltuğa uzanarak uyumaya başladı. Nefesi yavaş ve düzenli çıkıyordu. Dışarıda rüzgâr esiyor ve yıldızlar pırıl pırıl parlıyordu. Milyonlarca yıl yaşındaki Mars dağları çepeçevre dizilmişti.</p>

  <p class="Standard6" dir="ltr">Rüya görmeye başlamıştı Walter. Çünkü fısıldıyordu. Genevieve. Oh, Genevieve, tatlı Genevieve. Yıllar gelir, geçer anut Genevieve, tatlı Genevieve... Kulaklarında kadının sesi çınlıyordu. Alo, alo, Walter! Neredesin? Walter! Neredesin?</p>

  <p class="Standard6" dir="ltr">Ertesi günün gece yarısı New Texas City'ye vardı. Deluxe Güzellik Salonu'nun önünde arabayı durdurdu.</p>

  <p class="Standard6" dir="ltr">Onun parfüm kokulan içinde koşup boynuna atılmasını bekliyor gibiydi.</p>

  <p class="Standard6" dir="ltr">Hiçbir şey olmadı oysa ki.</p>

  <p class="Standard6" dir="ltr">«Uyuyor olmalı» diyerek kapıya geldi:</p>

  <p class="Standard6" dir="ltr">— Ben geldim! diye bağırdı. Merhaba Genevieve!</p>

  <p class="Standard6" dir="ltr">Kasabada tam bir sessizlik hâkimdi. Rüzgârın esintisinden başka hiçbir ses duyulmuyordu.</p>

  <p class="Standard6" dir="ltr">Walter kapıyı açtı ve içeri girdi.</p>

  <p class="Standard6" dir="ltr">— Hey! diye bağırdı, gülüyordu. Saklanma! Burada olduğunu biliyorum.</p>

  <p class="Standard6" dir="ltr">Her yeri ince ince aradı.</p>

  <p class="Standard6" dir="ltr">Yerde küçük bir mendil buldu. O kadar güzel kokuyordu ki, neredeyse kendinden geçerek « Genevieve» diye sayıkladı.</p>

  <p class="Standard6" dir="ltr">Sonra tekrar arabasına binerek boş caddelerde dolaştı. Fakat kimseyi göremedi. «Eğer biri benimle alay ediyorsa... »</p>

  <p class="Standard6" dir="ltr">Arabayı yavaşlattı. «Bir dakika. Telefon görüşmemiz kesildiğinde ona bulunduğum yeri söylemiştim. Belki de o Martin Köyü'ne gitmiştir. Ben buraya gelirken o da oraya gidiyordu herhalde, neden olmasın? Belki de Eski Deniz yolundan gitti, o nedenle karşılaşmadık. Bütün gün boyunca birbirimize kavuşmak için koşturmuşuz anlaşılan. Benim buraya geleceğimi nereden tahmin etsin kızcağız? Geleceğimi söylememiştim ki. Demek ki hatlar kopunca çok bozuldu ve hemen beni yakalamak üzere yollara döküldü. Oysa ben buradayım. Aman tam-ım! Ne büyük bir talihsizlik olur eğer karşılaşamazsak.</p>

  <p class="Standard6" dir="ltr">Tekrar korna çala çala hızla gitmeye başladı. Bütün gece araba kullandı. Ya ben oraya vardığımda orada değilse diye de endişelenmeye başladı.</p>

  <p class="Standard6" dir="ltr">Fakat bunu düşünmek istemiyordu. Mutlaka orada olmalıydı. Hızla gidip onu bulacak, kollarına alacak ve onu öpecekti, hem de belki de dudaklarından!</p>

  <p class="Standard6" dir="ltr">«Genevieve, Genevieve tatlı Genevieve!» diye fısıldıyordu bir yandan da. Hızını gittikçe arttırmış ve saatte yüz mil hızla gitmeye başlamıştı.</p>

  <p class="Standard6" dir="ltr">Gün batarken Marlin Köyü'ne vardı. Ortalık çok sessizdi. Evlerin tek tük ışıkları hâlâ yanmaktaydı. Güneş sokakları ve evleri ısıtmıştı.</p>

  <p class="Standard6" dir="ltr">Walter ana caddeye döndü. Arabanın ışıklan yanıyordu. Boyuna korna çalıyordu. Her köşeyi dönüşünde sekizer kere korna çalıyordu.</p>

  <p class="Standard6" dir="ltr">— Genevieve, diye bağırdı boş caddede.</p>

  <p class="Standard6" dir="ltr">Bir güzellik salonunun kapısı açıldı.</p>

  <p class="Standard6" dir="ltr">— Genevieve!</p>

  <p class="Standard6" dir="ltr">Hızla arabadan atlayıp caddede koşmaya başladığında Genevieve Selsor salonun açık kapısının önüne çıkmıştı. Kollarının arasında bir çikolata kutusu duruyordu. Işığa çıktığında yuvarlak ve şişman yüzü de göründü. Gözleri bir büyük ekmek hamuruna iki büyük yumurta saplanmış gibiydi. Bacakları ağaç gövdesi gibi kalın ve eğri büğrüydü. Ve sarsak bir biçimde yürüyordu. Kahverengi saçları kuş yuvası gibi tepesinde toplanmış ve -herhalde- itina ile yapılmıştı. Hemen hemen hiç dudağı yoktu. Yalnızca kocaman pembe bir ağzı vardı ki, şu anda çikolatalarla doluydu. Kaşları ise ince anten direklerine benziyordu.</p>

  <p class="Standard6" dir="ltr">Walter durdu. Gülümsemesi dudaklarında dondu kaldı. Durdu ona bakmaya başladı.</p>

  <p class="Standard6" dir="ltr">Kadın ona doğru yürürken çikolata kutusunu yere düşürdü.</p>

  <p class="Standard6" dir="ltr">— Sen... Genevieve Selsor, siz misiniz? diye sordu. Kulakları uğulduyordu.</p>

  <p class="Standard6" dir="ltr">— Siz de Walter Griff olmalısınız? dedi kadın.</p>

  <p class="Standard6" dir="ltr">— Gripp.</p>

  <p class="Standard6" dir="ltr">— Gripp, diye düzeltti kadın.</p>

  <p class="Standard6" dir="ltr">— Memnun oldum, dedi Walter soğuk ve şaşkın bir sesle.</p>

  <p class="Standard6" dir="ltr">— Ben de, nasılsınız? dedi ve ellerini salladı. Bu sırada çikolata bulaşmış parmaklarım gördü Walter.</p>

  <p class="Standard6" dir="ltr">— Teşekkürler.</p>

  <p class="Standard6" dir="ltr">— Şeyy... dedi Walter Gripp.</p>

  <p class="Standard6" dir="ltr">— Ne? dedi Genevieve.</p>

  <p class="Standard6" dir="ltr">---- Sadece şeyy demiştim, dedi Walter.</p>

  <p class="Standard6" dir="ltr">— Oh!</p>

  <p class="Standard6" dir="ltr">Saat akşamın dokuzuydu. Bütün günü piknik yaparak geçirdiler. Akşam yemeğinde Walter ona biftek pişirdi. Fakat o bifteklerin ince olduğu, çok kızardığı vb. gibi birçok kusur bulmasına karşın bir yığın biftek yedi. Yemekten sonra Walter sinemaya gidip film seyretmeyi önerdi. Kadın kabul etti ve çikolatalı parmaklarını dizlerinin üzerine koydu. Fakat çok görmek istediği film Clark Gable'ın elli yaşlarında çevirdiği filmlerden biriydi. Film bittikten sonra kadın «Bir daha» dedi. Sesi emrediciydi. «Tekrar mı?» dedi adam. «Evet, bir kez daha izlemek istiyorum.»</p>

  <p class="Standard6" dir="ltr">İkinci film de bittikten sonra: «Sen benim beklediğim bir tip değilsin ama yine de hoşsun» dedi kadın, elleriyle adamın sırtını okşayarak. «Teşekkürler» dedi Walter.</p>

  <p class="Standard6" dir="ltr">Sinemadan çıkarak boş caddelerde alışveriş için dolaşmaya başladılar. Bir vitrinde gördükleri parlak bir elbiseyi çok beğenen Genevieve camı kırarak elbiseyi aldı ve üstünde baktı. Sonra içeri girdi ve elbiseyi giymiş olarak dışarı çıktı. Saçına da bir şişe parfüm boşalttıktan sonra tam bir süs köpeğine benzemişti. «Kaç yaşındasın?» diye sordu adam. «Tahmin et» dedi kadın kıkırdayarak. Walter «Herhalde otuz» dedi. Kadın sakin bir sesle «Yirmi yedi yaşındayım» dedi. Yalan söylediği belliydi.</p>

  <p class="Standard6" dir="ltr">Caddede bir süre yürüdüler. «İşte bir şekerci dükkânı daha» dedi kadın. Bir yandan da anlatıyordu. «Dünyada patlama olduğunu duyduğumda hiç etkilenmedim. Zaten halkımı da pek sevmem. Aptaldır hepsi de. Diğerleri iki ay önce Dünya'ya gitmek üzere buradan ayrıldılar. Benim en son roketle arkalarından gideceğimi sanıyorlardı, ama yanıldılar. işte gitmedim, buradayım ve memnunum. Bir de neden gitmek istemedim biliyor musun?»</p>

  <p class="Standard6" dir="ltr">— Neden?</p>

  <p class="Standard6" dir="ltr">— Çünkü burada istediğim gibi parfüm sürünebilecektim ve hiç kimse bana 'oo, kalorisi çok yüksek' diye karışmadan istediğim kadar şeker, çikolata yiyebilecektim. Bu nedenlerden ötürü buradayım.</p>

  <p class="Standard6" dir="ltr">— Evet buradasın, dedi Walter ve gözlerini kapattı.</p>

  <p class="Standard6" dir="ltr">— Geç oldu epey, dedi kadın adama bakarak.</p>

  <p class="Standard6" dir="ltr">— Evet.</p>

  <p class="Standard6" dir="ltr">— Yorgunum, dedi kadın.</p>

  <p class="Standard6" dir="ltr">— Çok komik. Oysa benim hiç uykum yok!</p>

  <p class="Standard6" dir="ltr">— Oh, dedi kadın.</p>

  <p class="Standard6" dir="ltr">— Sanki bütün gece uyanık kalabilirmişim gibi hissediyorum kendimi. Şey, Milce'ın yerinde iyi bir plak var. Gel. Onu sana dinletmek istiyorum.</p>

  <p class="Standard6" dir="ltr">Kadın yan gözle adama baktı:</p>

  <p class="Standard6" dir="ltr">— Çok yorgunum.</p>

  <p class="Standard6" dir="ltr">— Hayret, benim ise hiç uykum yok, dedi Walter.</p>

  <p class="Standard6" dir="ltr">— Güzellik salonuna gel, bak sana bir şey göstereceğim, dedi kadın.</p>

  <p class="Standard6" dir="ltr">Onu cam bir kapıdan geçiren Genevieve beyaz büyük bir kutunun yanma gidip durdu:</p>

  <p class="Standard6" dir="ltr">— Texas'tan arabayla yola çıkarken, bunu da yanıma aldım. (Pembe kurdelaları çözdü) Düşündüm ki; ben şu anda Mars'taki tek leydi olduğuma ve sen de Mars'taki tek erkek olduğuna göre... (Kutunun kapağını kaldırdı ve pembe kâğıtları çabucak açtı. Sonra da eliyle üstünü okşar gibi sıvazlayarak) İşte! dedi.</p>

  <p class="Standard6" dir="ltr">Walter Gripp baktı.</p>

  <p class="Standard6" dir="ltr">— Bu nedir? diye sordu.</p>

  <p class="Standard6" dir="ltr">— Bilmiyor musun aptal? Görmüyor musun tümü beyaz dantel ve satenden yapılmış.</p>

  <p class="Standard6" dir="ltr">— Hayır, bir türlü anlayamadım.</p>

  <p class="Standard6" dir="ltr">— Gelinlik, aptal!</p>

  <p class="Standard6" dir="ltr">— Sahi mi? Sesi çatlak çıkmıştı Walter'in. Heyecanı belliydi.</p>

  <p class="Standard6" dir="ltr">Adam gözlerini kapadı. Kadının sesi şimdi aynı telefondaki gibi ince ve tatlıydı. Fakat gözlerini açtığında ve ona baktığında...</p>

  <p class="Standard6" dir="ltr">Öne doğru eğildi:</p>

  <p class="Standard6" dir="ltr">— Ne kadar güzel, dedi.</p>

  <p class="Standard6" dir="ltr">— Beğendin mi?</p>

  <p class="Standard6" dir="ltr">Walter bir ara kapıya baktı.</p>

  <p class="Standard6" dir="ltr">— Evet?</p>

  <p class="Standard6" dir="ltr">Adama doğru yaklaştı. Şimdi parfüm kokusu daha yoğundu ve her tarafım sarmıştı.</p>

  <p class="Standard6" dir="ltr">— Genevieve, sana bir şey söylemek istiyorum.</p>

  <p class="Standard6" dir="ltr">— Evet canım.</p>

  <p class="Standard6" dir="ltr">— Genevieve, sana, sana şey demek istiyorum, şeyy... dedi.</p>

  <p class="Standard6" dir="ltr">— Evet?</p>

  <p class="Standard6" dir="ltr">— Hoşça kal!</p>

  <p class="Standard6" dir="ltr">Ve aynı anda kendini kapının önünde buldu, kadın çığlık atmaya başladığında arabaya atlamış ve hareket etmişti bile.</p>

  <p class="Standard6" dir="ltr">Arkasından kadının koşup kapıya çıktığını ve:</p>

  <p class="Standard6" dir="ltr">— Walter Griff geriye dön! diye bağırdığını duydu.</p>

  <p class="Standard6" dir="ltr">Dönüp «Gripp» diye düzeltti.</p>

  <p class="Standard6" dir="ltr">— Gripp! diye bağırdı kadın da.</p>

  <p class="Standard6" dir="ltr">Araba terk edilmiş caddelerden büyük bir hızla gitmeye başladı. Walter Gripp arkasına bile bakmadan boyuna araba sürüyordu ve böylece gece gündüz üç gün araba sürmüş ve Marlin Köyü'nden on bin kilometre uzaklaşmıştı.</p>

  <p class="Standard6" dir="ltr">Bu uzun yolculuğun sonunda kendini Holtville Springs adlı küçük bir kasabada buldu. Burada da ona yıllar boyu yetecek kadar yiyecek vardı. Bundan sonra Walter Gripp, hayatının kalan yıllarını bu küçük kasabada geçirdi ve yıllar boyunca bir kez bile çalan telefonu açmadı.</p>

  <p class="Standard6" dir="ltr"></p>
</body>
</html>
