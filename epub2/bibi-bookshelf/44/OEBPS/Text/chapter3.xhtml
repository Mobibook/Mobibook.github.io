<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Isaac Asimov _ Uzayın Bekçileri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre1" dir="ltr" id="toc2">Ağustos 1999 : YAZ GECESİ</h2>

  <p class="Standard6" dir="ltr"></p>

  <p class="Standard6" dir="ltr">MAVİ tepeler arasından öbek öbek süzüldüler. Yumuşak bir gecenin yıldızlardan ve çifte aydan yansıyan ışıkları üstlerine düşüyordu. Mermer amfitiyatronun ötesinde, karanlıkta ve uzakta, gümüş havuzlarının durgun sularıyla villalar uzanıyor, kanallar ufuk boyunca parıldıyordu. Sakin bir yaz gecesiydi ve bu iklimiyle Mars, insanı sarhoş eden bir gezegendi. Bir yılan gibi tepeler arasından kıvrılan yeşil şarap kanallarında, bronz çiçekleri andıran kayıklar süzülüyor, fısıltıları geceye karışıyordu. Sokakların son çocukları ellerindeki altın örümcekleriyle evlerine koştular. Şurada burada, gecikmiş bir akşam yemeği, sessizliği kaynatan lav masalarda hazırlanmaktaydı. Mars gecesinin bir kıyısında, yüz kasabanın ortak amfitiyatrosunda toplanmış Marslı insanlar, altın gözlerini müzisyenlerin çaldığı berrak müziğin sanki nefis kokular saçan çiçekler gibi havaya yayıldığı yere, sahneye odaklamışlardı.</p>

  <p class="Standard6" dir="ltr">Sahnede bir kadın şarkı söylemekteydi.</p>

  <p class="Standard6" dir="ltr">Dinleyiciler coşmuştu.</p>

  <p class="Standard6" dir="ltr">Kadın şarkıyı kesti. Ellerini boğazına götürdü. Başıyla müzisyenlere işaret etli ve yeniden şarkıya başladı.</p>

  <p class="Standard6" dir="ltr">Müzisyenler çaldı. Kadın söyledi.</p>

  <p class="Standard6" dir="ltr">Ve o an dinleyicilerden uğultular yükselmeye başladı. Kimi dinleyiciler ayağa fırladı. Sıcak yaz gecesinde dondurucu bir kış soğuğu. Kadının söylediği bir şiir gibiydi. Garip, dehşet verici bir şarkıydı. Dudaklarından dökülmesini engellemeye çalıştığı, ancak başaramadığı sözcükler şunlardı:</p>

  <p class="Standard8" dir="ltr">«Güzellikler içine yürüyen kadın</p>

  <p class="Standard8" dir="ltr">Güneş gibidir</p>

  <p class="Standard8" dir="ltr">Bulutsuz ülkeler, yıldızlı gökler gibi</p>

  <p class="Standard8" dir="ltr">Aydınlığın tüm erdemi onda toplanır</p>

  <p class="Standard8" dir="ltr">Onun gözlerinde...»</p>

  <p class="Standard6" dir="ltr"></p>

  <p class="Standard6" dir="ltr">Kadın elleriyle ağzını kapattı. Durdu. Şişirmişti.</p>

  <p class="Standard6" dir="ltr">— Bu sözler de ne? diye sordu çalgıcılar.</p>

  <p class="Standard6" dir="ltr">— Ne şarkısı bu?</p>

  <p class="Standard6" dir="ltr">— Ne çalıyoruz?</p>

  <p class="Standard6" dir="ltr">Kadın ağlamaya başladı ve sahneden kaçtı. Dinleyiciler amfitiyatroyu terk ettiler. Tüm Mars kasabalarında benzer şeyler oldu. Bir soğuk hava dalgası geldi, gökyüzünde kar gibi beyaz şeyler toplandı.</p>

  <p class="Standard6" dir="ltr">Karanlık ve dar sokaklarda yanan meşaleler altında çocuklar şarkı söylediler:</p>

  <p class="Standard6" dir="ltr">Ve kadın dönüp baktığında kapı açıktı,</p>

  <p class="Standard6" dir="ltr">Ve onun zavallı köpeği ortada yoktu...</p>

  <p class="Standard6" dir="ltr">— Çocuklar! diye bağırdı anneler. Nereden çıktı o şarkı? Kimden öğrendiniz onu?</p>

  <p class="Standard6" dir="ltr">Kapılar kapandı. Caddeler ıssızlığa gömüldü. Mavi tepelerin üstünden doğru bir yeşil ışık yükseldi.</p>

  <p class="Standard6" dir="ltr">Mars'ın gece olan yüzünde, karanlıkta yayılan şarkıyı dinlemek için sevgililer birbirlerini uyandırdılar.</p>

  <p class="Standard6" dir="ltr">— Neyin nesidir bu şarkı?</p>

  <p class="Standard6" dir="ltr">Ve binlerce evde, gece yarısı, kadınlar çığlık atarak uyandılar. Yanaklarından süzülen gözyaşlarını görenler onları yatıştırdı:</p>

  <p class="Standard6" dir="ltr">— Tamam. Tamam. Uyu artık. Ne oldu? Bir rüya mı?</p>

  <p class="Standard6" dir="ltr">— Bu sabah olağanüstü şeyler olacak!</p>

  <p class="Standard6" dir="ltr">— Hiçbir şey olmaz. Ben yanında oldukça korkma.</p>

  <p class="Standard6" dir="ltr">Histerik bir ağlayış:</p>

  <p class="Standard6" dir="ltr">— Yaklaşıyor, yaklaşıyor, yaklaşıyor!</p>

  <p class="Standard6" dir="ltr">— Bize bir şey olmaz. Ne olabilir ki? Uyu şimdi. Uyu!</p>

  <p class="Standard6" dir="ltr">Mars sabahının derinliklerinde sessizlik vardı. Bir o kadar da serinlik ve kanal sularının yüzündeki ağartıya rağmen karanlık vardı. Soluk alınan her odada, yumuk avuçlarındaki altın örümcekleriyle uyuyan çocuklar ya da sarmaş dolaş olmuş sevgililer vardı. Aylar batmıştı, dar sokaklar soğuk ve amfitiyatrolar yalnızdı.</p>

  <p class="Standard6" dir="ltr">Tek ses; gün ağarmadan önce son bir kez sokakları dolaşan ve ağzını açmaksızın garip bir şarkıyı söyleyen gece bekçisinin sesiydi.</p>

  <p class="Standard6" dir="ltr"></p>
</body>
</html>
