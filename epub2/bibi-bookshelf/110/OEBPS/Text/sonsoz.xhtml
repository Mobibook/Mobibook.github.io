<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/SM.css" type="text/css" rel="stylesheet"/>
</head>

<body>
  <div class="m3"></div>

  <p><b>SONSÖZ</b></p>

  <div class="m1"></div>

  <p>Seneca, MS 65’te Neron’un emriyle kendini öldürmek zorunda kaldı. Ama bu hikâyedeki kişilerin çoğundan daha uzun yaşadı. Britannicus MS 55’te zehirlendi. Pallas, Burrhus, Domitia, sağ kalmış Silanus’lar, Octavia, Antonia, Faustus Sulla - hepsi şiddet yoluyla öldürüldü. Agrippinilla, Neron’un iktidarının ilk iki yılından sonra, onun üzerindeki etkisini kaybetti; ama kendisiyle ensest ilişki yaşamasına izin vererek etkisini bir süre daha sürdürdü. Sonra Neron onu çürük bir tekneyle denize çıkarıp öldürme girişiminde bulundu; tekne sahilden epey açıkta ikiye bölündüyse de, Agrippinilla kıyıya rahatça yüzdü. Sonunda, onu öldürmek için asker gönderdi. Ölümü cesaretle karşıladı ve askerlere, bir zamanlar böylesine bir canavarı taşıdığı için, onu karnından hançerlemelerini emretti. MS 68’de, Neron Senato tarafından halk düşmanı ilan edilince ve kendini bir uşağına öldürtünce, imparator ailesinden onun yerine geçecek kimse kalmamıştı. MS 69’da, bir yıl süren kargaşa ve iç savaş sırasında, peş peşe dört imparator başa geçti: Galba, Otho, Aulus Vitellius ve Vespasianus. Vespasianus iyi bir imparator ve Flavius hanedanının kurucusu oldu. Cumhuriyet asla geri gelmedi.</p>
</body>
</html>