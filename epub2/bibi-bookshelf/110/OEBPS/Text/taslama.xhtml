<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/SM.css" type="text/css" rel="stylesheet"/>
</head>

<body>
  <h3>Claudius’un Balkabaklaşması<br/>Düzyazı ve Şiirle Bir Taşlama</h3>

  <p style="text-align: right;">Lucius Annaeus Seneca</p>

  <div class="m1"></div>

  <p>Burada, şanlı bir yeni çağı başlatan bu yılın 13 Ekim’inde, tanrılar katında neler olduğunu kaydetmeliyim. Hiçbir kötü niyet veya kayırma yok. Tamam mı? Bu bilgiyi nereden edindiğimi soran olursa, eh, yanıtlamak istemiyorsam, yanıtlamam. Kim zorlayabilir beni? Özgür bir insanım, değil mi? Ben ünlü bir kişinin öldüğü gün özgür oldum; şu atasözünü doğrulayan kişinin: “Ya İmparator ya da budala olarak doğ.” Ama yanıtlamak istersem, ağzıma ilk geleni söyleyeceğim. Tarihçiler; mahkemeye gerçeği söylediklerine yemin edecek tanıklar çıkarmak zorunda kaldı mı hiç? Yine de, illa birini çağırmam gerekiyorsa, Drusilla’nın ruhunu tanrılar katına çıkarken gören adamı çağırırım; Claudius’un “ağır aksak adımlarla” (şairin dediği gibi) aynı yolda yürüdüğüne yemin eder. O adam tanrılar katında olan biten her şeyi bilir: Appia Yolu’nun nöbetçisidir. Augustus da, Tiberius da o yoldan gitmişlerdir tanrıların yanına. Ona özel olarak sorarsanız, bütün hikâyeyi anlatır, ama etrafta çok insan varsa hiçbir şey söylemez. Biliyorsunuz, Senato’nun önünde Drusilla’nın tanrılar katına çıkışını gördüğüne yemin edeli beri -kimse inanmadı tabii inanılmayacak kadar güzel olan bu habere- gördüğü herhangi bir şeye asla tanıklık etmemeyi -pazaryerinde öldürülen bir adam bile görse- ilke edinmiştir. Ama bana söylediklerini şimdi size aktaracağım ve ona uğurlar olsun diyeceğim.</p>

  <div>
    <br/>
  </div>

  <p>Yüce Phoebus bitirmişti günlük gezisini,</p>

  <p>Ve uzayıp gidiyordu karanlık uyku saatleri.</p>

  <p>Galip gelen ay genişletmişti beldesini</p>

  <p>Ve sefil Kış varsıl Güz’den kapmıştı şimdi tahtını</p>

  <p>Bacchus’a emir geldi:</p>

  <p>“Vakit tamam! ” ve gecikmiş bağcı</p>

  <p>Kalan son birkaç salkımı topladı.</p>

  <div>
    <br/>
  </div>

  <p>Tarihin, ekim ayının on üçüncü günü olduğunu söylersem, belki beni daha iyi anlarsınız. Gelgelelim, saat konusunda o kadar kesin konuşamam -filozofların uyuşması, saatlerin uyuşmasından daha muhtemeldir- ama öğlen on iki ile öğleden sonra bir arasındaydı. “Şairliğin pek parlak değil, Seneca,” dediğini duyuyorum okurlarımın. “Senin meslektaşlar sadece günün doğuşunu ve batışını anlatmakla yetinmez, gün ortasında bile bir esin kaynağı bulurlar. Öylesine şiirsel bir saati neden es geçiyorsun?” Buyurun, o halde:</p>

  <div>
    <br/>
  </div>

  <p>Phoebus sonsuz gökyüzünü ikiye ayırdı</p>

  <p>Ve hafif bıkkın dizginleri salladı,</p>

  <p>Sürdü arabasını yokuş aşağı, geceye doğru</p>

  <p>Günün görkemli ışığı giderek soldu, kayboldu.</p>

  <div>
    <br/>
  </div>

  <p>İşte o zaman Claudius ruhunu teslim etmeye başladı, ama işi bir türlü bağlayamadı. Böylece, Claudius’un zekâsından pek hoşlanan Mercurius, üç Fata tanrıçasından birini kenara çekip şöyle dedi: “Hanımefendi, bu zavallının böyle acı çekmesine izin vermekle hainlik ediyorsunuz. Bu işkence daha ne kadar sürecek? İlk soluk aldığından bu yana altmış dört yıl geçti. Ona veya Roma’ya karşı bir kin mi besliyorsunuz? Lütfen bırakın, müneccimler bir kerecik haklı çıksın. İmparator olalı beri, düzenli olarak her ay onu gömmeye hazırlandılar. Ne var ki, ölüm saatini yanlış saptamakla suçlanamazlar; çünkü kimse onun gerçekten doğup doğmadığından emin değildi. Siz işinizi yapın, Klotho:</p>

  <div>
    <br/>
  </div>

  <p>‘Onu öldürün ki, yerine daha değerli biri geçsin.’ ”</p>

  <div>
    <br/>
  </div>

  <p>Klotho yanıt verdi: “Ona biraz daha zaman tanımayı çok istiyordum; kalan birkaç yabancıyı da Roma yurttaşı yapacak kadar zaman: Biliyorsun, bütün dünyayı -Yunanistan’ı, Galya’yı, Hispania’yı, hatta Britanya’yı- beyaz giysi içinde görmek gönlünün en büyük arzusuydu. Ama birkaç yabancının ıslah edilme amacıyla korunmasını doğru buluyorsan ve bana gerçekten işini bitir, diyorsan, baş üstüne.” Kutusunu açtı ve üç kirmen çıkardı: Biri Augurinus, biri Baba, üçüncü de Claudius için. “Bunlar, aynı yıl, birbirine yakın zamanlarda ölecek; çünkü Claudius’un arkadaşsız gitmesini istemiyorum: Her zaman binlerce kişi önünden, arkasından giderken birdenbire yapayalnız bırakılması çok ayıp olur. Bu ikisinin yol arkadaşlığı onu memnun edecektir.”</p>

  <div>
    <br/>
  </div>

  <p>Tanrıça konuştu ve o budalanın</p>

  <p>Kirmene sarılan hayat ipliğini çıt diye kesti.</p>

  <p>Ama Lakhesis kıvır kıvır bukleleri</p>

  <p>Ve alnında Musa’ların defne çelengi,</p>

  <p>Başka bir yapağıdan kar beyaz iplikler çekiyor</p>

  <p>Ve çekerken zarif eliyle, iplik renk değiştiriyor.</p>

  <p>Kız kardeşleri hayran, mucizeyi izliyor:</p>

  <p>Sıradan iplik değil bu, altın rengi sırma;</p>

  <p>Süresiz dayanır, yüzyıllar boyunca.</p>

  <p>İyi niyetle eğiriyorlar ipliği,</p>

  <p>Yaptıklarından hoşnutlar, iplik çok değerli.</p>

  <p>Aslında iplik kendisini sarıyor; onlar yapmıyor bu işi</p>

  <p>Ve kirmen dönerken, dökülüyor ipek kuştüyleri</p>

  <p>Tithonus’un uzun yıllarını geçerek</p>

  <p>(Aurora’nın kocası) ve yaşlı Nestor’un beyi.</p>

  <p>Phoebus bakıyor ve onlar çalışırken, umut dolu bir sesle</p>

  <p>Ezgiler söylüyor dokunarak lirinin tellerine,</p>

  <p>Ve bazen kendisi de yardım ediyor işe.</p>

  <p>Öyle ki, üç kız kardeş fark etmiyor eğirdiklerini:</p>

  <p>Tümüyle kapılmışlar duydukları tatlı ezgiye</p>

  <p>Ve ağabeylerinin müziğinin övgüsüyle unutarak kendilerini,</p>

  <p>Yazılı olan insan ömründen fazlasını eğirmişler.</p>

  <p>Ama sesleniyor Phoebus:</p>

  <p>“Kardeşler, varsın öyle olsun:</p>

  <p>Kısa kesmeyin yıllarını bu şanlı hayatın,</p>

  <p>Çünkü eğirdiğiniz hayatın sahibi benim akranım,</p>

  <p>Benden aşağı kalmaz zarafet ve erdemde,</p>

  <p>Güzelliği ve tatlı sesi de öyle.</p>

  <p>Odur altın çağı geri getirecek olan,</p>

  <p>Odur susturulan yasaları canlandıracak olan,</p>

  <p>Sabah yıldızıdır o, ufak yıldızları kaçıran,</p>

  <p>Veya Hesperos’tur, yıldızlar dönünce su yüzüne çıkan;</p>

  <p>Hayır, Güneş’tir o aslında,</p>

  <p>Kızaran şafak tanrıçası günün ilk ışığında</p>

  <p>Endamını gösterip gölgeleri kovunca,</p>

  <p>Ta kendisidir güneşin, parlayan simasıyla</p>

  <p>Bakar dikkatle dünyaya ve karanlık hücresinin kapısından</p>

  <p>Hızla fırlar arabasıyla.</p>

  <p>Gerçek Güneş’tir Neron ve bütün Roma</p>

  <p>Gözleri kamaşarak bakacak Neron’a:</p>

  <p>Yüzünde krallara özgü haşmet parlayan</p>

  <p>Ve endamlı boynunda saç lüleleri dalgalanan.</p>

  <div>
    <br/>
  </div>

  <p>Apollon konuşmuştu. Ama yakışıklı erkeklerden hoşlanan Lakhesis eğirmeye devam etti ve kendi özel hediyesi olarak, Neron’un hayatına epey yıl daha ekledi. Claudius’a gelince, herkese şöyle dediler:</p>

  <div>
    <br/>
  </div>

  <p>Sevinin, ama onu sarayından</p>

  <p>Saygısızlık etmeden gönderin.</p>

  <div>
    <br/>
  </div>

  <p>Gerçekten de sonunda ruhunu teslim etti ve böylece sağ olduğu numarası da sona erdi. (Birtakım komedyenlerin gösterisini seyrederken öldü; dolayısıyla bu meslekten niçin hazzetmediğimi anlarsınız.) Bu dünyada ağzından çıkan son sözleri, bedeninin en fazla kullandığı kısmından gelen müthiş bir gürültü izledi. Şöyle demiş: “Aman ya Rabbi, her tarafımı berbat ettim!” Bu doğru muydu, değil miydi bilemem; ama işleri her zaman berbat ettiği noktasında herkes hemfikir.</p>

  <p>Daha sonra yeryüzünde neler olduğunu anlatmak zaman kaybı olur. Neler olduğunu hepiniz gayet iyi biliyorsunuz. Kimse başına konan devlet kuşunu unutmaz; dolayısıyla Claudius’un ölüm haberini izleyen sevinç patlamasını da unutmanız olanaksız. Ama size tanrılar katında neler olduğunu anlatabilirim ve bana inanmazsanız, bana bilgi verene sorabilirsiniz. İlkin Jüpiter’e kapıda uzunca boylu, beyaz saçlı bir adam olduğu bildirildi. Adam bir tehdit savuruyor gibiydi, çünkü sürekli kafasını sallıyor ve yürürken sağ ayağını sürüyordu. Hangi milletten olduğu sorusuna karmakarışık cevaplar vermiş ve konuştuğu dil anlaşılamamıştı. Yunanca, Latince veya bilinen diğer dillerden değildi. Jüpiter, bir zamanlar bütün dünyayı gezen ve bu nedenle oradaki bütün milletleri bileceği düşünülen Hercules’e, gidip yabancının nereden geldiğini öğrenmesini söyledi. Hercules gitti ve dünyadaki tüm canavarlardan gözü korkmamasına rağmen, acayip yürüyüşü ve hiçbir yeryüzü hayvanından duymadığı boğuk, anlaşılmaz sesi karşısında gerçekten afalladı, olsa olsa garip bir deniz yaratığıdır, dedi. Hercules On Üçüncü Görevi gibi bir şey sandı; ama daha dikkatle bakınca, bunun bir cins insan olduğuna karar verdi. Ona yaklaştı ve bir Yunanın doğal olarak söyleyeceği gibi şöyle dedi:</p>

  <div>
    <br/>
  </div>

  <p>Sorabilir miyim, saygıdeğer yabancı</p>

  <p>Adını, soyunu ve baba vatanını?</p>

  <div>
    <br/>
  </div>

  <p>Claudius kendini edebiyattan anlayan insanlar arasında bulmaktan sevindi. Tanrılar katında, kendisine tarih çalışmalarını yürütebileceği bir köşe bulmayı umuyordu. Böylece, yine Homeros’tan bir başka alıntıyla, kendisinin Claudius Caesar olduğunu söyledi:</p>

  <div>
    <br/>
  </div>

  <p>Teknemi sürükleyen rüzgârlar</p>

  <p>Attı beni yıkılan Truva’dan Kikon’ların ülkesine.</p>

  <div>
    <br/>
  </div>

  <p>Ama bir sonraki dize Homeros’tan olduğu kadar çok daha doğruydu:</p>

  <div>
    <br/>
  </div>

  <p>Yılmadan indim oraya</p>

  <p>Yağmaladım bir şehri, gönderdim halkını öbür dünyaya.</p>

  <div>
    <br/>
  </div>

  <p>Ve pek parlak zekâlı olmayan Hercules neredeyse bunun gerçek olduğuna inanacaktı; gelgelelim, Claudius’un yanında Tanrıça Febris vardı. Roma’nın tüm tanrıları ve tanrıçaları arasından sadece o, tapınağından çıkmış ve Claudius’un yanında gelmişti. Ve şöyle dedi: “Bu adam yalan söylüyor. Sana onunla ilgili her şeyi anlatabilirim, çünkü çok uzun zamandır onunla yaşıyorum. Lyon’da doğdu, Marcus’un hemşerisi. Evet, Kelt kökenli, Vienne’den on altı mil ötede doğdu ve her iyi Kelt’in doğal olarak yapacağı gibi, Roma’yı fethetti. Lyon’da doğduğuna şerefim üzerine yemin ederim; Lyon’u biliyorsun, değil mi? Licinus’un<a class="dipnot2" id="k13" href="../Text/dipnotlar.xhtml#a13"><sup>[13]</sup></a> uzun zaman krallık yaptığı yer. Gezilerin sırasında, herhangi bir postacıdan daha fazla yol katettin. Ve Lykia’daki Ksanthos Nehri’nin Rhöne Nehri’ne ne kadar uzak olduğunu biliyorsun kuşkusuz.”</p>

  <p>Bu, Claudius’un ciğerine işledi ve çıkarabileceği en yüksek sesle öfkesini dışa vurdu. Tam ne dediğini kimse anlayamadı; ama istediği Tanrıça Febris’in huzurundan götürülmesi ve titrek eliyle yaptığı işarete göre başının kesilmesiydi (sadece bu işareti yaparken titremezdi eli). Bu emrin onca dikkatle izlendiğine bakarsanız, oradakilerin kendi azatlıları olduğunu sanırdınız.</p>

  <p>Hercules şöyle dedi: “Sen şimdi beni dinle ve zırvalamayı bırak. Burası nasıl bir yer, farkında mısın? Burada fareler demiri kemirip delik açarlar, işte öyle bir yer. Onun için doğru dürüst anlat hikâyeni; yoksa kafanda bir delik açıp bu saçmalıkları boşaltırım.” Claudius’u kişiliğiyle daha da etkilemek için, aşırı duygusal bir havaya bürünüp şu dizeleri söyledi:</p>

  <div>
    <br/>
  </div>

  <p>Haydi, gelsin tüm gerçek! Niçin doğdun ve neden?</p>

  <p>Çabuk söyle, yoksa ölürsün bu değnekle;</p>

  <p>Bu değnek pek çok hüzünlü kralın kafasını kırdı.</p>

  <p>(Ne dedin? Düzgün konuş! Anlamıyorum tek kelime.)</p>

  <p>Nereden buldun bu kıpırdak kafayı?</p>

  <p>Senin gibi garabetlerin yetiştiği bir şehir var mı?</p>

  <p>Ama dur, bir kez Onuncu İşim sırasında</p>

  <p>(Görevimdi gitmek uzak Batı’ya</p>

  <p>Ve üç gövdeli Geryon’un öküzlerini</p>

  <p>Getirmek zorundaydım bir Yunan kentine.)</p>

  <p>Büyük bir tepe gördüm: Güneş Tanrı çıkarken yukarıya</p>

  <p>Gözüne ilk ilişecek nokta.</p>

  <p>Burnunun doğrusuna çağlayan Rhône’un</p>

  <p>Buluştuğu yerde sığ ve dolambaçlı Saône’la</p>

  <p>Akarsuların en bulanığı - o ikisi arasında bir şehir,</p>

  <p>De bakayım, orası mı senin sorumlun?</p>

  <div>
    <br/>
  </div>

  <p>Konuşması cüretkâr ve canlıydı; ama yine de kendine güveni kıttı ve korkuyordu karşısındakinin deli kuvvetinden. Gelgelelim, kendini Hercules gibi büyük bir kahramanla yüz yüze bulan Claudius tavrını değiştirdi ve buradaki sözlerinin Roma’daki gibi bir gücü olmadığını, yani her horozun kendi çöplüğünde öttüğünü anlamaya başladı. Dolayısıyla söylediği yahut söylediğinden anlaşılan şuydu: “Ey Hercules, tüm tanrıların en korkusuzu, benden yana olacağını ummuştum; tanrı kardeşlerin beni doğrulayacak birini aradıklarında, senin adını verecektim. Aslında beni çok iyi tanıyorsun, değil mi? Bir an düşün. Senin tapınağının önünde oturup her gün, yılın en sıcak temmuz ve ağustos aylarında bile, davalara bakan kişiyim ben. Biliyorsun nasıl perişan olduğumu sürekli konuşan o avukatları dinlerken. Eğer o güruhun içine düşseydin, güçlülerin güçlüsü olmana rağmen, eminim Augias’ın ahırlarını tekrar temizlemeyi yeğlerdin. Sanırım ben senden daha çok lağım pisliği temizledim. Ama istediğim...”</p>

  <div>
    <br/>
  </div>

  <p><i>[Burada bazı sayfalar eksik. Hepsi beraber konuşan bir grup tanrı şimdi Hercules’e hitap ediyor: Hercules, desteklemeye razı olduğu Claudius’u zorla tanrıların Senatosuna sokmuş.]</i></p>

  <div>
    <br/>
  </div>

  <p>“...Sen Cehennem’i bile soydun bir keresinde ve Kerberos’u sırtına alıp gittin. Onun için, paldır küldür bu meclise girmeyi becermen doğal. Hiçbir kilit seni dışarıda tutmaya yetmez.”</p>

  <p>“Ama önce söyle, bu adamın ne tür bir tanrı olmasını istiyorsun? Epikuros tarzı bir tanrı olamaz: çünkü Diogenes Laertios’un dediği gibi, ‘Tanrı kutsaldır ve ahlakı bozulmaz; ne dert bilir <i>ne de kimsenin başına dert olur.</i>’ Stoacı tanrıya gelince, o tür bir tanrı, Varro’ya göre, küre gibi kusursuz bir bütündür - hatta tamamen yuvarlak olduklarından, ne kafaları ne de cinsel organları vardır. Seninki o türden değil.”</p>

  <p>“Belki de öyledir. Bana sorarsan, onda bir Stoacı tanrı havası var: Kafası da yok, kalbi de.”</p>

  <p>“Eh, bu dilekçeyi Jüpiter yerine Saturnus’a verseydi, asla kabul edilmezdi. Ama hayattayken Saturnus Şenliği’ni yıl boyunca sürdürdüğü de bir gerçek: O hakiki bir Saturnus imparatoru.”</p>

  <p>“Peki, ensest konusunda neredeyse mahkûm ettiği Jüpiter onaylar mı onu? Damadı Silanus’u sırf kız kardeşi yüzünden öldürttü. Herkesin Kraliçe Venüs dediği harika bir kızdı; ama Silanus ona Juno demeyi yeğliyordu.”</p>

  <p>Claudius konuştu: “Evet, <i>neden</i> öyle yaptı? Bilmek istiyorum, <i>neden.</i> Gerçekten, kendi öz kardeşine!”</p>

  <p>“Kitabına bak, akılsız! Bilmiyor musun ki Atina’da üvey kardeşinle yatabilirsin, ama İskenderiye’de öz kardeşinle de yatarsın.”</p>

  <p>“Ama Roma’da,” dedi Claudius, “fareler sadece faredir. Tabakları yalarlar... ”</p>

  <p>“Bu resim hocası bize eğrilerimizi doğrultmayı mı öğretiyor? Kendi yatak odasında olanlardan habersizken bize ders mi verecek?”</p>

  <p>“Ve şimdi hem ‘tanrıların gizli âlemlerine laf ediyor’ hem de tanrı olmak istiyor.”</p>

  <p>“Tanrı mı? Anlaşılan, Britanya’daki tapınağında vahşilerin ona tapınıp ‘Yüce Budala, merhamet et bize!’ diye dua etmesi yetmemiş.”</p>

  <p>Birden Jüpiter’in aklına, mecliste yabancılar varken senatörlerin tartışmasına izin verilmediği geldi. “Efendiler,” dedi, “ben bu kişiyi sorgulamanıza izin verdim; ama şamatanız burayı en adi kerhaneden beter etti. Lütfen meclisin kurallarına saygı gösterin. Bu zatın kim olduğunu bilmiyorum, ama hakkımızda ne düşünür sonra?”</p>

  <p>Böylece Claudius tekrar dışarı çıkarıldı ve Janus Baba tartışmayı açmaya çağrıldı. Gelecek 1 Temmuz öğleden sonrası için Konsül atanmıştı. Gözleri kafasının arkasında, parlak bir adamdı. Pazaryerinde bir tapınağı vardı; dolayısıyla harika bir konuşma yaptı. Ama çok hızlı konuştuğundan, resmi yazıcı kaydedemedi; ben de söylediklerini çarpıtmak istemediğim için tam bir rapor vermeye kalkışmayacağım. Her neyse, konuşmasının konusu Tanrıların Haşmeti ve tanrılık onurunun keyfi dağıtımla ayağa düşmemesiydi. “Bir zamanlar tanrı olmak büyük bir şeydi,” dedi, “ama siz onu fasarya düzeyine indirdiniz. Herhangi bir kişinin tanrılaşmasına karşı konuştuğum düşünülmesin; genel olarak konuşuyorum ve bunu açık seçik belirtmek için, şu andan itibaren, tanrılık payesinin, Homeros’un sözüyle,</p>

  <div>
    <br/>
  </div>

  <p>tarladaki ekini yiyenlere,</p>

  <div>
    <br/>
  </div>

  <p class="p1">ve yine Homeros’un sözüyle,</p>

  <div>
    <br/>
  </div>

  <p>verimli toprağı besleyenlere</p>

  <div>
    <br/>
  </div>

  <p class="p1">verilmemesini öneriyorum. Önerim oylandıktan ve yasaya dönüştürüldükten sonra, herhangi birinin tanrı yapılması veya öyle gösterilmesi ceza gerektiren bir suç sayılmalı ve bu suçu işleyen kişi gulyabanilere teslim edilmeli ve bir sonraki halk şenliğinde, yeni kılıç dövüşçüleri arasında, huş ağacından değnekle dövülmelidir.”</p>

  <p>Bir sonraki konuşmacı, Zafer Tanrısı Vica Pota’nın oğlu, Yeraltı Tanrısı Diespiter’di. Konsül seçilmişti ve profesyonel tefeciydi, el altından yurttaşlık satıyordu. Hercules onun yanına gitti ve dostça bir sırıtışla kulağına bir şeyler fısıldadı; bunun üzerine Diespiter şu konuşmayı yaptı: “Tanrı Claudius, Tanrı Augustus’un akrabasıdır. Bizzat kendisi tarafından tanrıça yapılan Tanrıça Augusta onun babaannesidir; bu durumda, gelmiş geçmiş en âlim kişi olduğu için ve kamu yararı gözetilerek,</p>

  <p>iştahla şalgam yiyen</p>

  <p class="p1">Tanrı Romulus’a birinin eşlik etmesi gerektiği için, ben Tanrı Claudius’un Olymposlular arasına nizami olarak kaydedilmesini ve tanrılığın bilumum imtiyazlarına, alışılagelen anlamıyla sahip olmasını ve Ovidius’un <i>Metamorphoseis </i>(Değişimler) adlı yapıtına bu mealde bir not eklenmesini öneriyorum.”</p>

  <p>Meclis ikiye bölündü ve Claudius oyların çoğunluğunu elde edecek gibi görünüyordu; çünkü iyi bir fırsat yakaladığını düşünen Hercules sıraların arasında koşturuyor ve “Lütfen bana karşı çıkmayın. Bu işle kişisel olarak ilgileniyorum. Şimdi istediğim yönde oy kullanırsanız, başka bir gün ben de sizin için aynı şeyi yaparım. Atasözünü bilirsiniz: ‘Bir elin nesi var, iki elin sesi var,’” diyordu.</p>

  <p>Sonra, konuşma sırası gelen Tanrı Augustus kalktı ve muhteşem bir belagatle konuştu: “Efendiler, resmen tanrılaştırıldığım günden bu yana, ağzımdan tek bir söz çıkmadığına tanıksınız. Ben daima kendi işime bakarım. Ama şimdi bu tarafsızmışım gibi yapmayı sürdürmem ve utançla daha derinleşen üzüntümü gizlemem artık olanaksız. Ben bunun için mi karada ve denizde barış yaptım, iç savaşa ara verdim, Roma’yı yeniden yapılandırdım ve kenti görkemli kamu binalarıyla süsledim ve... ve... ve... Kelimeler yetmiyor, Efendiler. Söyleyebileceğim hiçbir şey bu konudaki duygularımın yoğunluğunu ifade edemez. Çaresizlikten, hatip Messala Corvinus’un bir sözünü ödünç alacağım. Kendisi kent yöneticisi seçilmişti, ama üç gün sonra, ‘Otoritemden utanıyorum,’ diyerek istifa etti. Ben de aynen öyle hissediyorum. Kurduğum otoritenin nasıl kötüye kullanıldığını gördüğümde, bir zamanlar onu kullanmış olmaktan utanıyorum. Bir sineği bile öldüremeyecek kadar miskin görünen bu adam, benim yerime oturdu, benim adımı kullandı ve bir köpeğin çömelmesi kadar rahatça insanları ölüme gönderdi. Ama kaliteli insanlar olmalarına rağmen, bütün kurbanlarından bahsedecek değilim; aile facialarıyla kafam o kadar meşgul ki, kamu facialarına harcayacak vaktim yok. Dolayısıyla, sadece aile facialarından söz edeceğim, çünkü ‘bir turp<a class="dipnot2" id="k14" href="../Text/dipnotlar.xhtml#a14"><sup>[14]</sup></a> Yunanca bilmez, ama ben bilirim’. En azından bir Yunanca atasözü bilirim: ‘Diz uyluktan yakındır.’ Bu dolandırıcı, bu sahte Augustus benim iki torunumun kızını öldürme lütfunda bulundu: Lesbia’yı kılıçla, Helen’i açlıktan. Ve bir de torunumun oğlu Lucius Silanus’u. (Burada, muhterem Efendim Jüpiter, sizinkine benzeyen uygunsuz bir durumda bile adil davranacağınızı umarım.) Şimdi sen Tanrı Claudius, cevap ver bana: Neden onca erkeği ve kadını, kendilerini savunma imkânı vermeden ölüme mahkûm ettin? Ne biçim adalet bu? Tanrılar katında bu tür şeyler mi yapılıyor? Bak, yüzyıllardır imparator olan Jüpiter bile Vulcanus’un bacağını bir kereden fazla kırmadı:</p>

  <div>
    <br/>
  </div>

  <p>Tepesi atınca onu ayağından yakaladı,</p>

  <p>Gökyüzünün eşiğinden aşağı fırlattı,</p>

  <div>
    <br/>
  </div>

  <p class="p1">ve bir kez de karısına öfkelenip, onu ipe çekti. Kendi ailesinden tek bir kişiyi öldürdü mü? Ama sen, sen karın Messalina’yı öldürdün; ben, senin olduğum kadar onun da büyük amcasıydım. (‘Ben mi öldürdüm?’ diyorsun. Lanet olasıca, tabii sen öldürdün! Daha da beter bir rezalet bu; insanları öldürüp duruyorsun ve bundan haberin yok.) Evet, Efendiler, torunumun oğlu Gaius Caligula’yı öldükten sonra bile taciz etmeyi sürdürdü. Doğru, Caligula kayınpederini öldürdü; ama Claudius onun örneğini izlemekle yetinmeyip damadını da öldürdü. Caligula, Crassus Frugi’nin oğlu genç Pompeius’un ‘Büyük’ sıfatını kullanmasına izin vermedi. Claudius delikanlıya adını geri verdi, ama sonra kafasını kesti. O soylu aileden Crassus Frugi’yi, genç Pompeius’u, Scribonia’yı, Tristionias’ı ve Assario’yu öldürdü: Crassus, kabul ederim, o kadar salaktı ki, neredeyse Claudius’un yerine imparator olabilirdi. Bu yaratığı gerçekten gerçek bir tanrı yapmak mı istiyorsunuz? Tanrıların gazabına uğramış şu vücuda bakın; bırakın onu, konuşmasına bakın! Eğer kekelemeden üç kelime söyleyebilirse, kölesi olmaya razıyım. Kim tapınır böyle bir tanrıya? Kim inanır ona? Onun gibileri tanrı yaparsanız, kimsenin <i>size</i> inanmasını bekleyemezsiniz. Kısacası, Efendiler, eğer saygınızı kazandıysam, eğer hiçbir ölümlünün duasına çok kesin bir yanıt vermediysem, bana yapılan kötülüğün intikamını sizin alacağınıza güvendiğim içindir. Dolayısıyla şunu öneriyorum” -notlarından okudu- “bu sözüm ona tanrı olan Claudius’un, kayınpederi Appius Silanus’u; iki damadı, Büyük Pompeius ile Lucius Silanus’u; kızının kayınpederi (kendisine aynı bir yumurtanın diğerine benzediği kadar benzeyen) Crassus Frugi’yi; kızının kayınvalidesi Scribonia’yı; karısı Messalina’yı ve sayılamayacak kadar çok başka insanı öldürdüğü göz önüne alınırsa - onun yasanın en sert uygulamasıyla yargılanmasını, kefaletle tahliyenin reddedilmesini, Olympos’ta otuz gün ve otuz saatten fazla kalmasına izin verilmeyerek, derhal sürgün cezasına çarptırılmasını öneriyorum.”</p>

  <p>Acele oy kullanıldı ve öneri kabul edildi. Sonuç belli olur olmaz, Mercurius Claudius’un boğazına sarılıp, onu Cehennem’e sürükledi ki,</p>

  <div>
    <br/>
  </div>

  <p>Hikâyeyi anlatacak kimse dönmez oradan, denir.</p>

  <div>
    <br/>
  </div>

  <p>Kutsal Yol’dan aşağı doğru yürürken, Mercurius oradaki kalabalığın niçin toplandığını sordu. Claudius’un cenazesi olamazdı bu. Muhteşem bir törendi ve gömülenin tanrı olduğunu göstermek için hiçbir masraftan kaçınılmamıştı. Flütler, borazanlar çalıyor ve her çeşit çalgının bulunduğu büyük bando öyle bir gürültü çıkarıyordu ki, Claudius’un kulağı bile duyabildi. Herkesin yüzü gülüyordu: Tüm Roma halkı özgür insanlar gibi yürümeye başlamıştı gene. Sadece Agatho ve birkaç amatör avukatın gözleri yaşlıydı, hem bir kez olsun içtendiler. Profesyonel hukukçular yavaş yavaş karanlık köşelerden çıkıyordu; solgun, zayıf, canlı cenaze gibiydiler, ama her soluk alışla canlanıyorlardı. Aralarından biri, Agatho’nun grubunun birbirlerine başsağlığı dilediğini görünce, onlara yaklaşıp şöyle dedi: “Bu Saturnus Şenliği’nin er geç sona ereceğini söylemiştim size.”</p>

  <p>Claudius cenazesinin kaldırıldığını görünce, nihayet ölmüş olduğunu anladı. Büyük bir koro, onun için, karşılıklı ağıt okuyordu:</p>

  <div>
    <br/>
  </div>

  <p>Ağla, ey Romalı, parala göğsünü,</p>

  <p>Kedere gömülü pazaryerinde.</p>

  <p>Irkının en cesuru, bilge bir adamı</p>

  <p>Uğurluyoruz ebedi istirahatine.</p>

  <div>
    <br/>
  </div>

  <p>Çevik adımlarıyla birincidir koşuda</p>

  <p>Taş çıkarır ülkenin en hızlı tazısına;</p>

  <p>İsyan eden Parth’ları dize getirir,</p>

  <p>Hiçbir Pers karşı koyamaz oklarına.</p>

  <div>
    <br/>
  </div>

  <p>Titremez eliyle yayını gerdi:</p>

  <p>Düşman it sürüsü gibi dağıldı gitti.</p>

  <p>Hafifti yara, ama bozulan Medler</p>

  <p>Kaçarken süslü sırtlarını gösterdi.</p>

  <div>
    <br/>
  </div>

  <p>Bilinmeyen denizlere yelken açtı</p>

  <p>Britonların adasına ulaştı, .</p>

  <p>Darmadağın etti Brigant kabilesini,</p>

  <p>Kırdı çivit boyalı kalkanlarını.</p>

  <div>
    <br/>
  </div>

  <p>Bağladı bir Roma zinciriyle onları,</p>

  <p>Sonra elinde Roma baltası ve sopası,</p>

  <p>Hizaya getirdi koca dünyayı</p>

  <p>Ve saçtığı dehşetten vergi sağladı.</p>

  <div>
    <br/>
  </div>

  <p>Yas tut o yargıcın peşinden:</p>

  <p>İnanılmaz hızlı hükümler veren,</p>

  <p>Yalnız tek tarafı dinleyen,</p>

  <p>Onu bile bazen gereksinmeyen.</p>

  <div>
    <br/>
  </div>

  <p>Nasıl bulunur böyle bir insan</p>

  <p>Tüm yıl boyu işbaşında olacak?</p>

  <p>Yeraltında Giritli Minotauros</p>

  <p>Makamım şimdi ona bırakacak.</p>

  <div>
    <br/>
  </div>

  <p>Ağlayın, siz fiyatı belli avukatlar,</p>

  <p>Ağlayın, siz sıradan ozanlar,</p>

  <p>Ağlayın, siz zar oyuncuları,</p>

  <p>Hileyle işini yoluna koyanlar.</p>

  <div>
    <br/>
  </div>

  <p>Claudius bayıldı bu methiyeye ve gösteriyi sonuna dek izlemek istedi. Ama tanrıların mutemet habercisi Mercurius onu çekti ve kimse tanımasın diye önce kafasını örterek, Mars Alanı’ndan geçirdi ve sonunda Tiber ile Altgeçit’in arasından Cehennem’e indiler. Azatlısı Narcissus kestirmeden inmiş, onu karşılamaya hazırdı. Yeni yıkanmış yüzünde bir gülümsemeyle şöyle dedi: “Tanrılar! Tanrılar biz ölümlüleri ziyarete gelmiş! Neye borçluyuz bu büyük onuru?..”</p>

  <p>“Koş, onlara geldiğimizi söyle. Çabuk ol.”</p>

  <p>Mercurius’un emri üzerine Narcissus fırladı. Cehennem’in kapısına giden yol yokuş aşağıdır ve Vergilius’un bir yerde söylediği gibi, iniş kolaydır; dolayısıyla Narcissus, gut hastalığına rağmen, hemencecik indi. Kapının önünde, Horatius’un sözüyle, “cin akıllı hayvan” Kerberos yatıyordu. Narcissus kahraman filan değildi; onun alıştığı minik, beyaz bir kucak köpeğiydi ve Cehennem gibi karanlık bir yerde karşılaşmak istemeyeceğiniz bu devasa, kara tüylü köpeği görünce ödü koptu. Ama “Claudius geldi,” diye bağırarak mesajı iletti.</p>

  <p>Cevap olarak büyük bir alkış duyuldu ve bir sürü hayalet ortaya çıktı. İyi bilinen şarkıyı söylüyorlardı:</p>

  <div>
    <br/>
  </div>

  <p>Bulundu, bulundu!</p>

  <p>Sevinç dolsun içiniz!</p>

  <p>Çırpın ellerinizi,</p>

  <p>Kayıp bulundu!</p>

  <div>
    <br/>
  </div>

  <p>Koroda Konsül Gaius Silius, eski magistra Juncus, Sextus Traulus, Marcus Helvius, Trogus, Cotta, Vettius Valens, Fabius vardı; bunlar Narcissus’un idamlarını sağladığı Romalı şövalyelerdi. Claudius’un başını keserek görüntüsünü daha yakışıklı kıldığı aktör Mnester oradaydı. Cehennem şimdi Claudius’un geldiği haberiyle çalkalanıyordu ve herkes Messalina’yı aramaya koştu. Claudius’un azatlıları Polybios, Myron, Harpocras, Amphaeus ve Pheronactus ilk gelenlerdi. Hiçbir yere yalnız gitmekten hoşlanmayan Claudius, onların hepsini önceden oraya göndermişti. Sonra iki Muhafız Komutanı, Catonius Justus ve Rufrius Pollio göründü. Sonra arkadaşları Saturninus Lusius, Pedo Pompeius ve Asinius kardeşler, Lupus ile Çeler ortaya çıktı. Sonunda, ağabeyinin kızı Lesbia, kız kardeşinin kızı Helen ve damatlar, kayınpederler, kayınvalideler - kısacası bütün aile efradı geldi. Bir grup oluşturdular ve topluca Claudius’a doğru yürüdüler. Claudius gözlerine inanamadı ve hayretle, “Amma da çok tanıdık varmış! Hepiniz nasıl girdiniz buraya?” dedi. Pedo yanıtladı: “Nasıl mı girdik, seni kana susamış alçak! Hangi yüzle soruyorsun bunu? Senin gibi bir arkadaş katili dışında kim gönderebilir bizi buraya? Seni yargılayacağız şimdi. Gel buraya, Ağır Ceza Mahkemesi’nin yolunu göstereyim.”</p>

  <p>Pedo onu Aeacus’un mahkemesine götürdü; Aeacus, Cornelius Yasası’na göre cinayet davalarına bakan yargıçtı. Pedo ona tutuklunun adını verdi ve sonra suç evrakını doldurdu:</p>

  <p>Öldürülen senatörler: 35</p>

  <p>Öldürülen Romalı şövalyeler: 221</p>

  <p>Diğer kişiler: Tam sayılarını bilmek imkânsız.</p>

  <p>Claudius bir avukat aradı, ama kimse onu savunmak istemedi. Sonunda, Publius Petronius adında, Claudius dilini oldukça iyi konuşan bir eski içki arkadaşı öne çıktı ve soruşturmanın sürdürülerek mahkemenin ertelenmesini talep etti. Aeacus bunu kabul etmedi; böylece, Pedo Pompeius, en yüksek perdeden, davacı olarak konuşmasına başladı. Davalının avukatı yanıtlamaya çalıştı, ama çok vicdanlı bir yargıç olan Aeacus onu usulsüzlükle suçladı ve davayı, davacının sunduğu şekilde özetledi. Sonra hükmü bildirdi:</p>

  <div>
    <br/>
  </div>

  <p>Alçaklık eden bulur,</p>

  <p>İşte adalet budur.</p>

  <div>
    <br/>
  </div>

  <p>Olağanüstü bir sessizlik çöktü. Bu emsali görülmemiş karar herkesi şaşırttı. Tabii Claudius’un kendisi emsal gösterebilirdi; ama o da kararın çok haksız olduğu kanısındaydı. Sonra ona nasıl bir ceza verileceğine dair uzun bir tartışma başladı. Kimileri, Sisyphos’un kayayı tepeye çıkarma çabasından artık gına geldiğini; kimileri, Tantalos’un susuzluktan ölmeden kurtarılması gerektiğini; kimileri de, o sürüngene yakışacak cezanın İksion’un<a class="dipnot2" id="k15" href="../Text/dipnotlar.xhtml#a15"><sup>[15]</sup></a> çarkına bağlanmak olduğunu söyledi. Ama Aeacus, Claudius bir gün yolunu bulup kurtulur diye düşünerek, bu eski cezaları kabul etmedi. Onun fikrince, tamamen yeni tür bir ceza yaratılmalıydı: Sürekli düş kırıklığına uğrayan gözü doymaz hırs fikrini ifade edecek, yepyeni bir anlamsız angarya bulunmalıydı. Sonunda, Aeacus hükmü bildirdi: Claudius, dibi delik bir kupada sonsuza dek zar sallayacaktı.</p>

  <p>Böylece, tutuklu hemen cezasını çekmeye koyuldu; düşen zarları toplamaya çalışmaktan oyunu ilerletmesi imkânsızdı.</p>

  <div>
    <br/>
  </div>

  <p>Her salladığında kupayı</p>

  <p>Ve oyun tahtasına atmak isterken zarı,</p>

  <p>Düşüyordu zarlar kupanın delik dibinden.</p>

  <p>Sonra topluyordu zarları yerden</p>

  <p>Ve önceki gibi deniyordu yeniden.</p>

  <p>Ama zarlar sürekli ihanet etti ona,</p>

  <p>Ve bir kez daha eğildiğinde onları toplamaya,</p>

  <p>Parmaklarının arasından kayıp gittiler</p>

  <p>Ve sürekli kaçmaya devam ettiler:</p>

  <p>Sisyphos’un sırtında, sonsuz emekle</p>

  <p>Cehennemin tepesine çıkardığı kayanın</p>

  <p>Yuvarlanıp düştüğü gibi ensesine.</p>

  <div>
    <br/>
  </div>

  <p>Ansızın Gaius Caligula girdi içeri. “Bu adam benim kölem,” dedi Caligula. “Onu almaya hakkım var!” Onun, Claudius’u sık sık kamçı ve sopayla dövdüğünü ve yumruklayıp yerlere attığını gören tanıklar getirdi. Böylece, hak talebi kabul edildi ve Claudius efendisine verildi. Ne var ki, Caligula onu Aeacus’a armağan etti ve Aeacus onu azatlısı Menander’e verdi ve Menander onu mahkeme kayıtlarını tutmakla görevlendirdi.</p>

  <p class="p1" style="text-align: right; ">Çev.: Robert Graves</p>
</body>
</html>