<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h6>Böfüm 7</h6><h6>GECENİN İÇİNDE .ŞiTOKILTR</h6>
<p>Tiffany ve Bayan Proust bağırışların kaynağını bulduğunda, sokak olağanüstü bir kırık cam tabakasıyla kaplanmıştı ve acil durumlarda içinden çorba yiyebileceğiniz türden miğferler takmış ve zırhlar kuşanmış endişeli görünüşlü adamlarla dolmuştu. İçlerinden biri barikat kuruyordu. Diğer bekçilerin, barikatın yanlış tarafında olmaktan dolayı&#160;mutsuz oldukları açıktı, özellikle de o anda son derece iri&#160;yarı bir bekçi sokağı kaplayan meyhanelerin birinden uçarak çıktığı için. Meyhanenin üzerindeki tabela, Kralın Başı&#160;diyordu, ama duruma bakarak, Kralın Başı’na ağrı girmişti.</p>
<p>Uçarak çıkan bekçi pencere camından kalanları da beraberinde götürdü ve kaldırıma indiğinde, koca bir ailenin ve tüm dostlarının çorbasını doldurabileceğiniz büyüklükteki&#160;miğferi tan tun tan tun yaparak sokakta yuvarlandı.</p>
<p>Tiffany bir başka bekçinin, “Çavuşu yakaladılar!” diye bağırdığını duydu.</p>
<p>Sokağın iki ucundan başka bekçiler koşarak gelirken Bayan Proust, Tiffany’nin omzuna dokundu ve tatlı tatlı,&#160;“İyi taraflarını bir daha söylesene?” dedi.</p>
<p>Buraya bir çocuğu bulmak ve ona babasının öldüğünü haber vermek için geldim, dedi Tiffany kendi kendine.&#160;Feegleları bir beladan daha kurtarmak için değil!</p>
<p>“Kalpleri doğru yerde,” dedi.</p>
<p>“Bundan kuşkum yok,” dedi, çok eğleniyormuş gibi görünen Bayan Proust, “ama popoları kırık cam yığının üzerinde. Ah, destek kuvvet de geliyor.”</p>
<p>“Pek işe yarayacağını sanmıyorum,” dedi Tiffany ve... yanıldığını görerek şaşırdı.</p>
<p>Bekçiler meyhane girişinin önünde açık bir yol bırakarak geriliyorlardı; Tiffany dikkatle baktığı zaman, bıraktıkları&#160;yolda küçük bir şeklin kararlılıkla yürüdüğünü fark etti.&#160;Bir Feegle’a benziyordu, ama üzerinde... Tiffany durdu ve&#160;bakakaldı... Evet, bir tuzluğun başından biraz daha büyük&#160;bir miğfer takmıştı, ki bu düşünülemez bir şeydi. Kanun&#160;koruyucu bir Feegle? Böyle bir şey nasıl olabilirdi?</p>
<p>Yine de Feegle, meyhanenin kapısına vardı ve bağırdı: “Siz sinsi herifler, hepiniz tutuklusunuz! Şimdi, bu iş şööle&#160;gitçek, tamam mı: ya bu işi zor şekilde yaparız, ya da...” Bir&#160;an duraksadı. “Hayır, hepsi bu, heye,” diye bitirdi. “Başka&#160;yol bilmiyom!” Bunun ardından kapıdan içeri daldı.</p>
<p>Feeglelar devamlı kavga ederdi. Onlar için, dövüşmek bir hobi, egzersiz ve eğlenceydi.</p>
<p>Tiffany, Profesör Chaffinch’in ünlü mitoloji kitabını okumuştu. Kitaba göre, eski insanlar kahramanlar öldüğünde</p>
<p>bir tür ziyafet salonuna gittiklerine ve orada sonsuza kadar yiyip içerek ve dövüşerek yaşadıklarına inanıyorlardı.</p>
<p>Tiffany insanın üçüncü gün sıkılacağını düşünüyordu, ama Feeglelar bu işe bayılırdı ve muhtemelen efsanevi&#160;kahramanlar bile daha sonsuzluğun yarısı bitmeden onları&#160;dışarı atarlardı, ama ilk önce bütün çatal bıçaklarını geri&#160;almak için onları bir güzel silkelerler di. Nac Mac Feeglelar&#160;gerçekten vahşi ve korkunç savaşçılardı. Ama onlara sorarsanız küçük bir dezavantajları vardı; dövüş başladıktan&#160;birkaç saniye sonra kendilerini eğlenceye kaptırıyorlardı&#160;ve birbirlerine, yakındaki ağaçlara ve hedef bulamazlarsa&#160;kendilerine saldırmaya başlıyorlardı.</p>
<p>Bekçiler, çavuşlarını ayılttıktan ve miğferini bulduktan sonra, oturup gürültünün dinmesini beklemeye başladılar. Birkaç dakika sonra minik bekçi harap binadan çıktığında, Koca Yan’ı tek bacağından çekerek sürüklüyordu!&#160;Feeglelar arasında bir dev sayılan Koca Yan! Ve derin uykuda gibi görünüyordu. Bekçi onu yere bıraktı, tekrar içeri&#160;girdi ve bir omzunda baygın Herhangi Bir Rob, diğerinde&#160;Kaçık Wullie ile tekrar çıktı.</p>
<p>Tiffany ağzı bir karış açık bakıyordu. Bu oluyor olamazdı. Feeglelar her zaman kazanırdı! Hiçbir şey bir Feegle’ı yenemezdi! Onlar durdurulamazdı! Ama işte, durdurulmuşlardı, hem de tuzluk-biberlik setinin yarısıymış gibi&#160;görünen bir yaratık tarafından.</p>
<p>Küçük adam Feegleları bitirdiği zaman binaya girdi ve sarkık gıdılı bir kadın taşıyarak hızla geri döndü. Kadın&#160;şemsiyesiyle ona vurmaya çalışıyordu, ama bu faydasız bir</p>
<p>-</p>
<p>çabaydı, çünkü küçük adam onu dikkatle başının üzerinde dengelemişti. Onun ardından büyük bir halı çantaya sarılmış titrek bir genç hizmetçi geldi. Küçük adam kadını,&#160;Feegle yığınının yanma düzgünce bıraktı ve kadın bekçilere onu tutuklamasını haykırırken, içeri girdi ve bu sefer iki&#160;ağır bavul ve iki şapka kutusunu dengeleyerek çıktı.</p>
<p>Tiffany kadını tanımıştı, ama memnun olmamıştı. Bu Düşes’ti, Letitia’nın annesi ve oldukça korkunç bir kadın.&#160;Roland gerçekten de ne tür bir belaya bulaştığını biliyor&#160;muydu? O tür tipleri seviyorsanız, Letitia’nm kendisi iyiydi, ama görünüşe göre annesinin damarlarında o kadar çok&#160;mavi kan vardı ki patlaması gerekirdi ve şu anda tam da&#160;bu olacakmış gibi görünüyordu. Feegleların o pis ihtiyarın kaldığı binayı harabeye çevirmeleri ne kadar da uygun&#160;olmuştu. Bir cadı daha ne kadar şanslı olabilirdi? Hem&#160;Düşes, Roland ile suluboya tablodan farksız müstakbel eşinin binada yalnız kalması hakkında ne düşünecekti acaba?</p>
<p>Bu soru, küçük adam ikisini son derece pahalı elbiselerinden tutmuş, sürükleyerek çıkardığında yanıtlanmış oldu. Roland, üzerine biraz büyük gelen bir smokin giymişti. Letitia’nm elbisesi ise kat kat ince fırfırlardan oluşmuş gibi görünüyordu ve Tiffany’nin fikrine göre eh iş tutan kimse o şekilde giyinmezdi.</p>
<p>Muhtemelen daha önce de Feeglelarla başa çıkmış olan başka bekçiler geldi ve suç mahalline koşmak yerine yürüyecek kadar aklı başında kişilerdi. Uzun boylu bir bekçi, hancının ifadesini alıyordu. Bekçinin boyu bir seksenden fazlaydı ve kızıl saçları vardı. Zırhı öyle cilalanmıştı&#160;ki göz kamaştırıyordu. Hancının ifadesi, onu bu korkunç&#160;kâbustan uyandırmaları için yakaran uzun bir çığlığa benziyordu.</p>
<p>Tiffany döndü ve kendini doğrudan Roland’ın yüzüne bakarken buldu.</p>
<p>“Sen? Burada?” demeyi başardı Roland. Arkasında, Letitia gözyaşlarına boğulmuştu. Hah, tam da ondan beklenecek bir şey!</p>
<p>“Bak, sana çok önemli bir şey...”</p>
<p>Yer çöktü,” dedi Roland, o sözünü bitiremeden, hâlâ düş gören biri gibi. “Ayağımın altındaki yer çöktü!”</p>
<p>Bak, benim... diye başladı Tiffany yine, ama bu sefer Tiffany’nin önünde aniden Letitia’nın annesi belirdi.</p>
<p>“Seni tanıyorum! Sen Roland’ın cadısısın, değil mi? İnkâr etme! Ne cüretle peşimizden buraya gelirsin?”</p>
<p>“Yeri nasıl çökerttiler?” diye sordu Roland, bembeyaz bir yüzle. “Yeri nasıl çökerttin? Söyle bana!”</p>
<p>Sonra koku geldi. Beklenmedik bir biçimde, bir çekiçle vurulmak gibi bir şeydi. Onca şaşkınlık ve dehşetin altında,&#160;Tiffany bir şey daha fark etti: pis, iğrenç bir koku, zihninde&#160;bir pislik, korkunç ve affetmez, çürümeye yüz tutmuş bir&#160;korkunç fikirler ve düşünceler yığını... Öyle ki içinden,&#160;beynini çıkarıp yıkamak geliyordu.</p>
<p>Bu oydu: gözleri olmayan siyahlı adam! O koku! Hasta gelinciklerin kullandığı tuvalet bu kadar kötü kokmazdı!&#160;Son seferinde kötü olduğunu düşünmüştüm, ama bunun&#160;yanında o bir gül bahçesiydi! Aradığı şeyi görmeyeceğini&#160;umarak çaresizlik içinde çevresine bakındı.</p>
<p>Letitia’nm hıçkırıkları gittikçe yükseliyordu ve inleyerek ve küfrederek uyanmakta olan Feegleların gürültülerine&#160;karışıyordu.</p>
<p>Müstakbel kaynana Roland’ı ceketinden yakaladı. “Ondan hemen uzaklaş; o yalnızca bir.</p>
<p>“Roland, baban öldü!&quot;</p>
<p>Bu herkesi susturdu ve Tiffany aniden tüm bakışların odağı oldu.</p>
<p>Eyvah, diye düşündü. Bu şekilde olmaması gerekiyordu.</p>
<p>“Üzgünüm,” demeyi başardı, suçlayan sessizliğin içinde. “Yapabileceğim hiçbir şey yoktu.” Roland’m yüzünün kızardığını gördü.</p>
<p>“Ama sen ona bakıyordun,” dedi Roland, bir bilmeceyi çözmeye çalışırmış gibi. “Neden onu hayatta tutmayı bıraktın?</p>
<p>“Acısını almaktan başka hiçbir şey yapamıyordum. Çok üzgünüm, ama yapabildiğim tek şey bu. Üzgünüm.”</p>
<p>“Ama sen bir cadısın! Bu işte iyi olduğunu sanıyordum, sen bir cadısın! Neden öldü?”</p>
<p>Kaltak ona ne yaptı? Ona güvenme! O bir cadı! Bir cadının yaşamasına izin verme!</p>
<p>Tiffany sözcükleri duyamıyordu; zihninde bir tür sümüklüböcek gibi dolaşıyor, geride salya bırakıyor gibiydi ve daha sonra onun başka kaç zihinde dolaştığını merak&#160;etti. Bayan Proust kolunu yakalamıştı. Roland’m yüzünün&#160;gazapla çarpıldığını gördü ve yoldaki haykıran şekli hatırladı. Güpegündüz olmasına rağmen gölgesiz olan, kusmuk&#160;gibi hakaret saçan ve Tiffany’yi, bir daha hiç temiz olamayacakmış gibi mide bulandırıcı bir hisle bırakan şekli.</p>
<p>Ve çevresindeki insanlar, tilki kokusu almış tavşanlar gibi, endişeli ve ürkek görünüyorlardı.</p>
<p>Sonra onu gördü. Kalabalığın kenarında, zar zor görünüyordu. Oradaydılar işte, daha doğrusu orada değillerdi. Havada, bir anlığına bakan ve sonra kaybolan iki delik. Ve&#160;nereye gittiklerini bilmemek daha da kötüydü.</p>
<p>Bayan Proust’a döndü. “Bu da ne?”</p>
<p>Kadın yanıt vermek için ağzını açtı, ama uzun boylu bekçinin sesi, “Af edersiniz hanımlar ve beyler, ya da aslında yalnızca bir bey. Adım Komiser Havuç ve bu akşam&#160;görev başındaki komiser ben olduğumdan, bu olayla ilgilenme zevki de, ki ne kadar zevk olduğu şüpheli, bana düştü. Bu yüzden...” Defterini açtı, bir kurşun kalem çıkardı&#160;ve özgüvenle gülümsedi. “Bu küçük açmazı çözmeye başlamama ilk kim yardım edecek. Başlangıç olarak, bir grup&#160;Nac Mac Feegle’m, ayılmak dışında, benim şehrimde ne&#160;yaptıklarını bilmek istiyorum.”</p>
<p>Zırhının parıltısı göz kamaştırıyordu. Aynı zamanda, güçlü bir sabun kokusu yayıyordu ve bu Tiffany için ye-terliydi.</p>
<p>Elini kaldıracak oldu, ama Bayan Proust onu tuttu ve kararlılıkla indirdi. Bu Tiffany’nin Bayan Proust’u daha da kararlı bir tavırla silkelemesine ve sonra ondan da kararlı bir sesle konuşmasına sebep oldu: “Ben açıklarım Komiserim.”</p>
<p>“Sen kimsin peki?”</p>
<p>Mümkün olan en kısa zamanda kaçacak kişi, dedi Tiffany kendi kendine ama “Tiffany Sızı, efendim,” diye yanıt verdi.</p>
<p>“Kız partisine mi gidiyorsunuz?”</p>
<p>“Hayır,” dedi Tiffany.</p>
<p>“Evet!” dedi Bayan Proust çabucak.</p>
<p>Komiser Havuç başını yana eğdi. “Demek biriniz gidiyor. Bu kulağa pek eğlenceli gelmiyor,” dedi, kurşunkalemini defterin üzerine tutarak.</p>
<p>Görünüşe göre bu Düşes’e çok fazla geldi. Öfkeden titreyen parmağını suçlarcasma Tiffany’ye uzattı. “Yüzündeki burun kadar ortada, Memur Bey! Bu... bu... bu cadı mücevherler ve hediyeler almak için şehre geldiğimizi biliyordu ve açık ki, tekrarlıyorum, açık ki bizi soymak için cinleriyle birlikte plan yaptı!”</p>
<p>“Hiç de öyle bir şey yapmadım!” diye bağırdı Tiffany.</p>
<p>Komiser Havuç, Düşes trafikte bir araba sırasıymış gibi elini kaldırdı. “Bayan Sızı, gerçekten de Feegleları şehre siz&#160;mi soktunuz?”</p>
<p>“Şey, evet, ama isteyerek değil. Bir tür anlık karardı. Benim niyetim..</p>
<p>Komiser yine elini kaldırdı. “Lütfen konuşmayı bırak. Burnunu ovaladı. Sonra içini çekti. “Bayan Sızı, seni şey&#160;şüphesiyle tutukluyorum... eh, yalnızca senden şüphelendiğimden. Dahası, kilitlenmek istemeyen bir Feegle’ı kilit altına almanın imkânsız olduğunun farkındayım. Eğer&#160;senin arkadaşınsalar, umarım” -anlamlı anlamlı çevresine&#160;baktı- “başlarını daha fazla derde sokacak bir şey yapmazlar ve şansımız varsa, hepimiz güzel bir gece uykusu çekeriz. Meslektaşım Komiser Angua sana karakola kadar eşlik&#160;edecek. Bayan Proust, sen de onunla birlikte gidip, genç</p>
<p>arkadaşına dünyanın nasıl işlediğini açıklar mısın?” Komiser Angua öne çıktı; kadındı, güzeldi, sarışındı — ve.&#160;tuhaftı.</p>
<p>Komiser Havuç, Düşes’e döndü. “Hanımefendi, adamlarım, seçeceğiniz bir başka otele ya da hana kadar size eşlik etmekten memnunluk duyacak. Görüyorum ki hizmetçiniz oldukça sağlam görünüşlü bir çantaya sarılmış.&#160;Bahsettiğiniz mücevherler bu çantada olabilir mi? Bu durumda, çalınmadığım söyleyebilir miyiz?”</p>
<p>Bütün bunlar Düşes’i hiç memnun etmemişti, ama komiser onu, polis memurlarının görmek istemedikleri şeyleri görmemek için kullandıkları o çok profesyonel yöntemle, neşe içinde, görmezden geldi. Zaten görse de dikkat etmeyeceği gibi mutlak bir his yayıyordu.</p>
<p>Roland çantayı açtı ve satın aldıkları şeyi ışığa kaldırdı. İnce paket kâğıdı dikkatle aralandı ve lambaların ışığında bir şey o kadar parlak kıvılcımlandı ki, sanki yalnızca&#160;ışığı yansıtmıyor, aynı zamanda parlak taşlarının arasında&#160;bir yerde ışık üretiyordu. Bu bir taçtı. Pek çok bekçi inledi. Roland’m yüzünde kendini beğenmiş bir ifade belirdi.&#160;Letitia itiraz götürür ölçüde sevimli görünüyordu. Bayan&#160;Proust içini çekti. Tiffany ise... bir anlığına zamanda geriye gitti. Ama o an içinde yine küçük bir kız olmuştu ve&#160;ondan önce ablalarının okuduğu yıpranmış peri hikâyeleri&#160;kitabını okuyordu.</p>
<p>Ama o, diğerlerinin görmediği bir şeyi görmüştü; masalların ardını görmüştü. Onlar yalan söylüyordu. Hayır, eh, tam olarak yalan değil, ama bilmek istemediğiniz gerçekleri</p>
<p>söylüyordu: Ancak sarışın, mavi gözlü kızlar prenses olabilir, ışıltılı tacı takabilirdi. Dünya böyle işliyordu. Daha da kötüsü, bu koşul sizin saç renginize işlemişti. Kızıllar&#160;ve esmerler bazen masalda geçici roller oynayabiliyorlardı,&#160;ama saçlarınız kahverengiyse, siz ancak hizmetçi kız olabiliyordunuz.</p>
<p>Ya da cadı. Evet! Masala bağlı kalmanız gerekmiyordu. Onu yalnızca kendiniz için değil, başkaları için de değiştirebilirdiniz. Elinizi bir sallayıp değiştirebilirdiniz onu.</p>
<p>Tiffany yine de içini çekti, çünkü mücevherli taç çok harika bir şeydi. Ama sağduyulu bir cadı olan parçası, “Bunu ne kadar sık takacaksın, küçükhanım? Kırk yılda bir? Bu&#160;kadar pahalı bir şey tüm zamanını kasada geçirecek!”</p>
<p>“Demek çalınmamış,” dedi Komiser Havuç mutlulukla. “Eh, bu iyi, değil mi? Bayan Sızı, küçük arkadaşlarına sessizce bizi takip etmelerini söyler misin?”</p>
<p>Tiffany, şok içindeymiş gibi, sessizce bekleyen Nac Mac Feeglelara baktı. Elbette, otuz ölümcül kişi, tek bir minik&#160;adam tarafından dövülüp haşat edildiklerini fark ettiklerinde, şereflerini kurtaracak bir bahane bulmaları biraz zaman alırdı.</p>
<p>Herhangi Bir Rob yüzünde nadir bir utanç ifadesiyle başını kaldırıp ona baktı. “Afidersin hamfendi. Afidersin&#160;hamfendi,” dedi. “Çok fazla içtiydik. Bilirsin, ne kadar&#160;içersen, o kadar çok içmek istiyon, ta ki devrilip gidene kadar. İşte o zaman yeterince içtiini anlıyon. Bu arada, mentollü likör neki ne? Cici yeşil bir rengi var, bilirsin, ondan</p>
<p>bi kova içmişimdir herhal! Çok üzgün olduumuzu sööle-menin anlamı olmaz, heralde? Ama bilirsin, senin beş para etmez pisliini de bulduk bu arada.”</p>
<p>Tiffany, Kralın Başı’ndan kalanlara baktı. Titrek meşale ışığı altında, bir binanın iskeleti gibi görünüyordu. Tiffany&#160;bakarken büyük bir kiriş gıcırdamaya başladı ve özür diler-cesine, kırık mobilya yığınının üzerine düştü.</p>
<p>“Size onu bulmanızı söyledim; kapıları sökmeniz gerektiğini söylemedim,” dedi Tiffany. Kollarını kavuşturdu ve küçük adamlar birbirlerine sokuldular; kadınsı öfkenin bir&#160;sonraki aşaması ayağın tıp tıp yere vurmasıydı, ki bu onların gözyaşlarına boğulmalarına ve ağaçlara toslamalarına sebep oluyordu. Ama şimdi düzgünce, Tiffany, Bayan&#160;Proust ve Komiser Angua’nm arkasına dizildiler.</p>
<p>Komiser, Bayan Proust’a başını salladı ve “Eminim hepimiz kelepçeye gerek olmadığı konusunda hemfikirizdir; değil mi hanımlar?”</p>
<p>“Ah, beni bilirsin Komiserim,” dedi Bayan Proust.</p>
<p>Komiser Angua gözlerini kıstı. “Evet, ama küçük arkadaşın hakkında hiçbir şey bilmiyorum. Süpürgeyi ben taşımak isterim Bayan Proust.”</p>
<p>Tiffany itiraz etmenin anlamı olmayacağını görebiliyordu. Yakınmadan süpürgeyi uzattı. Nac Mac Feegleların alçak homurtuları dışında sessizlik içinde yürüdüler.</p>
<p>Bir süre sonra komiser, “Sivri tepeli siyah şapkalar takmak için iyi bir zaman değil Bayan Proust,” dedi. “Ovada bir başka vaka yaşandı. Asla gitmek istemeyeceğin sefil bir</p>
<p>köyde. Bir sihir kitabı olduğu için yaşlı bir hanımı dövdüler.”</p>
<p>“Olamaz!”</p>
<p>Dönüp Tiffany’ye baktılar ve Feeglelar Tiffany’nin ayaklarına çarptı.</p>
<p>Komiser Angua başını iki yana salladı. “Üzgünüm kü-çükhamm, ama doğru. Kitabın Klatch şiiri hakkında olduğu anlaşıldı. Onca kargacık burgacık yazı! Sanırım sihir kitabı olduğunu düşünmeye eğilimli olanlara sihir gibi göründü. Kadın öldü.”</p>
<p>“Ben Ankh-Morpork Zaman gazetesini suçluyorum,” dedi Bayan Proust. “O tür şeyleri gazetelerine yazdıkları&#160;zaman, insanlar garip garip fikirler ediniyor.”</p>
<p>Angua omuzlarını silkti. “Duyduklarıma bakarak, bu işi yapanlar pek okumazlarmış.”</p>
<p>“Bunu durdurmanız gerek!” dedi Tiffany.</p>
<p>“Nasıl küçükhamm? Biz Şehir Bekçileriyiz. Duvarların dışında yetkimiz yok. Muhtemelen ormanda adını bile&#160;duymadığımız yerler vardır. Bu olayların neden kaynaklandığını bilmiyorum. Sanki bir tür çılgın fikir gökyüzünden düşüyor.” Ellerini birbirine sürttü. “Elbette, şehirde&#160;hiç cadı yok,” dedi, “ama bol bol kız partisi var, hı Bayan&#160;Proust?” Komiser göz kırptı. Gerçekten göz kırpmıştı,&#160;Tiffany emindi, tıpkı Komiser Havuç’un Düşes’ten fazla&#160;hoşlanmadığından emin olduğu gibi.</p>
<p>“Eh, bence gerçek cadılar yakında buna bir son verir,” dedi Tiffany. “Dağlarda olsa kesinlikle verirlerdi Bayan&#160;Proust.”</p>
<p>“Ah, ama şehirde gerçek cadı yok. Komiseri duydun.” Bayan Proust dik dik Tiffany’ye baktı ve tısladı: “Normal&#160;insanların yanında tartışmayız. Bu onları huzursuz eder.”</p>
<p>Kapısının iki yanında mavi lambalar bulunan büyük bir binanın önünde durdular. “Karakola hoş geldiniz hanımlar,” dedi komiser Angua. “Şimdi, Bayan Sızı, seni bir hücreye kapatmam lazım, ama temiz bir hücre olacak -hemen&#160;hiç fare yok- ve eğer Bayan Proust sana eşlik ederse, nasıl&#160;desek, biraz unutkanlaşıp anahtarı kilitte bırakabilirim,&#160;anladın mı? Lütfen binadan çıkma, çünkü sizi avlarız.”&#160;Doğrudan Tiffany’ye baktı ve ekledi: “Ve kimsenin avlanmaması gerek. Korkunç bir şeydir, avlanmak.”</p>
<p>Onları binaya soktu ve bir dizi şaşırtıcı ölçüde rahat görünümlü hücrenin önünden geçirip, bir tanesine girmelerini işaret etti. Hücrenin kapısı çarpılarak Tiffany’nin&#160;arkasından kapandı ve Komiser Angua’nın taş koridorda&#160;uzaklaşan botlarının sesini duydular.</p>
<p>Bayan Proust kapıya gitti ve parmaklıkların arasından uzandı. Bir metal tıkırtısı duyuldu ve Bayan Proust anahtarı tutan elini içeri çekti. Onu hücrenin içindeki anahtar&#160;deliğine soktu ve çevirdi. “İşte,” dedi. “Şimdi iki kat güvendeyiz.”</p>
<p>“Ah, amanın!” dedi Herhangi Bir Rob. “Bize baksana! Kodese tıkıldık!”</p>
<p>“Yine!” dedi Kaçık Wullie. “Bi daa yüzüme bakabilceemi sanmıyom.”</p>
<p>Bayan Proust oturdu ve Tiffany’ye baktı. “Tamam kızım,</p>
<p>gördüğümüz neydi? Gözleri olmadığını fark ettim. Ruhuna açılan pencereler yok. Belki ruhu da yoktur?”</p>
<p>Tiffany kendini perişan hissediyordu. “Bilmiyorum! Onunla buraya gelirken yolda karşılaştım. Feeglelar&#160;içinden geçti! Hayalete benziyor. Ve leş gibi kokuyor.&#160;Kokusunu aldın mı? Ve kalabalık aleyhimize dönüyordu!&#160;Kime ne zararımız dokundu ki?”</p>
<p>“Onun bir adam olduğundan emin değilim,” dedi Bayan Proust. “Cinsiyetsiz olabilir. Bir tür iblis, belki... ama onlar&#160;hakkında çok bilgim yok. Benim güçlü tarafım perakende&#160;ticaret. Gerçi o da bazen şeytani bir iş olabiliyor.”</p>
<p>“Ama Roland bile aleyhime döndü,” dedi Tiffany. “Üstelik biz öteden beri... arkadaştık.”</p>
<p>“Ah-ha,” dedi Bayan Proust.</p>
<p>“Bana ah-ha yapma,” diye terslendi Tiffany. “Ne cüretle bana ah-ha yaparsın. En azından ben cadıları saçma sapan&#160;göstererek geçimimi sağlamıyorum!”</p>
<p>Bayan Proust ona tokat attı. Kauçuk bir kurşunkalemle vurulmak gibiydi. “Sen çok kaba bir kızsın, seni genç hatun. Ben cadıların güvenliğini sağlayarak geçimimi sağlıyorum.”</p>
<p>Tavandaki gölgelerin arasında, Kaçık Wullie, Herhangi Bir Rob’u dürtükledi ve “Kimsenin bizim koca mini kocakarımıza tokat atmasına izin veremeyiz, dii mi Rob?”&#160;Herhangi Bir Rob parmağını dudaklarına götürdü. “Ah&#160;şeey, kadınların tartışması biraz karmaşık olabilir, bilirsin.&#160;Evli bi adam olarak öğüdümü dinle ve sen bu işe karışma. Kadınların işine karışırsan bi bakmışsın ikisi birden</p>
<p>seni tepeliyo. Kollarım kavuşturmalarından, dudaklarını büzmelerinden ve ayaklarını tıp tıp yere vurmalarından da&#160;bahsetmiyom. Bakır sopayla temiz bi dayak atmalarından&#160;bahsediyom.”</p>
<p>Cadılar bakıştılar. Tiffany aniden, alfabenin geri kalanından geçmeden A’dan Z’ye gitmiş gibi, yön duygusunu kaybetti.</p>
<p>“Bu gerçekten oldu mu, kızım?” dedi Bayan Proust.</p>
<p>“Evet, oldu,” dedi Tiffany sertçe. “Hâlâ acıyor.”</p>
<p>“Neden yaptık?” dedi Bayan Proust.</p>
<p>“Doğrusunu istersen, senden nefret ettim,” dedi Tiffany. “Bir anlığına. Bu beni korkuttu. Yalnızca senden kurtulmak istedim. Sen basitçe.</p>
<p>“Tamamen yanlış mıydım?” dedi Bayan Proust.</p>
<p>“Evet!”</p>
<p>“Ah,” dedi Bayan Proust. “Uyuşmazlık. Cadının aleyhine dönmek. Hep cadıyı suçla. Nereden başlıyor? Belki de bulmuşuzdur.” Çirkin yüzü Tiffany’ye baktı, sonra “Ne zaman cadı oldun, kızım?” dedi.</p>
<p>“Sanırım sekiz yaşındayken,” dedi Tiffany. Ve Bayan Proust’a, fındıklıkta yaşayan cadı Bayan Sarsak’m hikâyesini&#160;anlattı.</p>
<p>Kadın dikkatle dinledi ve samanların üzerine yerleşti. “Arada bir böyle şeyler olduğunu biliyoruz,” dedi. “Her&#160;birkaç asırda bir, aniden herkes cadıların kötü olduğunu&#160;düşünmeye başlar. Nedenini kimse bilmiyor. Öylesine oluyormuş gibi görünüyor. Son zamanlarda dikkat çekecek</p>
<p>herhangi bir şey yaptın mı? Özellikle önemli bir parça büyü falan?”</p>
<p>Tiffany düşündü ve “Eh, kovan vardı. Ama o kadar kötü değildi. Ondan önce de Peri Kraliçesi vardı, ama onun&#160;üzerinden çok uzun zaman geçti. Epey de kötüydü, ama&#160;genel olarak, kafasına kızartma tavasıyla vurmak o anda&#160;yapabileceğin en iyi şeydi, bence. Ve, şey, iki sene önce Kış&#160;Ustası’m öptüğümü söylesem iyi olur...”</p>
<p>Bayan Proust ağzı bir karış açık dinliyordu. “O sen miydin?” dedi.</p>
<p>“Evet,” dedi Tiffany.</p>
<p>“Emin misin?” dedi Bayan Proust.</p>
<p>“Evet. Bendim. Oradaydım.”</p>
<p>“Nasıldı?”</p>
<p>“Soğuk ve sonra ıslak. Yapmak zorunda kalmak istememiştim. Üzgünüm, tamam mı?”</p>
<p>“Yaklaşık iki sene önce mi?” dedi Bayan Proust. “Bu ilginç. Sorun yaklaşık iki sene önce başlamış görünüyor, bilirsin. Büyük bir şey yoktu; yalnız, sanki insanlar artık bize saygı duymuyordu. Havada bir şey de diyebilirsin. Demek&#160;istediğim, bu sabahki taş atan çocuk. Eh, bir sene olsa&#160;bunu asla denemeye cüret edemezdi. O günlerde yolda&#160;karşılaştığım insanlar başlarını sallayarak selam verirlerdi&#160;bana. Şimdi kaşlarını çatıyorlar. Ya da kötü şans getirmem&#160;ihtimaline karşı küçük bir jest yapıyorlar. Diğerleri de aynı&#160;şeyden bahsediyorlar. Senin geldiğin yerde durum nasıldı?”</p>
<p>“Söylemek zor,” dedi Tiffany. “İnsanlar benim karşımda biraz huzursuz oluyorlar, ama çoğuyla akrabayım, sonuçta. Ama her şeyde tuhaf bir his var. Ben de normalde bu şekilde olması gerektiğini düşünüyordum. Kışı öptüm&#160;ve bunu herkes biliyordu. Dürüst olmak gerekirse, dillerinden düşürmüyorlar. Demek istediğim, yalnızca bir kere&#160;öpmüştüm.”</p>
<p>“Eh, buralarda insanlar biraz daha sıkış tıkış yaşıyor. Ve cadıların hafızaları eskiye dayanır. Bireysel olarak cadılar&#160;demek istemiyorum, genel olarak tüm cadıların hafızası,&#160;gerçekten kötü zamanları hatırlıyor. Sivri şapka takmanın,&#160;daha kötüsü olmasa bile, taşlanmana sebep olduğu zamanları. Bundan daha geriye gidersen de... Tıpkı hastalık gibi,”&#160;dedi Bayan Proust. “Sinsice yayılıyor. Rüzgârda var, âdeta&#160;insandan insana bulaşıyor. Zehrin kabul gördüğü yere zehir akıyor. Ve tuhaf görünen yaşlı kadınlara taş atmak için&#160;her zaman bir bahane vardır, değil mi? Bir başkasını suçlamak her zaman daha kolaydır. Ve birine bir kez cadı dedin&#160;mi, onu başka neler için suçlayabileceğin şaşırtıcıdır.”</p>
<p>“Kedisini taşlayarak öldürdüler,” dedi Tiffany, kendi kendine konuşurcasma.</p>
<p>“Şimdi de ruhsuz bir adam seni izliyor. Ve onun iğrenç kokusu, cadıların bile cadılardan nefret etmesine sebep&#160;oluyor. Tesadüf eseri beni tutuşturma eğilimi duymuyor-sundur, değil mi Bayan Tiffany Sızı?”</p>
<p>“Hayır, elbette duymuyorum,” dedi Tiffany.</p>
<p>“Ya da beni yere yatırıp üzerime bir sürü taş yığma eğilimi?”</p>
<p>“Sen neden bahsediyorsun?”</p>
<p>“Yalnızca taş da değil,” dedi Bayan Proust. “İnsanların cadıların yakıldığından bahsettiğini duyarsın, ama eminim, bir şekilde kandırılmadıkları sürece, çok fazla gerçek&#160;cadı yakılmamıştır; bence daha çok zavallı yaşlı kadınları&#160;yakıyorlardı. Cadılar genellikle fazla ıslak olurlar ve muhtemelen bir ton iyi odun harcamak zorunda kalırlardı. Ama&#160;yaşlı bir hanımı yere itmek, sonra ahır kapılarından birini&#160;sökmek, sandviç gibi kadının üzerine koymak ve kadın nefes alamaz olana kadar üzerine taş yığmak çok kolay olurdu. Ve bu bütün kötülüğün gitmesini sağlıyor. Yalnız, öyle&#160;olmuyor işte. Çünkü başka olaylar ve başka yaşlı hanımlar&#160;var. Ve sonra öldürecek yaşlı hanım bulamaz olduklarında,&#160;sıra yaşlı adamlara geliyor. Ve yabancılara. Dışarlıklılara.&#160;Ve sonra, belki, bir gün, sıra sana da gelecektir. İşte delilik orada durur. Delirecek kimse kalmadığı zaman. Biliyor&#160;musun Tiffany Sızı, kışı öptüğünde bunu hissettim. Bir&#160;parça büyü yeteneği olan herkes bir şeyler hissetti.” Durdu&#160;ve gözlerini kıstı. Şimdi gözlerini Tiffany’ye dikmişti. “Neyi&#160;uyandırdın, Tiffany Sızı? Hangi korkunç şey sahip olmadığı gözleri açtı ve senin kim olduğunu merak etti? Başımıza&#160;neyi musallat ettin, Bayan Tiffany Sızı? Sen ne yaptın?”</p>
<p>“Sence...” Tiffany duraksadı ve sonra, “benim peşimde olduğunu mu düşünüyorsun?”</p>
<p>Onu suçlayan yüzü görmemek için gözlerini yumdu ve kışı öptüğü günü hatırladı. Dehşet vardı, korkunç bir endişe vardı... ve buz ve karla kuşatılmış olmasına rağmen&#160;tuhaf bir sıcak his vardı. Öpücüğe gelince, eh, ipek bir&#160;mendilin halıya düşmesi kadar hafifti. Tiffany güneşin tüm&#160;sıcaklığını kışın dudaklarına boca edene ve onu eritip suya&#160;çevirene kadar. Buzdan ateşe. Ateşten buza. Ateş konusunda her zaman başarılıydı. Ateş her zaman onun dostu olmuştu. Kış ölmemişti tabii; o günden sonra başka kışlar da&#160;yaşanmıştı, ama o kadar kötü kışlar değil, asla o kadar kötü&#160;değil. Öylesine bir öpücük de olmamıştı. Doğru zamanda,&#160;doğru şeyi yapmıştı. Çünkü öyle yapılırdı. Neden yapmak&#160;zorunda kalmıştı? Çünkü onun suçuydu; çünkü Bayan&#160;Ihanet’in sözünden çıkmıştı ve dansa katılmıştı. Sıradan&#160;bir dans olmayan, mevsimlerin değişmesini, senenin dönmesini sağlayan dansa.</p>
<p>Ve dehşet içinde merak etti: Bu ne zaman bitecek? Aptalca bir şey yapıyorsun ve sonra onu düzeltmek için&#160;bir şey yapıyorsun ve onu düzelttiğin zaman başka bir şey&#160;bozuluyor. Ne zaman duracak? Bayan Proust büyülenmiş&#160;gibi onu izlemekteydi.</p>
<p>“Tek yaptığım dans etmekti,” dedi Tiffany.</p>
<p>Bayan Proust elini onun omzuna koydu. “Tatlım, sanırım yine dans etmen gerekecek. Bu noktada çok sağduyulu bir şey yapmanı önerebilir miyim, Tiffany Sızı?”</p>
<p>“Evet,” dedi Tiffany.</p>
<p>“Tavsiyemi dinle,” dedi Bayan Proust. “Normalde armağan dağıtmam, ama pencerelerimi kıran çocuğu yakaladığım için cömert hissediyorum. İyi kalpli olma havasmda-yım. Seninle konuşmayı çok isteyeceğini sandığım bir hanım tanıyorum. Şehirde yaşıyor, ama ne kadar uğraşırsan uğraş onu asla bulamazsın. Ama o seni göz açıp kapayana&#160;kadar bulur ve o seni bulduğunda, söylediklerini çok iyi&#160;dinlemeni tavsiye ediyorum.”</p>
<p>“Ee, o zaman onu nasıl bulacağım?” dedi Tiffany. “Kendin için üzülmekle meşgulsün ve beni dinlemiyorsun! O seni bulacaktır. Bulduğunda bileceksin. Ah, evet,&#160;kesinlikle bileceksin.” Cebine uzandı ve küçük, yuvarlak bir teneke kutu çıkardı, kapağını siyah tırnağıyla açtı.&#160;Aniden keskin bir koku duyuldu. “Enfiye?” dedi, kutuyu&#160;Tiffany’ye uzatarak. “Kötü bir alışkanlık elbette, ama soluk borusunu temizliyor ve düşünmeme yardım ediyor.”&#160;Kahverengi tozdan bir çimdik aldı, elinin tersine koydu&#160;ve korna sesinin tersine benzeyen bir sesle burnuna çekti.&#160;Öksürdü, gözlerini kırpıştırdı ve “Elbette,” dedi, “enfiye&#160;herkesin zevkine göre değildir, ama kötü cadı imajına yardımcı oluyor sanırım. Her neyse, yakında bize akşam yemeği getirirler herhalde.”</p>
<p>“Bize yemek mi verecekler?” dedi Tiffany.</p>
<p>“Ah evet, düzgün tiplerdir, bekçiler, ama bana sorarsan son seferinde şarap o kadar iyi değildi,” dedi Bayan Proust.&#160;“Ama bir hapishanedeyiz.”</p>
<p>“Hayır tatlım, gözaltı hücresindeyiz. Ve kimse öyle demese de, kendi güvenliğimiz için buradayız. Anlarsın, başka herkesi dışarı kapatmış olduk ve bazen sersem gibi&#160;davransalar da polisler akıllıdır, ellerinde değil. İnsanların&#160;cadılara ihtiyaç duyduğunu biliyorlar; doğru ile yanlış arasındaki farkı, doğrunun ne zaman yanlış ve yanlışın ne</p>
<p>zaman doğru olduğunu bilen, resmi görevli olmayan insanlara ihtiyaç vardır. Dünyanın, kenarda kıyıda çalışan insanlara ihtiyacı var. Küçük pürüzlerle ve aksaklıklarla&#160;ilgilenebilecek insanlara ihtiyaç vardır. Ve küçük sorunlarla... Ne de olsa hepimiz insanız. Çoğu zaman. Ve hemen&#160;her dolunayda Komiser Angua bana gelip, gençlik hastalığı&#160;için ilaç yaptırıyor.”</p>
<p>Enfiye kutusu yine ortaya çıktı.</p>
<p>Tiffany bir süre sonra, “Gençlik hastalığı köpeklere özgü bir hastalıktır,” dedi.</p>
<p>“Ve kurtadamlara,” dedi Bayan Proust.</p>
<p>“Ah. Onda tuhaf bir şey olduğunu biliyordum.”</p>
<p>“Ama doğasını kontrol altında tutuyor,” dedi Bayan Proust. “Komiser Havuçla aynı evi paylaşıyor ve kimseyi ısırmıyor; ama bir düşününce, muhtemelen Komiser&#160;Havuç’u ısırıyordur, ama bundan ne kadar az bahsedilirse o kadar iyi, eminim sen de benimle aynı fikirdesindir.&#160;Bazen yasal olan doğru olan değildir ve bazen de aradaki farkı bilen bir cadı gerekir. Bazen de polis gerekir, ama&#160;doğru türden polis gerekir. Akıllı insanlar bunu bilir. Aptal&#160;insanlar bilmez. Ve sorun şu ki, aptal insanlar kendilerini&#160;çok akıllı sanır. Bu arada küçükhamm, senin küçük gürültücü arkadaşların kaçtı.”</p>
<p>“Evet,” dedi Tiffany. “Biliyorum.”</p>
<p>“Ne yazık, değil mi, üstelik bekçilere kalacaklarına dair söz vermişlerdi.” Açık ki Bayan Proust aksi bir kadın olarak ününü korumaktan hoşlanıyordu.</p>
<p>Tiffany boğazını temizledi. “Eh,” dedi “Herhangi Bir Rob’a sorsan, muhtemelen sana, sözlerin tutulması gereken&#160;zamanlar, bir de sözlerin bozulması gereken zamanlar vardır&#160;ve aradaki farklı bilmek için de Feegle olmak gerekir, derdi.”</p>
<p>Bayan Proust geniş geniş sırıttı. “Bir şehirli kadar varsın, Bayan Tiffany Sızı.”</p>
<p>Kafası çalışan kimsenin çalmak istemeyeceği, korunması gerekmeyen bir şeyi korumak için birine ihtiyaç duyarsanız, arayacağınız (tarif etmek için daha iyi bir sözcük olmadığından ve aksini gösteren elle tutulur biyolojik kanıt olmadığından) adam Şehir Bekçilerinden Onbaşı Nobbs&#160;olmalıydı. Şimdi Kralın Başı’nın karanlık, çıtırtılı enkazının içinde durmuş, bir sürü iğrenç kokulu izmaritin toplanıp, yeni bir sigara kâğıdına sarılması yoluyla elde edilmiş&#160;ve bir tür duman çıkana kadar içe çekilmek suretiyle içilen&#160;korkunç bir sigarayı içiyordu.</p>
<p>Bir elin miğferini kaldırdığını fark etmedi, kafasına yediği ölümcül darbeyi hissetmedi ve baygın bedenini yere indirirken miğferini başına geri giydiren küçük nasırlı elleri kesinlikle hissetmedi.</p>
<p>“Tamam,” dedi Herhangi Bir Rob boğuk bir fısıltıyla, kararmış kirişlere bakınarak. “Şimdi, çok zamanımız yok&#160;biliyonuz, bu yüzden.</p>
<p>“Vay vay. Yeterince uzun zaman beklersem siz sinsi heriflerin buraya geri dönceenizi biliyodum,” dedi karanlıkta bir ses. “Bir köpeen kusmuuna, bir budalanın budaklıma&#160;döndüü gibi, bir suçlu da suç mahalline döner.”</p>
<p>Mini Deli Arthur olarak bilinen bekçi, bir kibrit çaktı. Bir Feegle için bir kibrit çöpü meşale görevi görürdü. Bir&#160;Feegle için kalkan boyutunda olan, ama bir insan bekçi&#160;için rozet olabilecek bir şey tıngırdayarak önünde yere&#160;düştü. “Bu, siz mini budalalara şu anda görevde olmadıımı&#160;göstermek için, tamam mı? Rozetsiz bekçi olmaz, diil mi?&#160;Ben yalnızca siz mini serserilerin neden benim gibi dooru&#160;düzgün konuştuunu öörenmek istedim, çünkü, bilirsiniz,&#160;ben Feegle diilim.”</p>
<p>Feeglelar Herhangi Bir Rob’a baktılar. Rob omuzlarını silkti ve “Sen ne halt olduunu düşünüyon o zaman?” dedi.</p>
<p>Mini Deli Arthur ellerini saçlarından geçirdi ve saçlarından hiçbir şey düşmedi. “Eh, annemle babam bana onlar gibi yercücesi olduumu sööledi...”</p>
<p>Konuşmayı bıraktı, çünkü Feegleler bacaklarına şaplaklar ata ata, ulurcasına gülüyorlardı ve bu da kolay kolay dinmeyen bir neşe gösterisidir.</p>
<p>Mini Deh Arthur bir süre onları izledikten sonra bağırdı: “Ben bunu komik bulmuyom!”</p>
<p>“Aazından çıkanı kulaan duyuyo mu senin?” dedi Rob, gözlerini silerek. “Feegleca konuşuyon, orası kesin!&#160;Annenle baban söölemedi mi sana? Biz Feeglelar konuşmayı bilerek doğarız! Amanın! Bir köpeen havlamayı bilmesi gibi! Bana yercücesi olduunu sööleme! Sorsam şimdi&#160;bi de ecinni olduunu söölersin!”</p>
<p>Mini Deh Arthur başını eğdi. “Bu botları babam yapmıştı,” dedi. “Ona, ayaama bot giymekten hoşlanmadıımı sööleyemedim. Tüm aile yüzlerce senedir ayakkabı yapıyo&#160;ve onarıyo, bilirsin ve ben ayakkabıcılıkta başarılı diildim&#160;ve sonra bir gün klanın ihtiyarları beni çaardı ve beni bulduklarını sööledi. Yeni bi kampa taşmıyolarmış ve beni&#160;bulmuşlar, mini bi bebek, yol kenarında, kendi boğduum&#160;bi doğan kuşunun yanında aguluyomuşum. Doğan beni&#160;beşiğimden kaçırmış. Yavrularına yedirmek için kaçır dimi&#160;düşünmüşler. Böölece ihtiyar yercüceleri şapkalarını önlerine koydular ve tilkileri falan ısırıp öldürebildiim için&#160;yanlarında kalmama izin vermekten mutlu olcaklarım,&#160;ama belki de büyük dünyaya gidip ailemin kim olduunu&#160;öörenme zamanımın geldiini söölediler.”</p>
<p>“Eh, evlat, onları buldun,” dedi Herhangi Bir Rob, onun sırtına bir şaplak atarak. “Bi ton ihtiyar ayakkabıcıyı dinledim iyi olmuş. Sana akıllıca sözler söölemişler, orası kesin.”</p>
<p>Bir an duraksadı, sonra devam etti: “Yine de, alınma ama, bekçi olman durumu mini bi parça güçleştiriyo.” Ne&#160;olur ne olmaz diye biraz geriye sıçradı.</p>
<p>“Kabul,” dedi Mini Deli Arthur tatminle. “Buna karşın siz de kanuna en ufak saygısı olmayan bi avuç hırsız ayyaş&#160;hapishane kaçkını ve kanunsuzsunuz!”</p>
<p>Feeglelar mutlulukla başlarını salladılar, ama Herhangi Bir Rob, “Sarhoş ve düzensiz diye eklesen olur mu?&#160;Hakkımızı yememen lazım.”</p>
<p>“Salyangoz aşırmamıza ne dersin, Rob?” dedi Kaçık Wullie mutlulukla.</p>
<p>“Şeey,” dedi Herhangi Bir Rob “aslına bakarsan, şu anda salyangoz hırsızlıı henüz gelişme aşamasında.”</p>
<p>“Hiç mi iyi bi tarafınız yok?” dedi Mini Deli Arthur çaresizlik içinde.</p>
<p>Herhangi Bir Rob şaşkın şaşkın baktı. “Biz bunların iyi taraflarımız olduunu düşünüyoduk, ama titizleneceksen,&#160;parası olmayanlardan asla çalmayız, kalplerimiz altın gibidir, ama belki -tamam, genellikle- başkasının altını gibidir&#160;ve ayrıcana yağda kızarmış kakımı da biz keşfettik. Bunun&#160;da bi kıymeti olması lazım.”</p>
<p>“Bu nasıl iyi bi taraf oluyor?” dedi Arthur.</p>
<p>“Şeey, bi başka zavallı iblisin yapması gerekmiyo bööle-ce. Lezzet patlaması dediin cinsten bişey; bi lokma alıyon, tadına bakıyon ve sonra bi patlama oluyo.”</p>
<p>Mini Deli Arthur elinde olmadan sırıttı. “Sizin hiç mi utanmanız yok?”</p>
<p>Herhangi Bir Rob ona sırıtarak karşılık verdi. “Bilemem,” diye yanıt verdi, “ama olsaydı bile muhtemelen başkasından çalmış olurduk.”</p>
<p>“Ya karakolda hücreye attumız zavallı koca mini kız?” dedi Mini Deli Arthur.</p>
<p>“Ah, sabaha kadar bişii olmaz ona,” dedi Herhangi Bir Rob, o koşullar altında olabildiğince havalı bir biçimde. “O&#160;çok becerikli bi kocakarıdır.”</p>
<p>“Ööle mi sanıyon? Siz mini sinsiler koca bi meyhaneyi ölümüne dövdünüz! Bu durumu kim, nasıl düzeltebilir?”</p>
<p>Bu sefer Herhangi Bir Rob ona daha uzun, daha düşünceli bir bakış fırlattı ve sonra, “Eh, bekçi bey,” dedi, “ööle görünüyo ki sen hem bi Feegle, hem de aynasızsın. Bak şu&#160;dünyanın işine. Ama senin için asıl soru şu: aynı zamanda&#160;sinsi bi ispiyoncu musun?”</p>
<p>Karakol’da vardiya değişimiydi. Biri içeri girdi ve utangaç bir tavırla Bayan Proust’a kocaman bir tabak dolusu</p>
<p>soğuk et ve turşu, ayrıca bir şişe şarapla iki kadeh uzattı. Bekçi Tiffany’ye endişeyle baktıktan sonra Bayan Proust’a&#160;bir şeyler fısıldadı ve Bayan Proust hızlı bir hareketle cebinden küçük bir paket çıkarıp bekçinin eline sıkıştırdı.&#160;Sonra geri geldi ve yine samanların üzerine oturdu.</p>
<p>“Görüyorum ki şişeyi açıp, şarabın biraz havalanmasına da izin vermiş,” dedi ve Tiffany’nin bakışlarını fark edince&#160;ekledi: “Memur Hopkins, annesinin öğrenmesini hiç istemediği küçük bir sorundan muzdarip ve ben de ona çare&#160;olabilecek bir merhem yapıyorum. Ondan para almıyorum&#160;elbette. Ne de olsa, sen bana elini uzat, ben de sana elimi&#160;uzatayım. Ama genç Hopkins söz konusu olduğunda, ilk&#160;önce onları iyice yıkadığını umuyorum.”</p>
<p>Tiffany daha önce hiç şarap içmemişti; evde, azıcık bira ya da azıcık elma içkisi içerdiniz ve bu da pis, görünmez&#160;minik ısırgan şeyleri öldürmeye yeterdi, ama sizi birazcık&#160;aptallaştırmaktan daha kötüsünü yapmazdı.</p>
<p>“Eh,” dedi, “hapishanenin böyle olacağı hiç aklıma gelmezdi!”</p>
<p>“Hapishane mi? Sana söyledim sevgili kızım, bu hapishane değil! Hapishanenin neye benzediğini bilmek istiyorsan, Tanty’yi ziyaret et! İşte orası karanlık bir yer! Burada, bekçiler yemeğine tükürmüyor -en azından sen bakarken&#160;tükürmüyorlar, benimkine ise asla, ondan emin olabilirsin. Tanty zorlu bir yerdir; oraya bir kez giren birinin, bir&#160;daha girmelerine sebep olacak bir şey yapmadan önce ikiden de fazla kez düşüneceğine inanırlar. Bu günlerde biraz çeki düzen verdiler ve içeri giren herkes tahtalıköyü&#160;boylamıyor, ama yine de işitecek kulağı olanlar için duvarlar hâlâ sessizce haykırıyor. Ve bende işitecek kulak var.”&#160;Enfiye kutusunu bir tıkırtıyla açtı. “D kanadındaki kanaryaların sesi çığlıklardan da kötü. Asmaya cüret edemedikleri adamları oraya kapatıyorlar. Her birini tek başına bir&#160;hücreye kapatıyorlar ve eşlik etsin diye yanlarına birer de&#160;kanarya veriyorlar.” O noktada enfiyesinden bir çimdik&#160;aldı, ama aldığı çimdik o kadar büyüktü ve o kadar hızla&#160;burnuna çekmişti ki, Tiffany tozun kulaklarından fışkırmamasına şaştı.</p>
<p>Kutunun kapağı tık diye kapandı. “O adamlar sıradan katiller değillerdir - ah, hayır, onlar eğlence olsun diye&#160;adam öldürür, ya da bir tanrı için, ya da iş olsun diye, ya&#160;da hava o kadar güzel olmadığı için... Cinayetten daha&#160;kötü şeyler de yapıyorlardı, ama iş her zaman cinayetle bitiyordu. Bakıyorum etine dokunmamışsın. Ah pekâlâ, madem eminsin...” Bayan Proust bıçağında büyük bir parça&#160;iyice tuzlanmış etle duraksadı ve devam etti: “Ama tuhaf&#160;şey, bu zalim adamlar kanaryalarına iyi bakarlardı ve onlar öldüğünde ağlarlardı. Gardiyanlar bunun bir aldatmaca&#160;olduğunu söylerdi; tüylerini ürperttiğini söylerlerdi, ama&#160;ben o kadar emin değilim. Küçükken gardiyanlar için ufak&#160;tefek işler yapardım ve o kalın büyük kapılara bakardım,&#160;o küçük kuşları dinlerdim ve iyi adamlarla kötü adamlar&#160;arasında nasıl bir büyük fark olduğunu merak ederdim.&#160;Bilirsin, öyle bir fark ki, şehirdeki hiçbir cellat -bir adamı hücresinden alması ile o adamın taş kadar ölü olması&#160;arasında yalnızca yedi buçuk saniye geçen babam bile- cehennem ateşlerinden kaçarak geri dönüp intikamını alması&#160;korkusuyla boynuna ip geçirmeye cüret edemez.” Bayan</p>
<p>Proust durdu ve anıları silkeleyip atmak istermiş gibi ür-perdi. “Büyük şehir hayatı böyledir kızım; köydeki gibi güzel bir gül bahçesi değildir.”</p>
<p>Tiffany yine kız diye hitap edilmekten o kadar memnun olmamıştı, ama en kötüsü bu değildi. “Güzel gül bahçesi?” dedi. “Geçen gün kendini asmış bir adamı indirmem&#160;gerektiğinde, bana hiç de gül bahçesi gibi gelmedi.” Sonra&#160;Bayan Proust’a Bay Aksi’yi ve Amber’i anlatması gerekti. Ve&#160;ısırgan demetini...</p>
<p>“Ve baban sana dayakları anlattı, öyle mi?” dedi Bayan Proust. “İşin özüne inersen, mesele insanın ruhudur.”&#160;Yemek lezzetliydi ve şarap şaşırtıcı ölçüde sertti.&#160;Samanlar da bekleyeceğinizden çok daha temizdi. Başka&#160;uzun günlerin üzerine gelmiş uzun bir gün olmuştu.&#160;“Lütfen,” dedi Tiffany, “biraz uyuyabilir miyiz? Babam&#160;hep, her şeyin sabah daha iyi görüneceğini söyler.”</p>
<p>Bir duraksama oldu. “Bir düşününce,” dedi Bayan Proust, “bence babanın yanıldığını göreceğiz.”</p>
<p>Tiffany bitkinlik bulutlarının onu ele geçirmesine izin verdi. Rüyasında, karanlıkta şakıyan kanaryalar gördü.&#160;Belki hayal etmişti, ama bir anlığına uyandığını ve yaşlı bir&#160;kadının gölgesinin ona baktığını sandı. Kesinlikle Bayan&#160;Proust değildi, o korkunç bir biçimde horlamakla meşguldü. Şekil bir an göründü, sonra kayboldu. Tiffany hatırladı:&#160;Dünya alametlerle doludur ve sen hoşuna gidenleri seçer</p>
<p>sin.</p><div><img src="main-12.jpg" alt=""/></div><h6>Böfüm 8</h6>
<p>KİMLİN ENSESİ</p>
<p>Tiffany, hücre kapısının gıcırtısına uyandı. Doğrulup oturdu ve çevresine bakındı. Bayan Proust hâlâ uyuyordu ve o kadar horluyordu ki, burnu titriyordu. Düzeltme:&#160;Bayan Proust uyuyormuş gibi görünüyordu. Tiffany kadından, ihtiyatlı bir tarzda, hoşlanmıştı, ama ona güvenebilir miydi? Bazen kadının neredeyse... zihnini okuduğunu&#160;hissediyordu.</p>
<p>“Ben zihin okumam,” dedi Bayan Proust, dönerek.</p>
<p>“Bayan Proust!”</p>
<p>Bayan Proust doğrulup oturdu ve elbisesinden saman parçaları ayıklamaya başladı. “Ben zihin okumam,” dedi&#160;samanları yere atarak. “Keskin yeteneklerim vardır, ama&#160;doğaüstü yeteneklerim yoktur. Yalnızca, yeteneklerimi&#160;daha da keskinleştirdim ve lütfen bunu unutma. Umarım&#160;kahvaltıda sıcak bir şeyler verirler.”</p>
<p>“O hiç sorun diil, sizin için ne getirmemizi istersiniz?” Başlarım kaldırıp baktıklarında Feeglelarm yukarıdaki&#160;kirişe oturmuş, mutluluk içinde ayaklarını salladıklarını&#160;gördüler.</p>
<p>Tiffany içini çekti. “Dün gece ne yaptığınızı sorsam bana yalan söyler miydiniz?”</p>
<p>“Feeglelar olarak şerefimiz üzerine, kesinlikle hayır,” dedi Herhangi Bir Rob, elini kalbinin olduğunu sandığı&#160;yere koyarak.</p>
<p>“Eh, bu ikna edici,” dedi Bayan Proust ayağa kalkarak. Tiffany başını iki yana salladı ve yine içini çekti. “Hayır, o&#160;kadar basit değil.” Başını kaldırıp kirişe baktı ve “Herhangi&#160;Bir Rob,” dedi, “biraz önce bana dürüstçe mi yanıt verdin?&#160;Sana tepelerin kocakarısı olarak soruyorum.”</p>
<p>“Ah heye.”</p>
<p>“Ya şimdi?”</p>
<p>“Ah heye.”</p>
<p>“Ya şimdi?”</p>
<p>“Ah heye.”</p>
<p>“Ya şimdi?”</p>
<p>“Ah... şey, azıcık bi yalancık vardı, bilirsin, yalan bile sayılmaz, yalnızca bilmenin iyi olmiicaa bi şey.”</p>
<p>Tiffany, sırıtmakta olan Bayan Proust’a döndü. “Nac Mac Feeglelara göre gerçek o kadar değerlidir ki, çok fazla&#160;harcamamak lazımdır,” dedi özür dilercesine.</p>
<p>“Ah, tam da gönlüme göre bir halk,” dedi Bayan Proust ve sonra, kendine gelerek ekledi: “Bir gönlüm olsaydı yani.”</p>
<p>Ağır bot sesleri duyuldu ve ağırlığından hiç kaybetmeden hızla yaklaştı. Ayak seslerinin uzun boylu, sıska bir bekçiye ait olduğu ortaya çıktı. Adam Bayan Proust’a bakarak nazikçe miğferine dokundu ve Tiffany’ye de başını&#160;sallayarak selam verdi.</p>
<p>“Günaydın hanımlar! Adım Memur Haddock ve sizi bir uyarıyla salıvereceğimizi söylemem istendi,” dedi. “Gerçi,&#160;söylemem gerekir ki, anladığım kadarıyla sizi ne konuda&#160;uyardığımızdan kimse pek emin değil, bu yüzden yerinizde olsam kendimi genel olarak ve herhangi bir konuya&#160;bağlı kalmadan uyarılmış sayardım ve alınmaca gücenmece yok, ama bu deneyimin size haddinizi birazcık da&#160;olsa bildirdiğini de umuyoruz ayrıca.” Öksürdü ve Bayan&#160;Proust’a endişeli bir bakış fırlattıktan sonra devam etti,&#160;“Başkomiser Vimes da, Nac Mac Feeglelar olarak tanınan&#160;bireylerin günbatımma kadar bu şehirden çıkmasını istediğini söylememi istedi.”</p>
<p>Kirişteki Feeglelardan bir yakınma korosu yükseldi. Tiffany’nin fikrine göre Feeglelar hayret dolu kızgınlık alanında da, sarhoşluk ve hırsızlık alanlarında oldukları kadar başarılıydılar.</p>
<p>“Of, kocaman olsaydık bize sataşamazdın!”</p>
<p>“Biz yapmadık! Büyük bi çocuk geldi ve soora kaçtı!”</p>
<p>“Ben orda bile diildim! Onlara sorabilirsin! Onlar da orda diildi!”</p>
<p>Ve benzeri itirazlar, bilirsiniz.</p>
<p>Tiffany teneke tabağını parmaklıklara vurarak onları susturdu. Sonra, “Af edersiniz Memur Fladdock. Eminim</p>
<p>onlar da meyhane konusunda çok üzgün...” diye başladı ve Memur Haddock elini salladı.</p>
<p>“Lafımı dinleyin ve sessizce buradan çıkın hanımefendi, meyhane konusunu da hiç açmayın.”</p>
<p>“Ama bakın... Kralın Başı’nı harap ettiklerini hepimiz biliyoruz ve...”</p>
<p>Memur yine sözünü kesti: “Bu sabah Kralın Başı’nm yanından geçtim,” dedi “ve kesinlikle harap olmuş durumda değildi. Aslında, orada büyük bir kalabalık vardı. Şehirdeki&#160;herkes onu görmeye gidiyor. Görebildiğim kadarıyla Kralın&#160;Başı minicik bir ayrıntı dışında eski haline döndü. Fark da,&#160;artık ters yüz olması.”</p>
<p>“Ters yüzle neyi kastediyorsun?” dedi Bayan Proust.</p>
<p>“Kastettiğim, yanlış tarafının öne baktığı,” dedi bekçi sabırla, “ve biraz önce ben oradayken, ona artık Kralın Başı demediklerinden emin olabilirsiniz.”</p>
<p>Tiffany alnını kırıştırdı. “Yani... ona artık Kralın Ensesi mi diyorlar?”</p>
<p>Memur Haddock gülümsedi. “Şey, evet, iyi yetiştirilmiş bir hanımefendi olduğun belli küçükhanım, çünkü buralardaki insanların çoğu o meyhaneye artık Kralın...”</p>
<p>“Müstehcenliğe tahammül edemem!” dedi Bayan Proust sertçe.</p>
<p>Gerçekten mi? diye düşündü Tiffany. Dükkânının vitrininin yarısını pembe, şişirilebilir şeysilerle ve açık seçik görme şansı bulamadığım başka gizemli nesnelerle doldurmuş biri olarak mı? Ama hepimiz aynı olsak tuhaf bir</p>
<p>dünya olurdu, özellikle de hepimiz Bayan Proust’la aynı olursak.</p>
<p>Yukarıda, Nac Mac Feeglelarm fısıltılarını duyabiliyordu. Her zamanki gibi, Kaçık Wullie sesini yükseltti: “Size sööledim, dii mi, dedim ki, bu ters yüz oldu dedim, ama&#160;hayır, kulak asmadınız! Kaçık olabilirim, ama aptal dii-lim!”</p>
<p>Kralın Başı, ya da en azından artık kralın neresiyse orası, çok uzakta değildi, ama cadılar yüz adım uzakta başlayan&#160;kalabalığı itip geçmek zorunda kaldılar ve kalabalığı oluşturanların çoğu ellerinde bira kupaları tutuyordu. Bayan&#160;Proust ve Tiffany perçinli botlar giymişlerdi ve perçinli&#160;botlar, aceleyle kalabalıktan geçmek isteyenler için çok&#160;faydalı bir araçtırlar. Ve işte, önlerinde, daha iyi bir tabir&#160;bulamadığımızdan -gerçi Feeglelar olsa başka bir sözcük&#160;kullanırlardı, gerçekten de, Feeglelar farklı bir sözcük kullanmakta hiç tereddüt etmezlerdi- Kralın Gerisi diyebileceğimiz meyhane vardı ve onu görmek ikisini de rahatlattı. Eskiden ön kapının gördüğü görevi gören arka kapının&#160;önünde, hancı Bay Wilkin durmuş, bir eliyle bira kupaları&#160;dağıtıyor, diğeriyle paraları topluyordu. Adam fare yağmuruna tanık olmuş kedi gibi mutluydu.</p>
<p>Arada bir, bu kahramanca girişime mola verip defterine bir şeyler yazan sıska, ama kararlı görünüşlü bir hanıma&#160;bir şeyler söylüyordu.</p>
<p>Bayan Proust Tiffany’yi dürtükledi. “Kadını gördün mü? Zaman gazetesinden Bayan Cripslock. Konuştuğu kişi de”</p>
<p>-bekçi üniformalı, uzun boylu bir adamı gösterdi-“şehir bekçilerinden Başkomiser Vimes. Düzgün bir adamdır, her&#160;zaman aksi görünür ve saçmalığa tahammül edemez. Bu iş&#160;ilginç olacak, çünkü Vimes krallardan hoşlanmaz; bu şehrin son kralının kellesini onun atalarından biri uçurmuş.”&#160;“Bu korkunç! Hak etmiş miydi?”</p>
<p>Bayan Proust bir an duraksadı, sonra, “Eh,” dedi, “özel zindanında ne buldukları hakkındaki söylentiler doğruysa, yanıt büyük harflerle ‘EVET’. Yine de başkomiserin atasını yargılamışlar, çünkü, anlaşıldığı kadarıyla, kralların&#160;kellesini uçurmak epey tepki çekiyor. Adam darağacında&#160;dururken tek söylediği ‘Yaratığın yüz kellesi de olsaydı,&#160;hepsini uçurana kadar rahat etmezdim!’ demiş. Bunu suç&#160;itirafı olarak kabul etmişler. Onu asmışlar ve çok sonra&#160;heykelini dikmişler. Bu da insanlar hakkında, bilmek istemediğin kadar çok şey anlatıyor. Adamın lakabı İhtiyar&#160;Taşsurat’mış ve görebildiğin gibi, bu özellik kalıtsal.”&#160;Tiffany görebiliyordu ve bunun sebebi başkomiserin&#160;amaçlı biçimde kendisine doğru gelmesiydi. Yüzünde, yapacak çok işi olan ve o işlerin her birinin şimdi yaptığı işten&#160;daha önemli olduğunu düşünen bir adamın ifadesi vardı.&#160;Bayan Proust’a bakarak saygıyla başını salladı ve Tiffany’ye&#160;dik dik bakmamaya çalıştı, ama başaramadı.</p>
<p>“Bunu sen mi yaptın?”</p>
<p>“Hayır, efendim!”</p>
<p>“Kimin yaptığını biliyor musun?”</p>
<p>“Hayır, efendim!”</p>
<p>Başkomiser kaşlarını çattı. “Küçükhanım, bir eve hırsız girse, ama sonra geri gelip aldığı her şeyi yerine koysa, yine&#160;de suç işlemiş sayılır, anlıyor musun? Ve içindekilerle birlikte tamamen harabeye dönmüş bir bina ertesi gün, yanlış&#160;tarafa bakıyor olsa da yepyeni ve tertemiz bulunursa, bu da&#160;suç sayılır ve bu işe karışanlar da suçludur. Yalnız, bu suça&#160;ne isim vereceğim hakkında en ufak fikrim yok ve dürüst olmak gerekirse, her şeyi unutup gitmeyi çok daha fazla tercih&#160;ederim.”</p>
<p>Tiffany gözlerini kırpıştırdı. O son cümleyi duymamıştı, tam olarak değil, ama yine de hatırlıyordu. Adamın dilinin&#160;ucuna kadar gelen ve oradan dökülen sözcükler olmalıydı!&#160;Bayan Proust’a baktı, onun mutlulukla başını salladığını&#160;gördü ve Tiffany’nin kafasında, küçük bir döküntü sözcük,&#160;“evet” dedi.</p>
<p>Bayan Proust sesli olarak, “Başkomiser, bana öyle geliyor ki kimseye bir zarar gelmedi. Bay Wilkin, Kralın Gerisi’nde&#160;çok iyi iş yapıyormuş gibi görünüyor ve muhtemelen mekan yine Kralın Başı olsa o kadar da mutlu olmaz.”</p>
<p>“Çok doğru!” dedi, paraları bir çantaya doldurmakta olan hancı.</p>
<p>Başkomiser Vimes kaşlarını çatmıştı ve Tiffany onun dilinin ucuna kadar gelen, “Ben buradayken hiçbir kral geri gelmiyor!” sözlerini duydu.</p>
<p>Bayan Proust yine araya karıştı: “Hana, Kralın Ensesi demeye ne dersiniz?” dedi. “Özellikle de kepekleri, yağlı saçları ve kocaman bir çıbanı varmış gibi göründüğünden...”</p>
<p>Tiffany, başkomiserin yüzünün önceki kadar taşsı kaldığım görünce keyiflendi, ama zafer dolu bir “Evet!” döküntü sözcüğü de duydu. O anda, zafer için her yolun mubah olduğuna inanan Bayan Proust yine söze karıştı: “Burası&#160;Ankh-Morpork Bay Vimes; yazın ırmağın tutuştuğu, gökten balık ve şilte yağdığı bilinen bir şehir, bu yüzden, şehrin kimliği düşünüldüğünde, bir hanın ekseni üzerinde&#160;yarım tur atmasında sorun nedir? Müşterilerinin çoğu da&#160;aynısını yapıyor zaten! Küçük oğlunuz nasıl, bu arada?”</p>
<p>Bu masum soru başkomiseri yerle bir etti. “Ah! O... ah, ben... o iyi. Ah evet, o iyi. Haklıydın. Tek ihtiyaç duyduğu&#160;şey gazlı içecek ve kocaman bir geğirmeydi. Seninle özel&#160;olarak konuşabilir miyim, Bayan Proust?” Tiffany’ye fırlattığı bakış, ‘özel’ konuşmada onun yeri olmadığını açıkça&#160;anlatıyordu, bu yüzden Tiffany dikkatle, Kralın Ensesi’nin&#160;önünde resim çektirmek için bekleyen neşeli, hatta bazen&#160;aşırı neşeli kabalığın içinden geçti ve arka plana karışıp,&#160;Herhangi Bir Rob’un birliklerine kumanda etmesini dinledi. Nac Mac Feeglelar, yapacak bir işleri olduğunda, laf&#160;dinliyorlardı.</p>
<p>“Tamam,” dedi Rob, “siz sinsilerin hangisi tabelaya gerçek bir ense çizmeye karar verdi? Normalde ööle yapılma-dımdan eminim.”</p>
<p>“Wullie yaptı,” dedi Koca Yan. “Müşterilerin tabelanın öteden beri ööle olduunu düşünceeni düşündü. Kaçıktır,&#160;biliyorsun.”</p>
<p>“Bazen kaçıklık da işe yarar,” dedi Tiffany. Dönüp baktı... Ve işte oradaydı, gözleri olmayan adam, kalabalığın</p>
<p>içinde yürüyordu, kalabalığın içinden geçiyordu, onlar hayaletmiş gibi içinden, ama Tiffany onların gözsüz adamın varlığını bir şekilde hissettiklerini görebiliyordu; bir adam&#160;bir sineğin ayaklarını hissetmiş gibi elini yüzünden geçirdi; bir başkası kendi kulağına şaplak attı. Ama daha sonra&#160;insanlar... değişiyorlardı. Tiffany’yi gördüklerinde gözleri&#160;kısılıyordu ve hayalet adam ona yöneldiğinde kalabalık tek&#160;bir dev kaş çatışa dönüştü. Pis koku da oradaydı, adamın&#160;arkasından geliyor, günü kurşuniye çeviriyordu. Bir göle-tin dibi gibiydi, yüz yıllar boyunca bir şeylerin ölüp çürüdüğü bir yer gibi.</p>
<p>Tiffany çaresizlik içinde çevresine bakındı. Kralın Başı’nm geri dönmesi sokağı meraklı ve susamış kişilerle&#160;doldurmuştu. Kendi yoluna gitmek isteyenler vardı; ama&#160;kalabalığın önündekiler ve arkasındakiler, iki saniyeden&#160;daha uzun süre yerinde duran herkese bir şeyler satmaya&#160;çalışan tepsili ve el arabalı seyyar satıcılar tarafından kapana kıstırılmışlardı. Tiffany havadaki tehdidi hissedebiliyordu, ama aslında bu bir tehditten daha fazlasıydı; nefretti, yağmurun ardından büyüyen bir bitki gibi büyüyen&#160;bir nefret... ve siyahlı adam yaklaşmaya devam ediyordu.&#160;Adam Tiffany’yi korkutuyordu. Elbette Feeglelar yanındaydı, ama genellikle Feeglelar başını bir beladan kurtarıp,&#160;yeni bir tanesine sokuyorlardı.</p>
<p>Aniden ayaklarının altındaki yer kaydı. Metalik bir sürtünme sesi duyuldu ve dünyanın dibi bir metre seksen santim kadar düştü. Tiffany parke taşlarının altındaki loşlukta</p>
<p>sendeledi, biri neşeli bir “Pardon” ile onu itip geçti. Başka açıklanması imkânsız sesler geldi ve başının üzerindeki&#160;yuvarlak delik karanlıkta kayboldu.</p>
<p>“Amma da şanslıyız,” dedi nazik bir ses. “Bugün bulabileceğimiz tek şans, sanırım. Lütfen ben güvenlik lambasını yakana kadar paniğe kapılmamaya çalış. Daha sonra paniğe kapılmak tamamen sana kalmış. Yakınımda kal ve&#160;‘Nefesini tutarak mümkün olduğunca hızlı yürü’ dediğimde, akimın, boğazının ve muhtemelen canının hatırı için,&#160;dediğimi yap. Anlayıp anlamaman umurunda değil - sen&#160;denileni yap, çünkü fazla zamanımız olmayabilir.”</p>
<p>Bir kibrit çaktı. Küçük bir pop sesi geldi ve Tiffany’nin önünde, havada, yeşil-mavi bir parıltı belirdi. “Yalnızca bir&#160;parça bataklık gazı,” dedi görünmez bilgi kaynağı. “Çok&#160;kötü değil, henüz endişe etmeye gerek yok, ama yakında&#160;kalmaya bak!”</p>
<p>Yeşil mavi parıltı hızla hareket etmeye başladı ve Tiffany ayak uydurmak için hızlı yürümek zorunda kaldı. Kolay iş&#160;değildi, çünkü botlarının altındaki zemin sırayla çakıl taşı,&#160;çamur ya da zaman zaman bir tür sıvıyla kaplı oluyordu,&#160;ama muhtemelen ne olduğunu bilmek isteyeceğiniz türden bir sıvı değil. Uzakta, orada burada, bataklık üzerinde&#160;behren sisler gibi, başka minik gizemli ışıklar parlıyordu.</p>
<p>“Ayak uydur, lütfen!” dedi ilerideki ses.</p>
<p>Kısa süre sonra Tiffany yön ve zaman duygusunu tamamen kaybetti.</p>
<p>Sonra bir tıkırtı oldu ve tamamen sıradan bir kapıya benzeyen dikdörtgenin önünde şeklin siluetini gördü,</p>
<p>yalnız bu kapı bir kemerdeydi ve bu yüzden kapının tepesi de sivri bitiyordu.</p>
<p>“Lütfen ayaklarının hemen kapının içindeki paspasa iyice sil; burada önlem almak önemli.”</p>
<p>Gölgeli şeklin arkasında, mumlar kendi kendilerini aydınlatıyordu ve sonra kaim, sert giysiler ve kocaman botlar giymiş, başında çelik miğfer olan birini aydınlattılar. Tiffany izlerken, şekil, miğferi dikkatle kaldırdı, atkuyru-ğunu salladı ve bu, onun genç bir kız olduğunu gösteriyordu, ama saçları beyazdı ve bu da yaşlı olduğunu gösteriyordu. Tiffany onun, onlara yakışan, içinde rahat ettikleri bir&#160;kıyafet seçen ve ölene kadar da tarzını değiştirmeyen kişilerden olduğunu düşündü. Kırışıklar da vardı. Tiffany’nin&#160;rehberi, aynı anda pek çok şey düşünmeye çalışan kişilerin dalgın havasına sahipti. Ve yüzündeki ifadeye bakarak,&#160;aynı anda her şeyi düşünmeye çalışıyordu. Odada küçük&#160;bir masa, masanın üzerinde ise bir demlik, fincanlar ve küçük bir kek yığını vardı.</p>
<p>“Lütfen içeri gir,” dedi kadın. “Hoş geldin. Ama görgü kurallarını unuttum. Adım Bayan Smith, şimdilik. Bayan&#160;Proust benden bahsetmiş olmalı? Ve şu anda, dünyadaki&#160;en istikrarsız yer olan Yokyer’desin. Biraz çay alır mısın?”</p>
<p>Eski bir tahta kutunun üzerinde duruyor olsa bile, önünüzde sıcak bir içecek varsa, dünya fırıl fırıl dönmeyi bıraktığında her şey daha iyi görünmeye başlar.</p>
<p>“Bir saray gibi olmadığı için üzgünüm,” dedi Bayan Smith. “Burada birkaç günden daha fazla kalmıyorum,</p>
<p>ama Üniversite’nin mümkün olduğunca yakınında olmam ve mutlak mahremiyet bulabilmem önemli. Burası eskiden Üniversite duvarlarının dışında küçük bir kulübeydi,&#160;anlarsın ve sihirbazlar tüm çöplerini buraya atarlardı: Bir&#160;süre sonra, onca farklı türden büyülü çöp, ancak öngörülemez diye adlandırabileceğim şekillerde reaksiyona girdiler. Eh, konuşan fareler, metrelerce uzayan kaşlar ve kendi&#160;başlarına yürüyen ayakkabılar görülmeye başlayınca, çevrede yaşayan halk kaçtı ve ayakkabıları da aynısını yaptı.&#160;Ve artık yakman kimse kalmadığından, Üniversite duvarın&#160;üzerinden daha fazla çöp attı. Bu açıdan sihirbazlar tuvalete giden kediler gibidir; arkalarını dönerler ve artık yokmuş gibi davranırlar.</p>
<p>“Elbette, başkaları da aynısını yapmaya başladı ve herkes çöpünü buraya atıp hızla kaçmaya başladı, çünkü genellikle ayakkabılar onları kovalıyordu, ama genellikle yakalayamıyordu. Kek alır mısın? Endişelenme, onları&#160;yarın son derece güvenilir bir fırından aldım, bu yüzden&#160;taze olduklarını biliyorum. Hem, buralardaki büyüyü bir&#160;sene önce hemen hemen tamamen ehlileştirdim. Çok zor&#160;olmadı; büyü daha çok bir denge işidir, ama sen bunu zaten biliyorsundur. Her neyse, işin iyi tarafı, bu mekânda&#160;öyle bir sihirli sis var ki, bir tanrının bile o sisin ardını&#160;görebileceğinden kuşkuluyum.” Bayan Smith nazikçe kekinin yarısını yedi ve diğer yarıyı tabağın üzerinde dengeledi. Tiffany’ye yaklaştı. “Kışı öpmek nasıl bir histi, Bayan&#160;Tiffany Sızı?”</p>
<p>Tiffany ona bakakaldı. “Bak, küçücük bir öpücüktü, tamam mı? Diller işe karışmadı!” Sonra ekledi, “Bayan&#160;Proust’un beni bulacağını söylediği kişi sensin, değil mi?”</p>
<p>“Evet,” dedi Bayan Smith. “Bunun açık olduğunu sanıyordum. Sana uzun ve karmaşık bir ders verebilirdim,” diye devam etti ters ters, “ama sana bir hikâye anlatsam&#160;daha iyi olacağını düşünüyorum. Sana Havausta Nine’nin&#160;ders verdiğini biliyorum. O dünyanın hikâyelerden oluştuğunu söyler. Bunun pis hikâyelerden biri olduğunu itiraf&#160;etmek zorundayım.”</p>
<p>“Ben bir cadıyım, biliyorsun,” dedi Tiffany. “Pis şeyler gördüm.”</p>
<p>“Sen öyle düşünüyor olabilirsin,” dedi Bayan Smith. “Ama şimdilik, senden bir sahne hayal etmeni istiyorum:&#160;bin seneden daha uzun zaman öncesi... bir adam hayal et,&#160;oldukça genç bir adam. O bir cadı-bulucu, kitap yakıcı,&#160;işkenceci, çünkü ondan çok daha kötü olan yaşlı adamlar&#160;ona Büyük Tanrı Om’un öyle istediğini söylemiş. Bir gün&#160;adam bir cadı kadın buluyor ve kadın güzel, hayret verici&#160;ölçüde güzel, ki bu cadılar arasında oldukça sıra dışı bir&#160;özellik, en azından o günlerde.</p>
<p>“Kadına âşık oluyor, değil mi?” diye sözünü kesti Tiffany.</p>
<p>“Elbette...” dedi Bayan Smith. “Oğlanla kız tanışır. Çokluevrendeki en büyük anlatımsal nedensellik motoru&#160;budur. Ya da bazı insanların söyleyeceği gibi, ‘Kaderlerinde&#160;vardı.” Bu hikâyeye sözüm kesilmeden devam etmek isterim, eğer izin verirsen?”</p>
<p>“Ama adanı onu öldürmek zorunda kalacak, değil mi?” Bayan Smith içini çekti. “Madem sordun, şart değil.&#160;Kadını kurtarırsa ve ırmağa ulaşmayı başarabilirlerse, bir&#160;şansları olabileceğini düşünüyor. Genç adam şaşalamış, kafası karışmış. Daha önce hiç böyle duygular hissetmemiş.&#160;Hayatı boyunca ilk defa gerçekten kendi adına düşünmek&#160;zorunda kalıyor. Çok da uzak olmayan bir yerde atlar var.&#160;Birkaç nöbetçi ve diğer tutsaklar da orada ve hava duman&#160;dolu, çünkü bir yığın kitap ateşe verilmiş ve bu insanların&#160;gözlerinin yaşarmasına sebep oluyor.”</p>
<p>Tiffany oturduğu yerde öne eğilerek ipuçlarını dinledi ve hikâyenin sonunu çözmeye çalıştı.</p>
<p>“Adamın eğittiği bazı çömezler var. Om Kilisesi’nin bazı kıdemli üyeleri de mahkemeyi izleyip kutsamak üzere orada. Ve son olarak, yakındaki köyden gelmiş köylüler var ve&#160;yüksek sesle tezahürat yapıyorlar, çünkü öldürülecek olan&#160;onlar değil ve pek sık eğlence görmüyorlar. Aslında, sıradan bir gün, yalnız çömezlerin kazığa bağlamak üzere götürdükleri kızın gözü adama takılıyor ve kız dikkatle onu&#160;izliyor, tek kelime etmeden, tek bir kelime haykırmadan,&#160;henüz değil.”</p>
<p>“Adamın kılıcı var mı?” diye sordu Tiffany.</p>
<p>“Evet, var. Devam edebilir miyim? Güzel. Şimdi, adam kıza doğru yürüyor. Kız ona bakıyor, bağırmadan, yalnızca&#160;izliyor ve adam da düşünüyor... ne düşünüyor? Şöyle düşünüyor, ‘İki nöbetçiyi birden halledebilir miyim? Çömezler&#160;bana itaat eder mi?’ Ve sonra, adam kıza yaklaşırken, bunca dumanın içinde atlara ulaşıp ulaşamayacaklarını merak</p>
<p>ediyor. Ve bu an zamanda sonsuza dek donuyor. Muazzam olaylar adamın kararım bekliyor. Neyi seçerse seçsin tarihi&#160;değiştirecek ve sen, her şeyin adamın şimdi ne yapacağına&#160;bağlı olduğunu düşünüyorsun. Ama, anlarsın, onun ne düşündüğünün önemi yok, çünkü kadın onun kim olduğunu,&#160;ne tür kötü şeyler yaptığını, nasıl ünlü olduğunu biliyor.&#160;Ve adam kararsızlık içinde ona doğru yürürken -bambaşka&#160;biri olmayı dilese de- kadın, onun özünde nasıl biri olduğunu anlıyor ve onu dik dursun diye içine koydukları saz&#160;kafesin içinden iki elini uzatıyor, adamı yakalıyor ve sıkı&#160;sıkı tutuyor. O anda meşale yağlanmış odunların üzerine&#160;bırakılıyor ve alevler fışkırıyor. Kadın gözlerini adamdan&#160;asla ayırmıyor ve asla kavrayışını gevşetmiyor... Bir fincan&#160;çay daha alır mıydm?”</p>
<p>Tiffany duman, alev ve şok izlenimlerinin arasında gözlerini kırpıştırdı. “Sen bu olay hakkında bu kadar çok şeyi nasıl biliyorsun, peki?”</p>
<p>“Oradaydım.”</p>
<p>“Bin sene önce mi?”</p>
<p>“Evet.”</p>
<p>“Oraya nasıl gittin?”</p>
<p>“Yürüyerek...” dedi Bayan Smith. “Ama mesele o değil. Mesele şu: Sinsi Adam dediğimiz şey o zaman öldü - ve&#160;o zaman doğdu. Ve o, her şeyden önce, hâlâ bir adamdı. Feci yaralanmıştı elbette. Epey zaman yaralı kaldı. Ve&#160;cadı-buluculuk devam etti; ah evet, hem de nasıl! Diğer&#160;cadı-bulucularm en çok neden korktuklarını bilemezdin:&#160;Cadılardan mı, yoksa istediği cadıları bulamazlarsa Sinsi</p>
<p>Adam’m kapılacağı gazaptan mı?.. Ve inan bana, peşinde Sinsi Adam varsa, onun istediği kadar çok cadı bulursun,&#160;ah evet.</p>
<p>“Ve Sinsi Adam’ın kendisi cadıları her zaman bulabiliyordu. Oldukça şaşırtıcıydı. Herkesin iyi anlaştığı, kimsenin cadıları fark etmediği küçük sessiz bir köy bulursun. Sonra Sinsi Adam gelir ve aniden her yerden cadı fışkırır,&#160;ama ne yazık ki çok uzun yaşamazlar. O, bütün kötü olayların suçlusunun cadılar olduğuna, onların bebek çaldığına, kadınların kocalarından kaçmasına sebep olduklarına,&#160;sütü ekşittiklerine inanırdı. Sanırım beni favorim, cadıların yumurta kabuklarına binip denize açılarak dürüst denizcileri boğması.” Bayan Smith elini kaldırdı. “Hayır, ufak&#160;tefek bir cadının bile yumurtayı kırmadan içine sığamaya-cağını söyleme bana, çünkü bu meslekte biz buna mantıklı&#160;sav deriz ve bu yüzden cadıların gemileri batırdığına inanmak isteyen kimse buna kulak asmaz.</p>
<p>“Bu böyle süremezdi elbette. İnsanlar çok aptal olabilir ve insanlar kolaylıkla korkuya kapılabilir, ama bazen o kadar aptal ve o kadar korkak olmayan insanlar bulabilirsin&#160;ve böylece Sinsi Adam dünyadan dışarı atıldı. Çöp gibi, fırlatılıp atıldı.</p>
<p>“Ama sonu bu olmadı. Cadılarla ilgili olduğunu düşündüğü her şeye karşı nefreti o kadar büyük, o kadar korkunçtu ki, bedeni olmamasına rağmen bir şekilde yaşamaya devam etmeyi başardı. Derisi, kemiği olmamasına rağmen, öyle bir gazabı vardı ki yaşamaya devam etti. Bir</p>
<p>hayalet belki. Ve arada bir, onu içine kabul eden birini buluyordu. Dünyada, zehirli zihinleri ona açık olan bol bol insan vardır. Bir de kötülüğün önünde olacağına arkasında&#160;olmayı tercih edenler vardır ve onlardan biri Cadı Ateşi adlı&#160;bir kitap yazdı.</p>
<p>“Ama o bir bedeni ele geçirdiğinde -ki inan bana, geçmişte, onun bunu yapmasına izin vererek korkunç hırslarını gerçekleştirebileceğine inanan nahoş insanlar vardı - bedenin sahibi, artık kendi bedenini kontrol edemediğini&#160;öğrenir. O insanlar da onun bir parçasına dönüşür. Ve kaçıp kurtulmanın mümkün olmadığını anlarlar, ama artık&#160;çok geçtir. Tek kurtuluş umudu ölümdür.</p>
<p>“Zehir, zehrin kabul gördüğü yere gidiyor,” dedi Tiffany. “Ama kabul görse de görmese de, kendini zorla kabul ettirebiliyor gibi.”</p>
<p>“Üzgünüm,” dedi Bayan Smith, “ama ‘Bravo,’ diyeceğim. Söyledikleri kadar iyiymişsin. Gerçekten de, artık Sinsi&#160;Adam’m maddesel hiçbir tarafı yok. Görebileceğin hiçbir&#160;şey. Sahip olabileceğin hiçbir şey. Ve onu içine kabul eden&#160;bedenleri öldürse de, yine de yaşamaya devam ediyormuş&#160;gibi görünüyor. Kendine ait bir bedeni olmadan, rüzgâra&#160;kapılıp gidiyor ve sanırım, bir şekilde uyuyor da. Ve uyuduğu zaman ne düşlediğini biliyorum. Genç, güzel bir cadı&#160;düşlüyor, tüm cadıların en güçlü olanı. Ve ona öyle büyük&#160;bir nefret duyuyor ki, esnek sicim teorisine göre, bu nefret&#160;tüm evreni dolanıyor ve aksi yönden gelerek, bir tür sevgiye benziyor. Ve Sinsi Adam o cadıyı yine görmek istiyor.&#160;Bu gerçekleşirse, kadın kesinlikle ölecektir.</p>
<p>“Bazı cadılar -gerçek, etten ve kandan cadılar- onunla savaşmaya çalıştılar ve kazandılar. Bazen de savaştılar ve öldüler. Sonra bir gün, Tiffany Sızı diye bir kız, sırf&#160;isyankârlığından, kışı öptü. Bunu da daha önce kimsenin&#160;yapmadığını söylemek zorundayım. Ve Sinsi Adam uyandı.” Bayan Smith fincanım indirdi. “Bir cadı olarak, korku&#160;nedir bilmemen gerekir, biliyorsundur, sanırım?”</p>
<p>Tiffany başını salladı.</p>
<p>“Eh, Tiffany, korkuya yer açman lazım, kontrol altındaki korkuya. Biz başın önemli olduğunu, bedenin tahtında beynin bir hükümdar gibi oturduğunu düşünürüz. Ama beden de güçlü dür ve beyin o olmadan yaşayamaz.&#160;Sinsi Adam bedenini ele geçirirse, onunla savaşabileceğini&#160;sanmıyorum. O, daha önce karşına çıkan hiçbir şeye benzemez. Ona yakalanmak, nihai olarak, ölmek anlamına gelir. Daha da kötüsü, onun yaratığı olmak. Bu durumda da,&#160;ölüm, ulaşabilmek için can attığın bir kurtuluş olur. îşte&#160;bu, Bayan Tiffany Sızı. O uyanır, o süzülür, o cadıyı arar.&#160;O, seni arıyor.”</p>
<p>“Eh, en azından onu bulduk,” dedi Herhangi Bir Rob. “O çürük çöp yığınının içinde bi yerde.”</p>
<p>Feeglelar ağızları bir karış açık, Gerçek Olmayan Mülk’ün kaynayan, irinli yığınının önünde dikiliyorlardı.&#160;Döküntülerin altında gizemli şeyler pırtlıyor, dönüyor ve&#160;patlıyordu.</p>
<p>“Oraya girmek kesin ölüm demek olur,” dedi Mini Deh Arthur. “Kesin ölüm! Sonunuz gelir.”</p>
<p>“Ah heye, eninde sonunda hepimizin sonu gelcek,” dedi Herhangi Bir Rob neşeyle. Burnunu çekti. “O iirenç koku&#160;da ne?”</p>
<p>“Afidersin Rob, o bendim,” dedi Kaçık Wullie.</p>
<p>“Ah hayır, senin kokunu biliyom,” dedi Rob. “Ama bu kokuyu daha önce de duydum. Yolda kokladıımız o yürüyen korkuluğun kokusu. Bildiniz mi? Simsiyah olan. Göz&#160;açısından sorunlu. Pis bi adamdı ve pis kokuyodu. Bizim&#160;koca mini kocakarımız hakkında çok kötü laflar da ettiini&#160;hatırlıyom. Benim Jeannie, koca mini kocakarının yanından ayrılmamamız gerektiini sööledi ve bence o sinsi herifin yıkanmaya ihtiyacı var.”</p>
<p>Mini Deli Arthur araya karıştı. “Şeey, Rob, oraya girmeniz kanundışı olur, biliyon, diil mi?” Çok eski, yarısı erimiş bir tabela gösterdi. Tabelada şu sözler ancak okunabiliyordu: KANUN HÜKMÜYLE, GİRMEK KESİNLİKLE&#160;YASAKTIR.</p>
<p>Herhangi Bir Rob tabelaya baktı. “Ah, artık seçeneem kalmadı demektir,” dedi, “hepimizin zaten ölü olduumuzu&#160;hatırlattın bana. İleri!”</p>
<p>Tiffany’nin sorabileceği düzinelerce soru vardı, ama en tepeye çıkmak için çabalayan soru şuydu: “Sinsi Adam&#160;bana yetişirse ne olur?”</p>
<p>Bayan Smith bir an tavana baktı. “Eh, sanırım onun bakış açısından bakılırsa, düğün gibi bir şey olacak. Senin bakış açma göre ise, ölmek gibi bir şey. Hayır, daha da kötüsü, çünkü sen içeride olacaksın ve senin güçlerini, senin</p>
<p>yeteneklerini kullanarak tanıdığın insanlara neler yaptığını izleyeceksin. Keki bitirdik mi?”</p>
<p>Korkumu belli etmeyeceğim, dedi Tiffany kendi kendine.</p>
<p>“Bunu duyduğuma sevindim,” dedi Bayan Smith sesli olarak.</p>
<p>Tiffany öfke içinde sandalyesinden fırladı. “Sakın bunu yapmaya kalkma Bayan Smith!”</p>
<p>“Bir kek daha kaldığından emindim,” dedi Bayan Smith ve sonra ekledi, “İşte senden beklediğim yaklaşım da bu,&#160;Bayan Tiffany Sızı.”</p>
<p>“Bir kovanı alt ettim, biliyorsun. Ben kendi başımın çaresine bakabilirim.”</p>
<p>“Ya ailen? Tanıdığın herkes? Farkında bile olmadıkları bir saldırıya karşı ne yapabilirler? Anlamıyorsun. Sinsi Adam, eskiden öyle olsa da, bir adam değildir. Artık bir&#160;hayalet bile değildir. O bir fikirdir. Ne yazık ki, zamanı&#160;gelmiş bir fikir.”</p>
<p>“Eh, en azından yaklaştığında anlıyorum,” dedi Tiffany düşünceler içinde. “Korkunç bir kokusu var.&#160;Feeglelarmkinden bile kötü.”</p>
<p>Bayan Smith başını salladı. “Evet, zihninden geliyor. O, yozlaşmışlığın kokusu - düşünce ve eylemlerdeki yozlaşmışlığın. Zihnin kokuyu alıyor ve onunla ne yapacağını bilemiyor, bu yüzden ‘pis koku’ olarak sınıflandırıyor.&#160;Büyüye yeteneği olan herkes hissedebilir; ama insanlar o&#160;kokuyla karşılaştıklarında, koku onları değiştirir ve biraz&#160;ona benzemeye başlarlar. Böylece, her gittiği yerde, sorun&#160;da peşinden gelir.”</p>
<p>Tiffany, onun ne tür sorunlardan bahsettiğini çok iyi biliyordu. Zihni, Sinsi Adam’ın uyanışından daha önceki bir zamana gitti.</p>
<p>Ümitsizlikle inleyen güz sonu rüzgârında uçuşan, kenarları kararmış kâğıt parçaları gözünün önünde canlandı. En kötüsü de, evet, en kötüsü de, o eski, yarı yanmış kâğıt&#160;parçalarının keskin, acı kokuşuydu. Kafasının içindeki görüntüde, amansız rüzgâra kapılmış kâğıt parçaları, ezilmiş,&#160;ama yine de umutsuzca uçmaya çalışan güveler gibi çırpınıyordu.</p>
<p>Ve kâğıt parçalarının üzerinde yıldız resimleri vardı.</p>
<p>İnsanlar kaba ezgiye ayak uydurarak yürümüş, Tiffany ye göre tek suçu dişsiz olması ve çiş kokması olan yaşlı, çatlak&#160;bir kadını zalimce dışarı sürüklemişlerdi. Taş atıp pencereleri kırmışlardı, kediyi öldürmüşlerdi ve bütün bunları,&#160;iyi insanlar, hoş insanlar yapmıştı. Tiffany’nin tanıdığı ve&#160;her gün karşılaştığı insanlar. Ve o insanlar, artık lafını bile&#160;etmedikleri onca kötü şeyi yapmışlardı. O gün, bir şekilde&#160;takvimden silinen bir gündü. Ve o gün, cebinde bir avuç&#160;dolusu kömürleşmiş yıldızla, ne yaptığını bilmeden, ama&#160;yine de yapmaya kararlı bir biçimde, cadı olmuştu.</p>
<p>“Onunla savaşan başkaları olduğunu söyledin,” dedi Bayan Smith’e. “Nasıl başardılar?”</p>
<p>“O, son kek hâlâ fırıncının kesekâğıdınm içindeydi, bundan eminim. Üzerine oturmadın, değil mi? Bayan Smith boğazını temizleyerek devam etti: “Çok güçlü cadılar olarak başardılar, güçlü bir cadı olmanın ne demek olduğunu&#160;anlayarak, her fırsatı, her numarayı kullanarak ve sanırım,</p>
<p>Sinsi Adam onlarınkini anlayamadan, onun zihnini anlayarak. Sinsi Adam hakkında bilgi toplamak için uzun bir zamanı taradım,” diye ekledi, “sana kesin olarak söyleyebileceğim tek şey, Sinsi Adam’ı ancak sinsilikle öldürebileceğin. Ondan daha sinsi olman lazım.”</p>
<p>“Beni bulması o kadar uzun sürmüşse o kadar sinsi olamaz,” dedi Tiffany.</p>
<p>“Evet, bu beni de şaşırttı,” dedi Bayan Srnith. “Seni de şaşırtmak. Ben çok uzun süreceğini düşünürdüm. En azından, iki seneden daha uzun süre. Ya çok akıllıca davrandı&#160;-dürüst olmak gerekirse, akıllıca davranmak için kullanacağı bir organı yok— ya da bir şekilde, başka bir şey onun&#160;dikkatini senin üzerine çekti. Büyülü biri olduğunu tahmin&#160;ediyorum. Senin dostun olmayan cadı tanıyor musun?”</p>
<p>“Kesinlikle hayır,” dedi Tiffany. “Onu yenen cadılardan, hayatta olan var mı?”</p>
<p>“Evet.”</p>
<p>“Merak ediyorum, onlardan birini bulsam - belki nasıl yaptığını söylerdi?”</p>
<p>“Sana söyledim. O Sinsi Adam. Neden aynı numaraya iki kere kansın? Senin kendi yolunu bulman lazım. Seni&#160;eğitenler de senden bunu bekler.”</p>
<p>“Bu bir tür sınav değil, değil mi?” dedi Tiffany ve sonra bunun kulağa ne kadar saçma geldiğini fark ederek utandı.</p>
<p>“Havausta Nine ne der, hatırlamıyor musun?” dedi Bayan Srnith.</p>
<p>“Her şey bir sınavdır.” Bunu aynı anda, tek ağızdan söylediler ve sonra birbirlerine bakarak güldüler.</p>
<p>O anda bir gıdaklama geldi. Bayan Smith kapıyı açtı ve küçük, beyaz bir tavuk içeri girdi, merakla çevresine baktı&#160;ve patladı. Biraz önce tavuğun durduğu yerde, şimdi, bir&#160;direk ve yelkenlerle donanmış bir soğan vardı.</p>
<p>“Bunu görmek zorunda kaldığın için üzgünüm,” dedi Bayan Smith. İçini çekti. “Her zaman oluyor, korkarım.&#160;Gerçek Olmayan Mülk asla durağan değildir, anlarsın.&#160;Onca büyü çarpışıyor, sihir parçaları başka sihir parçalarına&#160;dolanıyor ve kimsenin daha önce düşünmediği yepyeni sihirler yaratıyor... tam bir kargaşa. Gelişigüzel şeyler ortaya&#160;çıkıyor. Dün krizantem yetiştirmek hakkında bir kitap buldum. Su üzerine bakırla basılmıştı. Suyun çalkalanacağım&#160;sanırsın, ama büyü tükenene kadar hepsi bir arada kaldı.”</p>
<p>“Tavuk için talihsizlik olmuş,” dedi Tiffany huzursuzluk içinde.</p>
<p>“Eh, iki dakika önce onun bir tavuk olmadığını garanti ederim,” dedi Bayan Smith “ve şimdi de, muhtemelen denize açılmaya hazır bir sebze olmaktan büyük zevk alıyordun Belki neden burada, aşağıda çok zaman geçirmediğimi&#160;anlayabiliyorsundur. Bir seferinde, bir diş fırçasıyla, kolay&#160;kolay unutamayacağım bir olay yaşamıştım.” Kapıyı biraz&#160;daha açtı ve Tiffany hercümerçleri gördü.</p>
<p>Hercümerçleri'<sup>5</sup> görüp de tanımamak imkânsızdı. Eh, başta mümkündü ve Tiffany onu çöp yığını sandı.</p>
<p>15 Bir cadı hercümerci cebinde bulunan eşyalardan yapar, ama görünüşe önem veren biriyseniz, “tesadüfen” cebinizde bulundurduğunuz şeylere dikkat ederdiniz. Hercümercin nasıl çalıştığım etkilemezdi, ama eğer yakında başka&#160;insanlar olacaksa, o zaman gizemli bir somun, ilginç bir tahta parçası, bir parça dantel ve bir gümüş iğne, cadının imajı&#160;açısından, örneğin, kopmuş bir ayakkabı bağcığı, yırtık bir kesekâğıdı, yanm avuç muhtelif, tarif edilmesi imkânsız hav&#160;ve kullanılmaktan, iki elle katlanması gerekecek kadar sertleşmiş, dehşet verici bir mendilden daha iyi olurdu. Tiffany&#160;bir cebinde hercümerç malzemeleri bulundururdu, ama Bayan Smith bu hercümerci aynı şekilde yapmışsa, cepleri&#160;gardıroptan daha büyük olmalıydı; hercümerç neredeyse tavana geliyordu.</p>
<p>“Büyülü bir çöplükte yaşıyorsan, ceplerinde neler bulabildiğin hayret verici,” dedi Bayan Smith sakin sakin.</p>
<p>Tiffany yine dev hercümerce baktı. “O bir at kafatası'<sup>1</sup>* değil mi? Ya şu? Bir kova dolusu iribaş değil mi?”</p>
<p>“Evet. Canlı bir varlık gerekiyor, değil mi?”</p>
<p>Tiffany gözlerini kıstı. “Ama şu bir sihirbaz asası, değil mi? Bir kadın onlara dokunduğunda işlemez olduklarını&#160;sanıyordum!”</p>
<p>Bayan Smith gülümsedi. “Eh, bebekliğimden beri bir asam var. Nereye bakman gerektiğini bilirsen, diş çıkarırken kemirdiğim yeri görebilirsin. Bu benim asam ve çalışıyor, ama ucundaki topuzu çıkardığımda daha iyi çalışmaya başladığını söylemek zorundayım. Topuzun bir işlevi&#160;yoktu ve dengeyi bozuyordu. Şimdi, orada durup alık alık&#160;bakmayı bırakır mısın?”</p>
<p>Tiffany ağzını kapattı, ama ağzı yine açılıverdi. Jeton düşmüştü ve Tiffany’ye, aydan düşmüş gibi geliyordu.&#160;“Sen osun, değil mi? O olman lazım, sen osun! Eskarina&#160;Smith, değil mi? Sihirbaz olan tek kadın!”</p>
<p>“İçimde bir yerde, sanırım öyle, evet, ama üzerinden o kadar çok zaman geçti ki! Elem, bilirsin, hiç sihirbaz gibi&#160;hissetmedim, bu yüzden insanların ne dediğine hiç aldırış etmedim. Her neyse, asam vardı ve kimse onu benden alamazdı.” Eskarina bir an duraksadı, sonra devam&#160;etti: “Üniversitede bunu öğrendim: ben olmayı, ne isem&#160;o olmayı ve bu konuda endişelenmemeyi. O bilgi, kendi</p>
<p>16 At kafatası, biri dudak boyası sürmüş olsa bile, her zaman korkunç görünür.</p>
<p>başına, görünmez bir büyülü asadır. Bak, gerçekten de bundan bahsetmek istemiyorum. Kötü anıları canlandırıyor.” “Lütfen beni affet,” dedi Tiffany. “Kendime hakim olamadım. Korkunç anıları hatırlattıysam çok üzgünüm.”&#160;Eskarina gülümsedi. “Ah, korkunç olanlar hiç sorun değil. Asıl iyi anılarla başa çıkmak zor olabiliyor.”&#160;Hercümercin içinden bir tıkırtı geldi. Eskarina ayağa kalktı&#160;ve o tarafa yürüdü. “Ah eyvah, elbette, ancak hercümerci&#160;yapan cadı onu okuyabilir, ama güven bana, kafatasının&#160;döndüğü yön ve dönen tekerleğin eksenindeki iğne yastığının konumu, Sinsi Adam ın çok yakında olduğunu anlatıyor. Aslında, neredeyse tepemizde. Ya da bu mekânın&#160;gelişigüzel büyüsü onun kafasını karıştırıyor ve sen aynı&#160;anda her yerde ve hiçbir yerdeymişsin gibi geliyor, bu yüzden yakında gidip, bir başka yerde ipucu arar. Ve bahsettiğim gibi, bu arada beslenecektir. Budalanın tekinin kafasına girecek ve tehlikeli kült simgeler taşıyan takılar takmış,&#160;ama ne anlama geldikleri hakkında en ufak fikri olmayan&#160;yaşlı bir kadın ya da genç bir kız, aniden saldırıya uğrayacak. Kaçabileceğini umalım.”</p>
<p>Tiffany şaşkınlık içinde çevresine bakındı. “Ve olanlar benim suçum olacak.”</p>
<p>“Bu küçük bir kızın alaycı sızlanması mı, yoksa kendi yurdu olan bir cadının, yanıtını bile bile sorduğu soru mu?”</p>
<p>Tiffany yanıt verecek oldu, ama sonra durdu. “Zamanda yolculuk yapabiliyorsun, değil mi?” dedi.</p>
<p>“Evet.”</p>
<p>“O zaman ne yanıt vereceğimi biliyorsun?”</p>
<p>“Eh, o kadar basit değil,” dedi Eskarina. Sonra bir anlığına hafifçe huzursuzlanarak Tiffany’yi şaşırttı ve sevindirdi. “Biliyorum, bakayım, verebileceğin on beş ayrı yanıt var,&#160;ama esnek sicim teorisine göre, sen söyleyene kadar hangisini seçeceğini bilemiyorum.”</p>
<p>“O zaman tek söyleyeceğim,” dedi Tiffany, “çok teşekkür ederim. Zamanını aldığım için özür dilerim. Ama gitmem lazım; yapacak çok işim var. Zamanı biliyor musun?” “Evet,” dedi Eskarina. “Dört boyutlu uzayın düşünsel&#160;boyutlarından birini tarif etmenin yoludur. Ama senin&#160;amacın için, on bire çeyrek var.”</p>
<p>Bu Tiffany’ye, soruyu yanıtlamanın hayret verici ölçüde karmaşık bir yolu gibi geldi, ama bunu söylemek için ağzını açtığında, hercümerç yıkıldı, kapı açıldı ve bir tavuk seli&#160;içeriyi doldurdu. Bu tavuklar patlamadı.</p>
<p>Eskarina, Tiffany’nin elini tutarak bağırdı: “Seni buldu! Nasıl bulduğunu bilmiyorum!”</p>
<p>Bir tavuk yarı sıçrayarak, yarı uçarak ve yarı yuvarlanarak hercümerç yıkıntısına düştü ve horoz gibi öttü: Ü-ürü-üüüü!</p>
<p>Sonra tavuklar patladı; ve Feeglelara dönüştüler. Sonuçta, tavuklarla Feeglelar arasında o kadar da büyük&#160;fark yoktu, çünkü ikisi de gürültü yaparak oraya buraya&#160;koşar. Ama önemli bir fark, tavukların silahlı olmamasıdır.</p>
<p>Diğer yandan Feeglelar her zaman silahlıdır ve son tüylerini de döktükten sonra, sırf utançtan ve yapacak bir iş olsun diye, birbirleriyle dövüşmeye başladılar.</p>
<p>Eskarina onlara baktı ve arkasındaki duvarı tekmeledi. Duvarda, bir insanın emekleyerek geçebileceği bir delik açıldı. Eskarina Tiffany’ye bağırdı: “Git! Onu buradan uzaklaştır! Hemen süpürgene bin ve git! Benim için endişelenme! Korkmazsan, sana bir şey olmaz! Kendi kendine&#160;yardım etmen gerekecek!”</p>
<p>Odayı pis, ağır bir duman dolduruyordu. “Ne demek istiyorsun?” demeyi başardı Tiffany, süpürgesine tırmanmaya çalışarak.</p>
<p>“Git/&quot;</p>
<p>Havausta Nine bile Tiffany’nin bacaklarına bu kadar etkili bir emir veremezdi.</p>
<p>Tiffany gitti.</p><div><img src="main-13.jpg" alt=""/></div>
<p>Böfürn 9</p>
</body>
</html>