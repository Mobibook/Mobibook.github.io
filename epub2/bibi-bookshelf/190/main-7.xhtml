<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h5>JBöfâm 13</h5><h6>SiHİJîNHN ÇÜRŞrfîFLiIR</h6>
<p>Şatonun siyah-beyaz odasındaki doğru düzgün yatak, zindandan çok daha iyiydi, ama Tiffany keçilerin yatıştırıcı&#160;geğirmelerini özlüyordu.</p>
<p>Rüyasında yine ateş gördü. Ve izlendiğini. Bunu hissedebiliyordu ve bu sefer izleyen keçiler değildi. Kafasının içinden bir şey izliyordu. Ama kötü bir izleme değildi; biri&#160;ona göz kulak oluyordu. Ve rüyasında ateş harlandı ve karanlık bir şekil alevleri perdeymiş gibi ayırdı ve karanlık&#160;figürün yanında, evcil hayvanmış gibi, bir tavşan oturuyordu. Tavşan, Tiffany ile göz göze geldi ve ateşe atladı. Ve&#160;Tiffany anladı.</p>
<p>Biri kapıyı çaldı. Tiffany aniden uyandı. “Kim o?”</p>
<p>Kalın kapının arkasındaki ses, “Unutkanlık nasıl ses çıkarır?” diye sordu.</p>
<p>Tiffany’nin düşünmesi gerekmedi. “Sıcak bir yaz gününde ölü otlardaki rüzgârın sesini.”</p>
<p>“Evet, bence de öyle,” dedi Preston’ın sesi kapının diğer yanından. “Konuya gelmek gerekirse, küçükhanım, aşağıda&#160;bir sürü insan toplandı. Sanırım cadılarına ihtiyaçları var.”</p>
<p>Cenaze için güzel bir gün olduğunu düşündü Tiffany, dar şato penceresinden dışarı bakarken. Cenazelerde yağmur yağmamalıydı. İnsanların içini karartıyordu. Tiffany&#160;cenazelerde kasvetli olmamaya çalışırdı. İnsanlar yaşar ve&#160;ölür ve hatırlanırdı. Yazın ardından kış gelmesi gibi bir&#160;şeydi. Yanlış değildi. Gözyaşları olurdu elbette, ama onlar&#160;kalanlar içindi; öte dünyaya geçmiş olanların gözyaşlarına&#160;ihtiyacı yoktu.</p>
<p>Şato personeli çok erken kalkmıştı ve konuklara kahvaltı sunmak için salona uzun masalar kurulmuştu. Bu gelenekti. Zengin ya da fakir, bey ya da hanım: Cenaze kahvaltısı&#160;eski Baron’a duyulan saygıyı simgelerdi ve herkes içindi.&#160;Aynı zamanda, sağlam bir öğüne duyulan saygıyı simgelerdi ve salon dolmaktaydı. Düşes de, Tiffany’nin daha önce&#160;gördüğü tüm siyahlardan daha siyah bir elbiseyle oradaydı.&#160;Elbise siyahlıktan parlıyordu. Ortalama bir cadının siyah&#160;elbisesi yalnızca teorik olarak siyahtı. Gerçekte, genellikle epey tozlu, diz hizasında yamalı, etek uçları lime lime&#160;ve elbette, sık sık yıkandığı için tamamen eprimiş olurdu.&#160;Bir cadı elbisesi neyse oydu: iş kıyafeti. Düşes’in o elbise&#160;içinde bebek doğurttuğunu hayal edemezdiniz... Tiffany&#160;gözlerini kırpıştırdı. Aslında Düşes’in bebek doğurttuğunu hayal edebiliyordu; acil durumda yapabilirdi. Herkese&#160;zorbalık ederdi, bol bol yakınırdı, emirler yağdırırdı, ama&#160;yapardı. O türden biriydi.</p>
<p>Tiffany yine gözlerini kırpıştırdı. Kafasının içi billur kadar berraktı. Dünya anlaşılabilir bir yermiş gibi geliyordu, ama hafifçe de kırılgandı, bir ayna topu gibi kırılgan.</p>
<p>“Günaydın hanımefendi!” dedi Amber arkasından. Annesiyle babası da arkasmdaydı. Bay Aksi iyice ovunup temizlenmiş, uysal ve aynı zamanda büyük utanç içinde&#160;görünüyordu. Ne diyeceğini bilemediği açıktı. Tiffany de&#160;bilmiyordu.</p>
<p>Ana kapılarda bir hareketlilik oldu ve Roland o yöne se-yirtti. Lancre Kralı Verence ve kraliçesi Magrat’la birlikte geri döndü. Tiffany onlarla tanışmıştı. Lancre’ye giderseniz, tanışmadan geçemiyordunuz, çünkü Lancre çok küçük bir krallıktı ve Havausta Nine’nin de orada yaşadığım&#160;hesaba kattığınızda daha da küçük geliyordu.</p>
<p>Ve Kral’la Kraliçe’nin arkasında, Havausta Nine de vardı, şu anda ve burada, ve Sen<a id="footnote1"></a><sup><a href="#bookmark0">1</a></sup><sup></sup> atkı gibi omuzlarına yayılmıştı. Onun da arkasında, kocaman, neşeli bir ses, “Vay Tiff!&#160;Nabersin?” diye bağırdı. Ses, boyut sorunları nedeniyle&#160;Havausta Nine’nin arkasında görünmez olmuş Ogg Ana’ya&#160;aitti. Bazıları Ogg Ana’nın Havausta Nine’den daha akıllı&#160;olduğunu, hatta bunu ona belli etmeyecek kadar akıllı olduğunu söylerdi.</p>
<p>Tiffany, geleneklere uyarak, onlara eğildi. Cadılar toplanıyor, değil mi? diye düşündü. Havausta Nine’ye gülümsedi ve “Seni burada gördüğüm için çok memnun oldum Havausta Hanım ve biraz da şaşırdım.”</p>
<p>Nine ona baktı, ama konuşan Ogg Ana oldu: “Lancre’den buraya yol uzun ve bayağı bozuktur. Bu yüzden Magrat’la&#160;kralını da alıp rahat rahat gelelim dedik.”</p>
<p>Muhtemelen Tiffany hayal etmişti, ama Ogg Ana’nın açıklamasında, önceden hazırlanılmış bir hava vardı. Bir&#160;senaryodan okuyormuş gibi gelmişti.</p>
<p>Ama konuşacak zaman yoktu. Kralın girişi havada bir şeyleri tetiklemişti ve Tiffany ilk defa, siyah-beyaz cüppe&#160;içindeki Rahip Yumurta’yı gördü. Sivri tepeli şapkasını&#160;düzeltti ve ona doğru yürüdü. Adam onun ilgisinden çok&#160;memnun görünüyordu ve minnetle gülümsedi.</p>
<p>“Hah, görüyorum ki bir cadı da var.”</p>
<p>“Evet, sivri şapka fazla belli ediyor, değil mi?” dedi Tiffany. “Ama siyah bir elbise giymemişsiniz...”</p>
<p>Tiffany yanından geçip giden soru işaretini duydu. “Yaşlandığımda geceye bürüneceğim,” dedi.</p>
<p>“Son derece uygun,” dedi rahip, “ama şimdi yeşil, beyaz ve mavi giyiyorsunuz, yayla renkleri olduklarını da belirtmeden geçemeyeceğim!”</p>
<p>Tiffany etkilenmişti. “Demek ki cadı-bulucu olmakla pek ilgilenmiyorsunuz?” Açık açık sorduğu için biraz aptal&#160;gibi hissetti, ama sinirleri ayaktaydı.</p>
<p>Rahip Yumurta başını iki yana salladı. “Sizi temin ederim hanımefendi, Kilise yüzlerce senedir bu tür şeylerle ciddi bir biçimde ilgilenmedi! Ne yazık ki, bazı insanların&#160;anıları çok eskilere dayanır. Daha birkaç sene önce ünlü&#160;Rahip Yulaf, meşhur Dağlara Dair adlı kitabında, cadı olarak bilinen kadınların sevgi dolu bireyler olduklarını ve&#160;peygamber Brutha’nm en iyi ideallerini pratiğe döktüklerini söylemişti. Bu benim için yeterli. Umarım sizin için de&#160;yeterlidir?”</p>
<p>Tiffany ona en tatlı gülümsemesini bahşetti, ki ne kadar uğraşırsa uğraşsın o kadar da tatlı değildi; tatlı bir kız olma&#160;işini asla beceremiyordu.</p>
<p>“Bu tür konuları açıkça ifade etmek önemlidir, sizce de öyle değil mi?”</p>
<p>Burnunu çekti ve tıraş kremi kokusu dışında herhangi bir koku almadı. Yine de tetikte olacaktı.</p>
<p>iyi bir cenaze oldu; Tiffany’ye göre, iyi bir cenaze, baş aktörün çok yaşlı olduğu bir cenazeydi. Baş aktörün küçük olduğu ve bir kefen bezine sarıldığı cenazelerden de&#160;görmüştü - çok fazlasını... Tebeşir’de ve başka her yerde&#160;pek tabut kullanılmazdı. Düzgün tahta, toprak altında çürümeye bırakılamayacak kadar pahalıydı. Yünlü kumaştan&#160;pratik, beyaz bir kefen çoğu kişinin işini görürdü; yapması&#160;kolaydı, çok pahalı değildi ve yün sanayisi için de iyiydi.&#160;Ama Baron ebedi istirahatine beyaz mermerden bir lahit&#160;içinde gidiyordu. Pratik bir adam olduğundan, lahdi yirmi&#160;sene önce kendisi tasarlamış, sipariş etmiş ve parasını ödemişti. İçinde beyaz bir kefen vardı, çünkü mermer zemin,&#160;biraz soğuk olabiliyordu.</p>
<p>Eski Baron’un sonu işte böyle oldu, yalnız, onun gerçekten nerede olduğunu yalnızca Tiffany biliyordu. O, kusursuz bir yaz sonu akşamında, zamanda donakalmış, asla değişmeyen kusursuz bir anda, mısır saplarını ve yaban&#160;otlarını yaktıkları yerde, anızların içinde babasıyla birlikte&#160;yürüyordu...</p>
<p>Nefesini içine çekti. “Çizim!” Kendi kendine konuşmuş olmasına rağmen insanlar dönüp ona baktı. Ne bencilim! diye düşündü. Sonra, “Kuşkusuz hâlâ oradadır?” diye ekledi.</p>
<p>Taş lahdin kapağı, Tiffany’nin hep hatırlayacağı bir sesle yerine kaydırıldığı zaman, gidip Brian’ı buldu. Brian burnunu çekiyordu ve başını kaldırıp baktığı zaman, Tiffany&#160;onun gözlerinin kızarmış olduğunu gördü.</p>
<p>Tiffany onu kolundan tutup nazikçe çekti, telaşlı bir sesle konuşmamaya çalıştı. “Baron’un kaldığı oda, kilitli mi?” Brian şok olmuş görünüyordu. “Kilitlidir herhalde! Para&#160;da ofisteki büyük kasada. Neden sordun?”</p>
<p>“Orada çok değerli bir şey vardı. Deri bir dosya. Onu da büyük kasaya koydular mı?”</p>
<p>Çavuş başını iki yana salladı. “İnan bana Tiff, şeyden...” duraksadı &quot;... yaşanan sorunlardan sonra, o odadaki her&#160;şeyin dökümünü çıkardım. Ben görüp defterime kaydetmeden o odadan hiçbir şey çıkmadı. Kurşunkalemimle&#160;yazdım,” diye ekledi, ayrıntı atlamış olmamak için. “Deri&#160;dosyaya benzer bir şey çıkarılmadı, bundan eminim.”&#160;“Hayır, çünkü Bayan Titiz onu önceden almıştı,” dedi&#160;Tiffany. “O sefil hastabakıcı! Parayı çalmasına aldırmadım,&#160;çünkü para almayı hiç beklememiştim zaten! Belki de dosyanın içinde tapu senetleri falan olduğunu sanıyordu! ”</p>
<p>Tiffany telaşla salona döndü ve çevresine bakındı. Artık Roland her açıdan yeni Baron olmuştu. İnsanlar çevresine toplanmış, saygıyla taziyelerini sunuyorlardı: “O iyi bir&#160;adamdı” ve “Kalbi temizdi” ve “En azından acı çekmedi”&#160;ve insanların cenazelerden sonra, ne diyeceklerini bilemedikleri anlarda söyledikleri tüm diğer benzer şeyler.</p>
<p>Tiffany amaçlılıkla Baron’a yaklaştı ve omzunda bir el hissettiğinde durdu. Kolu takip ederek Ogg Ana’nın yüzünü buldu. Ogg Ana, Tiffany’nin gördüğü en büyük içki&#160;kupasını edinmeyi başarmıştı. Aslında, yalnızca yarısı dolu&#160;bir bira kupasıydı.</p>
<p>“Böyle bir işin başarıyla halledildiğini görmek güzel,” dedi Ogg Ana. “İhtiyar delikanlıyla hiç tanışmamıştım elbette, ama anlatılanlara bakarak düzgün bir adammış. Seni&#160;gördüğüme sevindim Tiffany. idare edebiliyor musun?”</p>
<p>Tiffany o masum, güleç gözlere baktı ve onları geçip Havausta Nine’nin çok daha sert yüzüne ve şapkasının siperliğine baktı. Tiffany eğildi.</p>
<p>Havausta Nine, çakıl taşlarının takırtısına benzer bir sesle boğazını temizledi. “Biz buraya iş için gelmedik kızım, yalnızca kralın gösterişli bir giriş yapmasına yardım etmek&#160;istedik.”</p>
<p>“Hele Sinsi Adam için, hiç gelmedik,” diye ekledi Ogg Ana neşeyle. Kulağa, boş bulunup ağzından kaçırdığı bir&#160;sözmüş gibi geliyordu ve Tiffany, Nine’nin paylarcasına&#160;burnunu çektiğini duydu. Ama genellikle, Ogg Ana yanlışlıkla aptalca ve utanç verici bir yorum yaptığında, bunu&#160;önceden dikkatle düşünüp planlamış oluyordu. Tiffany&#160;bunu biliyordu, Ogg Ana da Tiffany’nin bildiğini biliyor&#160;olmalıydı ve Tiffany bunu da biliyordu. Ama cadılar genellikle bu şekilde davranırdı ve biri eline balta almadığı&#160;sürece gül gibi geçinip giderlerdi.</p>
<p>“Bunun benim sorunum olduğunu biliyorum. Ben halledeceğim,” dedi.</p>
<p>Bir düşününce, söylediği aptalcaydı. Yanında kıdemli cadıların olması çok faydalı olabilirdi. Ama bu nasıl görünürdü? Burası onun yeni yurduydu ve bununla gurur&#160;duyması gerekirdi.</p>
<p>“Daha önce de zor ve tehlikeli şeyler yaptım,” diyemezdiniz, çünkü bu zaten olması gereken şeydi. Önemli olan bugün ne yaptığmızdı. Bu bir gurur meselesiydi. Tarz me-selesiydi.</p>
<p>Aynı zamanda, yaş meselesiydi. Belki yirmi sene sonra yardım isteyebilirdi ve insanlar, Eh, deneyimli bir cadı bile&#160;gerçekten olağanüstü bir şeyle karşılaşabilir, diye düşünürdü. Ve yardım ederlerdi de. Ama şimdi yardım isterse,&#160;eh... insanlar yardım ederdi. Cadılar diğer cadılara her zaman yardım ederdi. Ama bu sefer herkes şu şekilde düşünürdü: Bu kız bir işe yarar mı? Bu işi becerebilecek mi?&#160;Dayanabilecek mi? Kimse bir şey söylemezdi, ama herkes&#160;bunları düşünürdü.</p>
<p>Bütün bunları düşünmek bir an aldı ve gözlerini kırpıştırdığı zaman, cadıların onu izlemekte olduğunu gördü.</p>
<p>“Özgüven bir cadının en iyi dostudur,” dedi Havausta Nine sertçe.</p>
<p>Ogg Ana onayla başını salladı ve ekledi: “Özgüvene her zaman güvenebilirsin, ben hep böyle demişimdir.”&#160;Tiffany’nin yüzündeki ifadeyi görünce güldü. “Sinsi&#160;Adamla başa çıkmak zorunda kalan bir sen olduğunu mu&#160;sanıyorsun tatlım? Nine de senin yaşındayken onunla yüz-leşmişti. Ona haddini bildirip geldiği yere yolladı, bu konuda bana güvenebilirsin.”</p>
<p>Faydasız olduğunu bile bile, ama yine de bir denemenin zararı olmaz diye Tiffany, Havausta Nine’ye döndü ve sordu: “Bana tavsiye verebilir misin, Havausta Hanım?”</p>
<p>Öğle yemeği almak amacıyla açık büfeye yönelmiş olan Nine bir anlığına durdu ve “Kendine güven,” dedi. Birkaç&#160;adım daha attı ve durup düşüncelere daldı ve sonra, “Ve&#160;sakın yenilme.”</p>
<p>Ogg Ana, Tiffany’nin sırtına bir şaplak attı. “Şahsen o herifle hiç karşılaşmadım, ama oldukça kötü olduğunu duydum. Hey, mahcup gelin bu gece kızlara parti veriyor mu?” Yaşlı kadın göz kırptı ve kupada kalan birayı kafasına dikti.</p>
<p>Tiffany hızlı düşünmeye çalıştı. Ogg Ana herkesle iyi geçinirdi. Kızlar partisinin nasıl bir şey olduğu hakkında Tiffany’nin belli belirsiz bir fikri vardı, ama Bayan&#160;Proust’un düğün için yaptığı stok ona birkaç ipucu veriyordu ve o stoktan Ogg Ana’nın haberi varsa, işin içinde&#160;alkol olacağı kesindi.</p>
<p>“Cenaze gününün gecesinde böyle bir parti vermek pek uygun olmaz herhalde değil mi, Ogg Ana? Ama Letitia küçük bir sohbetten keyif alabilir,” diye ekledi.</p>
<p>“O senin arkadaşın, değil mi? Sen onunla çoktan küçük bir sohbet etmişsindir diye düşünüyordum.”</p>
<p>“Ettim!” diye itiraz etti Tiffany. “Ama bana inandığını sanmıyorum. Ve senin en az üç kocan oldu, Ogg Ana!”&#160;Ogg Ana bir an bakakaldı ve sonra, “Bundan epey sohbet&#160;konusu çıkar sanırım. Tamam. Ama genç adam ne olacak?&#160;Onun oğlanlar partisi ne zaman?”</p>
<p>“Ah, onları duymuştum! Arkadaşları onu sarhoş edecek, çok uzaklara götürecek, onu bir ağaca bağlayacak ve sonra... sanırım bazen bir kova boya ve bir fırça söz konusu&#160;oluyordu, ama genelde damadı domuz ağılma atıyorlar.&#160;Öyle bir şeydi, değil mi? Neden sordun?”</p>
<p>“Ah, oğlanlar partisi kızlarınkinden çok daha ilginç olur her zaman,” dedi Ogg Ana, haylaz bir ifadeyle. “Şanslı damadın arkadaşı var mı?”</p>
<p>“Eh, diğer zengin ailelerden bazı züppe delikanlılar var, ama Roland köylülerden başka kimseyi doğru düzgün tanımıyor. Hepimiz bir arada büyüdük, anlarsın. Ve köylü&#160;delikanlıların hiçbiri Baron’u domuz ağılma atmaya cesaret&#160;edemez!”</p>
<p>“Ya senin delikanlı?” Ogg Ana yakında dikilmekte olan Preston’ı gösterdi. Preston hep yakınlarda dikiliyormuş&#160;gibi görünüyordu.</p>
<p>“Preston mı?” dedi Tiffany. “Onun Baron’u pek iyi tanıdığını sanmıyorum. Her durumda...” Durdu ve düşündü, Senin delikanlı ? Döndü ve ellerini arkasında kavuşturmuş,&#160;melek gibi bir ifadeyle -itiraf etmek gerekirdi, zamanında&#160;birkaç iblisle tanışmış olabilecek bir meleğin ifadesiyle- tavanı seyretmekte olan Ogg Ana’ya baktı. Ogg Ana böyleydi&#160;işte. Konu gönül meseleleri -ya da ilgili başka orgaıılar-olunca, Ogg Ana’yı kandıramazdınız.</p>
<p>Ama o benim delikanlım değil, dedi kendi kendine ısrarla. Yalnızca arkadaşım. Tesadüf eseri bir erkek olan arkadaş.</p>
<p>Preston öne çıktı ve Ogg Ana’nın önünde miğferini çıkardı. “Korkarım, bir asker olarak, bir üstüme el kaldırmam kurallara aykırı, hanımefendi,” dedi. “Böyle bir kural olmasa, şevkle yapardım.”</p>
<p>Ogg Ana bu uzun yanıta, takdirle başını sallayarak karşılık verdi ve Tiffany’ye öyle bir göz kırptı ki, Tiffany botlarının tabanlarına dek kızardı. Ogg Ana’nın sırıtışı o kadar genişti ki, bir balkabağında bile tuhaf kaçmazdı. “Eyvah&#160;eyvah eyvah,” dedi. “Görüyorum ki bu şatonun biraz eğlenceye ihtiyacı var. Neyse ki ben buradayım!”</p>
<p>Ogg Ana altın yürekli bir kadındı, ama kolay şok olan biriyseniz, o konuşurken parmaklarınızla kulaklarınızı tıkamanız daha iyi olurdu. Ama sağduyu diye de bir şey vardı, değil mi? “Ogg Ana, bir cenazedeyiz!”</p>
<p>Ama ses tonu Ogg Aıra’yı fikrinden caydıramadı. “İyi bir adam mıydı?”</p>
<p>Tiffany yalnızca bir an duraksadı. “Zamanla iyi oldu.” Ogg Ana her şeyi fark ederdi. “Ah evet, senin ninen ona&#160;görgü kurallarını öğretmişti sanırım. İyi bir adam olarak&#160;öldü o zaman? Güzel. Sevgiyle hatırlanacak mı?”</p>
<p>Tiffany boğazındaki yumruyu göz ardı etmeye çalıştı ve “Ah evet, herkes tarafından,” demeyi başardı.</p>
<p>“Ve onun rahat ölmesini sağladın, değil mi? Acıyı uzak tuttun?”</p>
<p>“Ogg Ana, ben yardım ettim diye demiyorum, onunki kusursuz bir ölümdü. Ondan iyisi bir tek, ölmemek olabilirdi.”</p>
<p>“Aferin,” dedi Ogg Ana. “En sevdiği şarkıyı biliyor musun?”</p>
<p>“Ah evet! ‘Ahenkle Şakıyan Kuşlar’ şarkısı,” dedi Tiffany.</p>
<p>“Ah, sanırım bu bizim köyde, ‘Hoş ve Keyifle’ diye bildiğimiz şarkı. Ben ne yapıyorsam onu yap, tamam mı, birazdan doğru havayı yakalarız.”</p>
<p>Ogg Ana bunun ardından oradan geçen bir garsonu omzundan yakaladı, tepsisindeki dolu kupayı kaptı, genç kız çevikliğiyle bir masanın üzerine atladı ve başçavuş buyurganlığında bir sesle bağırarak sessizlik istedi: “Hanımlar ve&#160;beyler! Merhum dostumuz Baron’un güzel geçen hayatını&#160;anmak ve rahat vefatını kutlamak amacıyla, onun en sevdiği şarkıyı söylemem istendi. Şarkı söyleyecek nefesiniz&#160;varsa siz de katılın!”</p>
<p>Tiffany büyülenmiş gibi dinliyordu. Ogg Ana tek kadından oluşan bir usta sınıfıydı. Yabancılara, onları senelerdir tanırmış gibi davranırdı ve bir şekilde onlar da aynı şekilde&#160;karşılık verirdi. Tek dişli, yaşlı bir kadın için oldukça güzel bir sesi vardı ve şaşkın kalabalık o sesin peşine takılıp&#160;şarkı söylemeye başladı. İkinci dizeye geldiklerinde sesleri&#160;birer mırıltı olmaktan çıkmıştı ve birinci kıtanın sonunda,&#160;bir koro gibi, ahenkle şarkı söylüyorlardı. Ogg Ana onları&#160;avucuna almıştı. Tiffany ağlarken, gözyaşlarının arasında,</p>
<p>çiş kokan yeni tüvit ceketi içinde küçük bir çocuğun, babasıyla birlikte, farklı yıldızların altında yürüdüğünü gördü.</p>
<p>Sonra başkalarının yüzlerinde gözyaşları gördü ve aralarında Rahip Yumurta ve hatta Düşes de vardı. Duvarlardan, kayıp hissi ve anılar yankılanıyordu ve salonun kendisi&#160;şarkıya katılmış gibi geliyordu.</p>
<p>Bunu öğrenmem gerekirdi, diye düşündü. Ben ateşi ve acıyı öğrenmek istedim, ama insanları öğrenmem gerekirdi. Hindi gibi şarkı söylememeyi öğrenmem gerekirdi...</p>
<p>Şarkı bittiği zaman insanlar mahcup mahcup birbirlerine baktılar, ama Ogg Ana’nın çizmesi masayı sallamaya başlamıştı bile. “Oyna, oyna, oyna, etekleri salla. Oyna, oyna, oyna, kavalın şarkısıyla,” diye şarkı söyledi.</p>
<p>Tiffany düşündü, Bu bir cenaze için doğru şarkı mı? Sonra düşündü, Elbette öyle! Harika bir ezgi ve bir gün&#160;hepimizin öleceğini, ama -önemli olan da bu- henüz yaşadığımızı anlatıyor.</p>
<p>Ve şimdi Ogg Ana masadan yere atlamış, Rahip Yumurta’ yı yakalamış, onu fırıl fırıl döndürerek şarkısına devam ediyordu: “Emin ol hiçbir vaiz ölümü uzak tutamaz bizden...”&#160;Ve adam da gülümseyip, onunla dans edecek zarafeti gösterdi.</p>
<p>İnsanlar alkışladı - Tiffany’nin bir cenazede görmeyi beklemeyeceği bir şey. Her şeyi anlayan ve sessizliği biçimlendirip kahkahaya dönüştürebilen Ogg Ana gibi olmayı&#160;ne kadar da çok isterdi.</p>
<p>Sonra, alkışlar sönerken, bir erkek sesi bir şarkıya girişti, “Aşağıdaki vadide, çok çok uzaklarda, eğ başını huzurla,</p>
<p>kulak ver rüzgârlara... ” Ve çavuşun beklenmedik, gümüşsü sesi karşısında, sessizlik kenara çekildi.</p>
<p>Ogg Ana, Tiffany’nin dikildiği yere yaklaştı. “Eh, onları biraz ısıtmayı başarmışım gibi görünüyor. Nasıl boğazlarını temizlediklerini duyuyor musun? İddiaya girerim bugün&#160;bitmeden rahip de şarkı söyleyecek! Bir içki daha hoşuma&#160;giderdi. Şarkı söylemek insanı susatıyor.” Göz kırptı ve sonra, “Önce insan, sonra cadı; hatırlaması zor, yapması kolay.”</p>
<p>Büyüydü bu; birbirini doğru düzgün tanımayan kişilerle dolu bir salonu, insanlar arasında olduğunu ve şu anda önemli olanın da bu olduğunu bilen insanlarla dolu bir&#160;salona dönüştüren büyü. O noktada Preston, Tiffany’nin&#160;omzuna dokundu. Yüzünde tuhaf, endişeli bir gülümseme&#160;vardı.</p>
<p>“Pardon küçükhanım, ama ne yazık ki şu anda görevdeyim ve üç misafirimiz daha olduğunu bilmen gerek.”</p>
<p>“Onları içeri alsan olmaz mı?” dedi Tiffany.</p>
<p>“Bunu isterdim küçükhanım, ama şu anda çatıda kalmış dürümdalar. Ve üç cadının çıkardığı gürültünün içinde bir&#160;sürü de küfür oluyor, küçükhanım.”</p>
<p>Küfür olmuşsa bile, Tiffany doğru pencereyi bulup, şatonun kurşun çatısına tırmanana kadar nefesi kesilmişti. Tutunacak fazla yer yoktu ve hava sisliydi, ama Tiffany çatıda emekleyerek, dikkatle homurtulara yöneldi.</p>
<p>“Burada cadı var mı?” dedi.</p>
<p>Karanlığın içinden, öfkesine hakim olmayı denemeye bile zahmet etmeyen birinin sesi geldi. “Yedi cehennem adına,&#160;hayır desem ne yapacaksın Bayan Tiffany Sızı?”</p>
<p>“Bayan Proust? Senin burada ne işin var?”</p>
<p>“Bir oluk başı canavarına tutunuyorum! Bizi hemen aşağı indir canım, çünkü bunlar benim taşlarım değil ve&#160;Bayan Tesadüfün tuvalete gitmesi lazım.”</p>
<p>Tiffany, elinin az ötesinde biten çatının farkında, biraz daha emekledi. “Preston halat getirmeye gitti. Çalı süpürgeniz var mı?”</p>
<p>“Süpürgeye koyun çarptı,” dedi Bayan Proust.</p>
<p>Tiffany şimdi onu seçebiliyordu. “Havada koyuna mı çarptınız?”</p>
<p>“İnek falan da olabilir. Snif snif yapanlar hangileri?” “Uçan bir kirpiye mi çarptınız?”</p>
<p>“Hayır çarpmadık. Bayan Tesadüfün kullanabileceği bir çalı bulmak için alçaktan uçuyorduk.” Karanlığın içinden&#160;bir iç çekiş geldi. “Hastalığı yüzünden, zavallıcık. Buraya&#160;gelirken bir sürü çalıda mola verdik, inan bana! Hem, biliyor musun? Her birinin içinde sokan, ısıran, tekme atan,&#160;bağıran, uluyan, fışırdayan, feci pırtlayan, diken diken olan,&#160;seni deviren ya da çok fazla pisleyen şeyler vardı! Siz, burada yaşayan insanlar porselen diye bir şey duymadınız mı?”&#160;Tiffany şaşırmıştı. “Eh, duyduk, ama çayırlarda değil!”&#160;“Bir parça porselen hepsinin işine yarayabilirdi,” dedi&#160;Bayan Proust. “Son derece güzel bir çift çizme mahvoldu.”&#160;Sislerin içinden bir tıngırtı geldi ve Tiffany, Preston’m&#160;sesini duyarak rahatladı. “Eski kapağı zorlayıp açtım hanımlar. Bu tarafa emekleyebilir misiniz?”</p>
<p>Kapak, bir yatak odasına açılıyordu. Dün gece bir kadının kaldığı bir yatak odası. Tiffany dudağını ısırdı.</p>
<p>“Sanırım burası Düşes’in odası. Lütfen hiçbir şeye dokunmayın. Düşes bu haliyle de yeterince kötü.”</p>
<p>“Düşes? Züppe birine benziyor,” dedi Bayan Proust. “Ne tür bir düşes olduğunu sorabilir miyim?”</p>
<p>“Andaç Düşesi,” dedi Tiffany. “Şehirde küçük bir sorun yaşadığımızda görmüştün. Hatırladın mı? Kralın Kafası’nda?&#160;Yaklaşık elli kilometre uzakta, dev mülkleri var.”</p>
<p>“Ne güzel,” dedi Bayan Proust. Ses tonu, Düşes’le tanışmanın muhtemelen o kadar da güzel olmayacağını, ama çok ilginç olabileceğini ve Bayan Proust olmayan biri için&#160;utanç verici bir hale gelebileceğini ima ediyordu. “Onu hatırlıyorum. O şamatadan uzaklaştığım zaman, ‘Seni daha&#160;önce nerede gördüm ben hanımefendi?’ diye düşündüğümü&#160;de hatırlıyorum. Onun hakkında neler biliyorsun kızım?”&#160;“Eh, kızı bana korkunç bir yangında tüm mülkünü ve&#160;tüm ailesini kaybettiğini, ama sonra Dük’le evlendiğini&#160;söyledi.”</p>
<p>Bayan Proust canlandı, ama bir bıçağın keskin kenarının ışıltısı gibi bir canlanmaydı. “Ah gerçekten mi?” dedi, şurup gibi bir sesle. “Bak şu işe. Bu hanımla bir kez daha&#160;karşılaşmaya ve baş sağlığı dilemeye can atıyorum...”&#160;Tiffany bunun çözmeye zamanı olmadığı bir bilmece olduğuna karar verdi. Düşünmesi gereken başka şeyler vardı.&#160;“Şey...” diye başladı, bir şekilde Bayan Proust’un arkasına&#160;saklanmaya çalışan çok uzun boylu hanıma bakarak. Bayan&#160;Proust döndü ve “Hay tanrılar,” dedi, “terbiyemi nerede&#160;unuttum? Ah hatırladım, zaten yoktu ki. Tiffany Sızı, bu&#160;hanım Bayan Patiska, ama daha çok Uzun İnce Kısa Şişko</p>
<p>Sally olarak bilinir. Bayan Patiska, yaşlı Bayan Tesadüf tarafından eğitilmişti. Biraz önce, tek azimle merdivenlerden aşağı koşarken gördüğün de Bayan Tesadüf. Sally gelgit&#160;alerjisinden çok çekiyor, zavallıcık. İkisini de getirmem gerekti, çünkü bulabildiğim, çalışır durumdaki tek süpürge&#160;Sally’ninki ve o da Bayan Tesadüfü bırakamadı. Süpürgeyi&#160;dengede tutmak bayağı zor oldu. Endişelenme, birkaç saat&#160;içinde bir metre altmış yedi santime iner. Elbette, tavanlar&#160;çok canını sıkıyor. Sally, sen de Bayan Tesadüfün peşinden gitsen iyi olacak.”</p>
<p>Elini salladı ve genç cadı endişeli bir ifadeyle uzaklaştı. Bayan Proust emir verdiğinde itaat edilirdi. Tiffany’ye döndü. “Peşinde olan şey bir beden buldu küçükhanım. Tanty&#160;hapishanesine kapatılmış bir katilin bedenini çaldı. Biliyor&#160;musun? Adam binadan çıkmadan önce kanaryasını öldürmüş. Kanaryalarını asla öldürmezler. Yapmadıkları tek şey&#160;budur. Bir isyan sırasında demir çubukla bir başka tutsağın&#160;kafasını patlatabilirler, ama asla kanarya öldürmezler. Bu&#160;şer olur.”</p>
<p>Konuyu açmak için tuhaf bir yoldu, ama Bayan Proust hoş beş etmezdi ve kimsenin içini rahatlatmazdı.</p>
<p>“Böyle bir şey olacağı aklıma gelmişti,” dedi Tiffany. “Biliyordum. Adam neye benziyor?”</p>
<p>“Onu iki kere gözden kaybettik,” dedi Bayan Proust. “Doğanın çağrısı, bilirsin. Daha iyi giysiler bulmak için birinin evine girmiş olabilir, bilemiyorum. Beden umurunda&#160;olmayacak. Bir başkasını bulana ya da beden ufalanıp gidene kadar koşabilir. Ona karşı gözümüzü açık tutacağız.&#160;Senin yurdun burası mı?”</p>
<p>Tiffany içini çekti, “Evet. Ve şimdi o, bir kuzunun peşindeki kurt gibi beni izliyor.”</p>
<p>“O zaman, halkını önemsiyorsan, ondan bir an önce kurtulursun,” dedi Bayan Proust. “Bir kurt yeterince acıkırsa her şeyi yiyebilir. Senin terbiyen nerede Bayan Sızı?&#160;Üşüdük, ıslandık ve seslere bakılırsa, aşağıda yiyecek ve&#160;içecek var, haksız mıyım?”</p>
<p>“Ah, özür dilerim. Bunca yolu beni uyarmak için geldiniz,” dedi Tiffany.</p>
<p>Bayan Proust, bu önemsizmiş gibi elini salladı. “Uzun yolculuğumuzun ardından Uzun İnce Kısa Şişko Sally&#160;ile Bayan Tesadüfün bir şeyler yiyip içmek isteyeceğinden eminim, ama ben yalnızca yorgunum,” dedi. Sonra,&#160;kendini geriye doğru fırlatıp, Düşes’in yatağına düşerek&#160;Tiffany’yi dehşet içinde bıraktı. Yalnızca sular damlatan&#160;botları yatağın dışında kalmıştı. “Bu Düşes,” dedi, “sana&#160;sorun yaratmaya devam etti mi?”</p>
<p>“Şey, korkarım evet,” dedi Tiffany. “Bir kraldan daha düşük kimseye saygı göstermiyor. O zaman bile göstereceği kuşkulu. Kızma da zorbalık ediyor.” Aklına gelmiş&#160;gibi ekledi: “Aslında, kızı senin müşterilerinden.” Sonra&#160;Bayan Proust’a Letitia ve Düşes hakkında her şeyi anlattı,&#160;çünkü Bayan Proust her şeyi anlattığınız cinsten bir kadındı ve hikâye ilerledikçe Bayan Proust’un sırıtışı genişledi ve&#160;Düşes’in başının derde gireceğini bilmek için Tiffany’nin&#160;cadı olması gerekmiyordu.</p>
<p>“Ben de öyle düşünmüştüm. Bir kere gördüğüm yüzü asla unutmam. Müzikhol denen yerleri hiç duydun mu, tatlım?</p>
<p>Ah, hayır. Buralarda, nereden duyacaksın? Komedyenler, şarkıcılar, konuşan köpekler vardır - ve elbette, dans eden&#160;kızlar. Anlamaya başladığını sanıyorum, hı? Güzel bacağını sallamayı bilen kızlar için kötü bir iş değildir, özellikle&#160;de zengin bir beyefendi sahne kapısının arkasında bekliyorsa ve gösteriden sonra onu harika bir yemeğe vesaire&#160;çıkarıyorsa.” Cadı sivri şapkasını çıkardı ve yatağın yanına&#160;bıraktı. “Çalı süpürgelerine tahammül edemiyorum,” dedi.&#160;“Kimsenin nasırı olmaması gereken yerlerde nasır yapıyorlar.”</p>
<p>Tiffany’nin kafası karışmıştı. Bayan Proust’a yataktan kalkmasını emredemezdi; kendi yatağı değildi. Burası onun&#160;şatosu da değildi. Gülümsedi. Aslında, onun sorunu da değildi. Onun olmayan bir sorun bulmak ne hoştu.</p>
<p>“Bayan Proust,” dedi, “seni aşağıya inmeye ikna edebilir miyim? Aşağıda, tanışmanı gerçekten istediğim başka cadılar var.” Tercihen ben orada değilken, diye ekledi kendi&#160;kendine, ama bunun mümkün olacağını sanmıyorum.</p>
<p>“Çalılık cadıları mı?” diye burnunu çekti Bayan Proust. “Gerçi, çalı büyüsünde yanlış bir taraf yok,” diye devam&#160;etti. “Bir zamanlar biriyle tanışmıştım. Ellerini bir kurtbağrı çalısının üzerinde gezdiriyordu ve üç ay sonra çalı, iki&#160;tavus kuşu ya da ağzında kurtbağrı çalısından bir kemik&#160;tutan iğrençlik ölçüsünde sevimli, küçük bir köpek biçiminde büyümüş oluyordu. Hem de bütün bunları bahçe&#160;makasını eline bile almadan başarıyordu.”</p>
<p>“Neden bunu yapmak istesin ki?” dedi Tiffany hayretler içinde.</p>
<p>“Sırf istediği için yaptığını hiç sanmıyorum. Biri istemiştir ve karşılığında iyi para vermiştir. Doğrusunu söylemek gerekirse, biçimlendirilmiş çalılar kanun dışı değil, ama&#160;devrim geldiğinde onlara karşı çıkan birkaç kişi çıkacaktır.&#160;Çalılık cadıları - biz şehirde köylü cadılara öyle deriz.”</p>
<p>“Ah gerçekten mi?” dedi Tiffany masum masum. “Eh, biz köyde şehirli cadılara ne diyoruz, bilmiyorum, ama&#160;eminim Havausta Nine sana söyler.” Bu şekilde konuştuğu&#160;için vicdan azabı çekmesi gerektiğini biliyordu, ama uzun&#160;bir haftanın ardından uzun bir gün olmuştu ve bir cadının&#160;da eğlenmesi gerekirdi.</p>
<p>Aşağı inerken Letitia’nm odasının önünden geçtiler. Tiffany sesler ve bir kahkaha duydu. Ogg Ana’nın kahkaha-sıydı. O kahkahayı tanımamak imkânsızdı. İnsanın sırtına&#160;şaplak atan cinsten bir kahkahaydı. Sonra Letitia’nm sesi,&#160;“Bu gerçekten işe yarar mı?” dedi. Ve Ogg Ana alçak sesle Tiffany’nin tam olarak duyamadığı bir şey söyledi, ama&#160;söylediği her neyse, Letitia kıkırdamaktan boğulacaktı neredeyse. Tiffany gülümsedi. Mahcup geline, muhtemelen&#160;hayatı boyunca hiç mahcup olmamış biri ders veriyordu ve&#160;kesinlikle mutlu bir durumdu. En azından Letitia her beş&#160;dakikada bir gözyaşlarına boğulmuyordu.</p>
<p>Tiffany Bayan Proust’u salona götürdü. İnsanları mutlu etmek için yiyecek, içecek ve başka insanların yeterli olması hayret vericiydi. Onlar sayesinde insanlar, Ogg&#160;Ana’nın teşviki olmadan da, eh, insan gibi davranıyorlardı.&#160;Ve Havausta Nine hemen herkesi görebileceği bir yerde dikilmiş, Rahip Yumurta’yla konuşuyordu.</p>
<p>Tiffany dikkatle onun yanma gitti. Rahibin yüzündeki ifadeye bakılırsa, sohbetlerine müdahale edilmesine hiç&#160;bozulmazdı. Havausta Nine din konusunda çok dobra&#160;olabiliyordu. Konuşmaya başladığında adamın rahatladığını gördü. “Bayan Havausta,” dedi Tiffany, “seni Bayan&#160;Proust’la tanıştırabilir miyim? Ankh-Morpork’tan geldi.&#160;Orada olağanüstü bir mağaza yönetiyor.” Tiffany yutkunarak Bayan Proust’a döndü ve “Seni Havausta Nine’yle tanış-tırabilir miyim?” dedi.</p>
<p>İki yaşlı cadı bakışırken geri çekildi ve nefesini tuttu. Salon sessizleşti ve ikisi de gözünü kırpmadı. Sonra -böyle&#160;bir şey olamazdı, kuşkusuz- Havausta Nine göz kırptı ve&#160;Bayan Proust gülümsedi.</p>
<p>“Tanıştığımıza çok memnun oldum,” dedi Nine.</p>
<p>“Seni görmek ne güzel,” dedi Bayan Proust.</p>
<p>Yine bakıştılar ve sonra Tiffany Sızı’ya döndüler. Tiffany aniden, yaşlı, akıllı cadıların ondan çok daha uzun süredir&#160;akıllı ve yaşlı olduklarını kavradı.</p>
<p>Bayan Proust, “Birbirimizi tanımak için birbirimizin ismini bilmemiz gerekmiyor, ama nefes almaya başlamanı önerebilir miyim küçükhanım?” dediğine Havausta Nine&#160;neredeyse kahkahayı patlatacaktı.</p>
<p>Havausta Nine rahatça Bayan Proust’un koluna girdi ve merdivenden inmekte olan Ogg Ana’ya döndü. İnsanların&#160;normalde kızarmadığı yerleri kızarmış Letitia da arkasından geliyordu. “Benimle gel tatlım,” dedi Havausta Nine.&#160;“Arkadaşım Bayan Ogg’la tanışman gerek. Senden sık sık&#160;alışveriş ediyor.”</p>
<p>Tiffany yürüyüp gitti. Kısa bir an için, yapacak hiçbir şey bulamadı. Salona baktı. İnsanlar küçük gruplar halinde&#160;toplanmıştı, ama Düşes yalnızdı. Bunu neden yapıyordu?&#160;Neden kadına yaklaşıyordu? Belki, diye düşündü, korkunç&#160;bir canavarla yüzleşeceksen, önceden biraz pratik yapmak&#160;en iyisidir. Ama Düşes’in ağladığını görerek şaşırdı.</p>
<p>“Yardımcı olabileceğim bir şey var mı?” dedi Tiffany.</p>
<p>Hemen Düşes’in dik bakışlarının hedefi oldu, ama gözyaşları dökülmeye devam ediyordu. “Ondan başka kimsem yok ki,” dedi Düşes, hâlâ Ogg Ana’nm peşinde dolaşmakta&#160;olan Letitia’ya bakarak. “Eminim Roland çok düşünceli bir&#160;koca olacak. Umarım Letitia’ya, dünyada rahatça yaşamasını sağlayacak sağlam bir temel verebilmişimdir.”</p>
<p>“Ona pek çok şey öğrettiğiniz kesin,” dedi Tiffany.</p>
<p>Ama düşes şimdi cadılara bakıyordu ve Tiffany’ye dönmeden devam etti: “Anlaşmazlıklarımız olduğunu biliyorum genç hanım, ama acaba bana söyleyebilir misin, şurada, diğer cadıların yanındaki, olağanüstü uzun boylu olanla konuşan cadı kimdir?”</p>
<p>Tiffany bir anlığına dönüp baktı. “Ah, o Bayan Proust. Anhk-Morpork’tan geldi. Eski bir arkadaşınız mı? Biraz&#160;önce sizi soruyordu.”</p>
<p>Düşes gülümsedi, ama tuhaf, küçük bir gülümsemeydi. Gülümsemelerin rengi olsa, yeşil olurdu. “Ah,” dedi “bu,&#160;şey...” birazcık sallanarak duraksadı “çok nazikçe.” Öksürdü. “Kızımla çok iyi arkadaş olduğunuz için çok memnunum. Son günlerde sana iyi davranmadığım için içtenlikle özür dilerim. Kibirli görünmüş olabilecek tavırlarım için&#160;de senden ve buradaki çalışan personelden özür dilemek&#160;isterim. Umarım bunların bir annenin çocuğu için en iyisini yapma kararlılığından kaynaklandığını anlarsın.” Büyük&#160;dikkatle konuşuyordu ve sözcükler adeta bir çocuğun&#160;renkli bloklarından geliyordu ve blokların arasında -tıpkı&#160;harç gibi- dile getirilmemiş sözcükler vardı. Lütfen, lütfen&#160;insanlara bir müzikholde dansçı olduğumu söyleme. Lütfen!</p>
<p>“Eh, elbette, hepimizin sinirleri bozuk,” dedi Tiffany. “Ne kadar az konuşursak o kadar iyi, derler.”</p>
<p>“Ne yazık ki,” dedi Düşes, “az konuştuğumu sanmıyorum.” Tiffany kadının elinde büyük bir şarap kadehi olduğunu ve kadehin hemen hemen boş olduğunu fark&#160;etti. Düşes bir süre Tiffany’ye baktı ve sonra devam etti:&#160;“Cenazeden hemen sonra düğün, bu doğru bir şey mi?”&#160;“Bazıları planlanan bir düğünün ertelenmesini kötü şans&#160;sayar,” dedi Tiffany.</p>
<p>“Sen şansa inanır mısın?” dedi Düşes.</p>
<p>“Ben şansa inanmak zorunda kalmamaya inanırım,” dedi Tiffany. “Ama ekselansları, bu tür zamanlarda evrenin bize&#160;biraz daha yaklaştığını söyleyebilirim size. Tuhaf zamanlar&#160;vardır, başlangıç ve bitiş zamanları. Tehlikeli ve güçlü. Ve&#160;ne olduğunu bilmesek de hissederiz. Bazen bu zamanlar&#160;iyi değildir, ama kötü olmaları da gerekmez. Aslında, ne&#160;oldukları bizim ne olduğumuza bağlıdır.”</p>
<p>Düşes elindeki boş kadehe baktı. “Bir sebepten, biraz uyusam iyi olacağını hissediyorum.” Merdivene yöneldi ve&#160;neredeyse ilk basamağı ıskalayacaktı.</p>
<p>Salonun diğer ucundan kahkahalar geldi. Tiffany, Düşes’in peşinden gitti, ama yolda durup Letitia’nm omzuna dokundu.</p>
<p>“Senin yerinde olsam, yukarı çıkmadan önce gidip annenle konuşurdum. Sanırım şu anda seninle konuşmak istiyor.” Eğildi ve kulağına fısıldadı: “Ama Ogg Ana’nın&#160;anlattıklarından bahsetme.”</p>
<p>Letitia itiraz edecek oldu, Tiffany’nin yüzündeki ifadeyi gördü, vazgeçti ve annesini durdurdu.</p>
<p>Ve aniden, Havausta Nine Tiffany’nin yanında belirdi. Bir süre sonra, havaya hitaben konuşurmuş gibi, “Burada&#160;güzel bir yurdun var,” dedi. “İyi insanlar. Sana bir şey daha&#160;söyleyeceğim. O yakında.”</p>
<p>Tiffany diğer cadıların -hatta Uzun İnce Kısa Şişko Sally’nin bile- Havausta Nine’nin arkasında dizilmekte olduklarım fark etti. Hepsi ona bakıyordu ve bir sürü&#160;cadı size bakarken, güneşin sıcaklığı gibi hissedebilirsiniz&#160;bunu. “Söylemek istediğiniz bir şey mi var?” dedi Tiffany.&#160;“Var, değil mi?”</p>
<p>Sık gördüğü bir şey değildi ve aslında, şimdi düşününce, Havausta Nine’yi endişeli gördüğünü hiç hatırlamıyordu.</p>
<p>“Sinsi Adam’ı yenebileceğinden eminsin, değil mi? Görüyorum ki henüz geceye bürünmemişsin.”</p>
<p>“Yaşlandığımda geceye bürüneceğim,” dedi Tiffany. “Bu bir seçim meselesi. Ve Nine, neden burada olduğunu biliyorum. Yenilirsem beni öldürmek için, değil mi?”</p>
<p>“Kahretsin,” dedi Havausta Nine. “Sen bir cadısın, iyi bir cadı. Ama bazılarımız, sana yardım etmekte ısrar etmemiz&#160;gerektiğini düşünüyor.”</p>
<p>“Hayır,” dedi Tiffany. “Benim yurdum. Benim kaosum. Benim sorunum.”</p>
<p>“Ne olursa olsun mu?” dedi Nine.</p>
<p>“Kesinlikle!”</p>
<p>“Eh, konumuna sadık kalmanı takdir ediyorum ve sana şey diliyorum... hayır, şans değil, kendinden eminlik diliyorum!” Cadılar arasında bir fısıltı dolaştı ve Nine terslendi, “O kararını verdi hanımlar, işte o kadar!”</p>
<p>“İtiraz yok,” dedi Ogg Ana sırıtarak. “Sinsi Adam’a acıyacağım neredeyse. Şeyine tekmeyi bas - neresi denk geliyorsa orasına Tiff!”</p>
<p>“Senin bölgen,” dedi Bayan Proust. “Bir cadı kendi bölgesinde nasıl başarılı olmaz?”</p>
<p>Havausta Nine başını salladı. “Kibrin baskın çıkmasına izin verirsen kaybetmiş sayılırsın, ama kibri ensesinden tutup aygır gibi sürersen, kazanmış sayılırsın. Şimdi, artık&#160;hazırlanman lazım Bayan Tiffany Sızı. Sabah için bir planın&#160;var mı?”</p>
<p>Tiffany onun delici mavi gözlerine baktı. “Evet. Kaybetmemek.”</p>
<p>“Bu iyi bir plan.”</p>
<p>Bayan Proust siğillerle kaplı eliyle Tiffany’nin elini sıktı. “Mutlu bir tesadüf eseri kızım, sanırım benim de gidip bir&#160;canavar öldürmem gerekiyor...”</p><div><img src="main-22.jpg" alt=""/></div><h6>Böfüm 1 k KİMLİ YflKMÜK</h6>
<p>Tiffany o gece uyuyamayacağım biliyordu ve bu yüzden denemedi. İnsanlar küçük gruplar halinde oturmuş konuşuyorlardı ve masalarda hâlâ yiyecek ve içecek vardı.&#160;Muhtemelen içki yüzünden, insanlar yiyecek ve içeceklerin&#160;ne kadar hızlı kaybolduğunu fark etmiyordu, ama Tiffany&#160;çok yukarıdaki kirişlerden gelen hafif sesler duyabildiğinden emindi. Elbette, cadılar daha sonrası için ceplerine yiyecek tıkıştırmak konusunda olağanüstü başarılıydı, ama&#160;sayıları sayesinde Feeglelar onlardan da başarılıydı.</p>
<p>Tiffany amaçsızca gruptan gruba gidiyordu ve Düşes sonunda yukarı çıktığında onu takip etmedi. Takip etmediğini kendi kendine özellikle vurguladı. Yalnızca tesadüfen aynı yöne gidiyordu. Ve sonra Düşes odasının kapısını kapattıktan hemen sonra, Tiffany taş zeminde o tarafa şeyhtir ken, bunu kulak misafiri olmak için yapmadı. Kesinlikle&#160;hayır.</p>
<p>Kapıya vardığında öfkeli bir çığlığın başlangıcını ve sonra Bayan Proust’un sesini duydu. “Vay, Deirdre Maydonoz! Çok uzun zaman oldu! Hâlâ kankan dansı tekmelerinle&#160;bir adamın silindir şapkasını kafasından uçurabiliyor musun?” Ve sonra sessizlik. Tiffany telaşla uzaklaştı, çünkü&#160;kapı çok kalındı ve kulağını ona yapıştırarak orada biraz&#160;daha durursa biri fark edebilirdi.</p>
<p>Bu yüzden Uzun İnce Kısa Şişko Sally ve Bayan Tesadüf le konuşmak üzere aşağı indi. Bayan Tesadüfün kör olduğunu fark etmişti. Talihsiz bir durum olsa da, bir cadı için&#160;trajedi de sayılmazdı. Cadıların her zaman birkaç yedek&#160;duyuları olurdu.</p>
<p>Sonra mahzen-mezara indi.</p>
<p>Eski Baron’un lahdinin çevresi çiçeklerle kaplanmıştı, ama üzerinde çiçek yoktu, çünkü mermer kapak o kadar&#160;güzeldi ki, onu güllerle kaplamak yazık olurdu. Taş ustaları kapağın üzerine Baron’un zırh içinde, kılıç tutarkenki&#160;resmini oymuşlardı. O kadar kusursuzdu ki, Baron ayağa&#160;kalkıp gidecekmiş gibi görünüyordu. Mermerin dört köşesinde mumlar yanıyordu.</p>
<p>Tiffany diğer ölü taş baronların önünde ileri geri yürüdü. Orada burada, elleri huzur içinde kavuşturulmuş eşleri de vardı. Bu... tuhaftı! Tebeşir’de mezar taşları olmazdı.&#160;Taş fazla değerliydi. Mezarlıklar vardı ve şatoda bir yerde, insanların nereye gömüldüğünü gösteren soluk haritalarla dolu çok eski bir kitap vardı. Ona adanmış bir anıtı&#160;olan tek sıradan insan, ki pek çok açıdan son derece sıra&#160;dışı biriydi, Sızı Nineydi. Sızı Nine’nin çoban kulübesinde&#160;geriye yalnızca dökme demirden tekerlekler ve şiş göbekli&#160;soba kalmıştı, ama yüz sene daha dayanacakları kesindi.&#160;İyi metalden yapılmışlardı ve durmaksızın çimen kemiren&#160;koyunlar sayesinde çevresindeki zemin masa kadar düzdü&#160;ve dahası, koyun yünlerindeki yağlar tekerleklere sürtünerek, metali döküldüğü günkü kadar parlak tutuyorlardı.</p>
<p>Eski günlerde, bir şövalye, şövalye olmadan önce, bir geceyi salonda silahları ile birlikte geçirir, hangi tanrı dinliyorsa, güç ve bilgelik vermesi için ona dua ederdi.</p>
<p>Tiffany o sözcüklerin dile getirildiğini duyabildiğinden emindi, kulaklarıyla olmasa bile kafasının içinde. Döndü&#160;ve uyuyan şövalyelere baktı ve Bayan Proust’un haklı olup&#160;olmadığını, taşın gerçekten de bir hafızası olup olmadığını&#160;merak etti.</p>
<p>Benim silahlarım neler peki? diye düşündü. Ve yanıtı hemen buldu: gurur. Ah, onun günah olduğunu söylerlerdi; onun düşüşe yol açacağını söylerlerdi. Ama bu doğru&#160;olamazdı. Demirci yaptığı sağlam kaynakla gurur duyardı; arabacı atlarının bakımlı olmasıyla, güneş altında taze&#160;kestaneler gibi parlamalarıyla gurur duyardı; çoban kurdu&#160;sürüsünden uzak tutmakla gurur duyardı; aşçı kekleriyle&#160;gurur duyardı. Hayatlarımızı iyi bir hikâyeye, anlatacak iyi&#160;bir hikâyeye dönüştürmekle gurur duyarız.</p>
<p>Bende korku da var -insanları hayal kırıklığına uğratma korkusu- ve korktuğum için, o korkuyu alt edeceğim. Beni&#160;eğitenleri utandırmayacağım.</p>
<p>Neye güvendiğimden emin olmasam da bende güven de var.</p>
<p>“Gurur, korku ve güven,” dedi yüksek sesle. Önünde, dört mum, rüzgâr kışkırtmış gibi alevler fışkırttı ve bir&#160;anlığına, o ateş patlaması sırasında, yaşlı bir cadı şeklinin&#160;kara taşlara karıştığını gördüğünü sandı. “Ah, evet,” dedi&#160;Tiffany. “Ateşim de var.”</p>
<p>Ve sonra, tam olarak neden olduğunu bilmese de, “Yaşlandığımda geceye bürüneceğim,” dedi. “Ama bugün&#160;değil.”</p>
<p>Tiffany fenerini kaldırdı ve gölgeler oynadı, ama siyahlı yaşlı bir kadına çok benzeyen bir tanesi tamamen soldu. Ve&#160;tavşanın neden ateşe atladığını biliyorum ve yarın... Hayır,&#160;bugün, ben de atlayacağım. Tiffany gülümsedi.</p>
<p>Salona geri döndüğünde cadıların hepsi merdivenden onu izliyordu. Tiffany, Nine ile Bayan Proust’un nasıl anlaşacağını merak etmişti. İkisi de kediler kadar kibirliydi.&#160;Ama havadan sudan, bu günlerde gençlerin nasıl da edepsiz&#160;olduğundan, peynirin fahiş fiyatından bahseden kişilerin&#160;anlaştığı gibi anlaşabiliyorlarmış gibi görünüyordu. Ama&#160;Ogg Ana olağanüstü kaygılıydı. Ogg Anayı kaygılı görmek&#160;endişe vericiydi. Saat gece yarısını geçmişti - teknik olarak,&#160;cadı saatiydi. Gerçek hayatta, her saat cadı saatiydi, ama&#160;yine de saatin iki kolunun dümdüz yukarı bakması hafifçe&#160;tekinsizdi.</p>
<p>“Delikanlılar oğlanlar partisi eğlencesinden dönmüşler, duyduğum kadarıyla,” dedi Ogg Ana, “ama öyle görünüyor ki damadı nerede bıraktıklarını unutmuşlar. Ama onun hiçbir yere gideceğini sanmıyorum. Pantolonunu indirdiklerinden ve onu bir yere bağladıklarından eminler.”</p>
<p>Öksürdü. “Olağan prosedür budur. Teknik olarak, sağdıcın onun nerede olduğunu hatırlaması gerekir, ama sağdıcı buldular ve adam kendi adını bile hatırlamıyor.”</p>
<p>Salondaki saat gece yarısını vurdu; asla zamanında vurmazdı. Her çınlama Tiffany’nin belkemiğinde titreşiyordu.</p>
<p>Ve orada, Preston ona doğru yürüyordu. Tiffany’ye öyle geliyordu ki, bir süredir, nereye dönerse Preston’ı orada&#160;buluyordu; üstüne başına çeki düzen vermiş, temiz ve bir&#160;şekilde umutlu görünen Preston’ı.</p>
<p>“Bak Preston,” dedi “durumu açıklamaya zamanım yok ve inanacağından da emin değilim - hayır, muhtemelen&#160;açıklasam inanırsın. Gidip, bir canavar beni öldürmeden&#160;benim onu öldürmem gerekiyor.”</p>
<p>“O zaman ben de seni korurum,” dedi Preston. “Hem, başkumandanım orada bir yerde bir domuz ağılında olabilir&#160;ve bir dişi domuz da ismi-lazım-değillerini kokluyor olabilir! Ve burada geçici olarak gücü ben temsil ediyorum!”&#160;“Sen mi?” diye terslendi Tiffany.</p>
<p>Preston göğsünü çıkardı, ama bu pek bir şeyi değiştirmedi. “Aslına bakarsan, evet: Diğerleri beni geçici Muhafız kumandanı yaptı, ki kendileri gidip içebilsinler. Şu anda&#160;çavuş mutfakta, lavaboya kusmakla meşgul. İçme yarışında Bayan Ogg’u yenebileceğini sandı!” Bir selam çaktı.&#160;“Ben de seninle geliyorum küçükhanım. Ve beni durduramazsın. Alınma tabii, ama çavuşun öğürtülerin arasında&#160;bana verdiği yetkiye dayanarak, seni ve süpürgeni arayışımda bana yardım etmekle görevlendiriyorum, eğer senin&#160;için de sakıncası yoksa?”</p>
<p>Bir cadıya sormak için korkunç bir soruydu. Diğer yandan, soruyu soran Preston’dı. “Tamam, o zaman,” dedi Tiffany, “yalnız çizmemeye çalış. Ama ilk önce yapmam&#160;gereken bir şey var. Lütfen bana izin ver.” Biraz ötedeki açık salon kapısına yürüdü ve soğuk taşlara yaslandı.&#160;“Orada beni dinleyen Feeglelar olduğunu biliyorum.”</p>
<p>“Ah heye,” dedi bir ses, kulağının iki santim ötesinden. “Eh, bu gece bana yardım etmenizi istemiyorum. Bu bir&#160;kocakarı meselesi, anladınız mı?”</p>
<p>“Ah heye, büyük kocakarı meclisini gördük. Bu, büyük kocakarı gecesi.”</p>
<p>“Benim...” diye başladı Tiffany. Sonra aklına bir fikir geldi. “Benim gözleri olmayan adamla savaşmam gerek. Ve&#160;onlar da benim ne kadar iyi bir savaşçı olduğumu görmek&#160;için geldiler. Bu yüzden Feegle kullanarak hile yapmamam&#160;gerek. Bu önemli bir kocakarı kuralıdır. Elbette, hilenin&#160;şerefli bir Feegle geleneği olduğunu biliyorum, ama koca-karılarılar hile yapmaz,” diye devam etti, bunun koca bir&#160;yalan olduğunu bile bile. “Bana yardım ederseniz onlar anlarlar ve tüm cadılar beni küçük görür.”</p>
<p>Ve Tiffany düşündü, Ve kaybedersem, Feeglelarla kocakarılar karşı karşıya gelir ve bu dünyanın kolay kolay unutmayacağı bir savaş olur. Hiç baskı yok, hı?</p>
<p>Sesli olarak, “Anladınız, değil mi?” dedi. “Bu sefer, sırf bu sefer için, size ne diyorsam onu yapacaksınız ve bana&#160;yardım etmeyeceksiniz.”</p>
<p>“Heye, seni anladık. Ama Jeannie’nin, sen tepelerin kocakarısı olduun için, sana her zaman göz kulak olmamızı söylediini biliyon,” dedi Rob.</p>
<p>“Bunu söylerken üzülüyorum, ama kelda burada değil,” dedi Tiffany, “ama ben buradayım ve bu sefer bana yardım&#160;ederseniz, artık tepelerin kocakarısı olmayacağımı söylemek zorundayım. Benim bir vazifem var, anlarsınız. Bu bir&#160;kocakarı vazifesi ve bu gerçekten de büyük bir vazifedir.”&#160;inlediklerini duydu ve ekledi: “Ciddiyim. Baş kocakarı&#160;Havausta Nine’dir ve onun nasıl olduğunu bilirsiniz.” Bir&#160;inleme daha yükseldi. “İşte bu,” dedi Tiffany. “Bu sefer,&#160;lütfen, bu sorunu kendi bildiğimce çözmeme izin verin.&#160;Anlaşıldı mı?”</p>
<p>Bir duraksama oldu ve sonra Herhangi Bir Rob’un sesi duyuldu: “Of tamam.”</p>
<p>“Pekâlâ,” dedi Tiffany. Derin bir nefes aldı ve süpürgesini bulmaya gitti.</p>
<p>Şatonun çatılarının üzerinde yükselirlerken, Preston’ı yanma alması o kadar iyi bir fikirmiş gibi gelmiyordu.</p>
<p>“Neden uçmaktan korktuğunu söylemedin?” dedi.</p>
<p>“Bu adil değil,” dedi Preston, “ilk defa uçuyorum.”</p>
<p>İyi bir yüksekliğe geldiklerinde, Tiffany hava durumuna baktı. Dağların üzerinde bulutlar vardı ve arada bir yaz şimşekleri çakıyordu. Uzaktan uzağa gök gürültüleri duyabiliyordu. Dağlarda fırtınalar asla çok uzakta olmazdı. Sis&#160;kalkmıştı ve ay çıkmıştı; kusursuz bir geceydi. Ve esinti&#160;vardı. Tiffany öyle olacağını ummuştu. Ve Preston kollarını beline dolamıştı; Tiffany böyle olacağını umduğundan&#160;emin değildi.</p>
<p>Şimdi Tebeşir’in eteklerindeki düzlüklerdeydiler ve Tiffany ay ışığında, tarla açılan yerlerdeki karanlık dikdörtgenleri görebiliyordu. Adamlar ateşlerin yayılmaması&#160;konusunda çok titizdiler; kimse çayır yangını istemezdi&#160;- nelerin yanabileceğini bilmek imkânsızdı. En sondaki&#160;tarlaya vardılar. Bu tarlaya Kral derlerdi. Kral yandığında,&#160;köyün yarısı alevlerden kaçan tavşanları yakalamak için&#160;toplanırdı. Bunun bugün olması gerekiyordu, ama herkesin. .. başka işi vardı.</p>
<p>Kümesler ve domuz ağılı Kral’m hemen üzerindeki bir yükseltideydi. Adamlar gübreyi buraya taşımayı aşağıdaki&#160;tarlalara taşımaktan çok daha kolay bulduğu için, Kral’da&#160;ekinlerin çok daha bereketli olduğu söylenirdi.</p>
<p>Domuz ağıllarının yanma kondular. Eler olayın onları ikiye biçmek için bir komplo olduğuna inanan domuzlar&#160;her zamanki çılgın çığlıklarını koyuverdiler.</p>
<p>Tiffany burnunu çekti. Elavada domuz kokusu vardı; hayalet orada olsa kokusunu alacağından emindi, kesinlikle emin. Ne kadar pis gelirse gelsin, domuzlarmki yine de&#160;doğal bir kokuydu; ama hayaletin kokusunun yanında, domuzların kokusu menekşeler gibi kalırdı. Ürperdi. Rüzgâr&#160;yükseliyordu.</p>
<p>“Onu öldürebileceğinden emin misin?” diye fısıldadı Preston.</p>
<p>“Onun kendi kendini öldürmesini sağlayabilirim, sanırım. Elem Preston, bana yardım etmeni kesinlikle yasaklıyorum.”</p>
<p>“Üzgünüm,” dedi Preston. “Geçici yetki, anlarsın. Bana emir veremezsin Bayan Sızı, sizce de sakıncası yoksa tabii.”</p>
<p>“Kumandanına karşı görev duygun ve itaatkârlığın bana yardım etmeni gerektiriyor yani, öyle mi?”</p>
<p>“Eh, evet küçükhanım,” dedi Preston, “birkaç başka sebebi de var.”</p>
<p>“O zaman sana gerçekten ihtiyacım var Preston, gerçekten var. Bunu kendi başıma yapabileceğimi düşünüyorum, ama sen yardım edersen çok daha kolay olur. Senden yapmanı istediğim şu..</p>
<p>Hayaletin duyamayacağından hemen hemen emindi, ama yine de sesini alçalttı ve Preston gözünü kırpmadan&#160;dinledi ve yalnızca, “Sanırım iyice anladım küçükhanım.&#160;Geçici yetkiye güvenebilirsin,” dedi.</p>
<p>“Iyyk! Buraya nasıl geldim?”</p>
<p>Gri ve yapış yapış, leş gibi domuz ve bira kokan bir şey kendini ağıl duvarına çekmeye çalıştı. Bir gecede iki damadın domuz ağılma atılmış olması pek mümkün olmadığından, Tiffany onun Roland olduğunu biliyordu. Roland&#160;bataklıktan çıkan pis bir şey gibi, damla damla... eh damlalar damlatarak doğruldu. Ayrıntıya girmeye gerek yoktu.&#160;Roland’m üzerinden yapışık bir şeyler kayıp düştü.</p>
<p>Roland hıçkırdı. Alkolden peltekleşmiş bir dille, “Öyle görünüyor ki yatak odamda kocaman bir domuz var ve&#160;pantolonlarımı bıraktığım yeri de bulamıyorum,” dedi.&#160;Genç Baron çevresine bakındı ve aniden içinde bulunduğu durumu kavradı. “Burası benim yatak odam değil, değil&#160;mi?” dedi ve yavaşça domuz ağılma geri kaydı.</p>
<p>Tiffany hayaletin kokusunu aldı. Domuz ağılından gelen koku karışımının arasında, tavukların arasındaki tilki gibi&#160;göze çarpıyordu. Ve şimdi hayalet, dehşet ve çürümüşlüğün sesiyle konuştu. Seni burada hissedebiliyorum, cadı,&#160;başkalarını da hissedebiliyorum. Onlar umurumda değil, ama&#160;bu yeni beden, çok gürbüz olmasa da... kendine has planları var. Ben güçlüyüm. Geliyorum. Herkesi kurtaramazsın.&#160;Şeytani uçan süpürgenin dört kişiyi taşıyabileceğinden kuşkuluyum. Kimi geride bırakacaksın? Neden hepsini birden bırakmıyorsun? Neden bıkkınlık verici rakibini, seni reddeden&#160;oğlanı ve ısrarlı genç adamı bırakmıyorsun? Ah, senin nasıl&#160;düşündüğünü biliyorum, cadı!</p>
<p>Ama ben o şekilde düşünmem, diye düşündü Tiffany kendi kendine. Ah, Roland’ı domuz ağılının içinde görmek&#160;hoşuma gitmiş olabilir, ama insanlar yalnızca insan değildir, onlar koşulların kuşattığı kişilerdir.</p>
<p>Ama sen değilsin. Sen artık insan değilsin.</p>
<p>Yanında, Preston dişi domuzun itirazlarına aldırmadan, yapış yapış bir fışırtı eşliğinde Roland’ı domuz ağılından&#160;çekip çıkardı. Hayaletin sesini duyamamaları ne kadar da&#160;büyük şanstı.</p>
<p>Tiffany duraksadı. Dört kişi? Bıkkınlık veren rakip? Ama yalnızca kendisi, Roland ve Preston vardı, değil mi?</p>
<p>Tarlanın uzak ucuna, şatonun ay ışığında düşürdüğü gölgeye baktı. Beyaz bir şekil hızla onlara doğru koşmaktaydı.</p>
<p>Letitia olmalıydı. Buralarda hiç kimse her zaman öylesine dalgalanan beyaz elbiseler giymezdi. Tiffany’nin zihni, hesap yaparak fırıl fırıl döndü.</p>
<p>“Preston, sen git. Süpürgeyi de al.”</p>
<p>Preston başını salladı ve sonra sırıtarak selam çaktı. “Hizmetindeyim küçükhanım.”</p>
<p>Letitia dalgalanan kumaşlar ve pahalı beyaz terliklerle donanmış bir halde geldi. Roland’ı görünce kalakaldı. Roland, Tiffany’nin artık her zaman tutkulu parçalar olarak düşüneceğini bildiği yerlerini elleriyle örtmeye çalışacak kadar ayılmıştı. Domuz pisliği ile kaplı olduğundan,&#160;bu bir fışırdama sesi çıkardı.</p>
<p>“Arkadaşlarından biri onu komiklik olsun diye domuz ağılma attıklarını söyledi!” dedi Letitia kızgınlıkla. “Bir de&#160;kendilerine arkadaş diyorlar!”</p>
<p>“Sanırım onlar arkadaşların bu iş için olduğunu düşünüyorlar,” dedi Tiffany dalgın dalgın. Kendi kendine düşündü, Bu işe yarayacak mı? Göz ardı ettiğim bir şey mi var? Yapmam gereken şeyi iyice anladım mı? Kiminle konuştuğumu sanıyorum ben? Sanırım bir işaret arıyorum,&#160;yalnızca bir işaret.</p>
<p>Bir hışırtı duydu. Başını eğip baktı. Bir tavşan başını kaldırıp ona baktı ve sonra, hiç paniğe kapılmadan, anızların arasında kayboldu.</p>
<p>“O zaman bunu evet kabul edeceğim,” dedi Tiffany ve sonra paniğe kapıldığını hissetti. Bu bir alamet miydi, yoksa yalnızca insan gördüğünde hemen kaçamayacak kadar&#160;yaşlı bir kır tavşanı mı? İlkinin tesadüf olup olmadığını&#160;sormak için ikinci bir alamet istemenin görgüsüzlük olacağından da emindi.</p>
<p>Bu noktada, tam da bu noktada, Roland şarkı söylemeye başladı. Muhtemelen içki yüzündendi, ama belki aynı zamanda Letitia’nm, bekar bir kadın olarak yakışıksız ya&#160;da şaşırtıcı herhangi bir şey görmemek için gözlerini kapatarak onun üstünü başını silmekte olmasından. Roland’ın&#160;söylediği şarkı şöyle bir şeydi: “Parlak yaz sabahında ne hoş&#160;ve ne keyifli, izlemek mısırla kaplı tarlaları ve çimenleri... ve&#160;her yeşil dala şakıyan kuşlar konmuş... ve ahenkle şakıyarak&#160;karşılıyorlar günün ilk izlerini...” Duraksadı. “Bu tarlalarda&#160;yürürlerken babam bunu sık sık söylerdi...” dedi. Sarhoş&#160;adamların ağlamaya başladıkları aşamadaydı ve gözyaşları&#160;yanaklarındaki çamurda küçük pembe izler bırakıyordu</p>
<p>Ama Tiffany, Teşekkür ederim, diye düşündü. Alamet alametti işte. İşe yarayanları seçerdiniz. Ve bu büyük bir&#160;tarlaydı, anız yakarken sona bıraktıkları tarla. Ve tavşan&#160;ateşe atlar. Ah, evet, alametler. Onlar her zaman çok önemliydi.</p>
<p>“İkiniz de beni dinleyin. İtiraz kabul etmeyeceğim, çünkü sen, Roland, kör kütük sarhoşsun ve sen, Letitia, bir cadısın” -Letitia mutlulukla gülümsedi-“ama benim kadar&#160;kıdemli değilsin ve bu yüzden ikiniz de ben ne dersem onu&#160;yapacaksınız. Böylece, hepimiz şatoya sağ salim dönebiliriz.”</p>
<p>İkisi de dinlediler. Roland dinlerken hafifçe sallanıyordu.</p>
<p>“Bağırdığım zaman,” diye devam etti Tiffany , “ikinizin birer elimi tutup koşmanızı istiyorum! Ben dönersem dönün, ben durursam durun, ama durmak isteyeceğimi hiç&#160;mi hiç sanmıyorum. Her şeyden öte, korkmayın ve bana&#160;güvenin. Ne yaptığımdan hemen hemen eminim.” Tiffany&#160;bunun çok da güven verici olmadığım fark etti, ama onlar&#160;farkında değil gibiydi. Ekledi: “Ve sıçra dediğimde, peşinizden şeytan kovalıyormuş gibi sıçrayın, çünkü kovalıyor&#160;olacak.”</p>
<p>Pis koku aniden dayanılmaz oldu. Kokunun içindeki salt nefret Tiffany’nin beynini dövüyordu sanki. Gecenin karanlığına bakarak düşündü: Diken diken olmuş tüylerim,&#160;kötü bir şey yaklaştığını söylüyor. Uzaktaki çalılarda hareket ararken saçmalamamaya çalışarak ekledi: Burnumdaki&#160;leş kokusu, buraya şer geliyor, diyor. Sonra şekli gördü.</p>
<p>Orada, iri yarı bir şekil tarla boyunca onlara doğru yürümekteydi. Yavaş yürüyordu, ama hızlanmaktaydı. Şekilde hantal bir taraf vardı. “Bir bedeni ele geçirdiğinde, bedenin&#160;sahibi de onun bir parçası olur. Kaçmak imkansızdır, kurtulmak imkânsızdır.” Eskarina öyle söylemişti. İyi bir şeyin,&#160;tövbe etme yeteneği olan hiçbir şeyin düşünceleri o kadar&#160;pis kokmaz. Tartışmakta olan çiftin ellerini tuttu ve sürükleyerek koşmaya başladı. Yaratık şatoyla aralarındaydı. Ve&#160;beklediğinden daha yavaş hareket ediyordu. Tiffany dönüp&#160;baktı ve yaratığın ellerinde metal parıltısı gördü. Bıçak.</p>
<p>“Hadi gelin!”</p>
<p>“Bunlar koşmak için pek iyi ayakkabılar değil,” dedi Letitia.</p>
<p>“Başım ağrıyor,” diye ekledi Roland. Tiffany yakınmalarını duymazdan gelerek, onları tarlanın dibine doğru sürükledi. Kuru mısır sapları onları yakalıyor, saçlarına&#160;takılıyor, bacaklarını çiziyor, ayaklarını acıtıyordu. Hızlı&#160;koşamıyorlardı. Yaratık inatla takip ediyordu. Şatoya ve&#160;güvenliğe döndükleri anda yaklaşmaya başlayacaktı...</p>
<p>Ama yaratık da güçlük çekiyordu ve Tiffany, acısını hissetmiyorsanız, ciğerlerdeki ıstırabı, gümleyen kalbi, çıtırdayan kemikleri, sizi en son inlemeye ve ötesine götüren korkunç ağrıyı hissetmiyorsanız, bir bedeni ne kadar zorlayabileceğinizi merak etti. Bayan Proust sonradan, sözcükleri yüksek sesle söylemek havayı kirletebilirmiş gibi&#160;fısıldayarak, Macintosh denen adamın yaptıklarını anlatmıştı. Onların yanında, küçük bir ötücü kuşu ezmek neydi&#160;ki? Ama bir şekilde insana, bu merhametsiz bir suçmuş&#160;gibi geliyordu.</p>
<p>Artık susturulmuş bir şarkı için merhamet olmaz. Karanlıkta umudu öldüren biri için kurtuluş olmaz. Seni&#160;tanıyorum.</p>
<p>Sen, kızını dövmeden önce Aksi’nin kulağına fısıldayan şeysin.</p>
<p>Sen kaba ezginin ilk notasısm.</p>
<p>İlk taşı atan adamın omzunun üzerinden izleyensin ve sen hepimizin bir parçası olsan da ve senden asla kurtulamayacak olsak da, hayatını kesinlikle cehenneme çevirebiliriz.</p>
<p>Merhamet yok. Kurtuluş yok.</p>
<p>Arkasına baktığı zaman Sinsi Adam’ın yüzünün daha da büyümüş olduğunu fark etti ve yorgun, gönülsüz çifti engebeli tarlada daha hızlı sürüklemeye çalıştı. Bir nefeste, “Ona bakın! Ona bakın! Onun bizi yakalamasını mı&#160;istiyorsunuz?” demeyi başardı. Letitia’dan kısa bir çığlık&#160;ve müstakbel kocasından ani bir ayıklık homurtusu geldi.&#160;Talihsiz Macintosh’un gözleri kanlanmıştı ve iri iri açılmıştı, dudaklarına çılgın bir sırıtış yapışmıştı. Sinsi Adam,&#160;aniden daralan mesafeden faydalanmaya çalıştı, ama diğer&#160;ikisi korkularında taze güç bulmuşlardı ve neredeyse onlar&#160;Tiffany’yi sürüklemeye başlamışlardı.</p>
<p>Ve şimdi önleri açıktı. Her şey Preston’a bağlıydı. Şaşırtıcı şekilde, Tiffany kendinden emindi. Preston güvenilir biri,&#160;diye düşündü, ama arkalarından korkunç bir hırıltı geldi.&#160;Hayalet, konak bedeni zorluyordu ve Tiffany uzun bıçağın hışırtısını hayal edebiliyordu. Zamanlama her şeydi.&#160;Preston gerçekten güvenilirdi. Anlamıştı, değil mi? Elbette&#160;anlamıştı. Tiffany Preston’a güvenebilirdi.</p>
<p>Daha sonra, en iyi hatırladığı şey sessizlik olacaktı; yalnızca kuru mısır saplarının çıtırtısının, Letitia ile Roland’ın sık nefeslerinin, yaratığın korkunç hırıltısının bozduğu bir&#160;sessizlik. Kafasının içindeki sessizliği Sinsi Adam’m sesi&#160;bozuyordu.</p>
<p>Tuzak kuruyorsun. Pislik! Yine o kadar kolay yakalanırım mı sandın? Ateşle oynayan küçük kızlar yanar ve sen de yanacaksın, sana söz veriyorum, ah yanacaksın. O zaman&#160;cadıların gururuna ne olacak? Günahkarlar! Pisliğin hizmetçileri! Kutsal olan her şeyi kirletenler!</p>
<p>Tiffany bakışlarını tarlanın sonuna dikmişti. Gözlerinden yaşlar akıyordu. Elinde değildi. Kötülüğü dışarıda tutmak&#160;imkânsızdı; zehir gibi yağıyor, kulaklarından içeri sızıyor,&#160;derisinin altına akıyordu.</p>
<p>Üçü arkalarında, havada bir hışırtı daha duyunca, çabalarını iki katma çıkardılar, ama Tiffany bu durumun böyle süremeyeceğini biliyordu. İlerideki loşluğun içinde gördüğü Preston mıydı? O zaman arkasındaki, sivri şapkalı bir&#160;cadıya benzeyen kimdi? O bakarken cadı solup gitti.</p>
<p>Ama aniden ateş parladı ve Tiffany onun tarlada çıtırdayarak, gündoğumu gibi yayıldığını gördü, kıvılcımlar gökyüzünü fazladan yıldızlarla doldurdu. Rüzgâr hızla esti ve Tiffany o iğrenç sesi yine duydu: Yanacaksın! Yanacaksın!</p>
<p>Ve rüzgâr esti, alevler canlandı ve şimdi tarlada ateşten bir duvar, rüzgâr kadar hızlı yayılıyordu. Tiffany bakışlarını eğdi ve tavşanın şimdi çabasızca onlarla birlikte koşmakta olduğunu gördü. Tavşan Tiffany’ye baktı, geriye&#160;tekme attı ve koştu, doğrudan ateşe doğru koştu, ciddi bir&#160;biçimde koştu.</p>
<p>“Koşun!” diye emretti Tiffany. “Dediğimi yaparsanız ateş sizi yakmaz! Hızlı koşun! Hızlı koşun! Roland, Letitia’yı&#160;kurtarmak için koş. Letitia, Roland’ı kurtarmak için koş.”</p>
<p>Ateş tam önlerindeydi. Güce ihtiyacım var, diye düşündü Tiffany. Kudrete ihtiyacım var. Ve Ogg Ana’nın sözlerini hatırladı: “Dünya değişir. Dünya akar. Bunda güç vardır kızım.”</p>
<p>Düğünler ve cenazeler güç zamanlarıdır... evet, düğünler.</p>
<p>Tiffany, diğer ikisinin elini daha da sıkı kavradı. İşte geliyordu. Kükreyen, çıtırdayan bir alev duvarı...</p>
<p>“Sıçrayın!”</p>
<p>Ve sıçrarlarken Tiffany haykırdı: “Sıçra ulan, Sıçra kaltak!” Ateş onlara ulaştığında yükseldiklerini hissetti.</p>
<p>Zaman duraksadı. Bir tavşan hızla altlarından geçip gitti, alevlerin dehşetiyle kaçtı. Sinsi Adam kaçacak, diye düşündü. Ateşten kaçacak, ama ateş ondan daha hızlı. Ve ateş&#160;ölmek üzere olan bir bedenden daha hızlı koşar.</p>
<p>Tiffany sarı bir alev topu içinde süzülüyordu. Tavşan yanından geçip gitti: kendi ortamında mutlu bir yaratık.&#160;Biz senin kadar hızlı değiliz, diye düşündü Tiffany. Biz azıcık kavrulacağız. Sağma ve soluna, gelin ile damada baktı. Hipnotize olmuş gibi dümdüz önlerine bakıyorlardı.&#160;Onları kendine çekti. Anlamıştı. Sen evlenirken elini tutan&#160;kadın ben olacağım, Roland. Tıpkı dediğim gibi.</p>
<p>Bu ateşten, çok güzel bir şey yapacaktı.</p>
<p>“Geldiğin cehenneme geri dön, seni Sinsi Adam!” diye bağırdı alevlerin üzerinden. “Sıçra ulan! Sıçra kaltak!” diye&#160;haykırdı yine. “Artık evlendiniz, sonsuza dek sürsün!” Ve&#160;bu bir düğün, dedi kendi kendine. Yeni bir başlangıç. Ve&#160;birkaç saniye için, bu dünyada yeni bir güç merkezi. Ah,&#160;evet, bir güç mekânı.</p>
<p>Alev duvarının arkasında yere düştüler ve yuvarlandılar. Tiffany hazırdı, közleri ezdi, kalan küçük alevleri tekmeledi. Aniden Preston da orada belirdi, Letitia’yı kaldırdı ve&#160;küllerin içinden dışarı taşıdı. Tiffany, yumuşak iniş yapmış olan (muhtemelen kafasının üzerine, diye düşündü)&#160;Roland’a kolunu doladı ve onları takip etti.</p>
<p>“Çok küçük yaralar ve bir parça kavrulmuş saç görüyorum, dedi Preston, “ve eski erkek arkadaşına gelince, sanırım onu kaplayan çamur pişti. Sen ne durumdasın?” Tiffany derin bir nefes aldı. “Tavşan alevlerin üzerinden&#160;o kadar hızlı sıçrar ki, onları doğru düzgün hissetmez bile,”&#160;dedi “ve yere konduğunda, sıcak küllere düşer. Güçlü bir&#160;rüzgâr altında, çayır yangını çabucak yanıp biter.”</p>
<p>Arkalarından bir çığlık geldi ve Tiffany hantal bir şeklin rüzgârın süpürdüğü alevlerden kaçmaya çalıştığını ve başarısız olduğunu hayal etti. Yüzlerce senedir yozlaşmışlığıyla dünyaya musallat olan bir yaratığın acısını hissetti.</p>
<p>“Üçünüz, olduğunuz yerde kaim. Peşimden gelmeyin! Preston, sen onlara göz kulak ol!”</p>
<p>Tiffany soğumaya başlamış küllerin üzerinde yürüdü. Görmem gerek, diye düşündü. Tanık olmam gerek. Ne&#160;yaptığımı bilmem gerek!</p>
<p>Ölü adamın giysilerinden duman tütüyordu. Nabız yoktu. O insanlara korkunç şeyler yaptı, diye düşündü Tiffany - gardiyanların bile midesini bulandıran şeyler. Ama ilk&#160;kim ona bir şey yaptı? O yalnızca Bay Aksi’nin çok daha&#160;kötü bir sürümü müydü? İyi olması imkânsız mıydı?&#160;Geçmişi nasıl değiştirirsin? Kötülük nerede başlar?</p>
<p>Sözcüklerin zihninde solucan gibi kaydığını hissetti: Katil, pislik, cani! Ve işittikleri şeyler yüzünden kulaklarından özür dilemesi gerektiğini hissetti. Ama hayaletin sesi&#160;zayıf, seyrek ve şaşkındı, geri geri tarihe kayıyordu.</p>
<p>Bana ulaşamazsın, diye düşündü Tiffany. Tükendin, Artık çok zayıfsın. Bir insanı ölesiye koşmaya zorlamak ne&#160;kadar zordu? İçeri giremezsin. Girmeye çalıştığını hissedebiliyorum. Küllere uzandı ve ateşin sıcaklığını taşıyan bir&#160;çakmaktaşı parçası aldı. Toprak onlarla doluydu, taşların&#160;en keskini. Çakmaktaşı Tebeşir’de doğmuştu ve bir açıdan&#160;Tiffany de öyleydi. Taşın pürüzsüzlüğü, ona bir dostun dokunuşu gibi geliyordu.</p>
<p>“Asla öğrenmiyorsun, değil mi?” dedi. “Başka insanların da düşündüğünü anlamıyorsun. Elbette sen ateşe koşmazsın, ama kibrin içinde, ateşin sana koşacağını hiç düşünmedin.”</p>
<p>Gücün yalnızca söylentilerden ve yalanlardan oluşuyor, diye düşündü. İnsanların içine, kararsız, zayıf, endişeli ve korkulu olduklarında giriyorsun ve onlar da, başka&#160;insanların onların düşmanı olduğunu sanıyorlar. Halbuki&#160;düşman her zaman şendin ve sen olacaksın - yalan ustası.&#160;Dışarıdan bakınca korkutucusun; içten içe, zayıflıktan başka hiçbir şey değilsin.</p>
<p>İçten içe, ben çakmaktaşıyım.</p>
<p>Tüm tarlanın sıcaklığını hissetti, dengesini buldu ve taşı kavradı. Ne cüretle buraya gelirsin, seni solucan? Ne cüretle bana ait olanı ihlal edersin! O odaklandıkça elindeki&#160;çakmaktaşmm gittikçe ısındığım, sonra eridiğini, parmaklarının arasından aktığını ve toprağa damladığını hissetti. Bunu daha önce hiç denememişti. Bir şekilde alevlerin&#160;arındırmış olduğu havadan derin bir nefes aldı.</p>
<p>Ve eğer geri dönersen, Sinsi Adam, benim gibi bir başka cadı bulacaksın. Her zaman benim gibi cadılar olacak, çünkü her zaman senin gibi şeyler olacak, çünkü onlara biz&#160;yer açıyoruz. Ama şu anda, bu toprak parçası üzerinde, ben&#160;cadıyım ve sen hiçbir şeysin. Ben göz açıp kapatana kadar,&#160;kötü bir şey ölecek.</p>
<p>Zihninde bir hışırtı soldu ve Tiffany düşünceleri ile baş başa kaldı.</p>
<p>“Merhamet yok!” dedi sesli olarak. “Kurtuluş yok! Bir adamı, zararsız ötücü kuşunu öldürmeye zorladın ve bir&#160;şekilde ben en büyük suçun bu olduğunu düşünüyorum.”</p>
<p>Tarladan geçerek geri döndüğünde, bir kez daha peynir yapmayı bilen, gündelik işlerle başa çıkan ve taşı sıkıp eriyik taş parçalarına dönüştürmeyen Tiffany Sızı olmayı&#160;başarmıştı.</p>
<p>Mutlu, ama hafifçe kavrulmuş çift, bazı şeyleri fark etmeye başlamıştı. Letitia doğrulup oturdu. “Piştim,” dedi. “O koku ne?”</p>
<p>“Üzgünüm, ama senden geliyor,” dedi Tiffany “ve korkarım bundan sonra güzelim dantelli geceliğinle ancak cam silinir. Korkarım tavşan kadar hızlı zıplayamadık.”</p>
<p>Letitia çevresine bakındı. “Roland... o, iyi mi?”</p>
<p>“Sapasağlam,” dedi Preston neşeyle. “Domuz pisliği gerçekten işe yaradı.”</p>
<p>Letitia bir an duraksadı. “Ya o... şey?”</p>
<p>“Gitti,” dedi Tiffany.</p>
<p>“Roland’m iyi olduğundan emin misin?” diye ısrar etti Letitia.</p>
<p>Preston sırıttı. “Kesinlikle dipdiri hanımefendi. Önemli hiçbir tarafı yanmadı, ama kabukları sökmemiz biraz acılı&#160;olabilir. Çömlek gibi pişti de, anlarsınız.”</p>
<p>Letitia başını salladı ve sonra yavaşça Tiffany’ye döndü. “Tam zıplarken söylediğin neydi?”</p>
<p>Tiffany derin bir nefes aldı. “Sizi evlendirdim.”</p>
<p>“Sen, yani sen, evlendirdin... demek istediğim, bizi mi?” dedi Letitia.</p>
<p>“Evet,” dedi Tiffany. “Demek istediğim, kesinlikle. Birlikte ateşin üzerinden atlamak eski bir evlendirme geleneğidir. Rahiplere de gerek olmaz ve yemek masraflarından epeyce tasarruf edilir.”</p>
<p>Müstakbel gelin bu düşünceyi tarttı. “Emin misin?”</p>
<p>“Eh, Bayan Ogg öyle söylemişti,” dedi Tiffany “ve ben hep denemek istemişimdir.”</p>
<p>Letitia bunu onaylamış görünüyordu, çünkü “İtiraf etmeliyim, Bayan Ogg çok bilgili bir hanım,” dedi. “Şaşırtıcı ölçüde çok şey biliyor.”</p>
<p>Tiffany, mümkün olduğunca ciddi bir ifadeyle, “Şaşırtıcı ölçüde çok şaşırtıcı şey,” dedi.</p>
<p>“Ah, evet... Ee.” Letitia tereddütle boğazını temizledi ve ee’yi hım’la tamamladı.</p>
<p>“Bir şey mi var?” dedi Tiffany.</p>
<p>“Zıplarken benim hakkımda kullandığın sözcük. Bence kötü bir sözcüktü.”</p>
<p>Tiffany bunu bekliyordu. “Eh, görünüşe göre bu da geleneksel.” Letitia’nmki kadar tereddütlü bir sesle ekledi, “Roland’a da ‘ulan’ demenin doğru olmadığını sanıyorum.&#160;Elbette, sözcükler ve anlamları seneler içinde değişiyor.”</p>
<p>“O sözcüğün anlamının değiştiğini sanmıyorum!” dedi Letitia.</p>
<p>“Eh, koşullara ve bağlama bağlı,” dedi Tiffany. “Ama, dürüst olmak gerekirse, Letitia, bir cadı acil durumlarda&#160;eline hangi alet geçerse onu kullanır. Bir gün bunu sen de&#160;öğrenebilirsin. Dahası, bazı kavramlar hakkında ne düşündüğümüz gerçekten değişir. Örneğin, etine dolgun sözünün anlamını biliyor musun?” Kendi kendine düşündü:&#160;Neden havadan sudan konuşuyorum? Biliyorum: Çünkü&#160;o bir çıpa ve insanlar arasında bir insan olduğuma dair güven veriyor ve ruhumdaki dehşeti yok ediyor...</p>
<p>“Evet,” dedi müstakbel gelin. “Korkarım ben, mm, o açıdan pek iri değilim.”</p>
<p>“İki yüz sene önce, bu biraz talihsiz olurdu, çünkü o günlerde kadınların etine dolgun olması modaydı.”</p>
<p>“Korsemin içine yastık koymam gerekirdi!”</p>
<p>“Belki. Ayrıca, eskiden, kocana karşı nazik, anlayışlı ve itaatkâr olman gerekiyordu,” dedi Tiffany.</p>
<p>“Ah, bunları yapabilirim,” dedi Letitia. “En azından ilk ikisini,” diye ekledi sırıtarak. Boğazını temizledi. “Biraz&#160;önce ne yaptık biz? Evlenmek dışında elbette, ve o kısmı&#160;beni pek eğlendirdi.”</p>
<p>“Eh,” dedi Tiffany. “Dünyayı lekeleyen en kötü canavarlardan birini tuzağa düşürmeme yardım ettiniz.”</p>
<p>Yeni gelin canlandı. “Gerçekten mi? Eh, bu iyi,” dedi. “Bunu yaptığımız için çok memnunum. Ama senin yardımının bedelini nasıl öderiz, hiç bilmiyorum.”</p>
<p>“Eh, temiz, kullanılmış örtüler ve eski botlar her zaman işe yarar,” dedi Tiffany ciddi bir biçimde. “Ama cadı olduğum için, teşekkür etmeniz gereksiz. Arkadaşım Preston’a&#160;teşekkür etmenizi tercih ederim, ikiniz için kendini ciddi&#160;tehlikeye attı. En azından biz birlikteydik. O tek başınaydı.”</p>
<p>“Aslında, doğrusunu istersen,” dedi Preston, “bu tam olarak doğru değil. Başka her şeyin yanı sıra, tüm kibritlerim ıslanmıştı, ama neyse ki Bay Kaçık Wullie ve arkadaşları bana birkaç kibrit ödünç verme iyiliğini yaptılar. Ve&#160;sana, bunun sorun olmadığını söylememi istediler, çünkü&#160;sana değil bana yardım ediyorlarmış! Burada hanımefendiler olduğunu bilsem de söylemek zorundayım, etekleriyle&#160;alevleri yelleyerek olayları epey hızlandırdılar, insanın asla&#160;unutamayacağı bir manzara olduğunu da söylemeliyim.”&#160;“Görmeyi çok isterdim,” dedi Letitia nazikçe.</p>
<p>“Her neyse,” dedi Tiffany, aklında beliren manzarayı kovalamaya çalışarak, “yarın Rahip Yumurta tarafından daha uygun bir biçimde evlendirileceğiniz gerçeğine odaklanmamız en iyisi olabilir. Ve yarın hakkında en önemli olan&#160;da ne, biliyor musunuz? Bugün olması!”</p>
<p>Başını tutarak inlemekte olan Roland gözlerini kırpıştırdı ve sordu: “Neyin?”</p><h6>BİR GÖLGE VE BİR FISILTI</h6>
<p>Sonuçta, Tiffany’nin fikrine göre oldukça iyi bir düğün oldu. Seyirciler arasındaki olağanüstü cadı sayısının farkında olan Rahip Yumurta işin din kısmını fazla abartmadı. Mahcup gelin salonda yürüdü ve Tiffany onun Ogg&#160;Ana’yı görünce biraz daha fazla kızardığını fark etti. Ogg&#160;Ana o geçerken neşeyle parmaklarını kaldırarak zafer işareti yapmıştı. Sonra bir de gelin ile damadın başına pirinç&#160;serpme geleneği vardı ve ardından elbette pirincin dikkatle&#160;süpürülüp toplanması töreni geliyordu, çünkü yemek israf&#160;etmek kötüydü.</p><div><div><img src="main-23.jpg" alt=""/></div></div><div><div><img src="main-24.jpg" alt=""/>
<p>Böfürrı 15</p></div></div>
<p>Ardından tebrikler ve tezahüratlar geldi ve mutlulukla gülümseyen Düşes herkesi hayretten hayrete düşürerek,&#160;hizmetçiler dahil herkesle neşe içinde sohbet etti ve herkese söyleyecek nazik, güven verici bir sözü vardı. Kadının&#160;neden arada bir endişe içinde Bayan Proust’a baktığını yalnızca Tiffany biliyordu.</p>
<p>Sonra Tiffany salondan çıktı ve gizlice Kral tarlaya gidip Preston’ın çukur kazmasına yardım etti. Çukuru öyle derin&#160;kazdılar ki toplayıp içine attıkları kömürleşmiş kalıntılar&#160;sabana asla takılmayacaktı. Ardından ellerini sert kül sabunuyla yıkadılar, çünkü ne kadar dikkatli olsanız azdı. Tam&#160;olarak romantik bir gece olduğu söylenemezdi.</p>
<p>“Sence o bir daha geri gelir mi?” dedi Preston, küreklerine dayanmış, dinlenirlerken.</p>
<p>Tiffany başını salladı. “En azından Sinsi Adam gelecektir. Zehre kucak açan yerler her zaman bulunur.”</p>
<p>“O artık gittiğine göre sen ne yapacaksın?”</p>
<p>“Ah, bilirsin, eski heyecan verici işlerime geri döneceğim. Bir yerlerde sarılması gereken bir bacak ya da silinmesi gereken bir burun vardır. Dolu dolu yaşayacağım.” “Kulağa pek heyecan verici gelmiyor.”</p>
<p>“Eh, gelmiyordur herhalde,” dedi Tiffany, “ama dünle karşılaştırılınca, o türden bir gün aniden çok iyi bir gün gibi&#160;gelmeye başladı.” Salona döndüler. Düğün kahvaltısı, öğle&#160;yemeği vaktinde servis edilmeye başlanmıştı. “Sen oldukça&#160;becerikli bir çocuksun,” dedi Tiffany, Preston’a, “ve yardımın için çok teşekkür ederim.”</p>
<p>Preston mutlulukla başını salladı. “Bunun için çok teşekkür ederim hanımefendi, gerçekten çok teşekkür ederim, ama küçük bir -nasıl söylesem- düzeltme yapmak isterim. Ne de olsa, sen üç aşağı beş yukarı on altı yaşındasın ve ben ise on yedi yaşımdayım, bu yüzden bana çocuk demenin... neşeli ve genç bir mizacım olduğunu kabul ediyorum, ama ben senden daha büyüğüm kızım.”</p>
<p>Bir duraksama oldu. Sonra Tiffany dikkatle, “Kaç yaşında olduğumu nereden biliyorsun?” dedi.</p>
<p>“Birilerine sordum,” dedi Preston, hevesle gülümsemeyi hiç bırakmadan.</p>
<p>“Neden?”</p>
<p>Tiffany yanıt alamadı; çünkü çavuş, miğferinden konfeti yağarak ana kapıdan çıktı. “Ah, işte buradasın küçükha-mm. Baron seni soruyordu. Barones de öyle.” Durup gülümsedi ve “Bir kez daha bir baronesimiz olması güzel!”&#160;dedi. Bakışları Preston’a takıldı ve çavuş kaşlarını çattı.&#160;“Yine her zamanki gibi aylaklık mı ediyorsun er Preston?”</p>
<p>Preston bir selam çaktı: “Tahmininde haklısın Çavuş; mutlak bir gerçeği dile getirdin.” Bu Preston’a, çavuşun&#160;ona her zaman yönelttiği şaşkın ve öfkeli bakışlardan birini&#160;kazandırdı. Her seferinde, bakışa bir de onaylamaz homurtu eşlik ederdi ve anlamı şuydu: Bir gün ne dediğini çözeceğim evlat ve o zaman göreceksin gününü.</p>
<p>Düğünler cenazelere şu açıdan epey benzer: Asıl oyuncular dışındaki kişiler, her şey bittikten sonra, şimdi ne yapacaklarını bilemezler ve gidip başka şarap kalmış mı diye bakarlar. Ama Letitia neşe saçıyordu, ki gelinler için şart&#160;olan davranış tarzı budur ve saçlarındaki hafifçe kavrulmuş kısımlar parlak, ışıltılı tacıyla saklanmıştı. Roland da&#160;iyice ovalanıp temizlenmişti ve domuz kokusunu almak&#160;için iyice yaklaşmanız gerekirdi.</p>
<p>“Dün gece hakkında...” diye başladı sinirli sinirli. “Şey, gerçekten oldu, değil mi? Demek istediğim, domuz ağılını&#160;hatırlıyorum, sonra hepimiz koşuyorduk, ama...” Sesi solup gitti.</p>
<p>Tiffany, Letitia’ya baktı ve Letitia ses çıkarmadan, ağzıyla şekillendirdi. “Ben her şeyi hatırlıyorum!”</p>
<p>Evet, o gerçekten de bir cadı, diye düşündü Tiffany. Bu iş ilginç olacak.</p>
<p>Roland öksürdü. Tiffany gülümsedi. “Sevgili Bayan Sızı,” dedi Roland ve bu sefer Tiffany onun “halka söylev çekme”&#160;sesini affetti. “Şahsınızla alakalı olarak adalet duygusunun&#160;zedelenmesinde rol oynadığımın farkındayım.” Roland durup yine boğazını temizledi ve Tiffany düşündü: Umarım&#160;Letitia bu resmiyeti biraz giderebilir. “Bunu göz önünde&#160;tutarak, genç Prestonla konuştum, o da her zamanki şen&#160;şakrak tavrıyla mutfaktaki kızlarla konuştu ve hastabakıcının nereye gittiğini öğrendi. Kadın paranın bir kısmını&#160;harcamış, ama çoğu burada ve mutlulukla söylemekteyim&#160;ki, şenindir.”</p>
<p>Bu noktada biri Tiffany’yi dürtükledi.</p>
<p>Preston’dı. “Bunu da bulduk.”</p>
<p>Tiffany başını eğdi ve Preston ellerine yıpranmış, deri bir dosya tutuşturdu. Tiffany minnetle başını sallayarak teşekkür etti ve Roland’a baktı. “Baban bunu almanı istedi,”&#160;dedi. “Senin için, onca paradan daha değerli olabilir. Ben&#160;olsam bakmak için yalnız kalmayı beklerdim.”</p>
<p>Roland onu ellerinde evirip çevirdi. “Nedir bu?”</p>
<p>“Bir anı,” dedi Tiffany. “Yalnızca bir anı.”</p>
<p>Sonra çavuş öne çıktı ve ağır deri torbanın içindekileri masaya, bardakların ve çiçeklerin arasına boca etti.</p>
<p>Misafirlerden bir inleme yükseldi.</p>
<p>Diğer cadılar şahin gibi beni izliyor, diye düşündü Tiffany. Aynı zamanda, tanıdığım, beni tanıyan herkes de&#160;beni izliyor. Bu işi doğru yapmak zorundayım. Hem de&#160;öyle yapmalıyım ki daha sonradan herkes hatırlasın.</p>
<p>“Bence parayı sen alıkoymalısm efendim,” dedi. Roland rahatlamış göründü, ama Tiffany devam etti, “Bununla birlikte, başkaları adına birkaç basit talebim olacak.”</p>
<p>Letitia kocasını kaburgalarından dürtükledi ve Roland ellerini açtı. “Bu benim düğün günüm! Herhangi bir talebi&#160;nasıl reddedebilirim?”</p>
<p>“Amber Aksi adlı kızın çeyize ihtiyacı var ve tesadüf eseri, bu para sözlüsünün usta bir zanaatçının yanında çırak olarak çalışmasını mümkün kılacak. Şu anda güzel genç&#160;hanımını süsleyen gelinliği onun diktiğini fark etmemiş&#160;olabilirsin. Daha güzelini görmüş müydün?”</p>
<p>Bunun üzerine alkışlar yükseldi, Roland’m arkadaşları ıslık çalarak, haylazca, “Hangisi? Kız mı, gelinlik mi?” gibi şeyler bağırdılar. Bütün bunlar bittiği zaman Tiffany,&#160;“Dahası efendim, izin verirsen, Tebeşir’de benzer talepleri&#160;olan tüm kız ve oğlanlar için de aynısını yapacağına söz&#160;vermeni istiyorum. Sanırım, iade ettiğim paranın değeriyle karşılaştırılınca, bunun çok daha ucuz olduğunu kabul&#160;edersin.”</p>
<p>“Tiffany, haklı olduğunu düşünüyorum,” dedi Roland, “ama bundan daha fazlası olduğunu tahmin ediyorum.”&#160;“Beni ne kadar da iyi tanıyorsun efendim,” dedi Tiffany&#160;ve Roland bir anlığına pembeleşti.</p>
<p>“Bir okul istiyorum, efendim. Burada, Tebeşir’de bir okul istiyorum. Uzun zamandır bunu düşünüyorum; aslında, istediğim şeye bir isim koymadan önce de düşünüyordum. Yuva Çiftliği’nde eski bir ahır var, şu anda kullanılmıyor ve bence bir hafta içinde idare edecek bir yere&#160;dönüştürebiliriz. ”</p>
<p>“Eh, birkaç ayda bir gezgin öğretmenler geliyor,” dedi Baron.</p>
<p>“Evet efendim, biliyorum efendim, ve hepsi işe yaramaz efendim. Onlar gerçekleri öğretiyor, gerçeğin nasıl anlaşılacağını değil. Bu insanlara, ormanı testere göstererek öğretmek gibi bir şey. Ben doğru düzgün bir okul istiyorum&#160;efendim, okuma yazma, ama en çok da düşünme öğretecek&#160;bir yer efendim, ki insanlar ne konuda başarılı olduklarını&#160;bulabilsinler, çünkü insanların sevdikleri işi yapması her&#160;ülke için avantajdır ve insanlar genellikle bunu öğrendiklerinde çok geç olur.” Çavuşa bakmamaya özen gösterdi,&#160;ama sözlerinin odada fısıltılara yol açtığını duyarak sevindi.&#160;Fısıltıları boğarak konuşmaya devam etti, “Son zamanlarda, geçmişi değiştirebilmeyi çok istediğim zamanlar oldu.&#160;Eh, geçmişi değiştiremem, ama şimdiyi değiştirebilirim, ki&#160;şimdi geçmiş olduğunda, sahip olmaya değer bir geçmiş&#160;olsun. Ve oğlanların kızlar, kızların oğlanlar hakkında bilgisi olmasını istiyorum. Öğrenmek, kim olduğunuzu, ne&#160;olduğunuzu, nerede olduğunuzu, neyin üzerinde durduğunuzu, ne konuda başarılı olduğunuzu, ufkun ötesinde&#160;ne olduğunu bilmek ve, eh, başka her şey hakkındadır.</p>
<p>Dünyadaki yerinizin neresi olduğunu öğrenmek hakkındadır. Ben yerimi buldum ve başka herkesin de bulmasını isterim. Okulun ilk öğretmeni olarak Preston’ı önerebilir&#160;miyim? Zaten bilinecek ne varsa biliyor.”</p>
<p>Preston miğferini çıkararak, yerlere kadar eğildi ve bu kahkahalara yol açtı.</p>
<p>Tiffany devam etti: “Ve sizin için bir sene öğretmen olarak çalışmasının ücreti de, evet, doktor olabilmesi için&#160;gereken harfleri satın almasına yetecek kadar para olacak.&#160;Her şeyi de cadılar yapamaz. Bu yörelerde bir doktor epey&#160;işe yarardı.”</p>
<p>Bu daha da fazla tezahürat aldı. İnsanlar, para ödemeden bir şeyler edineceklerini anladığında hep olan şeydi. Tezahüratlar dindiği zaman Roland, çavuşun gözünün içine baktı ve “Sence Preston’ın askeri yetenekleri olmadan&#160;yapabilecek misin çavuş?” dedi.</p>
<p>Bu bir kahkaha dalgası daha yarattı. Bu iyi, diye düşündü Tiffany, kahkahalar düşünceye dönüşür.</p>
<p>Çavuş Brian ciddi görünmeye çalıştı, ama gülümsemesini saklıyordu. “Büyük darbe olacak efendim, ama sanırım idare edebiliriz. Evet, er Preston’m gidişinin ekibin genel&#160;başarısını arttıracağını söyleyebilirim, sanırım.”</p>
<p>Bu, adamın ne söylediğini çözememiş olanlardan alkış, çözebilmiş olanlardan kahkaha çekti.</p>
<p>Baron ellerini çırptı. “Tamam o zaman, Bayan Sızı, öyle görünüyor ki istediğin her şeyi aldın, değil mi?”</p>
<p>“Aslında, efendim, daha taleplerim bitmemişti. Bir şey daha var ve bunun için para gerekmiyor, bu yüzden o&#160;konuda endişelenmen gerekmez.” Tiffany derin bir nefes aldı ve daha uzun boylu görünmeye çalıştı. “Yuva&#160;Çiftliği’nin üzerindeki tüm yaylayı Nac Mac Feegle olarak&#160;bilinen halklara vermeni, o toprakların bundan sonra yalnızca geleneksel olarak değil, kanunen de onların olmasını talep ediyorum. Yasal bir tapu senedi düzenlenebilir&#160;ve maliyet konusunda da endişelenme -bu işi bir avuç&#160;böcek karşılığında yapabilecek bir kurbağa tanıyorum- ve&#160;tapu senedi tüm koyunlarm ve çobanların engellenmeden&#160;yaylalara çıkabileceklerini söyleyecek, ama bölgelerine -bu önemli- bıçaktan büyük hiçbir keskin alet sokulamayacak. Ve bu bedelsiz yapılacak, Baron efendim, ama sen&#160;ve varislerin, ki onlardan bol bol edinmeyi düşündüğünü&#160;umuyorum...” Kahkaha fırtınası yüzünden Tiffany burada&#160;susmak zorunda kaldı. Fırtınada en büyük pay Ogg Ana’ya&#160;aitti. Sonra devam etti, “Baron efendim, bunu kabul edersen, asla sona ermeyecek bir dostluğun başlangıcı olacağını düşünüyorum. Çok şey kazanacağın, ama hiçbir şey&#160;kaybetmeyeceğin bir anlaşma olacak.”</p>
<p>Roland pek fazla duraksamadı. “Nac Mac Feeglelara topraklarının tapusunu sunmak benim için şeref olur ve aramızda yaşanmış anlaşmazlıklar için çok üzgünüm, hayır, özür diliyorum. Dediğin gibi, gelenekler ve adalet gereği, o&#160;topraklar onlara aittir.”</p>
<p>Konuşmasının kısalığı Tiffany’yi etkiledi. Dili hafifçe resmiydi, ama kalbi doğru yerdeydi ve hafifçe resmi dil&#160;Feeglelara da uyardı. Şato salonunun tavanına yakın kirişlerde yeni fısıltılar duyarak sevindi. Ve şimdi gerçek bir&#160;barona çok daha fazla benzeyen Baron sözlerine devam etti:&#160;“Keşke bunu onlara şu anda, şahsen söyleyebilseydim.”</p>
<p>Ve yukarıdaki karanlıktan kudretli bir nara geldi:</p><div><img src="main-25.jpg" alt=""/></div>
<p>Rüzgâr gümüşsü ve soğuktu. Tiffany gözlerini açtığında Feegleların narası hâlâ kulaklarında çınlıyordu. Çınlamanın yerini, rüzgârda sallanan kuru otların çıtırtısı aldı. Doğrulup oturmaya çalıştı, ama yapamadı ve arkasında bir&#160;ses, “Lütfen kıpırdanıp durma, bu hiç kolay değil,” dedi.</p>
<p>Tiffany başını çevirmeye çalıştı. “Eskarina?”</p>
<p>“Evet. Seninle konuşmak isteyen biri var. Şimdi kalkabilirsin. Düğümleri dengeledim. Soru sorma, çünkü yanıtları anlamazsın. Yine, şimdide yolculuk etmektesin. Yine yeni yeniden şimdi diyebilirsin. Seni arkadaşınla yalnız&#160;bırakayım... korkarım, zamanın ne kadar değerli olduğu&#160;düşünülürse, çok fazla zamanın yok. Ama oğlumu korumalıyım...”</p>
<p>“Demek istediğin, senin bir...” dedi Tiffany. Sustu, çünkü önünde bir şekil belirmekteydi. Şekil bir cadıya dönüştü, siyah elbiseli, siyah çizmeli -oldukça kaliteli giysiler olduğunu fark etti Tiffany- ve sivri şapkalı klasik bir cadı.&#160;Bir de kolyesi vardı. Zincirin ucundan altın bir tavşan sarkıyordu.</p>
<p>Kadın yaşlıydı, ama kaç yaşında olduğunu tahmin etmek zordu. Havausta Nine gibi gururla duruyordu, ama Ogg Ana&#160;gibi, yaşlılığını pek ciddiye almıyormuş gibi görünüyordu.</p>
<p>Ama Tiffany kolyeye odaklandı. İnsanlar takılarını, size bir şey göstermek için takarlardı. Eğer dikkat ederseniz,&#160;her zaman bir anlamları olduğunu görürdünüz.</p>
<p>“Tamam tamam,” dedi, “tek bir sorum var: Buraya seni gömmek için gelmedim, değil mi?”</p>
<p>“Aman aman, çok zekisin,” dedi kadın. “Bir anda, olağanüstü ilginç bir cümle kurdun ve kim olduğumu hemen tahmin ettin.” Kahkaha attı. “Hayır Tiffany. Önerin ilginçlik&#160;ölçüsünde dehşetli olsa da, yanıt hayır. Havausta Nine’nin&#160;bana, işin özüne indiğinde, dünyanın hep hikâyelerle işlediğini söylediğini hatırlıyorum ve Tiffany Sızı hikâyelerin&#160;sonları konusunda son derece başarılıdır.”</p>
<p>“Öyle miyim?”</p>
<p>“Ah evet. Romantik bir hikâyenin klasik sonu, bir düğün ve bir mirastır ve sen her ikisini de hallettin. Kutlarım.”&#160;“Sen bensirı, değil mi?” dedi Tiffany. “Şu, ‘kendine yardım etmen lazım’ meselesinin sebebi buydu, değil mi?”&#160;Yaşlı Tiffany sırıttı ve genç Tiffany bunun çok hoş bir&#160;sırıtış olduğunu fark etmeden geçemedi. “Aslında, yalnızca&#160;küçük şekillerde müdahale ettim. Örneğin, rüzgârın senin&#160;için gerçekten çok sert estiğinden emin olmak gibi... ama,&#160;hatırladığım kadarıyla belli bir küçük adam kolonisi de&#160;maceraya kendi özel heyecanlarını eklediler. Hafızamın iyi&#160;mi, kötü mü olduğundan asla emin olamıyorum. Zaman&#160;yolculuğunun sorunu da bu.”</p>
<p>“Zamanda yolculuk yapabiliyor musun?”</p>
<p>“Dostumuz Eskarina’nın yardımıyla. Ve yalnızca bir gölge ve bir fısıltı olarak. Biraz, benim... bizim beni-görme büyümüze benziyor... Zamanı, aldırış etmemeye ikna etmen gerek.”</p>
<p>“Ama neden benimle konuşmak istedin?” dedi Tiffany.</p>
<p>“Eh, can sıkıcı yanıt şu ki, konuştuğumu hatırladığım için,” dedi yaşlı Tiffany. “Pardon, zaman yolculuğunun etkisi. Ama sanırım sana, her şeyin yoluna gireceğini söylemek istedim. Her şey yerli yerine oturacak. Sen ilk adımı&#160;attın.”</p>
<p>“İkinci bir adım mı var?” dedi Tiffany.</p>
<p>“Hayır; bir başka ilk adım var. Her adım, eğer doğru yönde atıldıysa, her zaman ilk adımdır.”</p>
<p>“Ama dur bir dakika,” dedi Tiffany. “Bir gün ben sen olmayacak mıyım? O zaman, ben de şu anda benimle konuşacak mıyım?”</p>
<p>“Evet, ama konuşan sen, tam olarak sen olmayacaksın. Bunun için çok üzgünüm, ama zaman yolculuğunu, bunu&#160;anlatmaya yetersiz olan bir dille anlatıyorum. Ama kısacası&#160;Tiffany, esnek sicim teorisine göre, zamanın geri kalanı boyunca, bir yerlerde, yaşlı Tiffany genç Tiffany ile konuşuyor olacak ve büyüleyici olan şu ki, bunu yaptıkları her seferinde konuşma biraz farklı olacak. Sen kendi gençliğinle&#160;karşılaştığında, onun ne bilmesi gerektiğini düşünüyorsan,&#160;onu söyleyeceksin.”</p>
<p>“Ama bir sorum var,” dedi Tiffany. “Ve bunun yanıtını almak istiyorum.”</p>
<p>“Eh, çabuk ol,” dedi yaşlı Tiffany, “esnek sicim şeysisi, ya da Eskarina’nın kullandığı her neyse, bize çok fazla zaman vermiyor.”</p>
<p>“Eh,” dedi Tiffany “en azından bana şunu söyleyebilir misin? Ben hiç...”</p>
<p>Yaşlı Tiffany gülümseyerek solup gitti, ama Tiffany tek bir sözcük duydu. “Dinle&quot; gibi bir sözcüktü.</p>
<p>Sonra yine, hiç başka yerde olmamış gibi, salondaydı ve insanlar tezahürat yapıyordu ve her yerde Feeglelar vardı.&#160;Ve Preston yanındaydı. Aniden buz erimiş gibiydi. Ve dengesini yeniden kazandığında ve biraz önce ne olduğunu,&#160;gerçekten ne olduğunu sormayı bıraktığında, Tiffany diğer&#160;cadılara baktı ve onların, puanlama yapan yargıçlar gibi,&#160;kafa kafaya vermiş, konuşmakta olduklarını gördü.</p>
<p>Cadılar ayrıldılar ve Havausta Nine önderliğinde, amaçlılıkla ona doğru geldiler. Yanma vardıklarında eğildiler ve şapkalarını kaldırdılar. Cadılar arasında bu bir saygı işaretiydi.</p>
<p>Havausta Nine sert sert ona baktı. “Görüyorum ki elini yakmışsın Tiffany.”</p>
<p>Tiffany başını eğip baktı. “Fark etmemiştim,” dedi. “Şimdi sorabilir miyim Nine? Hepiniz de beni öldürür&#160;müydünüz?” Diğer cadıların yüzlerindeki ifadelerin değiştiğini gördü.</p>
<p>Havausta Nine çevresine bakındı ve bir anlığına duraksadı. “Şöyle diyelim genç hanım, öldürmemek için elimizden geleni yapardık. Ama sonuçta Tiffany, bize öyle geliyor ki, bugün kadın gibi bir iş başardın. Biz cadıları olayın</p><div>
<p>■</p></div>
<p>merkezinde ararız. Eh, buraya bakıyoruz ve görüyoruz ki sen her şeyin merkezindesin ve bu yurt senin çevrende&#160;dönüyor. Yine de sen kendi işinin patronusun ve yakında&#160;birini eğitmeye başlamazsan çok yazık olacak. Bu yurdu en&#160;iyi cadılardan birine bırakıyoruz.”</p>
<p>Cadılar alkışlamaya başladılar ve diğer konuklar da, o cümlelerin ne anlama geldiğini bilmeseler de, alkışlara katıldılar. Bunların en yaşlı, en deneyimli, en önemli ve en&#160;ürkünç cadılar olduğunu anlıyorlardı. Ve bu cadılar, kendi&#160;halklarından birini, kendi cadıları Tiffany Sızı’yı onurlandırıyorlardı. Ve o önemli bir cadıydı ve bu yüzden Tebeşir&#160;de çok önemli bir yer olmalıydı. Elbette, onlar bunu baştan&#160;beri biliyorlardı, ama başkalarının da kabul etmesi güzeldi.&#160;Hepsi sırtlarını biraz daha dikleştirdiler ve gururlandılar.</p>
<p>Bayan Proust şapkasını yine kaldırdı ve “Lütfen şehre tekrar gelmekten korkma Bayan Sızı,” dedi. “Tüm Boffo&#160;ürünlerinde yüzde otuz indirim söz verebilirim, sanırım.&#160;Çabuk bozulan ürünler ve yiyecek maddeleri dışında. Ve&#160;bu, hafife alınması imkânsız bir öneri.”</p>
<p>Cadılar da hep bir anda şapkalarını yine kaldırdılar ve kalabalığın arasına karıştılar.</p>
<p>“İnsanların hayatlarını onların adına düzenlemek derler yaptığına, bunu biliyorsun, değil mi?” dedi Preston arkasından, ama Tiffany hızla döndüğünde gülerek geriledi ve&#160;ekledi. “Ama iyi bir açıdan. Sen gerçekten cadısın Tiffany.&#160;Sen cadısın!”</p>
<p>Ve insanlar şerefe kadeh kaldırdılar ve daha fazla yemek geldi ve daha fazla dans ettiler, güldüler, yarenlik ettiler,&#160;yoruldular ve gece yarısı geldiğinde Tiffany Sızı tebeşir tepelerinin çok yükseklerinde, tek başına, uçan süpürgesinin&#160;üzerine uzandı ve evrene baktı ve sonra başını eğip evrenin&#160;ona ait olan küçük kısmına baktı. O gerçekten cadıydı, her&#160;şeyin üzerinde, yüksekte uçuyordu, ama söylenmesi gerekirdi, deri kayışını güzelce bağlamıştı.</p>
<p>Süpürge sıcak esintilere uyarak hafif hafif yükselip alçalıyordu ve yorgunluk ve karanlık çöktüğünde, Tiffany kollarını karanlığa uzattı ve bir anlığına, dünya dönerken,&#160;Tiffany Sızı geceye büründü.</p>
<p>Güneş ufku aydınlığa boyamaya başlayana dek dönmedi. Ve kuş şakımalarına uyandı. Tebeşir’in her yerinde, tar-lakuşları her sabah olduğu gibi akışkan bir senfoniyle yükseliyorlardı. Gerçekten de ahenkle şakıyorlardı. Süpürgeye hiç aldırış etmeden akm akm yanından geçip gittiler ve&#160;Tiffany, son kuş da parlak gökyüzünde gözden kaybolana&#160;dek, büyülenmiş gibi dinledi.</p>
<p>Yere kondu, yatalak bir yaşlı hanım için kahvaltı hazırladı, kedisini besledi ve Abes Kutucu’nun kırık bacağının ne durumda olduğunu görmeye gitti. Oraya giderken, yarı&#160;yolda, yaşlı Bayan Fırdöndü’nün komşusu onu durdurdu.&#160;Anlaşılan Bayan Fırdöndü bir gecede yürüyemez olmuştu,&#160;ama neyse ki Tiffany oradaydı da, yaşlı hanımın iki bacağını iç donunun aynı paçasına soktuğunu işaret edebildi.</p>
<p>Sonra başka yapılacak ne işler olduğunu görmek için şatoya yollandı.</p>
<p>Ne de olsa, oraların cadısı oydu.</p><div><img src="main-26.jpg" alt=""/></div>
<p><a id="bookmark0"><sup><a href="#footnote1">1</a></sup></a></p>
<p> Sen, Tiffany’nin yaşlı cadıya verdiği küçük, hüzünlü, beyaz bir kedi yavrusuydu. Şimdi bir kraliçe olmuştu ve Düşes’ten çok daha kendini beğenmişti. Tiffany’yi tammış olmalıydı, çünkü yüce gönüllülük gösterip ona bakarak&#160;gözlerini kırptı ve sonra canı sıkılmış gibi bakışlarını kaçırdı. Bugünlerde Nine’nin kulübesinde hiç fare yoktu. Sen&#160;gözlerini onlara dikip bakmaya başlıyordu ve bir süre sonra fareler ne kadar değersiz yaratıklar olduklarını anlıyor,&#160;çekip gidiyorlardı.</p>
</body>
</html>