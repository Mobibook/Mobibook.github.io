<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>geceye</h1><h2>küRüNeceÇur)</h2><div>
<p>TERRY PRATCHETT</p><img src="main-4.jpg" alt=""/>
<p>Ctudem</p></div>
<p>FEEGLE SOZLUGU</p>
<p>Narin rr^açfı o^a^aeufar için dü^enf erimiştir (Gadı Bayan -Sergiye Kene tarafından fiajırfanmış, son Bafine&#160;Savaşmamış ©fan Bir çafışma)</p>
<p>amanın!: “Aman Tanrım” ile “Şimdi kızdım ve gününü göreceksin” arasında değişen genel bir nida, cadı işi, cadılık: Bir cadının yaptığı her şey.&#160;eyvah: Genel çaresizlik feryadı.</p>
<p>hamam: Yalnızca dağlardaki büyük feegle höyüklerinde olur, çünkü orada düzenli banyo yapmaya yetecek kadar su bulunur; bir tür saunadır. Tebeşirdeki Feeglelar, yeterince kirlenirseniz zamanla kirin zaten üzerinizden düşüp gitmeye&#160;başlayacağı inancıyla hareket ederler,&#160;hela: Tuvalet,&#160;herif: Adam,&#160;geçmiş: Çok çok eskiden.</p>
<p>koca adam: Klan şefi (normalde keldanın kocası).</p>
<p>kocakarı: Her yaşta cadı.</p>
<p>kocakarıların kocakarısı: Çok önemli bir cadı.</p>
<p>kocatıp: insanlar.</p>
<p>kelda: Klanın kadın önderi ve genelde klanın büyük kısmının annesi. Feegle bebekleri çok küçüktür ve kelda yaşadığı süre&#160;içinde yüzlercesini doğurabilir.</p>
<p>kese: Feegle eteklerinin önündeki küçük deri kese. Feeglelar, gizlenmesi gereken her şeyi oraya saklar ve içinde genelde yarısı yenmiş şeyler, bulup kendine ait olduğuna karar verdiği&#160;şeyler ve genellikle -her bir Feegle bile üşütebileceğinden-mendil olarak kullanıyor olabileceği ve pekâlâ henüz ölmemiş&#160;olabilecek her şey bulunur,&#160;koyn: Çimen yeyip mee diyen yünlü şeyler,&#160;ozan: Klanın şair/şarkıcısı. Müzik aletleri, şiirler, hikâyeler ve&#160;şarkılar konusunda yeteneklidir,&#160;özel koyun ilacı: Çok üzgünüm, ama muhtemelen kaçak içki,&#160;koyunlar üzerindeki etkisini kimse bilmiyor, ama bir damlasının soğuk kış gecelerinde çobanlar, senenin her mevsiminde&#160;feeglelar için iyi olduğu söylenir. Evde yapmaya kalkışmayın,&#160;sinsi: T atsız biri.</p>
<p>sinsi herif: Genel olarak tatsız biri.</p>
<p>son dünya: Feeglelar ölü olduklarına inanırlar. Bu dünya o kadar güzel ki, derler, muhtemelen bir önceki hayatta çok iyi Feeglelardık ve bu yüzden ölünce buraya geldik. Burada ölmek yalnızca son dünyaya geri gitmek olur ve onlar oranın&#160;çok sıkıcı olduğuna inanır.</p>
<p>vazife: Gelenekler ve büyüyle desteklenmiş çok önemli bir görev. Kız adı değil.</p><div><img src="main-5.jpg" alt=""/></div><h6>Böfüm 1</h6>
<p>İYİ BÎR KOGfl MİM DELİKANLI</p>
<p>Neden, diye merak ediyordu Tiffany Sızı, insanlar gürültüyü bu kadar seviyor? Neden gürültü bu kadar önemli?</p>
<p>Çok yakında, doğum yapan inek sesine benzer bir gürültü vardı. Ses eski bir laternadan geliyordu ve laternanın kolunu, ezik silindir şapka takmış hırpani bir adam çevirmekteydi. Tiffany elinden geldiğince nazik bir biçimde,&#160;kıyın kıyın uzaklaştı, ama gürültü yapışkan bir şeydi; izin&#160;verseniz sizi eve kadar izleyeceğini hissediyordunuz.</p>
<p>Ama bu, çevresindeki büyük gürültü kazanındaki seslerden yalnızca bir tanesiydi; onca gürültüyü insanlar çıkarıyordu ve onca insan, gürültü yapan diğer insanlardan daha fazla gürültü çıkarmaya çalışıyordu. İğreti tezgâhların&#160;yanında tartışanlar, su dolu kovalardaki elmaları ya da&#160;kurbağaları' dişleriyle yakalamaya çalışanlar, parasına dövüşenlere ve payetli kostüm içindeki ip cambazı hanıma</p>
<p>1 Bunu gözleri bağlı olarak yapıyorlardı.</p>
<p>tezahürat yapanlar, bağır çağır pamuk şeker satanlar ve çok da incelikli ifade etmek lazım değilse, sünger gibi içenler/</p>
<p>Yeşil yaylanın üzerindeki hava gürültüyle yoğunlaşmıştı. iki üç kasabanın nüfusu tepelerde toplanmış gibiydi. Bu yüzden, genelde yalnızca seyrek akbaba çığlıkları duyduğunuz bir yerde, eh, herkesin bitmek tükenmek bilmez&#160;ciyaklamalarını duyuyordunuz. Buna eğlenmek adı veriliyordu. Yalnızca, işlerini övgüye değer bir sessizlik içinde&#160;yürüten hırsızlar ve yankesiciler gürültü yapmıyordu ve&#160;Tiffany’nin yanma da yanaşmıyorlardı. Kim bir cadıdan&#160;para aşırmaya çalışırdı ki? Parmaklarınızı kaptırmadan kaçabilirseniz şanslı sayılırdınız. En azından, onları korkutan&#160;şey buydu ve kafası çalışan bir cadı böyle bir korkuyu teşvik ederdi.</p>
<p>Eğer bir cadıysanız, diye düşündü Tiffany Sızı, tüm cadıları temsil edersiniz. Yerden bir metre kadar yukarıda süzülen süpürgesine bağladığı ipi çekerek insanların arasında yürümeye devam etti. Bu Tiffany’yi biraz rahatsız etmeye&#160;başlamıştı, işini görüyordu, ama onu yine de rahatsız ediyordu, çünkü panayırdaki bütün küçük çocuklar balonlara&#160;bağlanmış ipleri çekiştiriyordu ve Tiffany küçük çocuklar&#160;gibi ip çekiştirmenin onu epey aptal gibi gösterdiğini düşünmeden edemiyordu ve bir cadıyı aptal gibi gösteren bir&#160;şey, tüm cadıları aptal gibi gösterirdi.</p>
<p>Diğer yandan, süpürgeyi bir çalıya bağlayıp bırakacak olsa, çocuğun biri iddia uğruna onu çözer, süpürgeye&#160;binerdi ve süpürge onu atmosferin en yüksek tabakasına, havanın donduğu yere kadar taşırdı ve Tiffany teorik&#160;olarak süpürgeyi geri çağırabilecek olsa da, anneler parlak&#160;bir yaz sonu gününde çocuklarının buzunu çözmek konusunda epey alıngan davranabiliyordu. Bu hiç iyi görünmezdi. İnsanlar konuşurdu. İnsanlar cadılar hakkında her&#160;zaman konuşurdu.</p>
<p>Tiffany süpürgeyi peşinden sürükleme zorunluluğuna boyun eğdi. Şansı varsa, insanlar, onun panayırın ruhuna&#160;esprili bir biçimde katıldığını düşünürdü.</p>
<p>Panayır gibi aldatıcı ölçüde neşeli bir yerde bile, görgü kuralları çok önemliydi. O bir cadıydı; birinin adını unutursa veya daha da kötüsü, yanlış hatırlarsa neler olacağını kim bilebilirdi? Onca küçük düşmanlıkları ve hizipleri,&#160;komşularıyla konuşmayan insanları ve daha fazlasını unutursanız ne olurdu? Tiffany “mayın tarlası” deyimini bilmiyordu, ama bilseydi, ona epey tanıdık gelirdi.</p>
<p>O bir cadıydı. Tebeşir’deki tüm köyler için, o cadıydı. Artık yalnızca kendi köyü için de değil; en az bir günlük&#160;yürüme mesafesindeki Arpalı Köy’e kadar, tüm diğerleri&#160;için de... Bir cadının kendi bölgesi saydığı, içinde yaşayan&#160;insanlar için gerekeni yaptığı alan, yurt olarak biliniyordu&#160;ve bu oldukça iyi bir yurttu. Koskoca bir jeolojik çıkıntıya tek başına sahip çıkan çok fazla cadı bulamazdınız.&#160;Gerçi bu yurt daha çok çimenliklerle, çimenlikler de daha&#160;çok koyunlarla kaplıydı. Ve bugün yaylalardaki koyunlar,&#160;kendi hallerine bırakıldıklarında koyunlar her ne yapıyorlarsa onu yapmak üzere, kendi hallerine bırakılmışlardı ki&#160;büyük olasılıkla siz onlara göz kulak olurken her ne yapıyorlarsa şu anda tıpatıp aynısını yapıyorlardı. Normalde</p>
<p>üstlerine titrenen, güdülen ve göz kulak olunan koyunlar bugün kimsenin ilgisini çekmiyordu, çünkü dünyadaki en&#160;ilgi çekici olay şu anda burada oluyordu.</p>
<p>İtiraf etmek gerekirdi, Ot Yolmaca Panayırı’nı dünyanın en harika olaylarından biri saymak için hayatınız boyunca&#160;evinizden en fazla beş altı kilometre uzağa gitmiş olmalıydınız. Tebeşir civarında yaşıyorsanız, panayırda tanıdığınız&#160;herkesi<sup>2</sup> görürdünüz. Genellikle, evleneceğiniz kişiyle de&#160;orada tanışırdınız. Kızların hepsi en iyi elbiselerini giyerlerdi ve oğlanlar saçlarını ucuz jölelerle ya da daha büyük&#160;olasılıkla tükürükle kafalarına yapıştırırlar ve umutlu ifadelerle dolanırlardı. Tükürüğü tercih edenler daha iyi görünürdü, çünkü ucuz jöle gerçekten de çok ucuz olduğundan, genellikle sıcak havada eriyip akar, delikanlının, umduğu gibi genç kızları değil, sinekleri cezp etmesine neden&#160;olurdu ve sinekler öğle yemeklerini umutlu delikanlının&#160;kafasından yerlerdi.</p>
<p>Bununla birlikte, panayırın adı “bir öpücük alma ve şansın varsa ikinci bir öpücük için söz alma panayırı” konamayacağından, Ot Yolmaca Panayırı konmuştu.</p>
<p>Ot Yolmaca Panayırı, yaz sonunda düzenlenen üç günlük bir panayırdı. Tebeşir’deki çoğu insan için, tatil günüydü. Bugün, panayırın üçüncü günüydü ve çoğu insan, hâlâ birinden öpücük alamadıysanız, eve gitseniz de olacağını&#160;söylüyordu. Tiffany öpücük almamıştı, ama ne de olsa o&#160;bir cadıydı. Cadıların insanı nelere dönüştürebileceğini&#160;kim bilebilirdi?</p>
<p>Yaz sonunda havalar ılık gidiyorsa, bazı insanlar yıldızların ve çalıların altında uyumayı tercih ederdi. İşte bu yüzden, gece gezintiye çıkmaya karar vermişseniz, binlerinin ayağına basmamak için dikkatli olmanız gerekirdi. Üç&#160;koca eskitmiş bir cadı olan Ogg Ana’nın ifadesiyle, kendi eğlencesini yaratanlardan bol bol bulunabiliyordu. Ogg&#160;Ana’nın ta dağların orada yaşaması yazıktı, çünkü görse,&#160;Ot Yolmaca Panayırı’na bayılırdı ve Tiffany onun devi gördüğü zamanki yüz ifadesine tanık olmayı çok isterdi.<sup>3</sup></p>
<p>Dev adam -ki bir erkek şekli olduğu kesindi, bundan kuşku etmek imkânsızdı- çimenlere binlerce sene önce&#160;oyulmuştu. Yeşilliklerin ortasına beyaz çizgilerle çizilmiş&#160;bir şekildi ve insanların tehlikeli bir dünyada hayatta kalmak ve doğurganlık hakkında düşünmesi gerektiği günlerden kalmaydı.</p>
<p>Ah, bir de, insanlar pantolonu icat etmeden önce oyulmuş gibi görünüyordu. Aslında, şeklin pantolonu olmadığını söylemek yeterli değildi. Şeklin pantolon eksikliği, dünyayı dolduruyordu. Tepelerin dibinden geçen yolda yürüyüşe çıkacak olsanız, orada dev bir, nasıl desek, bir şey eksikliği -mesela pantolon gibi bir şeyin eksikliği- olduğunu ve onun yerini başka bir şeyin fazlalığıyla doldurduklarını&#160;fark etmeden geçemezdiniz. Bu kesinlikle pantolonsuz bir&#160;adam şekliydi ve kesinlikle kadın değildi.</p>
<p>Ot Yolmaca Panayırı’na gelen herkesin, küçük bir kürek ya da en azından bir bıçak getirmesi ve dik yamaçtan</p>
<p>3 Tiffany daha sonra tüm cadıların devin üzerinden uçmuş olması gerektiğini fark etti, çünkü dağlardan büyük&#160;şehre uçarak gidiyorsanız onu gözden kaçırmak imkânsızdı. Oldukça çarpıcı bir manzaraydı. Ama Ogg Ana, dönüp&#160;dönüp tekrar bakacak türden biriydi.</p>
<p>aşağı yürüyerek geçen seneden beri şeklin üzerinde büyüyen otları yolması ve altındaki tebeşirin taptaze parıldamasına ve devin, sanki yeterince göze çarpmıyormuş gibi, daha da göze çarpmasına yardımcı olması bekleniyordu.</p>
<p>Kızlar dev üzerinde çalışırken bol bol kıkırdıyorlardı.</p>
<p>Ve kıkırdamanın sebebi ve hangi koşullar altında gerçekleştiği, Tiffany’ye Ogg Ana’yı hatırlatıyordu. Ogg Ana’yı genelde Havausta Nine’nin arkasında, koskocaman sırıtırken bulurdunuz. Neşeli bir ihtiyar olarak tanınırdı, ama&#160;yaşlı kadında bundan çok daha fazlası vardı. Resmi olarak&#160;Tiffany’nin öğretmeni olmamıştı, ama Tiffany yine de Ogg&#160;Ana’dan bir sürü şey kapmıştı. Bunu düşünürken kendi&#160;kendine gülümsedi. Ogg Ana her tür eski, karanlık şeyi bilirdi: eski büyüler, cadı gerektirmeyen büyüler, insanların&#160;içlerinde ve doğada olan büyüler... Ölüm, evlilik ve birliktelik gibi şeylerle ilgili. Ve duyan kimse olmasa bile, yine&#160;de tutulması gereken sözlerle ilgili. Ve insanların tahtaya&#160;tıklamasına ve asla, ama asla kara bir kedinin altından geçmemelerine sebep olan bütün o şeylerle ilgili.</p>
<p>Bunu anlamak için cadı olmanız gerekmiyordu. O özel anlarda dünya daha - eh, daha gerçek ve akışkan oluyordu. Ogg Ana buna doğaüstü diyordu. Daha çok, “Brendi&#160;çok hoşuma gider, teşekkür ederim, elin değmişken duble olsun madem,” derken duyulan bir kadın için sıra dışı&#160;ölçüde ciddi bir sözcük. Ve Tiffany’ye, cadıların daha çok&#160;eğleniyormuş gibi göründüğü o eski günlerden bahsetmişti. Mevsimler değişirken yaptığınız şeyler, örneğin; halkın&#160;belleği -ki Ogg Ana’ya göre nefes alan, asla solmayan, derin,</p>
<p>karanlık bir şeydi- dışında her yerde ölüp gitmiş olan onca âdet. Küçük ayinler.</p>
<p>Tiffany özellikle de ateş hakkmdakini seviyordu. Tiffany ateşi severdi. Doğanın unsurları arasında, onun en sevdiğiydi. Öylesine güçlü sayılırdı, karanlık güçler için öylesine korkutucuydu ki, insanlar ateşin üzerinden birlikte atlayarak&#160;eğleniyordu<sup>4</sup>. Ogg Ana’ya göre, küçük bir şiir söylemeniz de&#160;işe yarardı; hiç naz yapmadan şiirin sözlerini Tiffany’ye söylemişti ve sözcükler Tiffany’nin akima yapışıp kalmıştı; Ogg&#160;Ana’nm ağzından çıkan çoğu sözcük böyle yapışkan olurdu.</p>
<p>Ama o günler geçmişti. Artık herkes daha edepliydi. Ogg Ana ve dev dışında.</p>
<p>Tebeşir’de başka çizimler de vardı. Bunlardan biri, Tiffany’nin bir seferinde yerden kalkıp, dörtnala onu kurtarmaya geldiğini sandığı, beyaz bir attı. Şimdi, dev de aynısını yapsa ne olacağını merak ediyordu, çünkü kısa sürede on sekiz metre uzunluğunda bir pantolon bulmak çok&#160;zor olurdu. Ve, bir düşününce, pantolon bulmak için acele&#160;etmek isterdiniz.</p>
<p>Tiffany dev hakkında yalnızca bir kez kıkırdamıştı ve o da çok uzun zaman önceydi. Gerçekten de, dünyada yalnızca dört tip insan vardı: erkekler, kadınlar, sihirbazlar ve&#160;cadılar. Sihirbazlar daha çok büyük şehirlerdeki üniversitelerde yaşarlardı ve evlenmelerine izin verilmezdi. Tiffany&#160;bunun sebebini anlamıyordu. Zaten buralarda pek görülmezlerdi.</p>
<p>4 Tiffany’ye göre, birlikte ateşin üzerinden adarken koruyucu giysiler giymek ve ne olur ne olmaz diye, size&#160;bir kova su uzatabilecek birini yakında bulundurmak gerekirdi, elbette. Cadıların pek çok özelliği vardı ve bunların&#160;arasında en öne çıkanı, pratik insanlar olmalarıydı.</p>
<p>Cadılar kesinlikle kadın olurdu, ama Tiffany’nin tanıdığı yaşlı cadıların çoğu da evli değildi. Bunun sebebi daha çok Ogg Ana’nın bütün uygun koca adaylarıyla evlenmiş&#160;olmasıydı, ama büyük olasılıkla zamanlarının olmaması da&#160;önemli bir faktördü. Elbette, arada bir, havalı bir kocayla&#160;evlenen bir cadı çıkabiliyordu; Lancreli Magrat Sarımsak’m&#160;yaptığı gibi. Ama anlatılanlara göre Magrat artık daha çok&#160;şifalı otlarla ilgileniyordu. Ve Tiffany’nin bildiği, flört etmeye bile zamanı olan tek genç cadı, dağlarda yaşayan, en&#160;iyi arkadaşı Petulia’ydı. Petulia domuz büyüsü konusunda&#160;uzmanlaşmıştı ve yakında babasının domuz çiftliğini miras&#160;alacak olan -yani neredeyse asil sayılabilecek- iyi bir gençle evlenecekti/</p>
<p>Ama cadılar yalnızca meşgul değil, aynı zamanda uzak kadınlardı; Tiffany bunu erkenden öğrenmişti. İnsanların&#160;arasında yaşıyorlardı, ama onlarla aynı değildiler. Her&#160;zaman bir tür mesafe ya da ayrılık vardı. Bunu yaratmaya çalışmanız gerekmiyordu; kendiliğinden oluyordu.&#160;Küçüklüğünden beri tanıdığı, entariler içinde birlikte koşup oynadığı kızlar, artık yolda yanından geçerken hafifçe&#160;diz kırıyorlardı. Yaşlı adamlar, o geçerken ellerini almları-na götürüp selam veriyorlardı.</p>
<p>Bunun sebebi sırf saygı değildi, aynı zamanda bir tür korku da vardı. Cadıların sırları olurdu; bebekler doğarken, yardımcı olmak için orada olurlardı. Evlendiğinizde,</p>
<p>5 Muhtemelen genç adamın domuzlarının gizemli bir biçimde ikide bir hastalanması ve yakalandıkları kanlı&#160;ishal, kör soluğan, ar kaybı, eğelenmiş diş, deligöz, pasak, acıtık, dönergeç beygir, burgu ve dizigitmiş hastalıklarının&#160;tedavi edilmesinin gerekmesi, Petulia’nın romantik hedeflerine yardımcı olmuştu. Bu büyük talihsizlikti, çünkü o hastalıkların yansı normalde domuzlarda asla bulunmazdı ve bir tanesi de yalnızca tadı su balıklannda görülen cinsten bir&#160;hastalıktı. Ama komşular, Petulia’nın domuzlan iyi edebilmek için harcadığı çabadan etkilenmişti. Gece gündüz, her&#160;saatte, süpürgesinin üzerinde gidip gelirken görülebiliyordu. Ne de olsa, cadılar kendilerini işlerine adamış kadınlardı.</p>
<p>yanınızda bir cadının olması iyi bir fikirdi (iyi şans getirsin diye mi, yoksa kötü şansı önlemek için mi, belli değildi) ve&#160;öldüğünüzde de, yolu göstermek için orada bir cadı olacaktı. Cadıların kimseye... eh, cadı olmayan kimseye söylemedikleri sırları olurdu. Kendi aralarında, bir iki içki (ya&#160;da Ogg Ana’nın durumunda bir ya da dokuz içki) içmek&#160;için bir yamaca toplandıklarında, gıdaklayan tavuklar gibi&#160;dedikodu ederlerdi.</p>
<p>Ama asla gerçek sırlar hakkında değil; yaptığın, işittiğin, gördüğün ve asla söylemediğin şeyler hakkında değil. O kadar çok sır saklıyorsun ki, sızmaya başlayacak sanıyorsun.&#160;Bir cadının görebileceği şeylerle karşılaştırıldığında, pantolonsuz bir devin lafını etmeye bile değmez.</p>
<p>Hayır, Tiffany, Petulia’nm flörtünü hiç kıskanmıyordu. Büyük olasılıkla, yağmur altında, kocaman çizmeler ve çirkin kauçuk önlükler içinde, “oink” sesleri arasında yaşadıkları bir flörttü.</p>
<p>Ama onun sağduyusuna imreniyordu. Petulia her şeyi çözmüştü. Gelecekte ne olmak istediğini biliyordu ve kollarını sıvamış, gerekirse dizlerine dek “oink”lere gömülmüş bir halde, o isteği gerçekleştirmişti.</p>
<p>Dağlarda bile, her aile, yazın çöp tenekesi, senenin geri kalanında da et, pastırma, jambon ve sosis görevi görsün&#160;diye, en az bir domuz beslerdi. Domuz önemliydi; üzerine&#160;bir kırıklık geldiğinde Nine’yi terebentinle tedavi edebilirdiniz, ama domuzunuz hastalandığında hemen domuz cadısını çağırırdınız ve ücretini de öderdiniz, hem de iyi bir&#160;ücret, genellikle sosisle ödenen bir ücret.</p>
<p>Her şeyden önemlisi, Petulia uzman bir domuz-sıkıcıydı ve gerçekten de asil domuz-sıkma sanatında bu senenin&#160;şampiyonu oydu. Tiffany bunun daha iyi ifade edilemeyeceğini düşünüyordu; arkadaşı bir domuzla birlikte oturur,&#160;onunla son derece sıkıcı şeyler hakkında sakin sakin, nazik&#160;nazik konuşurdu ve sonunda bir tür tuhaf domuzsal mekanizma devreye girer, domuz mutluluk içinde esner ve&#160;devrilirdi. O artık canlı bir domuz sayılmazdı, takip eden&#160;sene boyunca ailenin beslenme rejimini destekleyecek çok&#160;önemli bir katkı maddesine dönüşmüş olurdu. Bu domuz&#160;için en iyi sonuç olmayabilirdi, ama domuz-sıkma sanatı&#160;icat edilmeden önce domuzların ne kadar pis ve gürültülü&#160;bir biçimde öldüğü düşünülünce, her şeyi kapsayan engin&#160;düzen içinde, aslında göreceli olarak çok daha iyi bir sonuçtu.</p>
<p>Kalabalık içinde kendini yapayalnız hisseden Tiffany içini çekti. Sivri tepeli siyah şapkayı takmak zordu. Çünkü siz beğenseniz de beğenmeseniz de, cadı demek, sivri tepeli şapka demekti ve sivri tepeli şapka da cadı demekti.&#160;İnsanların sizin yanınızda dikkatli davranmasına sebep&#160;oluyordu. Saygılı davranıyorlardı, ah evet, ve genellikle biraz da huzursuz oluyorlardı. Sizin onların kafasının içini&#160;görebilmenizi beklermiş gibi, ki aslında iyi eski cadı yöntemleri Birinci Görü ve İkinci Kuşku’yu kullanarak bunu&#160;yapabilirdiniz de muhtemelen. Ama bunlar gerçek büyü&#160;değildi. Bir parça sağduyusu olan herkes bunları öğrenebilirdi, ama bazen o bir parçayı bulmak da zor oluyordu.</p>
<p>İnsanlar genellikle yaşamakla o kadar meşguldür ki, durup neden diye düşünmezler. Cadılar düşünürdü ve bu da onlara ihtiyaç duyulduğu anlamına geliyordu: ah evet, ihtiyaç;&#160;onlara hemen her zaman ihtiyaç duyulurdu, ama çok nazik&#160;ve kesinlikle dile getirilmeyen bir biçimde, tam olarak istendikleri söylenemezdi.</p>
<p>Burası, insanların cadılara çok alışık olduğu dağlar gibi değildi; Tebeşirdeki insanlar dost canlısı olabilirdi, ama&#160;dost değildiler, gerçek dostlar değil. Cadı, farklı biriydi.&#160;Cadı, sizin bilmediğiniz şeyleri bilirdi. Cadı, başka türden&#160;bir insandı. Cadı, muhtemelen kızdırmamanız gereken biriydi. Cadı diğer insanlar gibi değildi.</p>
<p>Tiffany Sızı cadıydı ve sırf onların bir cadıya ihtiyacı olduğu için cadı olmuştu. Herkesin cadıya ihtiyacı vardır, ama bazen bunu bilmezler.</p>
<p>Ve işe yarıyordu. Tiffany ne zaman genç bir annenin ilk bebeğini doğurmasına yardım etse ya da ölüm döşeğindeki yaşlı bir adamın dertlerini dindirse, masal kitaplarından&#160;kaynaklanan, salyalı kocakarı imgesi bir parça kayboluyordu. Yine de eski masallar, eski söylentiler ve eski masal&#160;kitapları dünyanın hafızasından bir türlü silinmiyordu.</p>
<p>Tebeşir’de cadı geleneği olmaması, işini daha da zorlaştırıyordu; Sızı Nine hayatta olduğu sürece hiçbir cadı oraya yerleşmezdi. Herkesin bildiği gibi, Sızı Nine bilge bir kadındı, cadı olmayacak kadar bilge bir kadın. Tebeşir’de,&#160;Sızı Nine’nin onaylamadığı hiçbir şey olmazdı, en azından&#160;on dakikadan daha uzun süre olmazdı.</p>
<p>Bu yüzden, Tiffany yalnız bir cadıydı.</p>
<p>Artık Ogg Ana, Havausta Nine ve Bayan Düzgün gibi dağ cadılarının desteği yoktu. Buna ek olarak, Tebeşir halkı da&#160;cadılara pek aşina değildi. Elbette, Tiffany istese diğer cadılar gelip yardım ederdi, ama kendileri öyle söylemeyecek&#160;olsa da, bu sizin sorumluluklarınızla başa çıkamadığınız,&#160;göreve uygun olmadığınız, kendinizden emin olmadığınız,&#160;yeterli olmadığınız anlamına gelirdi.</p>
<p>“Af edersiniz hanımefendi!” Sinirli bir kıkırtı duyuldu. Tiffany dönüp baktı. En iyi, en yeni elbiseleri ve hasır şapkaları içinde iki küçük kız duruyordu. Hevesle ve belki&#160;gözlerinde minicik bir yaramazlık ışıltısıyla ona bakıyorlardı. Tiffany hızla düşündü ve onlara gülümsedi.</p>
<p>“Ah evet, Becky Pardon ve Nancy Dimdik, değil mi? Sizin için ne yapabilirim?”</p>
<p>Becky Pardon utangaç utangaç arkasından bir demet çiçek çıkardı ve uzattı. Tiffany demeti tanıdı, elbette.&#160;Küçükken kendisi de, sırf öteden beri yapılagelen bir şey&#160;olduğu için, Ot Yolma Panayırı’nm bir parçası olarak, büyük kızlar için yapmıştı: yayladaki yaban çiçeklerinden küçük bir demet toplardınız ve -önemli kısmı, büyülü kısmı&#160;buydu- taze tebeşiri temizlemek için yolduğunuz otlarla&#160;bağlardınız.</p>
<p>“Bu gece bunu yastığınızın altına koyarsanız, yavuklunuzu görürsünüz,” dedi Becky Pardon ciddi bir yüzle.</p>
<p>Tiffany solmaya başlamış çiçek demetini dikkatle aldı. “Bakalım,” dedi. “Tatlı-mırıltılar var, hanım-yastıkları var,&#160;çok şanslısınız, küçük bir yaşlı-adam-pantolonu dalı, yedi</p>
<p>yapraklı yonca, duvardaki-delikanlı; ah, kanlar-içinde-aşk ve...” Küçük, kırmızı beyaz çiçeklere baktı.</p>
<p>“Siz iyi misiniz hanımefendi?” dedi kızlar.</p>
<p>“Unutsana-beni çiçekleri!”* dedi Tiffany, niyetlendiğinden daha sert bir sesle. Ama kızlar fark etmemişti, bu yüzden neşeyle devam etti: “Burada görmek oldukça sıra&#160;dışı. Bahçeden kaçmış olmalı. Eminim ikiniz de biliyorsunuzdur, onları mum sazları ile bağlamışsınız, eskiden insanların saz ışığı yapmak için kullandıkları bir bitki. Ne&#160;hoş bir sürpriz. İkinize de çok teşekkür ederim. Umarım&#160;panayırda çok eğlenirsiniz...”</p>
<p>Becky elini kaldırdı. “Af edersiniz hanımefendi?”</p>
<p>“Başka bir şey mi vardı, Becky?”</p>
<p>Becky pembeleşti, arkadaşına döndü ve ikisi kafa kafaya verip telaşlı telaşlı fısıldaştı. Kız tekrar Tiffany’ye döndüğünde biraz daha parlak bir pembe olmuştu, ama yine de&#160;bu işi bitirmeye kararlı görünüyordu.</p>
<p>“Soru sorduğumuz için başımız belaya girmez, değil mi hanımefendi? Demek istediğim, sırf soru sorduğumuz&#160;için?”</p>
<p>‘Büyüdüğüm zaman nasıl cadı olabilirim?’ diye soracak, diye düşündü Tiffany, çünkü genelde bu soru sorulurdu.&#160;Küçük kızlar onu süpürgesinin üzerinde görüyordu ve&#160;cadı olmanın bundan ibaret olduğunu düşünüyordu. Sesli&#160;olarak, “En azından benim yüzümden değil. Sorun sorunuzu.”</p>
<p>6 Unutsana-beni çiçekleri güzel, kırmızı beyaz çiçeklerdir ve genelde genç hanımlar tarafından sevgililerine, onlan bir daha asla görmek istemediklerini anlatmak için verilirler; en azından doğru düzgün yıkanmayı öğrenene&#160;ve bir iş bulana kadar...</p>
<p>Becky Pardon başım eğip botlarına baktı. “Sizin tutkulu parçalarınız var mı, hanımefendi?”</p>
<p>Bir cadının sahip olması gereken bir yetenek de, ne düşündüğünüzü belli etmeme yeteneğiydi, ama özellikle de yüzünüzün duvar gibi olmasını önleme yeteneği. Tiffany,&#160;sesi hiç titremeden, utançla sırıtmadan konuşmayı başardı.&#160;“Bu çok ilginç bir soru, Becky. Neden sorduğunu öğrenebilir miyim?”</p>
<p>Kız, soru artık kamuya mal olduğu için çok daha mutlu görünüyordu.</p>
<p>“Şey, hanımefendi, nineme büyüdüğümde cadı olup olamayacağımı sordum ve bunu istemeyeceğimi, çünkü cadıların tutkulu parçaları olmadığını söyledi.”</p>
<p>Tiffany, fal taşı gibi açılmış gözlerle onu izlemekte olan iki kıza bakarak hızla düşündü. Bunlar çiftçi kızları, diye&#160;düşündü, bu yüzden kedilerin ve köpeklerin nasıl yavruladığını biliyor olmalılar. Kuzuların nasıl doğduğunu görmüşlerdir. Muhtemelen bir ineğin nasıl yavruladığını da ve&#160;bu öyle gürültülü bir olaydır ki, kaçırmak mümkün değildir. Bana tam olarak ne sorduklarını çok iyi biliyorlar.</p>
<p>Bu noktada, Nancy sesini yükseltti: “Yalnız, eğer öyleyse, hanımefendi, çiçekleri size gösterdiğimize göre, geri almak isteriz, çünkü alınmayın ama boşa gitmesini istemiyoruz.” Hızla geriledi.</p>
<p>Tiffany kendi kahkahasıyla kendini şaşırttı. Kahkaha atmayalı uzun zaman olmuştu. Esprinin ne olduğunu merak edenler o tarafa döndü. Tiffany kızları kaçmadan yakalamayı başardı ve kendine çevirdi.</p>
<p>“Aferin size!” dedi. “Arada bir, kafası çalışan birileri olduğunu görmek hoşuma gidiyor. Soru sormaktan asla kaçınmayın. Ve sorunuzun yanıtı şu: Tutkulu yerler söz konusu olduğunda cadılar da herkes gibidir, ama genellikle oradan oraya koşturmakla o kadar meşguldürler ki, onlar&#160;hakkında düşünmeye zaman bulamazlar.”</p>
<p>Kızlar emeklerinin boşa gitmeyeceğini öğrenince rahatlamış göründüler. Tiffany bir sonraki soruya hazırlıklıydı. Yine Becky konuştu: “Ee, bir yavuklunuz var mı, hanımefendi?”</p>
<p>“Şu anda yok,” dedi Tiffany çabuk çabuk, yüzünden bir şey belli olmasın diye ifadesine hakim olarak. Küçük&#160;demeti kaldırdı. “Ama kim bilir, eğer bunu doğru düzgün&#160;yaptıysanız, belki yeni bir tane olur ve bu da sizin benden&#160;daha iyi cadılar olacağınızı gösterir, orası kesin.” Bu apaçık&#160;pohpohlama kızları gülümsetti ve yeni soruları engelledi.</p>
<p>“Şimdi,” dedi Tiffany, “peynir yuvarlamaca birazdan başlar. Eminim kaçırmak istemezsiniz.”</p>
<p>“Hayır, hanımefendi,” dedi kızlar bir ağızdan. Gitmeden önce, Becky önemli biri gibi hissederek, rahatlamış bir ifadeyle Tiffany’nin elini okşadı. “Yavuklular çok zorlu çıkabiliyor, hanımefendi,” dedi, sekiz senelik-Tiffany kızın yaşını çok iyi biliyordu- hayat tecrübesinin verdiği güvenle.</p>
<p>“Teşekkür ederim,” dedi Tiffany. “Bunu kesinlikle aklımda tutacağım.”</p>
<p>Mesele panayırın sunduğu eğlence olunca (at boyunduruğundan bakarak yüzünü ekşitmek, yağlı direk üzerinde yastık savaşı yapmak, hatta suya atılmış kurbağalan ağzınızla</p>
<p>yakalamak gibi örnekleri vardı) eh, Tiffany katılsa da olurdu, katılmasa da, ve aslında katılmamayı çok daha fazla tercih ediyordu. Ama iyi bir peynir yuvarlamaca yarışını&#160;izlemekten her zaman hoşlanmıştı; yani, bir peynir kellesinin yamaçtan aşağı, ta tepenin dibine kadar yuvarlanmasını izlemekten... Ama devin üzerinden yuvarlanmasını izlemekten hoşlanmıyordu, çünkü daha sonra kimse o&#160;peyniri yemek istemiyordu.</p>
<p>Bunlar sert peynirlerdi, bazıları özellikle peynir yuvarlamaca oyunu için yapılmıştı ve yaptığı peynir dağılmadan dibe kadar yuvarlanan kişi gümüş tokalı kemer ve herkesin&#160;hayranlığını kazanıyordu.</p>
<p>Tiffany usta bir peynir üreticisiydi, ama yarışa hiç katılmamıştı. Cadılar bu tür yarışmalara katılamazdı, çünkü kazanırsanız -Tiffany bu yarışı kazanabilecek peynirler&#160;yaptığını biliyordu- herkes bunun haksızlık olduğunu,&#160;çünkü sizin cadı olduğunuzu söylerdi. Eh, aslında böyle&#160;düşünürlerdi, ama pek azı söyleyebilirdi. Kazanamazsanız&#160;da, “Nasıl bir cadı bizim gibi sıradan insanların yaptığı basit peynirleri yenebilecek bir peynir yapamaz?” derlerdi.</p>
<p>Kalabalık yavaş yavaş peynir yuvarlamaca yarışının başlangıç noktasına doğru hareketlenmeye başlamıştı, ama kurbağa yakalamaca tezgâhı da hâlâ epey kalabalıktı, çünkü son derece komik ve güvenilir bir eğlence kaynağıydı,&#160;özellikle de kurbağa yakalamaca oynamayanlar için. Ne&#160;yazık ki, pantolonunun içine gelincik sokan ve rekorunun&#160;dokuz gelincik olduğu söylenen adam bu sene gelmemişti ve insanlar adamın becerisini kaybedip kaybetmediğini</p>
<p>merak ediyordu. Ama eninde sonunda herkes peynir yuvarlama yarışının başlangıç noktasına gidecekti. Bu bir gelenekti.</p>
<p>Buradaki yamaç gerçekten çok dikti ve peynir üreticileri arasında her zaman şamatalı bir rekabet olurdu; bu da itip kakışmalara, tekmelere ve berelere yol açardı; arada&#160;bir birinin kolu ya da bacağı kırılırdı. Bekleyen adamlar&#160;peynirlerini dizerken her şey normal görünüyordu, ama&#160;sonra Tiffany, tehlikeli bir peynirin tek başına yuvarlanıp&#160;geldiğini gördü ve onu gören tek kişi oydu. Toz tabakasının altında, siyah bir peynirdi ve üzerine pis, mavi-beyaz&#160;bir bez parçası bağlanmıştı.</p>
<p>“Ah, olamaz!” dedi Tiffany. “Horace... Senin olduğun yerde, bela da uzak olamaz.” Döndü ve dikkatle, orada olmaması gereken bir şeye dair işaretler aradı. “Şimdi beni&#160;dinleyin,” dedi alçak sesle. “En azından birinizin yakında&#160;bir yerlerde olduğunu biliyorum. Bu yarış sizin için değil,&#160;bu yalnızca insanlar için. Anladınız mı?”</p>
<p>Ama çok geçti. Eğlencecibaşı, siperliğine dantel dikilmiş geniş, sarkık şapkasıyla, düdüğünü öttürdü ve onun deyimiyle peynir yuvarlamaca start aldı -ki bu, başladı sözcüğünden çok daha havalı bir sözcüktür. Ve şapkasına dantel&#160;dikmiş bir adam, havalı bir ifadenin iş göreceği yerde, asla&#160;basit bir sözcükle yetinmez.</p>
<p>Tiffany bakmaya cesaret edemiyordu. Yarışmacılar peynirlerinin ardından yuvarlanıyor, kayıyorlardı. Ama Tiffany, siyah peynir öne geçmekle kalmayıp, arada bir&#160;yamaç yukarı dönüp sıradan, masum peynirlerden birine</p>
<p>çarpmaya başlayınca, bağırışlar yükseldiğini duydu. Siyah peynir neredeyse tepenin zirvesine kadar yuvarlandığında,&#160;ondan gelen hafif homurtuları duyabiliyordu.</p>
<p>Peynir yuvarlayıcılar siyah peynire bağırıyor, onu yakalamaya çalışıyor, sopalarını sallıyorlardı, ama korsan peynir fırlayıp geçti, birbirine dolanmış korkunç insan ve&#160;peynir kargaşasının önünde en dibe vardı, sonra yavaşça&#160;yamaç yukarı yuvarlandı ve hafif hafif titreyerek ağırbaşlılık içinde bekledi.</p>
<p>Yamacın dibinde, birilerine yumruk atacak gücü kalmış peynir yuvarlayıcılar arasında kavgalar çıkıyordu ve herkes&#160;şu anda kavgayı izlemekte olduğundan, Tiffany fırsattan&#160;faydalanarak Horace’ı kaptı ve çantasına tıktı. Ne de olsa,&#160;onun peyniriydi. Eh, yani onu o yapmıştı, ama karışıma&#160;tuhaf bir şey girmiş olmalıydı, çünkü Horace yalnızca fare&#160;yiyen tek peynir olmakla kalmıyordu, onu bir yere çivilemezseniz diğer peynirleri de yemeye kalkıyordu. Nac Mac&#160;Feeglelarla<sup>7</sup> bu kadar iyi anlaşmasına şaşmamak gerekirdi.&#160;Onu klanlarının şeref üyesi olarak kabul etmişlerdi. Horace&#160;tam da onların sevdiği türden bir peynirdi.</p>
<p>Tiffany, kimsenin fark etmeyeceğini umarak, çantayı gizlice ağzına yaklaştırdı ve “Bu nasıl bir davranış tarzı?”&#160;dedi. “Hiç mi kendinden utanmıyorsun?” Çanta birazcık&#160;sallandı, ama Tiffany ‘utanç’ sözcüğünün Horace’m kelime dağarcığında olmadığını biliyordu. Horace’ın kelime</p>
<p>7 Hâlâ Nac Mac Feegleların ne olduğunu bilmiyorsanız: 1) olaysız bir hayat yaşadığınız için şükredin, 2) birinin ayak bileğiniz hizasından “Amanın!” diye bağırdığını duyarsanız kaçmaya hazırlanın. Onlar, tanımlan gereği, peri&#160;halklanndan biridir, ama dişlerinizin hâlâ ağzınızda olduğu bir gelecek istiyorsanız muhtemelen bunu onlara söylemek&#160;iyi bir fikir değildir.</p>
<p>dağarcığında hiçbir şey yoktu zaten. Çantayı indirdi ve kalabalıktan biraz uzaklaşarak, “Burada olduğunu biliyorum, Herhangi Bir Rob,” dedi.</p>
<p>İşte oradaydı, omzunda oturuyordu. Tiffany onun kokusunu alabiliyordu. Yağmur yağdığı zamanlar dışında nadiren yıkansalar da, Nac Mac Feegle halkı her zaman, hafifçe sarhoş patatesler gibi kokardı. “Kelda ne alemde olduuna&#160;bakmamı istedi,” dedi Feegle halkının şefi, “iki haftadır&#160;onu görmek için höyüğe gelmedin,” diye devam etti, “ve&#160;sanırım sana bi zarar geldiinden korkuyo, çok çalışıyon ya,&#160;o açıdan.”</p>
<p>Tiffany inledi, ama yalnızca kendi kendine. “Kelda çok nazik,” dedi. “Yapacak çok işim var. Kelda bunu biliyordur&#160;kuşkusuz. Ne yaparsam yapayım, her zaman daha fazlası&#160;var. İhtiyaçlar bitmek tükenmek bilmiyor. Ama endişelenecek bir şey yok. Ben iyiyim. Ve lütfen bir daha Horace’ı&#160;insanların arasına getirme; nasıl heyecanlandığını biliyorsun.”</p>
<p>“Eh, mesele şu ki, şurdaki bez afişte bu yarışın tepelerin halkı için olduu yazıyo ve biz tepelerin halkından daa fazlasıyız. Biz halk efsanesiyiz! Efsanelerle tartışamazsın!&#160;Dahası gelip, pantolonisi olmayan koca herife saygılarımı&#160;sunmak istedim. Oldukça iyi bir koca delikanlı, orası kesin.” Rob duraksadı ve sonra sessizce ekledi, “Yani kelda-ya senin kendi başına iyi idare ettiini sööleyebilirim, ööle&#160;mi?” Üstünde tedirgin bir hal vardı, daha fazlasını söylemek istermiş, ama bunun hoş karşılanmayacağını bilirmiş&#160;gibi.</p>
<p>“Herhangi Bir Rob, tam olarak bunu yaparsan çok minnettar olurum,” dedi Tiffany, “çünkü bu işten anlıyorsam, bir yerlerini sarmam gereken bir sürü insan olmalı.”&#160;Herhangi Bir Rob aniden, faydasız bir işe koşulmuş bir&#160;adam gibi görünerek, karısının ona söylemesini söylediği&#160;sözleri söyledi: “Kelda diyo ki, denizde daa bissürü balık&#160;varmış, hamfendi!”</p>
<p>Tiffany bir an hiç kıpırdamadan durdu. Sonra, Rob’a bakmadan, sessizce yanıt verdi, “Balıkçılık konusundaki&#160;bilgi için keldaya benim adıma teşekkür et. İzin verirsen&#160;işime bakmam lazım, Rob. Lütfen keldaya teşekkür et.”&#160;Kalabalığın büyük kısmı yamacın dibine ulaşmıştı.&#160;İnlemekte olan peynir yarışçılarına alık alık bakıyorlar,&#160;onları kurtarmaya ya da amatörce ilk yardım uygulamaya&#160;çalışıyorlardı. Elbette, seyirciler için bu da gösterinin bir&#160;parçasıydı; bu kadar tatmin edici bir insan ve peynir yığınıyla her gün karşılaşmazdınız. Hem, kim bilir, gerçekten&#160;ilgi çekici yaralanma olaylarına da tanık olabilirlerdi.</p>
<p>Yapacak bir iş bulduğu için memnun olan Tiffany, kalabalığı itip geçmek zorunda kalmadı; sivri tepeli şapka kalabalığın içinde, bir kutsal adamın sığ bir denizde açtığından daha hızlı yol açabilirdi. Elini sallayarak mutlu kalabalığı&#160;kenara kışkışladı, bir iki kere anlayışı kıt olanları sertçe&#160;itti. Bu seneki zayiatın aslında o kadar da yüksek olmadı-</p>
<p>ğı ortaya çıktı. Birinin kolu, birinin bileği, birinin bacağı kırılmıştı, insanların yamacı boylu boyunca kayarak inmesinden kaynaklanan bir sürü morluk, kesik ve çizik vardı</p>
<p>- çimenler her zaman en iyi dostunuz olmazdı. Sonuç olarak, acı içinde pek çok genç adam vardı, ama yaralarını bir hanımla tartışmak istemediklerinden kesinlikle eminlerdi,&#160;yine de teşekkür ediyorlardı, bu yüzden Tiffany onlara,&#160;evlerine gittiklerinde yaralı bölgeye, orası her neresiyse,&#160;soğuk kompres yapmalarını söyledi ve onların sendeleye&#160;sendeleye uzaklaşmalarını izledi.</p>
<p>Eh, iyi iş çıkarmıştı, değil mi? Meraklı kalabalığın önünde yeteneklerini kullanmıştı ve yaşlı adamlardan ve kadınlardan duyduklarına bakarak, yeterince başarılı olmuştu. Sakalı beline gelen yaşlı bir adamın sırıtarak, “Çıkık otur-tabilen bir kız koca bulmakta sorun yaşamaz,” dediğinde&#160;belki bir iki kişinin utandığını düşünmüştü, ama bu da&#160;geçmişti ve yapacak başka işleri olmadığından, insanlar&#160;uzun yamaca tırmanmaya başlamıştı... ve sonra at arabası&#160;gelmişti ve sonra, daha da kötüsü, durmuştu.</p>
<p>Arabanın yan tarafında Andaç ailesinin arması vardı. Arabadan genç bir adam indi. Kendi tarzında oldukça yakışıklıydı, ama aynı zamanda kendi tarzında o kadar gergindi ki, üzerine çarşaf koyup ütüleyebilirdiniz. Bu Roland’dı.&#160;Daha bir adım atmamıştı ki, arabanın içinden gelen nahoş&#160;bir ses ona uşağın kapıyı açmasını beklemesi gerektiğini ve&#160;acele etmesini, çünkü çok zamanları olmadığını söyledi.</p>
<p>Genç adam kalabalığa doğru seyirtti ve herkes üstüne başına çeki düzen verdi, çünkü ne de olsa, Baron’un oğlu&#160;gelmişti, Tebeşir’in büyük kısmı ve hemen herkesin evi&#160;Barona aitti, ama delikanlılar söz konusu olduğunda, bu</p>
<p>düzgün bir delikanlı olsa da, ailesine birazcık nazik davranmak kesinlikle akıllıca olurdu...</p>
<p>“Burada ne oldu? Herkes iyi mi?” diye sordu Roland.</p>
<p>Tebeşir’de hayat genellikle hoştu ve efendi ile kul arasında karşılıklı saygıya dayanan bir ilişki vardı. Yine de çiftlik çalışanları arasında, güçlü insanlara çok şey söylemenin&#160;akıllıca olmayacağı fikri yaygındı, çünkü o sözcüklerin&#160;herhangi biri yersiz kaçabilirdi. Ne de olsa, şatoda hâlâ bir&#160;işkence odası vardı ve yüzlerce senedir kullanılmıyor olsa&#160;da... eh, işi sağlama almak, geride durmak ve konuşma işini cadının yapmasına izin vermek en iyisiydi. Onun başı&#160;derde girerse, uçup gidebilirdi.</p>
<p>“Olacağı olan kazalardan biri, korkarım,” dedi Tiffany, orada bulunan kadınlar arasında, diz kırmayan tek kişinin&#160;kendisi olduğunun farkında. “Birkaç kırık ve birkaç kızarmış yüz, ama yakında hepsi iyileşir. Her şey yolunda, teşekkür ederiz.”</p>
<p>“Anlıyorum, anlıyorum! Tebrik ederim, küçükhanım!”</p>
<p>Tiffany bir an dişlerinin tadını alabildiğini düşündü. Küçükhanım? Roland’dan? Tam olarak olmasa da, neredeyse hakaret sayılırdı. Ama başka kimse fark etmemiş gibiydi.&#160;Ne de olsa, dost canlısı ve neşeli davranmaya çalışan züppelerin kullandığı türden bir tabirdi. Roland bizimle babasının konuştuğu gibi konuşmaya çalışıyor, diye düşündü&#160;Tiffany, ama babası bunu içgüdüyle yapıyordu ve bu konuda iyiydi. İnsanlarla, bir kalabalığa konuşma yaparmış gibi&#160;konuşamazdınız. “Çok teşekkür ederim, efendim,” dedi.</p>
<p>Eh, şimdiye kadar çok da kötü gitmemişti, yalnız arabanın kapısı tekrar açılmıştı ve narin, beyaz bir ayak çakmak-taşma dokunmuştu. Oydu: bahçeden koparılıp getirilmiş çiçek ismi gibi duran Angelica ya da Letitia ya da öyle bir&#160;şey; aslında Tiffany kızın adının Letitia olduğunu pekâlâ&#160;biliyordu, ama kendi kafasının mahremiyeti içinde azıcık&#160;kötülüğün kimseye zararı olmazdı, değil mi? Letitia! Ne&#160;isim. Salata malzemesi adıyla hapşırık arası bir şey. Dahası,&#160;Letitia kimdi ki, Roland’ı ot yolma panayırından uzak tutmaya çalışıyordu? Roland’m orada olması gerekiyordu!&#160;Babası gelebilecek durumda olsa kesin gelirdi! Baksana!&#160;Minik beyaz ayakkabılar! Çalışması gereken birinin ayağında ne kadar dayanırlardı ki? Tiffany kendini orada durdurdu: biraz kötülük yeterliydi.</p>
<p>Letitia, Tiffany’ye ve kalabalığa korkuya benzer bir şeyle baktı, “Artık gidebilir miyiz, lütfen? Annemin canı sıkılmaya başladı,” dedi.</p>
<p>Ve böylece at arabası oradan ayrıldı, laternacı adam giderek herkese rahat bir nefes aldırdı, güneş battı ve alacakaranlığın ılık gölgeleri içinde bazıları kaldı. Ama Tiffany, yüzünü yalnızca yarasaların ve baykuşların görebileceği&#160;bir yükseklikte uçarak evine döndü.</p><div><img src="main-6.jpg" alt=""/></div><h6>Böfât» 2</h6>
<p>Kfl&amp;fl EZGİ</p>
<p>Kâbus başlayana kadar ancak bir saat uyuyabildi.</p>
<p>O akşam hakkında en iyi hatırladığı şey, yatağından çekip, pis geceliği içinde merdivenden aşağı sürüklerken Bay Aksi’nin kafasını duvara ve korkuluklara çarpmasıydı. Bay&#160;Aksi iri yarı bir adamdı ve yarı uykudaydı, diğer yarısı ise&#160;feci sarhoş olmuştu.</p>
<p>Önemli olan, onu çuval gibi sırtına atıp taşırken, ona düşünecek zaman tanımamasıydı, bir an için bile. Adamın&#160;ağırlığı onunkinin üç katıydı, ama Tiffany yük taşımaktan&#160;anlıyordu. Sizden daha ağır birini taşıyamıyorsanız cadı&#160;olamazdınız. Yoksa yatalak birinin çarşaflarını asla değiştiremezdiniz. Ve şimdi adam kulübenin minik mutfağına&#160;giden son basamakları kayarak iniyor ve yere kusuyordu.</p>
<p>Tiffany bundan çok memnundu; adam iğrenç kusmuk içinde yatmayı hak ediyordu, ama o kendine gelemeden&#160;kontrolü ele alması gerekiyordu.</p>
<p>Fare gibi ufak tefek bir kadın olan Bayan Aksi, dayak başlar başlamaz dehşet içinde çığlıklar atarak köy yollarında, meyhaneye doğru koşmuştu, Tiffany’nin babası Tiffany’yi&#160;uyandırması için birini yollamıştı. Bay Sızı büyük öngörü&#160;sahibi bir adamdı ve panayırda geçen bir günün ardından&#160;gelen sarhoş neşesinin herkesin sinirlerinin boşanmasına&#160;sebep olabileceğini anlamış olmalıydı ve Tiffany süpürgesi&#160;üzerinde kulübeye doğru uçarken, kaba ezginin başladığını duymuştu.</p>
<p>Aksi’nin yüzüne tokat attı. “Bunu duyuyor musun?” diye sordu, elini karanlık pencereye doğru sallayarak.&#160;“Duyabiliyor musun? Kaba ezginin sesi bu ve onu senin&#160;için çalıyorlar, Bay Aksi, senin için. Ve sopaları var! Taşları&#160;da var! Ellerine ne geçtiyse aldılar, yumruklarını sıktılar&#160;ve kızının bebeği öldü, Bay Aksi. Kızını öyle kötü dövdün&#160;ki, Bay Aksi, bebek öldü ve kadınlar karını teselli ediyor ve&#160;bunu senin yaptığını herkes biliyor, herkes biliyor.”</p>
<p>Adamın kanlanmış gözlerine baktı. Bay Aksi düşünmeden yumruklarını sıkmıştı, çünkü o her zaman yumruklarıyla düşünen bir adam olmuştu. Biraz sonra onları kullanmaya çalışacaktı; Tiffany biliyordu, çünkü yumruk&#160;atmak düşünmekten daha kolaydı. Bay Aksi öteden beri&#160;yumruklarını kullanarak yaşamıştı.</p>
<p>Kaba ezgi yavaş yavaş yaklaşıyordu, çünkü midenizi birayla doldurduysanız, kendinizi ne kadar haklı hissediyor olursanız olun, karanlık bir gecede tarlalarda yürümek zordur. Kalabalığın ilk önce ahıra gitmeyeceğini umuyordu,&#160;çünkü adamı oracıkta asarlardı. Eğer şanslıysa, asmakla</p>
<p>yetinirlerdi. Tiffany ahıra bakıp, cinayet işlendiğini gördüğünde, o orada olmazsa yine cinayet işleneceğini anlamıştı. Kıza acıyı alacak bir büyü yapmıştı. Acı şimdi kendi omzunun hemen üzerindeydi. Görünmezdi elbette, ama zihin&#160;gözüyle baktığında, alev alev bir turuncuyla yanıyordu.</p>
<p>“O oğlan yüzünden,” diye mırıldandı adam, göğsüne kusmuk damlatarak. “Buraya geliyor, kızın başını döndürüyor, ki annesiyle beni dinlemesin. Daha kız on üç yaşında. Rezalet!”</p>
<p>“William da on üç yaşında,” dedi Tiffany, sakin bir sesle konuşmaya çalışarak. Zordu; öfke patlayıp dışarı çıkmaya&#160;çalışıyordu. “Kızının biraz cilveleşmek için çok küçük olduğunu, ama feci dayak yemek için yeterince büyüdüğünü&#160;mü söylüyorsun? Kimsenin kanamaması gereken yerleri&#160;kanıyor!”</p>
<p>Adamın akimın başına gelip gelmediğini anlayamıyor-du, çünkü en iyi zamanlarda bile kafası o kadar az çalışıyordu ki, bir kafası olup olmadığını bile bilmek zordu.</p>
<p>“Yaptıkları şey doğru değildi,” dedi Bay Aksi. “Bir erkek kendi evinde disiplin sağlamak zorundadır, öyle değil mi?”</p>
<p>Tiffany, ezgi gittikçe güçlenirken, meyhanede geçen hararetli konuşmaları hayal edebiliyordu. Tebeşir’deki köylerde o kadar çok silah bulunmazdı; ama orak, tırpan, saz bıçakları ve büyük, çok büyük çekiçler vardı. Onlar silah&#160;değildi - ta ki siz onlardan biriyle birine vurana kadar.&#160;Ve ihtiyar Aksi’nin öfkesini herkes bilirdi. Karısı kaç kere&#160;komşularına, gözünün kapıya çarptığı için morardığım&#160;söylemişti.</p>
<p>Ah, evet, bira da olaya karışır ve insanlar barakalarında asılı olan ve silah olmayan onca şeyi hatırlarken, meyhanede geçen konuşmaları hayal edebiliyordu. Her erkek kendi küçük şatosunun kralıydı. Bunu herkes bilirdi -eh,&#160;en azından her erkek bilirdi- ve bu yüzden mesele bir başkasının şatosu olduğunda, siz kendi işinize bakardınız. Ta&#160;ki söz konusu şato leş gibi kokmaya başlayana kadar ve o&#160;zaman o konuda bir şeyler yapmak zorunda hissederdiniz,&#160;ki tüm şatolar düşmesin. Bay Aksi köyün küçük çirkin sırlarından biriydi, ama artık bir sır değildi.</p>
<p>“Tek şansın benim, Bay Aksi,” dedi Tiffany. “Kaç. Ne alabiliyorsan al ve hemen, şu anda kaç. Seni hiç tanımadıkları bir yere kadar koş ve ondan sonra, ne olur ne olmaz&#160;diye, biraz daha koş, çünkü ben onları durduramam, anladın mı? Şahsen, senin küçük bedenine neler olduğu umurumda bile değil, ama iyi insanların cinayet işleyip kötü insanlara dönüşmesini istemiyorum, bu yüzden tarlalardan&#160;kaç ve ben de senin hangi yöne gittiğini hatırlamayayım.”</p>
<p>“Beni kendi evimden kovamazsın,” diye homurdandı Bay Aksi, sarhoşluğunun içinde bir parça direnme gücü&#160;bularak.</p>
<p>“Sen evini, karını, kızını... ve torununu kaybettin, Bay Aksi. Bu gece burada dost birini bulamayacaksın. Ben sana&#160;yalnızca hayatını öneriyorum.”</p>
<p>“İçki yüzünden!” diye patladı Aksi. “Sarhoşken oldu, hanımefendi! ”</p>
<p>“Ama içkiyi sen içtin ve sonra bir içki daha içtin, sonra bir içki daha,” dedi Tiffany. “Panayırda bütün gün içki içtin</p>
<p>ve sırf içki yatmak istediği için, evine geldin.” Tiffany kendi yüreğinde yalnızca soğukluk hissediyordu.</p>
<p>“Üzgünüm.”</p>
<p>“Bu yeterli değil Bay Aksi, hem de hiç değil! Git ve daha iyi bir insan ol. O zaman, değişmiş bir adam olarak geri&#160;döndüğünde, belki insanların içinden sana selam vermek&#160;ya da en azından başlarını sallamak gelebilir.”</p>
<p>Adamın gözlerini izliyordu. Onu tanıyordu. Bay Aksi’nin içinde bir şey kaynıyordu. Utanıyordu, şaşkındı, kızgındı&#160;ve bu koşullar altında, dünyadaki tüm Aksiler saldırırdı.</p>
<p>“Lütfen bunu yapma Bay Aksi,” dedi Tiffany. “Bir cadıya vurursan başına ne geleceğine dair en ufak fikrin var mı?”&#160;Kendi kendine düşündü: o yumruklarla bana vurursan,&#160;muhtemelen beni tek yumrukta öldürebilirsin ve bu yüzden seni korkutmaya devam etmem lazım.</p>
<p>“Kaba ezgiyi üzerime sen saldın, değil mi?”</p>
<p>Tiffany içini çekti. “Ezgiyi kimse kontrol edemez, Bay Aksi, bunu biliyorsun. Yalnızca, insanların canına tak ettiğinde ortaya çıkar. Nerede başladığını kimse bilemez.&#160;İnsanlar çevrelerine bakınırlar, göz göze gelirler, birbirlerine hafifçe başlarını sallarlar ve diğerleri bunu görür. Diğer&#160;insanlar onlarla göz göze gelir ve böylece, yavaş yavaş, ezgi&#160;başlar ve biri bir kaşık alıp tabağa vurur ve sonra bir başkası sürahiyi masaya vurur, botlar yeri dövmeye başlar, ses&#160;yükselir, yükselir... Bu öfkenin sesidir, canına tak etmiş&#160;insanların sesidir. Ezgiyle yüzleşmek istiyor musun?”&#160;“Kendini çok akıllı sanıyorsun, değil mi?” diye hırladı&#160;Aksi. “Çalı süpürgenle ve kara büyünle, sıradan insanlara&#160;emirler yağdırıyorsun.”</p>
<p>Tiffany ona hayranlık duyacaktı neredeyse. Orada duruyordu, dünyada tek bir dostu yoktu, kendi kusmuğuyla kaplıydı ve -Tiffany burnunu çekti: evet geceliğinin dibinden de sidik damlıyordu- ama yine de bu şekilde konuşacak kadar aptaldı. “Akıllı değil Bay Aksi, yalnızca senden&#160;daha akıllı. Bu da zor bir şey değil.”</p>
<p>“Öyle mi? Ama akim fazlası başını derde sokar. Senin gibi ufak tefek bir kız, başkalarının işine burnunu sokuyor. .. Ezgi seni almaya geldiğinde ne yapacaksın, hı?”&#160;“Kaç, Bay Aksi. Çık buradan. Bu senin son şansın,” dedi&#160;Tiffany. Ve muhtemelen öyleydi de; artık insanların seslerini duymaya başlamıştı.</p>
<p>“Eh, majesteleri bu adamın botlarını giymesine izin verecek mi?” dedi adam alayla. Kapının yanındaki botlara uzandı, ama Bay Aksi’yi çok küçük bir kitap gibi okuyabilirdiniz, tüm sayfalarda parmak izi olan ve ayraç olarak da&#160;pastırma kullanılmış bir kitap gibi.</p>
<p>Bay Aksi yumruk savurarak doğruldu.</p>
<p>Tiffany geriye doğru bir adım attı, adamın bileğini yakaladı ve acıyı salıverdi. Onun kolundan aşağı aktığını, derisini karıncalandırarak bedenini terk ettiğini ve avucundan Aksi’ye geçtiğini hissetti: Adam bir saniye içinde kızının&#160;tüm acısını hissetti, mutfağın diğer ucuna fırladı. Acı adamın içindeki, hayvani korku dışında her şeyi kavurup yok&#160;etmiş olmalıydı. Kızgın bir boğa gibi dingildek, arka kapıya&#160;koştu, kapıyı kırıp geçti ve karanlığa karıştı.</p>
<p>Tiffany sendeleyerek ahıra döndü. Ahırda bir lamba yanıyordu. Havamumu Nine’ye göre taşıdığınız acıyı hissetmezdiniz, ama bu yalandı. Gerekli bir yalan. Taşıdığınız acıyı hissediyordunuz ve sizin acınız olmadığından bir şekilde ona dayanabiliyordunuz, ama bedeninizden çıktığı&#160;zaman kendinizi şok olmuş ve zayıf düşmüş hissediyordunuz.</p>
<p>Saldırgan, gürültücü güruh geldiğinde, Tiffany ahırda, uyuyan kızın yanında sessizce oturuyordu. Gürültü evin&#160;çevresinde dolaştı, ama içeri girmedi; bu, yazılı olmayan&#160;kurallardan biriydi. Kaba ezginin kargaşasında kurallar olduğuna inanmak zordu, ama vardı işte: Üç gece sürebilirdi,&#160;fakat bir gece sonra bitebilirdi de ve ezgi sürdüğü sürece&#160;evden kimse çıkmaz, gizlice geri gelip içeri girmezdi; en&#160;azından af dilemek, anlayış göstermeleri için yalvarmak ya&#160;da çantalarını toplayıp kaçmak için on dakika dilenmek&#160;amacıyla olmadığı sürece. Kaba ezgi asla birileri tarafından&#160;düzenlenmezdi. Herkes aynı anda ayaklanırdı. Köylüler bir&#160;adamın karısını fazla sertçe, köpeğini fazla vahşice dövdüğünü düşündüğünde ya da evli bir adamla evli bir kadın&#160;başkalarıyla evli olduklarını unuttuklarında olurdu. Ezgiye&#160;karşı işlenen daha karanlık suçlar da vardı, ama onlardan&#160;açık açık konuşulmazdı. Bazen insanlar, huy değiştirerek&#160;ezgiyi durdurabilirdi; genellikle, üçüncü geceden önce&#160;toplanıp giderlerdi.</p>
<p>Aksi imayı anlamayacaktı; Aksi yumruklarıyla karşılık verecekti. Ve kavga çıkacaktı ve biri aptalca bir şey yapacaktı, yani Aksi’nin yaptığından da aptalca bir şey. Ve sonra</p>
<p>Baron öğrenecekti ve insanlar geçim kaynaklarını kaybedecekti ve bu da Tebeşir’den ayrılmaları ve yabancılar arasında iş bulup, yeni bir hayata başlamak için belki ta on beş kilometre kadar uzağa gitmeleri anlamına geliyordu.</p>
<p>Tiffany’nin babası keskin sezgileri olan bir adamdı. Birkaç dakika sonra, ezgi dinmeye başladığında, ahır kapısını yavaşça araladı. Tiffany onun için biraz utanç verici&#160;olduğunu biliyordu; o saygın bir adamdı, ama bir şekilde,&#160;artık kızı ondan daha önemliydi. Bir cadı kimseden emir&#160;almazdı ve Tiffany diğer adamların ona bu konuda sataştığını biliyordu.</p>
<p>Tiffany gülümsedi ve babası yanma, samanların üzerine oturdu. Dışarıda, vahşi müzik dövecek, taşlayacak ya da&#160;asacak hiçbir şey bulamamıştı. Bay Sızı en iyi zamanlarda&#160;bile boş konuşan bir adam değildi. Çevresine bakındı ve&#160;bakışları samanlara ve çuval bezine sarılmış küçük bohçaya takıldı. Tiffany, kız görmesin diye oraya koymuştu onu.&#160;“Demek doğruymuş, kız gebeymiş, öyle mi?”</p>
<p>“Evet, baba.”</p>
<p>Tiffany’nin babası gözlerini boşluğa dikti. “Onu bulma-salar en iyisi,” dedi bir süre sonra.</p>
<p>“Evet,” dedi Tiffany.</p>
<p>“Delikanlılardan bazıları onu asmaktan bahsediyordu. Onları durdururduk elbette, ama insanların taraf seçmesi&#160;fena olurdu. Köyü zehirlerdi.”</p>
<p>“Evet.”</p>
<p>Bir süre sessizlik içinde oturdular. Sonra babası uyuyan kıza baktı. “Onun için ne yaptın?” diye sordu.</p>
<p>“Elimden gelen her şeyi,” dedi Tiffany.</p>
<p>“Acıyı alma şeysini mi yaptın?”</p>
<p>Tiffany içini çekti. “Evet, ama alıp götürmem gereken tek şey o değil. Ödünç bir kürek almam gerek baba. Zavallı&#160;küçük şeyi ormanda, kimsenin bilmediği bir yere gömeceğim.”</p>
<p>Babası bakışlarını kaçırdı. “Keşke bunu yapan sen olmasaydın Tiff. Daha on altına bile basmadın ve seni ortalıklarda koşuştururken, insanlara bakarken, yara sararken ve kim bilir başka ne işler yaparken görüyorum. Bütün bunları senin yapmaman gerek.”</p>
<p>“Evet, biliyorum,” dedi Tiffany.</p>
<p>“Neden?” diye sordu babası yine.</p>
<p>“Çünkü başkaları yapmıyor, yapamıyor ve yapmayacak da... İşte bu yüzden.”</p>
<p>“Ama bu senin işin değil, değil mi?”</p>
<p>“Benim işim yaptım. Ben bir cadıyım. Yaptığımız iş bu-dur. Başka kimsenin işi değilse, benim işim demektir,” dedi Tiffany çabuk çabuk.</p>
<p>“Evet ama biz süpürgeye binip uçmak falan olduğunu sanıyorduk, yaşlı hanımların ayak tırnaklarını kesmek değil.”</p>
<p>“Ama insanlar nelerin gerekli olduğunu anlamıyor,” dedi Tiffany. “Kötü olduklarından değil; yalnızca düşünmediklerinden. İhtiyar Bayan Çorap’ı düşün. Dünyada, kedisi ve bir ton arteriti dışında hiç kimsesi yok. İnsanlar ona&#160;yiyecek bir lokma götürüyor, bu doğru, ama kimse tırnaklarının iyice uzayıp botunun içinde dolaştığını fark etmedi.</p>
<p>Kadıncağız bir senedir botlarını çıkaramamış! Buralardaki insanlar iş yemeğe ve çiçek demetlerine gelince iyidir, ama&#160;işler biraz pisleşince onları hiçbir yerde bulamıyorsun.&#160;Cadılar bu tür şeyleri fark eder. Ah, oraya buraya uçmak&#160;da var, orası doğru, ama genellikle sırf pisliğin olduğu yere&#160;daha çabuk gidebilmek için.”</p>
<p>Babası başını iki yana salladı. “Ve sen bunu yapmaktan hoşlanıyorsun, öyle mi?”</p>
<p>“Evet.”</p>
<p>“Neden?”</p>
<p>Tiffany, babası gözlerini ayırmadan yüzüne bakarken, düşünmek zorunda kaldı. “Şey, baba, Sızı Nine hep ne&#160;derdi, bilirsin. ‘Aç olanları yedir, çıplak olanları giydir&#160;ve sesleri olmayanlar adına sesini yükselt.’ Eh, sanırım,&#160;‘Eğilemeyenler için kaldır, uzanamayanlar için indir, dönemeyenler için sil’ için de yer var, sence de öyle değil mi?&#160;Bazen de öyle güzel günler yaşıyorsun ki, tüm kötü günleri&#160;unutturuyor ve sırf bir anlığına dünyanın döndüğünü duyabiliyorsun,” dedi Tiffany. “Başka şekilde ifade edemem.”&#160;Babası ona gururlu bir şaşkınlıkla baktı. “Ve sen buna&#160;değdiğini düşünüyorsun, öyle mi?”</p>
<p>“Evet, baba!”</p>
<p>“O zaman seninle gurur duyuyorum, yeğirmim, adam gibi bir iş yapıyorsun!”</p>
<p>Babası, yalnızca ailenin bildiği takma adını kullanmıştı, bu yüzden Tiffany onu nazikçe öptü, ama onun yaptığı işi&#160;hiçbir adamın yapmayacağını söylemedi.</p>
<p>“Aksiler hakkında ne yapacaksınız?” diye sordu Tiffany.</p>
<p>“Annen ve ben, Bayan Aksi ile kızım yanımıza alabiliriz ve...” Bay Sızı duraksadı ve ondan korkuyormuş gibi, Tiffany’ye tuhaf bir bakış fırlattı. “Hiçbir durum basit değildir, kızım. Biz gençken Seth Aksi düzgün bir delikanlıydı. Köydeki en parlak genç değil, kabul etmek lazım, ama&#160;kendi tarzında, yeterince düzgün. Deli olan babasıydı; demek istediğim, o günlerde hayat daha zordu ve itaatsizlik&#160;edersen kafana bir şaplak yiyebilirdin, ama Seth’in babasının iki tokalı, kalın, deri bir kemeri vardı ve sırf tuhaf&#160;baktığı için Seth’i onunla döverdi. Yalanım yok. Bunun ona&#160;dersini vereceğini söylerdi hep.”</p>
<p>“Başarılı olmuş gibi görünüyor,” dedi Tiffany, ama babası elini kaldırdı.</p>
<p>“Sonra bir de Molly vardı,” diye devam etti. “Molly ve Seth’in birbirleri için yaratıldığını söyleyemezdin, çünkü&#160;aslında ikisi de kimse için yaratılmış olamazdı, ama sanırım birlikte mutlu sayılırlardı. O günlerde Seth çobandı,&#160;bazen sürüleri ta büyük şehre kadar güderdi. Yapmak için&#160;fazla eğitim almana gerek olmayan türden bir işti ve belki&#160;koyunlardan bazıları ondan daha zekiydi, ama yapılması&#160;gereken bir işti, Seth karşılığında maaş alıyordu ve kimse&#160;bu yüzden onu küçümsemiyordu. Sorun şuydu ki, Molly&#160;haftalar boyunca yalnız kalabiliyordu ve...&quot; Tiffany’nin babası mahcup bir ifadeyle sustu.</p>
<p>“Ne söyleyeceğini biliyorum,” dedi Tiffany, ona yardımcı olmak için, ama babası bunu duymazdan geldi.</p>
<p>“Kötü bir kız olduğundan değil,” dedi. “Yalnızca, ne yaptığını pek anlamıyordu ve ona söyleyecek kimse de yoktu ve</p>
<p>köyden her zaman yabancılar ve yolcular geçerdi. Bazıları oldukça yakışıklı adamlardı.”</p>
<p>Tiffany oracıkta, sıkıntı ve utanç içinde oturmuş, küçük kızına, küçük kızının bilmemesi gereken şeyler anlatan babasına acıdı.</p>
<p>Bu yüzden Tiffany uzandı ve yine babasının yanağını öptü. “Biliyorum, baba, gerçekten biliyorum. Amber onun&#160;kızı değil, değil mi?”</p>
<p>“Eh, ben öyle demedim, değil mi? Olabilir de,” dedi babası sıkıntıyla.</p>
<p>İşin numarası da bu, değil mi, diye düşündü Tiffany. Seth Aksi kesin olarak bilseydi, işin belki kısmıyla uzlaşabilirdi. Belki. Asla bilemezdiniz.</p>
<p>Ama bilmiyordu ve bazı günler bildiğini düşünmüş olmalıydı ve bazı günler en kötüsünü düşünmüştü. Ve Aksi gibi, düşünmeye yabancı olan bir adam için, karanlık düşünceler kafasının içinde yuvarlanıp durur, sonunda beynine dolanırdı. Ve beyin düşünmeyi bıraktığında, yumruklar işe karışırdı.</p>
<p>Babası dikkatle onu izlemekteydi. “Bu tür şeyleri biliyor musun?” dedi.</p>
<p>“Evleri dolaşmak diyoruz. Her cadı yapar. Lütfen beni anlamaya çalış, baba. Korkunç şeyler gördüm ve onların&#160;bazıları, eh, normal olduğu için daha da korkunç geliyor.&#160;Kapalı kapılar ardındaki onca küçük sır, baba. Sana anlatmayacağım iyi şeyler ve kötü şeyler. Bu, cadı olmanın bir&#160;parçası yalnızca! Bazı şeyleri sezmeyi öğreniyorsun.”</p>
<p>“Eh, bilirsin, hayat hiçbirimiz için gül bahçesi değil...” diye başladı babası. “Öyle zamanlar oluyor ki.</p>
<p>“Dilim köyü tarafında yaşlı bir kadın vardı,” diye sözünü kesti Tiffany. “Ve yatağında öldü. Bunda kötü bir taraf yok: ömrü bitmişti. Ama birileri başına ne geldiğini merak&#160;edene kadar, iki ay boyunca yatağında yattı. Dilim tara-fmdakiler biraz tuhaftır. En kötüsü de, kedilerinin dışarı&#160;çıkamayınca onu yemeye başlamasıydı; demek istediğim,&#160;kadın kedi delisiydi ve muhtemelen aldırmazdı, ama kedilerden biri kadının yatağında yavruladı. Kadının yattığı&#160;yatakta. İnsanların hikâyeyi duymadığı yerler aramak ve&#160;kedi yavrularına yuva bulmak çok zor oldu. Çok da güzel&#160;kedilerdi, harika mavi gözleri vardı.”</p>
<p>“Şey...” diye başladı babası “'yatağında’ derken, kastettiğin?..”</p>
<p>“Kadın hâlâ yataktayken, evet,” dedi Tiffany. “Ölü insanlarla ilgilenmek zorunda kaldım, evet. İlk seferinde birazcık kusuyorsun ve sonra ölümün yalnızca, eh, hayatın bir parçası olduğunu fark ediyorsun. Bunu bir yapılacak&#160;işler listesi olarak düşündüğün ve onları teker teker yaptığın zaman o kadar kötü değil. Biraz da ağlayabilirsin, ama&#160;hepsi işin bir parçası.”</p>
<p>“Kimse sana yardım etmedi mi?”</p>
<p>“Ah, kapılarını çaldığım zaman iki hanım yardım etti, ama aslında o yaşlı kadın kimsenin işi değildi. Böyle olabiliyor.&#160;İnsanlar aralıktan kayıp kayboluyor.” Duraksadı. “Baba,&#160;eski taş ahırı hâlâ kullanmıyoruz, değil mi? Delikanlılardan&#160;bazılarına söyler misin, benim için temizlesinler?”</p>
<p>“Elbette,” dedi babası. “Ne için olduğunu sorabilir miyim?”</p>
<p>Tiffany onun nezaketini duydu; bir cadıyla konuşuyordu. “Sanırım aklıma bir fikir geldi,” dedi. “Ve o ahırı kullanabileceğimi düşünüyorum. Yalnızca bir düşünce. Zaten bir çeki düzen verilmesinin bir zararı dokunmaz.”</p>
<p>“Eh, seni o süpürgenin üzerinde oraya buraya uçarken gördüğümde hâlâ çok gurur duyuyorum,” dedi babası. “Bu&#160;büyü, değil mi?”</p>
<p>Herkes büyünün var olmasını istiyor, diye düşündü Tiffany kendi kendine. Ne diyebilirdiniz ki? Hayır, yok&#160;mu? Ya da: Evet, var, ama düşündüğünüz gibi değil mi?&#160;Herkes, parmaklarımızı şıklatarak dünyayı değiştirebileceğimize inanmak istiyor. “Onları cüceler yapıyor,” dedi.&#160;“Nasıl çalıştıklarına dair en ufak fikrim yok. Asıl zor olan&#160;üstlerinde kalmayı başarmak.”</p>
<p>Kaba ezgi artık dinmişti. Muhtemelen yapacak bir şey bulamadığı için, ya da belki -ki bu daha büyük olasılıktı-kaba ezgiciler bir an önce meyhaneye dönerlerse, kapanmadan önce bir içki daha içecek zamanı bulabileceklerini&#160;düşündükleri için.</p>
<p>Bay Sızı ayağa kalktı. “Bu kızı eve götürmemiz lazım, değil mi?”</p>
<p>“Genç kadın,” diye düzeltti Tiffany, onun üzerine eğilerek.</p>
<p>“Ne?”</p>
<p>“Genç kadın,” dedi Tiffany. “En azından bunu hak ediyor. Ve onu ilk önce başka bir yere götürmem gerektiğini düşünüyorum. Benim edebileceğimden daha fazla yardıma</p>
<p>ihtiyacı var. Gidip biraz ip bulabilir misin? Çalı süpürgesinde deri bir kayışım var, elbette, ama onun yeterli olacağını sanmıyorum.” Yukarıdaki samanlıktan hışırtılar geldi. Tiffany gülümsedi. Bazı dostlar çok güvenilir olabiliyordu.</p>
<p>Bay Sızı şok olmuş gibi görünüyordu. “Onu buradan götürecek misin?”</p>
<p>“Uzağa değil. Götürmek zorundayım. Ama bak, endişelenmene gerek yok. Annem fazladan bir yatak hazırlarsa, yakında onu geri getiririm.”</p>
<p>Babası sesini alçalttı. “Onlar, değil mi? Hâlâ seni izliyorlar mı?”</p>
<p>“Şey,” dedi Tiffany, “izlemediklerini söylüyorlar, ama Nac Mac Feegleların ne kadar yalancı olduğunu bilirsin!”</p>
<p>Uzun bir gün olmuştu; pek de iyi bir gün değil, yoksa Tiffany bu kadar haksızlık etmezdi, ama tuhaf bir biçimde, yukarıdan onları ele verecek bir yanıt gelmedi. Tiffany,&#160;Feegle eksikliğinin, Feegle fazlalığı kadar can sıkıcı olduğunu fark ederek şaşırdı.</p>
<p>Ama sonra küçük bir ses yükselince sevindi. “Ha ha ha, bu sefer bizi yakalıyamadı, dii mi, millet? Mini farecikler&#160;kadar sessiz kaldık! Koca mini kocakarı hiçbi şeyden şüphelenmedi! Millet? Çocuklar?”</p>
<p>“Kaçık Wullie, yemin ederim sende burnunu silcek kadar bile beyin yok,” dedi benzer, öfkeli bir ses. “ ‘Kimse tek bi mini kelime bile etmiycek’ lafının neresini anlamadın?&#160;Of, amanın!”</p>
<p>Bu, son yorumun ardından itişme sesleri geldi.</p>
<p>Bay Sızı endişe içinde çatıya baktı ve Tiffany’ye doğru eğildi. “Annen senin için çok endişeleniyor, biliyorsun, değil mi? Yine büyükanne oldu. Hepsiyle çok gurur duyuyor.&#160;Seninle de elbette,” diye ekledi telaşla. “Ama bu cadılık&#160;meselesi, eh, genç bir adamın karısında aradığı türden bir&#160;özellik değil. Artık sen ve Roland da...”</p>
<p>Tiffany buna da tahammül etti. Tahammül etmek de cadılığın bir parçasıydı. Babası o kadar üzgün görünüyordu ki Tiffany neşeli bir tavır takındı ve, “Senin yerinde olsam&#160;baba, eve gidip güzel bir uyku çekerdim. Ben her şeyi hallederim. Aslında, şurada bir kangal ip var, ama artık ona&#160;ihtiyacım kalmadığından eminim.”</p>
<p>Babası bunu duyunca rahatlamış göründü. Nac Mac Feegle halkı, onları iyi tanımayanları epey endişelendire-biliyordu, ama Tiffany şimdi düşününce, onları ne kadar&#160;uzun süredir tanıyor olursanız olun, yine de endişeleneceğinizi fark ediyordu: Feegle girmiş hayatınız bir daha asla&#160;aynı olmazdı.</p>
<p>“Onca zamandır burada mıydınız?” diye sordu, babası telaşla çıkar çıkmaz.</p>
<p>Bir saman ve Feegle yağmuru yaşandı.</p>
<p>Nac Mac Feeglelara kızmanın sorunu, bir karton parçasına ya da hava durumuna kızmak gibi olmasıydı; kızmanız hiçbir şeyi değiştirmiyordu. Yine de Tiffany kızdı, çünkü Tiffany’nin kızması artık aralarında gelenek olmuştu.</p>
<p>“Herhangi Bir Rob! Beni gizlice gözetlemeyeceğinize söz vermiştiniz!”</p>
<p>Rob elini kaldırdı. “Ah, şeey, iyi sööledin, orası dooru, ama o yannış annaşmalardan biri, hamfendi, çünkü biz hiç&#160;de gizlice gözetlemiyoduk, dii mi millet?”</p>
<p>Ahır zeminini kaplamış olan minik kızıl-mavi şekiller arsız bir yalancı şahit korosu halinde seslerini yükselttiler,&#160;ama Tiffany’nin yüzündeki ifadeyi görünce sustular.</p>
<p>“Suçüstü yakalandığınız halde neden yalan söylemekte ısrar ediyordunuz, Herhangi Bir Rob?”</p>
<p>“Ah, şeey, buna yanıt vermek kolay hamfendi,” dedi, teknik olarak Nac Mac Feegle halkının şefi olan Herhangi&#160;Bir Rob. “Ne de olsa, bilirsin, yannış bişey yapmadıysan&#160;yalan söölemenin ne anlamı olur ki? Ama şerefli ismim iftiraya uuradıı için baarsaklarıma kadar yaralandım şindi,”&#160;dedi, sırıtarak. “Sana kaç kere yalan sööledim ki, hamfendi?”</p>
<p>“Yedi yüz elli üç kere,” dedi Tiffany. “İşime karışmayacağına her söz verdiğinde.”</p>
<p>“Ah, şeey,” dedi Herhangi Bir Rob, “ama sen hâlâ bizim koca mini kocakarımızsm.”</p>
<p>“Ne olursa olsun,” dedi Tiffany kibirle, “ama eskisinden çok daha büyük ve çok daha az miniyim artık.”</p>
<p>“Ve çok daha kocakarısın,” dedi neşeli bir ses. Kimin konuştuğunu görmek için Tiffany’nin bakması gerekmiyordu. Yalnızca Kaçık Wullie bu kadar münasebetsiz olabilirdi. Onun küçük, sırıtkan suratına baktı. Kaçık Wullie&#160;neyi yanlış yaptığını da asla anlayamıyordu.</p>
<p>Kocakarı! Kulağa sevimli gelmiyordu, ama Feeglelara göre, ne kadar genç olursa olsun, her cadı bir kocakarıydı.</p>
<p>Bir anlamı yoktu -eh, muhtemelen onlar için bir anlamı vardı, ama asla kesin olarak bilemiyordunuz- ve bazen&#160;Herhangi Bir Rob bunu söylerken sırıtıyordu, ama boyu on&#160;beş santimden uzun olan herkes için, kocakarı dendiğinde&#160;saçlarını tırmıkla tarayan ve dişleri yaşlı bir koyununkin-den bile daha kötü olan bir kadın anlaşılması onların suçu&#160;değildi. Dokuz yaşındayken kocakarı diye anılmak komik&#160;gelebilirdi. On altınıza basmak üzereyseniz, çok kötü bir&#160;gün geçirmişseniz, pek az uyuyabilmişseniz ve gerçekten,&#160;ama gerçekten banyo yapmanız gerekiyorsa, o kadar eğlenceli gelmiyordu.</p>
<p>Herhangi Bir Rob’un bunu fark ettiği açıktı, çünkü kardeşine döndü ve: “Hatırlıyo musun birader, çeneni açmak yerine kafanı bir ördeen poposuna soksan daha iyi olcaanı&#160;söölediim zamanlar vardı?”</p>
<p>Kaçık Wullie boynunu eğdi. “Afidersin Rob. Ama şincik ördek bulamadım.”</p>
<p>Feeglelarm şefi yerdeki, battaniyesinin altında uyumakta olan kıza baktı ve aniden her şey ciddileşti.</p>
<p>“Babası ona dayak atarken burda olsaydık, asıl onun için kötü bi gün olurdu, sana o kadarını sööleyebilirim,” dedi&#160;Herhangi Bir Rob.</p>
<p>“O zaman burada olmamanız daha iyi olmuş,” dedi Tiffany. “İnsanların küreklerini kapıp höyüğünüze gelmesini istemezsiniz, değil mi? Kocatiplerden uzak durun,&#160;duydunuz mu beni? Onları ürkütüyorsunuz. Ve insanlar&#160;ürktüğünde, öfkelenir. Ama madem buradasınız, bir işe</p>
<p>yarasanız da olur. Bu zavallı kızı höyüğe götürmenizi istiyorum.”</p>
<p>“Heye, biliyoz,” dedi Rob. “Bizim kelda bizi seni bulmaya gönderdi ya?”</p>
<p>“Bunu biliyor muydu? Jeannie bunu biliyor muydu?”</p>
<p>“Bilmem,” dedi Rob tedirginlikle. Karısından bahsederken her zaman tedirgin olurdu, Tiffany biliyordu. Rob karısına feci âşıktı ve Jeannie’nin ondan yana bakarak kaşlarını çatması düşüncesi bile dizlerini titretmeye yetiyordu. Tüm diğer Feeglelarm hayatları genellikle dövüşerek, hırsızlık yaparak ve içerek geçiyordu. Araya yiyecek bulmak&#160;gibi küçük uğraşılar da ekliyorlardı ki onu da daha çok hırsızlıkla hallediyorlardı, bir de çamaşır yıkama işi vardı, ki&#160;onu da genellikle yapmıyorlardı. Keldanm kocası olarak,&#160;Herhangi Bir Rob bütün bunlara ek olarak bir de Açıklama&#160;Yapma işini üstlenmek zorundaydı ve bu, bir Feegle için&#160;kolay iş değildi. “Jeannie bilme yetisine sahip, biliyon,”&#160;dedi gözlerini kaçırarak. Tiffany onun için üzüldü; bir kelda ile bir kocakarı arasında kalmak, çekiçle örs arasında&#160;kalmaktan beter olmalı, diye düşündü.</p><h6>UYKUSUNDA DÖNENLER</h6>
<p>Tiffany ve Feeglelar yaylalara yöneldiğinde ay epey yükselmişti ve dünyayı keskin kenarlı, siyah-gümüş bir yapbo-za çevirmişti. Nac Mac Feeglelar istediklerinde mutlak sessizlik içinde hareket edebiliyorlardı; zamanında Tiffany’yi de bu şekilde taşımışlardı ve her seferinde rahat ve oldukça&#160;hoş bir yolculuk olmuştu, özellikle de son bir ay içinde&#160;banyo yapmışlarsa.</p>
<p>Tepelerde yaşayan her çoban bir Feegle höyüğü görmüş olmalıydı. Kimse bundan bahsetmezdi. Bazı şeylerin dile&#160;getirilmemesi daha iyiydi; örneğin Feeglelarm yaşadığı&#160;yerlerde Tebeşir’in daha uzak yerlerine göre daha az kuzu&#160;kaybolması, ama diğer yandan birkaç koyunun ortadan&#160;yok olması gibi... Bulunanlar çok zayıf kuzular, kaybolanlar ise çok yaşlı koyunlar olurdu (Feeglelar yaşlı, sert&#160;koyun etini, saatlerce çiğneyebileceğiniz türden etleri daha&#160;çok severdi) Sürüler korunuyordu ve koruyanlar da ücret-</p>
<p>lerini alıyorlardı. Dahası, höyük Sızı Nine’nin eski çoban kulübesinin kalıntılarına çok yakındı ve orası neredeyse&#160;kutsal sayılıyordu.</p>
<p>Yaklaştıkları zaman Tiffany dikenli çalıların arasından sızan dumanın kokusunu aldı. Eh, en azından içeri girmek için delikten aşağı kayması gerekmeyecekti; dokuz&#160;yaşındayken bu tür şeyler iyiydi, hoştu, ama on altınıza&#160;basmanıza az kalmışsa utanç verici olabiliyordu, güzelim&#160;elbiseniz mahvoluyordu ve bunu asla itiraf etmeyecek olsa&#160;da, artık deliğe zor sığıyordu.</p>
<p>Ama Kelda Jeannie bazı değişiklikler yapmıştı. Elöyüğün çok yakınında eski bir tebeşir çukuru vardı ve yer altındaki bir geçit ikisini birbirine bağlıyordu. Kelda emir vermişti ve Feeglelar, ne zaman bir şey lazım olsa kullandıkları “bulma” yöntemiyle, oluklu sac ve branda parçaları&#160;bulup, bu geçit üzerinde çalışmışlardı. Dışarıdan bakınca&#160;hâlâ sıradan bir tebeşir çukuruna benziyordu, çünkü dikenli çalılar, Sırnaşık Henry’ler ve Fırıldak Betty’ler çukurun üzerine doğru uzatılmıştı ve bu yüzden içeriye giden&#160;yolu ancak bir fare bulabilirdi. Ama hazırlanan geçitten su&#160;geçebiliyordu, oluklu sacdan damlayarak aşağıdaki fıçıları&#160;dolduruyordu; artık içeride yemek pişirmek için çok daha&#160;geniş bir yer vardı ve ilk önce bağırarak adını söylemeyi&#160;akıl edebilirse ve gizli eller bazı ipleri çekerek, o aşılmaz&#160;dikenli çalıları gizemli bir biçimde kenara çekerse, Tiffany&#160;bile içeri girebiliyordu. Orada keldanm kendi özel banyosu&#160;vardı; Feeglelarm geri kalanı ancak ay tutulması gibi olağanüstü bir olay hatırlattığı zaman banyo yapıyorlardı.</p>
<p>Amber’i geçitten geçirdiler ve Tiffany de sabırsızlık içinde, dikenli çalı ormanındaki çalıların sihirli bir biçimde “kenara çekilmesini” bekledi.</p>
<p>Neredeyse bir futbol topu kadar yuvarlak biri olan Kelda Jeannie, iki kolunun altında iki bebekle onu bekliyordu.</p>
<p>“Seni gördüüme çok memnun oldum Tiffany,” dedi ve bir sebepten bu garip ve yersiz kaçtı. “Ooğlanlara dışarı gidip biraz istim atmalarını sööledim,” diye devam etti Kelda.&#160;“Bu iş kadın işi. Hem de, eminim sen de kabul edersin, pek&#160;hoş bi iş diil. Kızı ateşin yanma yatırdılar ve ben de ona şifa&#160;vermeye başladım, kız iyi olcak. Bu gece yaptım iyi bişiydi.&#160;Sizin ünlü Havausta Hanım olsa daa iyisini yapamazdı.”&#160;“Acıyı almayı bana o öğretmişti,” dedi Tiffany.</p>
<p>“Deme!..” dedi Kelda, Tiffany’ye tuhaf bir bakış fırlatarak. “Sana bu iyilii yaptu günden hiç pişman olmassm umarım.”</p>
<p>O anda höyüğün ana bölmesine giden tünelde pek çok Feegle belirdi. Huzursuzluk içinde bir keldalarma, bir kocakarılarına baktılar ve seçtikleri sözcü Feegle gönülsüzce konuştu: “işinize karışmak gibi olmasın hanımlar, ama&#160;birazcık gece yemee pişiriyoduk ve Rob, kocakarı mini bi&#160;parça ister mi diye sormamızı sööledi.”</p>
<p>Tiffany burnunu çekti. Havada bir koku olduğu kesindi ve koyun eti bir kızartma tavasına değdiği zaman çıkan türden bir kokuydu. Tamam, diye düşündü, bunu yaptıklarını&#160;biliyoruz, ama en azından benim önümde yapmama nezaketini gösterebilirlerdi!</p>
<p>Sözcü Feegle bunu fark etmiş olmalıydı, çünkü muazzam bir yalan söyleyen bir Feegle’ın hep yaptığı gibi iki eliyle eteğinin kenarını deli gibi burarak ekledi: “Şeey,&#160;dediler ki bi parça koyn bööle kazayla ateşin üstündeki&#160;tavaya düşmüş ve biz de çıkarmaya çalışmışız ama -eh,&#160;koynlarm nasıl olduunu bilirsin- koyncuk korkuya kapılmış ve kurtarmaya çalışanlara direnmiş.” Bu noktada, bir&#160;tür bahane bulabildiği için açık bir rahatlama hissederek&#160;yalan olayında daha da yüksekleri hedefledi ve devam etti:&#160;“Bütün gün ottan başka yiycek bişiy bulamadıı için bence&#160;zaten intihara eğilimliydi.”</p>
<p>Sözcü Feegle, açıklamasının işe yarayıp yaramadığını görmek için umutla Tiffany’ye bakarken Kelda sertçe araya girdi ve, “Eh, Aazından Bal Damlayan Mini Jock, içeriye dön ve de ki, koca mini kocakarı koyun eti yermiş,&#160;tamam mı?” Başını kaldırıp Tiffany’ye baktı ve, “İtiraz yok,&#160;kızım,” dedi. “Bana ööle geliyo ki dooru düzgün sıcak yemek yemediğinden bayılıp gitmek üzeresin. Cadıların kendileri hariç herkese iyi baktıklarını iyi biliyom ben. Koşun&#160;bakalım çocuklar.”</p>
<p>Tiffany havada bir gerilim hissedebiliyordu. Kelda hâlâ ciddi bir ifadeyle ona bakıyordu. Sonra, “Dünü hatırlaya-biliyon mu?” dedi.</p>
<p>Aptalca bir soruya benziyordu, ama Jeannie kesinlikle aptal değildi. Tiffany bir parça intihara eğilimli koyun yemeye, sonra güzel bir uyku çekmeye can atıyordu, ama&#160;keldanm sorusu düşünmeye değerdi.</p>
<p>“Dün -eh, sanırım artık dünden önceki gün oldu-Tokasız köyüne çağrıldım,” dedi düşünceli düşünceli.</p>
<p>“Oradaki demirci, demirhanesinde çalışırken dikkatsiz davranmış, ocak kırılıp açılmış ve kızgın közler bacağından aşağı dökülmüş. Onu tedavi ettim ve acısını alıp örsünün üzerine koydum. Bunun karşılığında bana on iki kilo&#160;patates, üç tabaklanmış geyik derisi, yarım kova çivi, sargı bezi yapmam için eski, ama kullanılabilir durumda bir&#160;çarşaf ve küçük bir kavanoz kirpi yağı verdi. Karısı kirpi&#160;yağının soluk borusu yangısı için olağanüstü bir çare olduğuna yemin etti. Bir de, aileyle beraber güzel bir yahni&#160;yedim. Sonra, madem bu yöredeyim, Boltoka’ya gideyim&#160;dedim. Orada Bay Masum’un küçük sorunuyla ilgilendim.&#160;Ona kirpi yağından bahsettim ve ismi lazım değiller için&#160;harika bir çare olduğunu söyledi ve onu alıp karşılığında&#160;koskoca bir jambon verdi. Bayan Masum bana çay yaptı ve&#160;bir kilelik sepetle aşk-turşusu toplamama izin verdi. Aşk-turşularmm onun bahçesindeki kadar bol yetiştiği başka yer görmedim.” Tiffany bir an durdu. “Ah evet, sonra&#160;Akim Kıyısı’nda durdum, birinin merhemini yeniledim ve&#160;sonra gidip Baronla ilgilendim ve sonra, günün geri kalanı&#160;bana kaldı, hah! Ama sonuçta, günlerimin nasıl geçtiği düşünülürse, kötü bir gün değildi, insanlar panayır hakkında&#160;düşünmekle meşguldü.”</p>
<p>“Ve günlerinin nasıl geçtii düşünülürse, o gün de geçip gitti,” dedi Kelda “ve kuşkusuz dolu dolu, faydalı bi gündü.&#160;Ama bütün gün senin hakkında önseziler hissettim durdum, Tiffany Sızı.” Tiffany itiraz edecek olunca Jeannie&#160;küçük, fındık kahverengisi elini kaldırdı ve sözlerine devam etti: “Tiffany, sana göz kulak olduumu bilmen lazım.</p>
<p>Sen tepelerin kocakarısısm, ne de olsa ve ben de kellemin içinde seni izleme gücüne sahibim, sana göz kulak olmak&#160;için, çünkü birinin yapması gerek. Bunu bildiini biliyom,&#160;çünkü sen akıllısın ve benim karşımda bilmiyomuş yaptu-nı biliyom, tıpkı benim de bildiimi bilmiyomuş gibi yaptı-ım gibi ve senin bunu da bildiinden eminim, dii mi?”</p>
<p>“Bunu çözebilmek için kâğıda yazıp üzerinde çalışmam lazım,” dedi Tiffany, gülüp geçmeye çalışarak.</p>
<p>“Hiç komik diil! Kellemin içinde seni puslu olarak göre-biliyom. Tehlike seni kuşatmış. Ve en kötüsü de, tehlikenin nereden geldiiini göremiyom. Ve bu dooru diil.”</p>
<p>Tam Tiffany ağzını açarken, yarım düzine Feegle, el birliğiyle bir tabak taşıyarak, höyüğe bağlanan tünelden koşup geldi. Tiffany, tabağın kenarındaki mavi süslemelerin annesinin ikinci en iyi yemek takımının tabaklarındaki&#160;süslemelere benzediğini fark etmeden geçemedi, çünkü&#160;cadılar mümkün olduğunca çok şey fark etmeye çalışırdı.&#160;Tabağın geri kalanı büyük bir et parçasının ve kabukları&#160;içinde közlenmiş patateslerin altında kalmıştı. Bir cadı yemek yeme fırsatı bulduğunda yerdi ve bunun için mutlu&#160;olurdu.</p>
<p>Et ikiye bölünmüştü ve keldaya düşen yarım Tiffany’ ninkinden biraz daha küçüktü. Doğrusunu söylemek&#160;gerekirse, bir yarının diğer yarıdan küçük olması mümkün&#160;değildi, çünkü o zaman yarım olmazdı, ama insanlar bu&#160;ifadenin ne anlama geldiğini anlıyordu. Ve keldalar her zaman boylarına göre epey iştahlı olurdu, çünkü her zaman&#160;yapılacak bebekleri olurdu.</p>
<p>Zaten konuşma zamanı değildi. Bir Feegle Tiffany’ye, aslında bir Feegle kılıcı olan bir bıçak verdi ve sonra içine bir kaşık saplanmış oldukça pis bir konserve kutusu uzattı.</p>
<p>“Çeşni?” dedi Feegle, utangaç utangaç.</p>
<p>Bu, bir Feegle yemeği için epey lükstü, ama Jeannie onları biraz uygarlaştırıyordu, yani bir Feegle’ı ne kadar&#160;uygarlaştırabilirseniz o kadar. En azından fikir doğruydu.&#160;Yine de Tiffany ihtiyatlı olmak gerektiğini bilecek kadar&#160;tanıyordu onları.</p>
<p>“içinde ne var?” diye sordu, bunun tehlikeli bir soru olduğunu bile bile.</p>
<p>“Ah, harika şeyler,” dedi Feegle, kutunun içindeki kaşığı tıkırdatarak. “Yabani elma vaaar, hardal tohumu vaaar, bayırturbu vaaar, salyangoz, yabani otlar, sarımsak vaaar,&#160;sonra bir çimdik tembel-Johnny...” ama sözcüklerden birini Tiffany’nin şüphesini çekecek kadar hızlı söylemişti.</p>
<p>“Salyangoz mu?” diye sözünü kesti.</p>
<p>“Ah heye, çok besleyicidir, vitamin ve mineral dolu, bilirsin ve sonra o mini proteinlerden ve en iyisi de ne bili-yon mu, içinde o kadar çok sarımsak var ki onların da tadı sarımsak gibi.”</p>
<p>“Sarımsak kullanmadığında tadı neye benziyor?” dedi Fiffany.</p>
<p>“Salyangoza,” dedi Kelda, garsona acıyarak “ve söylemem gerek, iyi bi besin kaynaadırlar, kızım. Bizim oolanlar geceleri onları çıkarıp yabani lahana ve it maruluyla otla-tıyolar. Oldukça lezzetli ve işin içinde hırsızlık olmadımı&#160;takdir etçeeni sanıyom.”</p>
<p>Eh, Tiffany itiraf etmeliydi, bu iyi bir şeydi. Feeglelar, sırf eğlence olsun diye bile olsa neşeyle, tekrar tekrar hırsızlık ederdi. Diğer yandan, doğru zamanda, doğru yerde,&#160;doğru insanların karşısında, çok cömert de olabilirlerdi ve&#160;Tiffany şanslıydı ki, şu anda olan da buydu.</p>
<p>“Yine de, Feeglelar çiftçilik mi yapıyor yani?” dedi yüksek sesle.</p>
<p>“Ah hayır,” dedi sözcü Feegle. Arkasındaki arkadaşları “ıyk” sesleri çıkararak ve parmaklarını boğazlarından içeri&#160;sokarak bunun ne kadar tatsız bir fikir olduğunu ve kendilerini hakarete uğramış hissettiklerini ifade ettiler. “Bu&#160;çiftçilik diil, canlı hayvan çobanlu, rüzgârı eteenin altında&#160;hissetmekten hoşlanan özgür ruhlu tipler için son derece&#160;uygun bi iştir. Gerçi, ürküp de önlerine çıkanı eze eze kaçışmaya başladıklarında durum biraz utanç verici oluyo.”</p>
<p>“Lütfen biraz al,” diye yalvardı Kelda. “Onlara cesaret verecektir.”</p>
<p>Aslında, yeni Feegle yemekleri oldukça lezzetliydi. Belki de söyledikleri doğrudur, diye düşündü Tiffany, içine sarımsak koyduğun sürece her şey güzel olur. Flardal dışında.</p>
<p>“Benim ooğlanlara aldırma,” dedijeannie, ikisi de karnını doyurduktan sonra. “Zaman değişiyor ve sanırım bunu onlar da biliyo. Zaman senin için de değişiyo. Nasıl hisse-diyon?”</p>
<p>“Ah, bilirsin. Her zamanki gibi,” dedi Tiffany. “Yorgun, sıkkın ve şaşkın. O tür şeyler.”</p>
<p>“Çok fazla çalışıyon kızım. Korkarım yeterince yemek yemiyosundur ve yeterince uyumadımı kesinlikle görebi-liyom. En son ne zaman dooru düzgün bi yatakta uyku</p>
<p>uyudun, merak ediyom. Uyuman lazım, biliyon; dinlenmezsen dooru düzgün düşünemezsin. Korkarım yakında toplayabildiince çok güce ihtiyacın olcak. Sana da şifa vermemi ister misin?”</p>
<p>Tiffany yine esnedi. “Teklifin için teşekkür ederim, Jeannie,” dedi, “ama senin için de fark etmezse, ihtiyacım olacağını sanmıyorum.” Köşede, muhtemelen kısa&#160;süre önce bu zalim dünyaya veda edip, intihar etmeye karar vermiş olan koyuna ait yağlı bir post yığını vardı. Çok&#160;davetkâr görünüyordu. “Gidip kıza baksam iyi olacak.”&#160;Tiffany’nin bacakları hareket etmek istemiyordu. “Yine de,&#160;bir Feegle höyüğünde, evindeki kadar güvende olacağını&#160;sanıyorum.”</p>
<p>“Ah hayır,” dedi Jeannie usulca, Tiffany’nin gözleri kapanırken. “Evinden çok, çook daha güvende.”</p>
<p>Tiffany horlamaya başladığında Jeannie yavaşça yürüyerek höyüğe girdi. Amber, ateşin yanında kıvrılmıştı. Herhangi Bir Rob, yaşlı ve bilge Feegleları kızın çevresinde nöbete dikmişti. Bunun sebebi, akşam dövüşünün sürmekte olmasıydı. Nac Mac Feeglelar nefes aldıkları kadar&#160;sık dövüşürlerdi ve genelde bunu aynı anda yaparlardı. Bir&#160;açıdan, onlar için bir yaşam tarzıydı. Dahası, yalnızca on&#160;beş santim boyundaysanız, karşınızda savaşacak koskoca&#160;bir dünya bulurdunuz ve bu yüzden dövüşmeyi ne kadar&#160;erken öğrenirseniz o kadar iyiydi.</p>
<p>Jeannie, kocasının yanma oturdu ve bir süre arbedeyi izledi. Küçük Feeglelar duvarlardan, amcalarının ve birbirlerinin üzerinden sekiyorlardı. “Rob,” dedi, “sence bizim&#160;dolanları dooru düzgün yetiştirebiliyoz mu?”</p>
<p>Jeannie’nin ruh hallerine karşı duyarlı olan Herhangi Bir Rob, uyuyan kıza baktı.</p>
<p>“Ah heye, hiç kuşkum yok; hey, şunu gördün mü? Mini-Jock’tan-Birazcık-Daa-Mini Jock, Kaçık Wullie’nin suratına tekme attı! Mutteşem pis dövüşüyo, hem de boyu daha on santim!”</p>
<p>“Bi gün büyük bi savaşçı olacak Rob, orası dooru,” dedi Jeannie, “ama...”</p>
<p>“Onlara hep söylüyom,” diye devam etti Herhangi Bir Rob heyecanla, küçük Feegle başlarının üzerinden uçarken, “başarıya giden yol her zaman senden çok daa büyük&#160;tiplere saldırmaktan geçer! Önemli bi kuraldır!”</p>
<p>Bir başka küçük Feegle duvara çarpar, başını iki yana sallar ve sonra koşarak arbedeye dönerken, Jeannie içini&#160;çekti. Bir Feegle’ı incitmek hemen hemen imkânsızdı. Bir&#160;Feegle’ı ezmeye çalışan insan, bir süre sonra, çizmesinin&#160;altında sandığı küçük adamın aslında pantolon paçasından&#160;içeri tırmanmakta olduğunu fark ederdi ve ondan sonra&#160;günü ancak daha kötüye gidebilirdi. Dahası, eğer bir Feegle&#160;görmüşseniz, muhtemelen çevrede henüz görmediğiniz bir&#160;sürü Feegle daha vardı ve onların sizi gördüğü kesindi.</p>
<p>Belki de kocatipler sırf bizden daha kocaman olduğu için daha büyük sorunları var, diye düşündü Kelda. İçini&#160;çekti. Bunu kocasına asla söylemezdi, ama bazen gerçekten de küçük Feegle’lardan birine, örneğin, muhasebecilik&#160;gibi bir işin öğretilip öğretilemeyeceğini merak ediyordu.&#160;Duvarlardan sekmenizi, durmaksızın dövüşmenizi gerektirmeyecek türden bir iş. Ama diğer yandan, böyle bir&#160;Feegle hâlâ bir Feegle sayılır mıydı?</p>
<p>“Koca mini kocakarı için korkuyom Rob,” dedi. “Yanlış bişeyler var.”</p>
<p>“Kocakarı olmayı kendi istedi, kızım,” dedi Rob. “Şimdi de başına geleni çekmek zorunda, tıpkı bizim gibi. Ama o&#160;iyi bir savaşçıdır, biliyon. Kış Ustası’m ölümüne öptü ve&#160;Elf Kraliçesi’ne kızartma tavasıyla vurdu. O görünmez yaratım onun kafasına girdiği ve onun yaratıkla savaşıp ka-çırttıı zamanı da hatırlıyom. O savaşır.”</p>
<p>“Ah, bunu iyi biliyom,” dedi Kelda. “Kışın suratını öptü ve yine baharı getirdi. Yaptıı müttiş bişeydi, orası kesin,&#160;ama üzerinde yazın mantosu vardı. Ona karşı kullandıı güç&#160;oydu, sırf kendi gücü diil. İyi iş çıkardı ama. Ondan daha&#160;iyisini yapabilcek kimseyi tammıyom, ama yine de dikkatli&#160;olmalı.”</p>
<p>“Karşısına hangi düşman çıkabilir ki, biz de onunla birlikte savaşmayalım?” diye sordu Rob.</p>
<p>“Bilemiyom,” dedi Kelda, “ama kellemin içinde, şöyle görünüyo. Kışı öptüünde, bu beni iliklerime dek ürpertti;&#160;sanki dünyayı sarstı ve şimdi, birileri acaba uykusunda mı&#160;dönüyo diye merak etmeden yapamıyom. Ona iyi göz kulak olmaya bak, Herhangi Bi Rob.”</p><div><img src="main-7.jpg" alt=""/></div>
<p>Böfüm 4 GERÇEKLİLİK</p>
<p>Tiffany kahkaha seslerine uyandı. Karnı acıkmıştı. Amber uyanmıştı ve beklenmedik ölçüde mutluydu.</p>
<p>Tiffany bunun nedenini, bedeninin büyük kısmını höyüğe giden tünele sıkıştırmayı başardığında öğrendi. Kız hâlâ kenarda kıvrılmış yatıyordu, ama bir grup küçük&#160;Feegle taklalar ve parendelerle ve bazen de gülünç şekillerde birbirlerine çelme atarak onu eğlendiriyordu.</p>
<p>Kahkaha Amber’in kendisinden daha gençti; rengârenk, parlak bir şey gördüğünde bir bebeğin çıkardığı gülüşlere benziyordu. Tiffany şifanın ne işe yaradığını bilmiyordu, ama bir cadının yapabileceği her şeyden daha iyiydi.&#160;İnsanları yatıştırıyor, kafalarının içinden başlayarak, tepeden tırnağa daha iyi hissetmelerini sağlıyordu. Sizi iyileştiriyordu ve daha da iyisi, unutmanızı sağlıyordu. Tiffany’ye&#160;öyle geliyordu ki, bazen kelda şifadan canlı bir şeymiş gibi</p>
<p>bahsediyordu - canlı düşünceler, belki, ya da bir şekilde kötü şeyleri alıp götüren iyicil canlı yaratıklar.</p>
<p>“Durumu iyi,” dedi Kelda, hiç yoktan belirerek. “Hepten iyileşcek. Karanlık geldiğinde kâbuslar görcek. Şifa her&#160;şeyi de yapamaz. Şu anda kendine gelmeye başladı, ama&#160;kendine gelmeye en baştan başladı ve en iyisi de bu.”</p>
<p>Hava hâlâ karanlıktı, ama ufukta şafak söküyordu. Hffany’nin, gün doğmadan önce yapması gereken pis bir&#160;işi vardı.</p>
<p>“Onu bir süre daha burada, sizinle bırakabilir miyim?” dedi. “Yapılması gereken küçük bir iş var.”</p>
<p>Uyumamam gerekirdi, diye düşündü, tebeşir çukurundan dışarı tırmanırken. Hemen geri gitmem gerekirdi! O zavallı küçük şeyi orada bırakmamalıydım!</p>
<p>Süpürgesini höyüğün çevresindeki dikenli çalıların içinden çekti ve kalakaldı. Biri onu izliyordu; ensesinde hissedebiliyordu. Hızla döndü ve simsiyah giysilere bürünmüş, oldukça uzun boylu, ama bastonuna yaslanmakta olan&#160;yaşlı bir kadın gördü. Tiffany bakarken kadın, buharlaşıp&#160;gidermiş gibi, yavaşça gözden kayboldu.</p>
<p>Bayan Havausta?” dedi Tiffany boş havaya, ama bu ap-talcaydı. Havausta Nine bastonla dolaşırken görüleceğine ölürdü daha iyi. Ve göz ucuyla hareket görüyordu. Tekrar&#160;döndüğünde, arka bacakları üzerinde doğrulmuş bir kır&#160;tavşanının ilgiyle, hiç korkmadan onu izlemekte olduğunu&#160;gördü.</p>
<p>Bunu hep yaparlardı, elbette. Feeglelar onları avlamıyordu ve ortalama bir çoban köpeği peşine düşecek olsa,</p>
<p>tavşan nefes nefese kalmadan köpek bitkin düşüp kovala-macayı bırakmış olurdu. Tavşanın içinde kapana kısılacağı çıkmaz oyukları da yoktu; bir tavşan, hızı sayesinde hayatta kalırdı, manzarada bir rüzgârın hayali gibi koşarken&#160;görülebilirdi - oturup, dünyanın yavaşça geçip gitmesini&#160;izlemeyi göze alabilirdi.</p>
<p>Bu tavşan alevlere boğuldu. Bir an yandı ve sonra, kesinlikle hiç zarar görmemiş bir şekilde, bir bulanıklık halinde koşup gitti.</p>
<p>Tamam, diye düşündü Tiffany, süpürgeyi çalıdan kurtarırken, buna sağduyuyla bakalım. Çimenler yanmamış ve tavşanlar tutuşma özellikleriyle tanınmazlar, bu yüzden -hafızasında minik bir kapı açılınca durdu.</p>
<p>Tavşan ateşe koşar.</p>
<p>Bunu bir yerde yazılı olarak mı görmüştü? Bir şarkının parçası olarak mı duymuştu? Bir tekerlemenin parçası? Tavşanın konuyla ne alakası vardı? Ama o bir cadıydı ve yapacak bir işi vardı. Gizemli alametler bekleyebilirdi.&#160;Cadılar çevrelerinde her zaman gizemli alametler olduğunu bilirdi. Dünya gizemli alametlere boğulmuş durumdaydı. Sizin, size en çok uyan bir tanesini seçmeniz yeterliydi.</p>
<p>Tiffany uyuyan köyün üzerinden geçerken, yarasalar ve baykuşlar yolundan kaçıştılar. Bay ve Bayan Aksi’nin evi&#160;köyün kıyısmdaydı. Bir bahçesi vardı. Köydeki her evin&#160;bir bahçesi vardı. Çoğu sebzelerle doluydu, ama evin hanımı daha baskınsa, yarısı sebzeyle, yarısı çiçekle dolu da&#160;olabiliyordu. Aksilerin evinin önünde ise geniş bir ısırgan&#160;bahçesi vardı.</p>
<p>Bu öteden beri Tiffany’nin canını sıkmıştı. Yabani otları yolup yerine düzgün bir patates tarlası ekmek ne kadar zor&#160;olabilirdi? Tek gereken çamurdu ve bir çiftçi köyünde ondan da bol bol bulunurdu. Asıl zor olan, tozun toprağın eve&#160;girmesini önlemekti. Bay Aksi biraz çaba göstermeliydi.</p>
<p>Adam ahıra dönmüştü ya da en azından biri dönmüş-lü. Bebek şimdi saman yığınının üzerindeydi. Tiffany eski, ama iş görür bir parça çarşafla gelmişti. En azından saman&#160;ve çuval bezinden iyiydi. Ama biri, küçük cesedin yerini&#160;değiştirmişti, çevresine çiçekler koymuştu; yalnız, çiçekler, aslında, ısırgandı. Bir de, köydeki her evde bulunan&#160;cinsten, teneke bir şamdanda mum yakmıştı. Bir şamdan.&#160;Işık. Samanların üzerinde. Kupkuru ot ve samanlarla dolu&#160;bir ahırda. Tiffany dehşetle baktı ve sonra başının üzerinden bir homurtu geldiğini duydu.</p>
<p>Ahırın kirişlerinden bir adam sarkıyordu.</p>
<p>Kirişler gıcırdıyordu. Tozlar ve samanlar yere süzüldü. Tiffany onları yakaladı ve bir sonraki saman yağmuru tüm&#160;ahırı tutuşturmadan, mumu aldı. Tam üfleyip söndürecek-li ki, ceset olabilecek ya da olmayabilecek şekil yukarıda&#160;yavaş yavaş dönerken, bunun onu karanlıkta bırakacağını&#160;kavradı. Mumu dikkatle kapının yanma bıraktı ve keskin&#160;bir şey arandı. Ama bu Aksi’nin ahırıydı ve belki bir testere&#160;dışında her şey kördü.</p>
<p>Yukarıdaki o olmalıydı! Başka kim olabilirdi ki? “Bay Aksi?” dedi, tozlu kirişlere tırmanarak.</p>
<p>Hırıltıya benzeyen bir ses geldi. Bu iyi miydi?</p>
<p>Tiffany bir bacağını kirişe dolamayı başardı ve bir eli testereyi kullanmak üzere serbest kaldı. Sorun şuydu ki, iki el daha gerekecekti. Halat adamın boynuna sıkıca dolanmıştı&#160;ve testerenin kör dişleri halattan kayıyor, adamın daha da&#160;fazla sallanmasına sebep oluyordu. Ve aptal adam çabala-maya da başlamıştı, bu yüzden halat yalnızca sallanmıyor,&#160;aynı zamanda dönüyordu. Tiffany biraz sonra düşecekti.</p>
<p>Havada bir hareketlenme ve bir demir çakması oldu ve Bay Aksi taş gibi düştü. Tiffany dengesini, tozlu kirişlerden&#160;birini yakalamasına yetecek kadar korudu ve adamın peşinden yarı kaydı, yarı düştü.</p>
<p>Adamın boynundaki halatı pençeledi, ama halat davul kadar gergindi... bir giriş müziği olmalıydı, çünkü aniden&#160;Herhangi Bir Rob gözlerinin önünde beliriverdi; minik,&#160;parlak kılıcını kaldırdı ve sorarcasına Tiffany’ye baktı.</p>
<p>Tiffany içten içe inledi. Sen ne işe yararsın, Bay Aksi? Şimdiye kadar ne işe yaradın? Kendini bile doğru düzgün&#160;asamıyorsun. Ne işe yarayacaksın? Başladığın işi bitirmene&#160;izin vererek, hem dünyaya, hem de sana iyilik etmiş olmaz&#160;mıydım?</p>
<p>Düşüncelerin sorunu da buydu. Kendi kendilerine düşünüyorlardı ve sonra senin de onlar gibi düşüneceğini umarak kafanıza giriyorlardı. Bu tür düşünceleri ezmek gerekiyordu; izin verirse, cadının kafasını ele geçirebilirlerdi.&#160;Sonra her şey yıkılırdı ve geriye keh keh gülen bir cadıdan&#160;başka hiçbir şey kalmazdı.</p>
<p>Tiffany, birini anlamak için, onun ayakkabıları içinde bir kilometre yürümek gerektiğini söylediklerini duymuştu, ki</p>
<p>bu pek de akla yakın gelmiyordu, çünkü o kişinin ayakkabıları içinde bir kilometre yürüdükten sonra muhtemelen onun sizi kovaladığını ve ayakkabılarını çalmakla suçladığını fark ederdiniz - ama elbette o kişi, ayakkabısız kaldığı için kolaylıkla kaçabilirdiniz. Ama deyimin ne anlama&#160;geldiğini anlayabiliyordu ve burada, önünde, ölümden bir&#160;nefes uzaklıkta olan bir adam vardı. Başka seçeneği yoktu,&#160;hem de hiç. Bir demet ısırganın hatırına, o nefesi ona tanıması lazımdı. O sefil bedenin içinde bir şey hâlâ iyi olmayı&#160;başarıyordu. Minik bir kıvılcımdı, ama vardı yine de. Ve&#160;itiraz yoktu.</p>
<p>Bu kadar duygusal olduğu için içten içe kendinden nefret ederek, Feegle klanının Koca Adam’ma başını salladı. “Tamam,” dedi. “Onu fazla incitmemeye çalış.”</p>
<p>Kılıç parladı; ve Rob bir cerrah titizliğiyle biçti, ama muhtemelen cerrah ilk önce ellerini yıkamayı tercih ederdi.</p>
<p>Feegle kestiğinde iyice gerilmiş halat geriye kaçtı ve yılan gibi uçup gitti. Aksi hırıldayarak, öyle sertçe nefes aldı ki, kapının yanındaki mumun alevi bir anlığına yattı.</p>
<p>Tiffany dizlerinin üzerinden kalktı ve üstünü başını silkeledi. “Neden geri geldin?” dedi. “Ne arıyordun? Ne bulmayı bekliyordun?”</p>
<p>Bay Aksi oracıkta yatmakla yetindi. Yanıt olarak homurdanmadı bile. Şimdi, hırıldayarak yerde yatarken ondan nefret etmek zordu.</p>
<p>Cadı olmak demek, seçimler yapmak demekti; normalde sıradan insanların yapmak istemediği, hatta yapmak gerektiğini bile bilmediği seçimler. Bu yüzden Tiffany bir parça</p>
<p>bez yırttı, dışarıdaki tulumbada ıslattı, adamın yüzünü sildi ve ölü bebeği, bu amaç için getirdiği daha büyük, daha temiz bir örtüye sardı. En iyi kefen sayılmazdı, ama dürüst&#160;ve uygardı. Dalgın dalgın, kendi kendine sargı bezi stokunu arttırması gerekeceğini hatırlattı ve ne kadar minnettar&#160;olması gerektiğini fark etti. “Teşekkür ederim Rob,” dedi.&#160;“Kendi başıma başaramazdım.”</p>
<p>“Ben başarabilceeni düşünüyom,” dedi Herhangi Bir Rob, yapamayacağını ikisi de bildiği halde. “Tesadüfen&#160;burdan geçiyodum, bilirsin. Seni hiç de takip etmiyodum.&#160;O tür tesadüflerden biri.”</p>
<p>“Son zamanlarda çok tesadüf oldu,” dedi Tiffany. “Heye,” dedi Rob sırıtarak, “o da tesadüf olmalı.”</p>
<p>Bir Feegle’ı utandırmak imkansızdı. Utanma fikrini kavrayamıyorlardı bir türlü.</p>
<p>Rob ona bakıyordu. “Şindi nolcak?” dedi.</p>
<p>Asıl soru da buydu, değil mi? Bir cadının insanları şimdi ne yapmak gerektiğini bildiğine inandırması gerekiyordu.&#160;Kendisi bilmese bile. Aksi yaşayacaktı ve zavallı bebek hâlâ&#160;ölü olacaktı. “Ben her şeyin icabına bakarım,” dedi. “Biz&#160;öyle yaparız.”</p>
<p>Yalnız, bir tek ben varım; “biz” diye bir şey yok, diye düşündü, sabah sisleri arasında çiçekli bölgeye uçarken.&#160;Keşke, keşke olsaydı.</p>
<p>Fındıklıkta, ilkbahar başından sonbahar sonuna kadar çiçeklerle kaplı olan bir açıklık vardı. Keçisakalı, yüksükotu, yaşlı-adam-pantolonu, yatağa-atlayan-Jack, hanımşapkası,</p>
<p>üç-kez-Charlie, adaçayı, karapelin, pembe civanperçemi, hanım-şiltesi, çuhaçiçeği ve iki tür orkide vardı.</p>
<p>Cadı dedikleri yaşlı hanımı oraya gömmüşlerdi. Nereye bakacağınızı bilirseniz, onca yeşilliğin altında, kulübesinden arta kalanları görebilirdiniz ve nereye bakacağınızı&#160;gerçekten biliyorsanız, onun gömülü olduğu yeri de bulabilirdiniz. Nereye bakacağınızı gerçekten, ama gerçekten&#160;biliyorsanız, Tiffany’nin yaşlı hanımın kedisini gömdüğü&#160;yeri de bulabilirdiniz; üzerinde kedinanesi yetişmişti.</p>
<p>Bir zamanlar, kaba ezgi, yaşlı hanım ve kedisi için gelmişti, ah evet, ve onun temposuna uyarak gelen insanlar kadını karların içine sürüklemiş, dingildek kulübeyi yıkmış, sırf içlerinde yıldız resimleri olduğu için kitaplarını&#160;yakmışlardı.</p>
<p>Neden? Çünkü Baron’un oğlu ortadan kaybolmuştu ve Bayan Sarsak’ın ailesi yoktu, dişleri yoktu ve dürüst olmak&#160;gerekirse, keh keh güldüğü de söylenebilirdi. Ve bu da onu&#160;bir cadı yapıyordu ve Tebeşir halkı cadılara güvenmezdi ve&#160;bu yüzden onu karların içine sürüklemişlerdi ve ateş kulübenin saz damım yerken yıldızlarla dolu sayfalar çıtırdayarak gece göğünde uçuşmuştu ve adamlar kediyi taşlayarak&#160;öldürmüştü. Ve o kış, yaşlı kadın kapı kapı dolaşmış, ama&#160;çaldığı kapılar açılmamıştı ve yaşlı kadın karların içinde&#160;olmuştu ve sırf bir yere gömülmesi gerektiğinden, eski kulübenin olduğu yere sığ bir mezar kazmışlardı.</p>
<p>Ama yaşlı kadının Baron’un oğlunun kaybolmasıyla bir ilgisi yoktu, değil mi? Bundan kısa süre sonra, Tiffany onu&#160;geri getirmek için tuhaf bir peri dünyasına gitmişti, değil</p>
<p>mi? Ve bu günlerde kimse yaşlı hanımdan bahsetmiyordu, değil mi? Ama yazın insanlar buradan geçerken çiçekler&#160;güzel kokularıyla, arılar bal rengiyle havayı dolduruyorlardı.</p>
<p>Bundan kimse bahsetmiyordu. Ne diyebilirdiniz ki, yaşlı kadının mezarında nadir çiçeklerin yetişmesi ve Sızıların&#160;kızının kediyi gömdüğü yerde kedi nanesi büyümesi hakkında? Bu bir gizemdi ve belki bir hükümdü, ama kimin&#160;hükmüydü, kimin hakkındaydı, ne için ve nedendi, değil&#160;konuşmak, düşünmeye bile gelmezdi. Yine de, cadı sandıkları kadının kalıntılarının üzerinde harika çiçeklerin&#160;büyümesi - bu nasıl olabilirdi?</p>
<p>Tiffany bu soruyu sormuyordu. Tohumlar epey pahalıya gelmişti ve onları almak için ta İki Gömlek’e gitmesi gerekmişti, ama insanlara, bir yaşlı hanımı ölümüne kovaladıklarını ve o yaşlı hanımın burada gömülü olduğunu her yaz,&#160;ormandaki çiçeklerle hatırlatacağına yemin etmişti. Neden&#160;bunun önemli olduğunu düşündüğünü tam olarak bilmiyordu, ama önemli olduğunu iliklerine dek hissediyordu.</p>
<p>Acil-aşk çiçeklerinin arasına derin, hüzünlü, minik çukuru kazdıktan sonra, izleyen sabah yolcusu olmadığından emin olmak için çevresine bakındı ve iki elini kullanarak&#160;çukuru toprakla doldurdu, ölü yaprakları temizledi ve birkaç unutma-beni çiçeğini mezarın üzerine aktardı. Burası&#160;için en uygun çiçek onlar değildi, ama hızlı büyürlerdi ve&#160;bu önemliydi, çünkü... biri onu izliyordu. Dönüp bakmamak önemliydi. Kimsenin onu görmüş olamayacağını biliyordu. Hayatı boyunca, görülmemek konusunda ondan</p>
<p>daha iyi olan tek bir kişiyle karşılaşmıştı ve o da Havausta Nine’ydi. Üstelik hava hâlâ sisliydi ve patikadan biri gelse&#160;duyardı. Kuş ya da hayvan da değildi. Onların verdiği his&#160;farklıydı.</p>
<p>Bir cadı asla dönüp bakmak zorunda kalmamalıydı, çünkü bir cadı arkasında kimin olduğunu bilmeliydi. Normalde Tiffany de bilirdi, ama bütün duyuları orada&#160;Tiffany Sızı’dan başka kimse olmadığını söylüyordu ve bir&#160;şekilde, tuhaf bir biçimde, bu ona yanlış geliyordu.</p>
<p>“Yapacak çok iş var ve yeterince uyumadım,” dedi sesli olarak ve hafif bir sesin, “Evet,” dediğini sandı. Yankı gibiydi, yalnız çevrede sesin yankılanabileceği hiçbir şey&#160;yoktu. Tiffany uçan süpürgesinin gidebildiğince hızlı uçtu.&#160;Bu pek de hızlı olmadığı anlamına geliyordu, ama en azından bir şeyden kaçıyormuş gibi görünmesini engelledi.</p>
<p>Kafayı yemek. Cadılar bundan pek sık bahsetmezdi, ama onun her zaman farkında olurlardı.</p>
<p>Kafayı yemek; daha doğrusu kafayı yememek cadılığın ruhu ve merkeziydi ve şu şekilde işlerdi. Cadılarda âdet&#160;olduğu üzere yalnız çalışan bir cadı bir süre sonra... tuhaflaşmaya başlardı. Elbette bu, sürenin uzunluğuna ve cadının zihin gücüne de bağlıydı, ama eninde sonunda doğru&#160;ve yanlış, iyi ve kötü, gerçek ve sonuçları gibi konularda&#160;kafası karışmaya başlardı. Bu çok tehlikeli olabilirdi. Bu&#160;yüzden cadıların birbirlerini normal halde tutmaları gerekirdi. Ya da en azından, cadılar söz konusu olduğunda&#160;ne kadar normal olunabiliyorsa. Çok şey gerekmiyordu;</p>
<p>bir çay partisi, bir şarkı, ormanda bir yürüyüş ve ardından dengeler kurulurdu ve bir inşaat dergisindeki pasta ev reklamlarına bakıp, depozito yatırmaktan kaçınmayı başarabiliyor olurlardı.</p>
<p>Başka her şeyin üzerine, Tiffany bir de kafayı yememek konusunda endişeleniyordu. Dağlara son gidişinin üzerinden iki ay, Bayan Kene’yi en son görüşünün üzerinden&#160;üç ay geçmişti. Buralarda görebildiği tek diğer cadı Bayan&#160;Kene’ydi. Misafirliğe gidecek zaman yoktu. Her zaman yapacak çok fazla iş vardı. Belki de işin numarası bu, diye düşündü Tiffany. Devamlı meşgul olursanız, kafayı yiyecek&#160;zamanınız olmazdı.</p>
<p>Feegle höyüğüne geri döndüğünde güneş epey yükselmişti ve Tiffany, Amber’i höyüğün kenarında, Feegleların ortasında oturmuş, kahkahalar atarken bulunca çok şaşırdı. Süpürgesini dikenli çalılara park ettiğinde, kelda onu&#160;bekliyordu.</p>
<p>“Umarım aldırmazsın,” dedi Kelda, Tiffany’nin yüzünü gördüğünde. “Güneş ışıı çok iyi bi şifadır.”</p>
<p>“Jeannie, ona şifa vermen harikaydı, ama onun sizi çok fazla görmesini istemiyorum. Başka insanlara söyleyebilir.”&#160;“Ah, ona bi düş gibi gelcek, şifa bunu sağlıycak,” dedi&#160;Jeannie sakin sakin. “Hem, kim periler hakkında gevezelik&#160;eden küçük bi kızı dinler ki?”</p>
<p>“O, on üç yaşında!” dedi Tiffany. “Bunun olmaması gerekiyor!”</p>
<p>“Mutlu diil mi?”</p>
<p>“Şey, evet, ama...”</p>
<p>Jeannie’nin gözlerinde sert bir ifade vardı. Tiffany’ye karşı her zaman çok saygılı davranmıştı, ama saygılı davranmak, saygılı davranılmayı gerektirirdi. Ne de olsa burası Jeannie’nin höyüğü, Jeannie’nin bölgesiydi.</p>
<p>Tiffany, “Annesi endişeleniyordur,” demekle yetindi. “Öyle mi?” dedi Jeannie. “Peki annesi zavallıcu dayak&#160;yemeye bırakırken de endişeleniyo muymuş?”</p>
<p>Tiffany, Kelda’nın bu kadar kurnaz olmadığını diledi. İnsanlar Tiffany’ye her zaman, “Zekân o kadar keskin ki,&#160;bir gün kendini keseceksin,” derdi, ama Kelda’nın sakin gri&#160;bakışları demir çivileri bile kesebilirdi.</p>
<p>“Eh, Amber’in annesi... o pek... akıllı değil.”</p>
<p>“Ben de öyle işittiydim,” dedi Jeannie, “çoğu hayvanın aklı kıttır, ama geyik yine de yavrusunu savunmak için direnir ve tilki, yavrusu için köpee meydan okur.”</p>
<p>“İnsanlar daha karmaşıktır,” dedi Tiffany.</p>
<p>“Öyle görünüyo,” dedi Kelda, bir anlığına soğuyan bir sesle. “Eh, şifa iş görüyo, bu yüzden belki de kız sizin karmaşık dünyanıza dönmeli.”</p>
<p>Babasının hâlâ yaşadığı yere, diye hatırlattı Tiffany kendi kendine. Yaşadığını biliyorum. Berelendi, ama nefes alıyordu ve umarım ayılır. Bu sorun ne zaman bitecek?&#160;Halledilmesi gerek! Yapacak başka işlerim var! Ve bu akşam gidip Baron’u görmeliyim!</p>
<p>Çiftliğin avlusuna girdiklerinde onları Tiffany’nin babası karşıladı. Tiffany genellikle süpürgesini avlunun hemen dışındaki bir ağaca bağlardı. Teorik olarak, bunu tavukların üzerinden uçup ürkütmek istemediğinden yapıyordu,</p>
<p>ama aslında asla zarifçe inmeyi beceremediğinden ve kesinlikle seyirci istemediğinden yapıyordu.</p>
<p>Bay Sızı bir Amber’e, bir kızma baktı. “O iyi mi? Biraz... dalgın görünüyor.”</p>
<p>“Onu sakinleştirecek ve iyi hissetmesini sağlayacak bir şey aldı,” dedi Tiffany “ve ortalıklarda dolaşmaması gerekiyor.”</p>
<p>“Annesi korkunç durumda, bilirsin,” diye devam etti Tiffany’nin babası paylarcasma, “ama ona senin Amber’i&#160;çok güvenli bir yere götürdüğünü ve ona göz kulak olduğunu söyledim.”</p>
<p>Konuşma tarzında, “Bundan eminsin, değil mi?” diyen bir tını vardı ve Tiffany onu duymazdan gelerek, “Evet,”&#160;dedi. Bayan Aksi’yi korkunç bir durumda hayal etmeye çalıştı, ama işe yaramadı. Kadını ne zaman görse, sanki hayatında çok fazla bilmece varmış ve bir sonrakinin ne zaman&#160;çarpacağını merak ediyormuş gibi, şaşkın bir endişe içinde&#160;oluyordu.</p>
<p>Tiffany’nin babası kızını kenara çekti ve sesini alçalttı. “Gece Aksi geri döndü,” diye fısıldadı, “birinin onu öldürmeye çalıştığını söylüyorlar.”</p>
<p>“Ne?”</p>
<p>“Burada durduğum kadar doğru.”</p>
<p>Tiffany, Amber’e döndü. Kız, ilginç bir şey olmasını beklermiş gibi, sabırla gökyüzüne bakıyordu.</p>
<p>“Amber,” dedi dikkatle, “tavuk beslemeyi biliyorsun, değil mi?”</p>
<p>“Ah evet, hanımefendi.”</p>
<p>“Eh, git ve bizimkileri besle, olmaz mı? Ahırda tahıl var.” “Annen onları saatler önce besledi...” diye başladı babası, ama Tiffany onu çabucak uzağa çekti.</p>
<p>“Bu ne zaman oldu?” diye sordu, Amber’in itaatkârca ahıra yürümesini izleyerek.</p>
<p>“Dün gece, bir zaman. Bayan Aksi söyledi. Adamı feci dövmüşler. O eski, dingildek ahırda. Dün gece oturduğumuz yerde.”</p>
<p>“Bayan Aksi geri mi döndü? Olan her şeyden sonra? O adamda ne buluyor?”</p>
<p>Bay Sızı omuzlarını silkti. “Onun kocası.”</p>
<p>“Ama adamın onu dövdüğünü herkes biliyor!”</p>
<p>Babası utanmış görünüyordu. “Eh,” dedi, “sanırım bazı kadınlar için kocasız kalmaktan iyidir.”</p>
<p>Tiffany yanıt vermek için ağzını açtı, babasının gözlerine baktı ve sözlerindeki doğruluk payını gördü. O kadınlardan&#160;bazılarını dağlarda da görmüştü, çok fazla çocuk doğurduğu için yıpranmış, çok fazla parası olmayan kadınlar.&#160;I Ibette, Ogg Ana’yı tamsalar, en azından çocuklar konusunda bir şeyler yapabilirlerdi, ama yine de bazen, masaya&#160;yemek koymak için sandalyelerini satmak zorunda kalan&#160;ailelerle karşılaşıyordunuz. Ve yapabileceğiniz hiçbir şey&#160;olmuyordu.</p>
<p>“Bay Aksi dövülmedi baba, ama dövülse de o kadar kötü olmazdı. Onu kendini asmaya çalışırken buldum ve ipi kesip indirdim.”</p>
<p>“İki kaburgası kırılmış ve her yerinde çürükler var.” “Epey yükseğe asılmıştı baba, boğulmak üzereydi! Ne</p>
<p>yapsaydım? Orada sallanmasına izin mi verseydim? Hak etmiş olsa da olmasa da, bir gün daha gördü işte! Cellat&#160;olmak benim işim değil! Bir buket vardı, baba! Yabani otlardan ve ısırganlardan bir demet! Adamın elleri ısırgan&#160;toplamaktan şişmişti! içinde, yaşamayı hak eden küçük bir&#160;parça var, en azından, anlamıyor musun?”</p>
<p>“Ama yine de bebeği çalıp götürdün.”</p>
<p>“Hayır baba, bebeği alıp götürdüm. Dinle, baba, lütfen beni anla. Ölmüş olan bebeği gömdüm. Ölmek üzere olan adamı kurtardım. Bunları ben yaptım, baba. İnsanlar&#160;anlamayabilir, hikâyeler uydurabilir. Umurumda değil.&#160;Önünde bulduğun işi yaparsın.”</p>
<p>Bir gıdaklama sesi geldi. Amber’in, dizilmiş, arkasından gelen tavuklarla birlikte avluda yürüdüğünü gördüler. Gıdaklama Amber’den geliyordu. Tiffany ve babası izlerken, tavuklar bir talim çavuşunun emirlerine uyarmış gibi ileri geri yürüdüler. Kız, gıdaklamalar arasında, kendi&#160;kendine gülüyordu. Tavukları halka halinde yürütmeyi&#160;başardıktan sonra, başını kaldırıp, hiçbir şey olmamış gibi&#160;Tiffany ile babasına baktı ve sonra tavukları ahıra geri götürdü.</p>
<p>Tiffany’nin babası bir an duraksadıktan sonra, “Bu gerçekten oldu, değil mi?” dedi.</p>
<p>“Evet,” dedi Tiffany. “Neden olduğuna dair en ufak fikrim yok.”</p>
<p>“Diğerleriyle konuşuyordum,” dedi babası, “annen de kadınlarla konuştu. Gözümüzü Aksilerden ayırmayacağız.</p>
<p>Olmaması gereken şeyler olmasına izin verildi. İnsanlar her şeyi sana bırakamaz. İnsanlar senin her şeyi halledeceğini düşünemez ve beni dinlersen, senin de düşünmemen&#160;lazım. Tüm köyün birlikte yapması gereken şeyler vardır.”</p>
<p>“Sağ ol baba,” dedi Tiffany “ama sanırım şimdi gidip Baron’u görsem iyi olacak.”</p>
<p>Tiffany Baron’u sağlıklı bir adam olarak gördüğü zamanları zar zor hatırlayabiliyordu. Hastalığının ne olduğunu l&lt;imse bilmiyordu. Ama Tiffany’nin gördüğü pek çok diğer&#160;yatalak hasta gibi, bir şekilde aynı düzende yaşamaya devam ediyor ve ölmeyi bekliyordu.</p>
<p>Tiffany köylülerden birinin onun için, bir türlü kapanmak bilmeyen gıcırdayan kapı dediğini duymuştu; artık durumu kötüye gidiyordu ve Tiffany’nin fikrine göre hayalının çarpılarak kapanmasına pek fazla kalmamıştı.</p>
<p>Ama acıyı alabiliyordu ve birazcık korkutarak bir süre geri gelmemesini de sağlayabiliyordu.</p>
<p>Tiffany aceleyle şatoya gitti. Vardığı zaman bakıcı Bayan l itiz onu bekliyordu ve yüzü solgundu.</p>
<p>“İyi günlerinden biri değil,” dedi, sonra küçük, mütevazı bir gülümsemeyle ekledi, “bütün sabah onun için dua eltim.”</p>
<p>“Çok naziksin,” dedi Tiffany. Alaylı konuşmamaya özen göstermişti, ama hastabakıcı yine de kaşlarını çattı.</p>
<p>Tiffany’nin götürüldüğü oda her yerdeki hasta odaları gibi kokuyordu; çok fazla insan ve çok az hava. Hastabakıcı,&#160;nöbet beklermiş gibi kapıda dikildi. Tiffany onun her daim</p>
<p>şüpheli bakışlarını ensesinde hissedebiliyordu. Bu tür davranışlar çoğalıyordu. Bazen cadılardan hoşlanmayan gezgin vaizler gelirdi ve insanlar onları dinlerdi. Tiffany’ye öyle geliyordu ki, insanlar bazen çok tuhaf bir dünyada yaşıyorlardı. Gizemli bir biçimde, herkes cadıların bebekleri&#160;kaçırdığını, ekinleri kuruttuğunu ve tüm diğer saçmalıkları biliyordu. Ama aynı zamanda, yardıma ihtiyaç duyduklarında koşa koşa cadıya geliyorlardı.</p>
<p>Baron, gri bir suratla, dolaşık örtülerin altında yatıyordu. Saçları artık tamamen beyazlamıştı ve tamamen döküldüğü yerlerde pembe derisi görünüyordu. Ama derli toplu görünüyordu. Her zaman derli toplu bir adam olmuştu ve&#160;her sabah korumalarından biri gelip onu tıraş ediyordu.&#160;Anlayabildikleri kadarıyla bu onu neşelendiriyordu, ama&#160;şu anda bakışları Tiffany’yi delip geçiyordu. Tiffany buna&#160;alışıktı: Baron “eski adetlere bağlı” bir adamdı. Kibirliydi&#160;ve iyi huylu değildi, ama her zaman kendi başının çaresine&#160;bakardı. Ona göre acı bir zorbaydı ve zorbalara ne yapardınız? Onlara direnirdiniz, çünkü sonunda hep kaçarlardı.&#160;Ama acı bu kuralı bilmiyordu. O daha fazla zorbalık yapıyordu. Ve Baron ince, beyaz dudaklarla yatıyordu; Tiffany&#160;onun haykırmamasını duyabiliyordu.</p>
<p>Onun yanındaki tabureye oturdu, parmaklarını gerdi, derin bir nefes aldı ve sonra acıyı aldı, onu yıpranmış bedenden çağırdı ve görünmez bir top halinde omzunun hemen üzerine kondurdu.</p>
<p>“Büyüden hiç hoşlanmam, bilirsin,” dedi hastabakıcı kapıdan.</p>
<p>Tiffany, birinin ipin diğer ucuna büyük bir sopayla vurduğunu hissetmiş ip cambazı gibi irkildi. Dikkatle, acı akımının azar azar omzuna yerleşmesine izin verdi.</p>
<p>“Demek istediğim,” dedi hastabakıcı, “onun daha iyi hissetmesini sağladığını biliyorum, ama bunca iyileştirme&#160;gücü nereden geliyor, ben onu bilmek istiyorum.”</p>
<p>“Belki de senin dualarından geliyordur, Bayan Titiz,” dedi Tiffany tatlı tatlı ve kadının yüzünde bir anlık öfke&#160;görünce memnun oldu.</p>
<p>Ama Bayan Titiz’in derisi bir filinki kadar kalındı. “Karanlık ve şeytani güçlere bulaşmamaya dikkat etmeliyiz. Bir sonraki dünyada bir sonsuzluk boyunca acı çekmektense, bu dünyada birazcık acıya katlanmak yeğdir!”&#160;Dağlarda, suyla çalışan bıçkıhaneler vardı ve kocaman,&#160;yuvarlak testereleri o kadar hızlı dönerdi ki, havada gümüş&#160;rengi bir bulanıklık gibi görünürlerdi... ya da dalgın biri&#160;dikkatli olmayı unutana kadar. O zaman kırmızı bir bulanıklığa dönüşürdü ve havadan parmak yağardı.</p>
<p>Tiffany şu anda öyle hissediyordu. Odaklanması gerekiyordu ve Baron’dan aldığı acı bir dikkatsizlik anını beklerken, kadın durmaksızın konuşuyordu. Ah, pekâlâ, yapacak bir şey yok... Tiffany acıyı yatağın yanındaki mumluğa fırlattı. Mumluk bir anda parçalandı ve mum parlayarak&#160;alev aldı. Tiffany alevi ezerek söndürdü. Sonra hayretler&#160;içindeki hastabakıcıya döndü.</p>
<p>“Bayan Titiz, söylediklerinin çok ilginç olduğundan eminim, ama sonuçta Bayan Titiz, hangi konuda ne düşündüğün umurumda bile değil. Burada kalmana bir şey</p>
<p>demiyorum Bayan Titiz, ama bu iş oldukça zor ve yanlış bir şey olursa benim için çok tehlikeli olur, Bayan Titiz. Git&#160;buradan, Bayan Titiz, ya da kal, Bayan Titiz, ama en önemlisi, sesini kes, Bayan Titiz, çünkü daha işime yeni başladım&#160;ve daha yerini değiştirmem gereken çok acı var.”</p>
<p>Bayan Titiz ona bir bakış daha fırlattı. Korkunçtu. Tiffany bakışlara karşılık verdi ve bir cadının öğrendiği&#160;bir şey varsa, o da nasıl bakılacağıdır.</p>
<p>Kapı öfkeli hastabakıcının ardından kapandı.</p>
<p>“Sessizce konuş - kapıları dinliyor.”</p>
<p>Ses Baron’dan gelmişti, ama bir ses bile sayılmazdı; emretmeye alışık birinin sesi olduğunu anlayabiliyordunuz, ama şimdi çatlak ve zayıftı, her sözcükte, bir sonraki sözcüğü söylemeye zamanı olsun diye yakarıyordu.</p>
<p>“Üzgünüm efendim, ama odaklanmam lazım,” dedi Tiffany. “Bu iş yolunda gitmezse çok üzülürüm.”</p>
<p>“Elbette. Sessiz olacağım.”</p>
<p>Acıyı almak tehlikeliydi, zordu ve çok yorucuydu, ama eh, yaşlı adamın gri yüzünün canlandığını görmek de harika bir ödüldü. Derisine bir parça pembelik gelmişti bile ve&#160;acı bedeninden çıktıkça pembelik yayılıyordu. Tiffany acıyı kendi içinden geçirdi ve sağ omzunun üzerinde süzülen&#160;yeni küçük görünmez küreye aktardı.</p>
<p>Denge. Her şey dengeye bağlıydı. Öğrendiği ilk şeylerden biriydi: tahterevallinin en ortası, yükselmeyen ve alçalmayan, ama o yerinde kalırken içinden yükseliş ve alçalış akan&#160;yer. Tahterevallinin merkezi olmalıydınız ki, acı içinize değil içinizden aksın. Çok zordu. Ama o bunu yapabiliyordu!</p>
<p>Bununla gurur duyuyordu; Tiffany bir gün numaraya ne kadar hakim olduğunu gösterdiğinde Havausta Nine bile&#160;homurdanmıştı. Ve Havausta Nine’nin homurdanması,&#160;başka herkesin alkışlamasına denkti.</p>
<p>Ama Baron gülümsüyordu. “Teşekkür ederim, Bayan Tiffany Sızı. Şimdi, sandalyeme oturmak istiyorum.”</p>
<p>Bu sıra dışıydı ve Tiffany’nin düşünmesi gerekti. “Emin misiniz efendim? Hâlâ çok zayıfsınız.”</p>
<p>“Evet, herkes bana aynı şeyi söylüyor,” dedi Baron, elini sallayarak. “Neden bunu bilmediğimi varsayıyorlar, hiç bilmiyorum. Kalkmama yardım et Bayan Tiffany Sızı, çünkü seninle konuşmam lazım.”</p>
<p>Çok zor değildi. Bay Aksi’yi yatağından kaldırabilen bir kız, Baronla sorun yaşamazdı. Tiffany bir parça porselene&#160;benzeyen Baron’u, bir parça porselen gibi kaldırıverdi.</p>
<p>Tiffany onu oturtup, yaslanabilmesi için bastonunu eline verdikten sonra, “Beni görmeye geldiğin onca zaman içinde, en basit ve en gündelik konuşmalar dışında sohbet&#160;ettiğimizi sanmıyorum Bayan Tiffany Sızı, değil mi?” dedi&#160;Baron. Bir sandalyede arkasına yaslanıp rahat edecek türden bir adam değildi ve bu yüzden sandalyenin kenarına&#160;ilişmişti.</p>
<p>“Şey, evet efendim, haklısınız sanırım,” dedi Tiffany dikkatle.</p>
<p>“Dün gece rüyamda birinin beni ziyaret etmeye geldiğini gördüm,” dedi Baron, ona pis, küçük bir sırıtışla bakarak.&#160;“Buna ne dersin bakalım, Bayan Tiffany Sızı?”</p>
<p>“Şu anda en ufak fikrim yok efendim,” dedi Tiffany. Bir yandan da düşünüyordu, Feeglelar olmasın! Ne olur&#160;Feeglelar olmasın!</p>
<p>“Ninendi, Bayan Tiffany Sızı. O iyi bir kadındı ve son derece de güzeldi. Ah evet. Dedenle evlendiğinde çok bozulmuştum, ama en iyisi bu oldu, sanırım. Onu özlüyorum, bilirsin.”</p>
<p>“Öyle mi?” dedi Tiffany.</p>
<p>Yaşlı adam gülümsedi. “Karım öldükten sonra, benimle tartışmaya cüret edebilen bir o kalmıştı. Güç ve sorumluluk sahibi bir adamın, budala bir aptal gibi davrandığında&#160;bunu ona söyleyecek birine ihtiyacı vardır. Söylemeliyim&#160;ki Sızı Nine bu görevi övgüye değer bir şevkle yerine getiriyordu. Ve bu gerekliydi de, çünkü genellikle, mecazi konuşmak gerekirse, kıçına tekme yemesi gereken budala bir&#160;aptal gibi davranıyordum. Ben mezardayken oğlum Roland&#160;için de senin aynısını yapacağını umuyorum, Bayan Tiffany&#160;Sızı, çünkü bildiğin gibi, o da bazen fazla kendini beğenmiş oluyor. Mecazi anlamda kıçını tekmeleyecek birine&#160;ihtiyacı olacak. Fazla züppeleşirse, gerçek anlamda da...”</p>
<p>Tiffany gülümsemesini saklamaya çalıştı, sonra bir anlığına durup dostça omzunun üzerinde süzülen acı küresini düzeltti. “Bana güvendiğiniz için teşekkür ederim efendim.&#160;Elimden geleni yaparım.”</p>
<p>Baron nazikçe öksürdü ve “Evet, bir noktada, sen ve oğlan arasında daha... samimi bir anlayış olacağını umuyordum.”</p>
<p>“Biz iyi arkadaşlarız,” dedi Tiffany dikkatle, “iyi arkadaşlardık ve gelecekte de... iyi arkadaşlar olacağımızı umuyorum.” Tehlikeli bir biçimde sallanmaya başlamış olan acıyı telaşla tuttu.</p>
<p>Baron başını salladı. “Pekâlâ Bayan Tiffany Sızı, ama lütfen arkadaşlık bağının gerektiğinde onun kıçına sağlam bir tekme yapıştırmanı önlemesine izin verme.”</p>
<p>“Bunu zevkle yaparım efendim,” dedi Tiffany.</p>
<p>“Kutlarım küçük hanım,” dedi Baron, “ve ‘kıç’ sözcüğünü kullandığım için beni paylamadığın, ‘mecazi’ sözcüğünün anlamını sormadığın için teşekkür ederim.”</p>
<p>“Hayır efendim. ‘Mecazi’ sözcüğünün anlamını biliyorum ve ‘kıç’ da geleneksel olarak kullanılagelen bir sözcüktür - utanılacak bir tarafı yok.”</p>
<p>Baron başını salladı. “Sözcükte övgüye değer, yetişkin bir keskinlik var. Buna karşın ‘popo’ sözcüğü, dürüst olmak gerekirse, yalnızca kızkuruları ve küçük çocuklar&#160;içindir.”</p>
<p>Tiffany sözcükleri bir anlığına dilinde döndürdü ve “Evet efendim,” dedi. “Muhtemelen durumun özeti bu.”&#160;“Pekâlâ. Tesadüfen Bayan Tiffany Sızı, bu günlerde huzuruma çıktığında diz kırmadığını da fark etmeden geçemedim. Neden?”</p>
<p>“Artık bir cadıyım efendim. Biz o tür şeyleri yapmayız.” “Ama ben senin baronunum, genç hanım.”</p>
<p>“Evet. Ben de sizin cadınızım.”</p>
<p>“Ama benim dışarıda, çağırırsam koşa koşa gelecek</p>
<p>muhafızlarım var. Ve buralardaki insanların cadılara her zaman saygı duymadığını bildiğinden de eminim.”</p>
<p>“Evet efendim. Bunu biliyorum efendim. Ben de sizin cadmızım.”</p>
<p>Tiffany, Baron’un gözlerini izledi. Açık maviydiler, ama şu anda içlerinde sinsi bir haylazlık ışıltısı vardı.</p>
<p>Şu anda yapabileceğin en kötü şey, dedi kendi kendine, herhangi bir zayıflık göstermek. Adam Sızı Nine gibi; insanları sınıyor.</p>
<p>Baron tam o anda zihinden geçeni okumuş gibi güldü. “O zaman sen bağımsız birisin, öyle mi, Bayan Tiffany&#160;Sızı?”</p>
<p>“Onu bilmem efendim. Son zamanlarda kendimi herkesin hizmetçisiymiş gibi hissediyorum.”</p>
<p>“Hah,” dedi Baron. “Çok fazla ve vicdanlı bir biçimde çalışıyormuşsun, öyle söylüyorlar.”</p>
<p>“Ben bir cadıyım.”</p>
<p>“Evet,” dedi Baron. “Söylemiştin. Açık seçik, istikrarlı bir biçimde ve epey de tekrara düşerek.” Sıska ellerini bastonuna dayadı ve üstlerinden Tiffany’ye baktı. “Demek doğru, öyle mi?” dedi. “Yedi sene önce demir bir tava alıp bir&#160;tür peri diyarına gittiğin ve oğlumu Elflerin Kraliçesi’nden&#160;kurtardığın? Pek nahoş bir kadın olduğu söyleniyor.”</p>
<p>Tiffany duraksadı. “Öyle olmasını mı tercih edersiniz?” dedi.</p>
<p>Baron güldü ve sıska parmağını ona uzattı. “Öyle olmasını mı tercih edermişim! Gerçek teni İyi bir soru, cadı olan</p>
<p>Bayan Tiffany Sızı. Bir düşüneyim... şöyle diyelim mi... gerçeği bilmek istiyorum.”</p>
<p>“Eh, itiraf etmeliyim, kızartma tavasıyla ilgili kısmı doğru ve, şey, Roland da epey hırpalanmıştı, bu yüzden ben, eh, ipleri elime almak zorunda kaldım. Birazcık.”</p>
<p>“Birazcık?” dedi yaşlı adam gülümseyerek.</p>
<p>“Akla yakın ölçüde büyük kısmını,” dedi Tiffany çabucak.</p>
<p>“Peki neden bu zamana kadar kimse bana söylemedi?” dedi Baron.</p>
<p>“Çünkü siz Baron’sunuz,” dedi Tiffany basitçe “ve kılıçlı oğlanlar kızları kurtarır. Hikâyeler öyle der. Hikâyeler bu&#160;şekilde işler. Kimse aksinin olduğunu düşünmek istemedi.”</p>
<p>“Sen aldırış etmedin mi?” Adam gözünü kırpmadan ona bakıyordu. Yalan söylemenin anlamı yoktu.</p>
<p>“Ettim,” dedi Tiffany. “Birazcık.”</p>
<p>“Akla yakın ölçüde büyük birazcık mı?”</p>
<p>“Öyle diyebilirim, evet. Ama sonra gidip cadı olmayı öğrendim ve artık fark etmez oldu. Doğrusu bu efendim. Af edersiniz efendim, bunu size kim söyledi?”</p>
<p>“Baban,” dedi Baron. “Ve söylediği için ona minnettarım. Dün saygılarını sunmak için beni görmeye geldi. Bilirsin,&#160;ölmek üzere olduğum için. Ki aslında doğrusu da bu. Cadı&#160;olsan da, olmasan da sakın gidip onu paylama genç hanım.&#160;Söz mü?”</p>
<p>Tiffany bunca zamandır sürdürdüğü yalanın babasını üzdüğünü biliyordu. Kendisi buna o kadar aldırmamıştı,&#160;ama babası aldırıyordu.</p>
<p>“Evet efendim, söz.”</p>
<p>Baron bir an için, gülümseyerek ona baktı. “Biliyor musun, düzenli olarak tekrarladığın gibi, bir cadı olan Bayan Tiffany Sızı, gözlerimin puslu olduğu bir yaştayım, ama&#160;bir şekilde, zihnim sandığından daha uzağı görüyor. Ama&#160;belki de telafi etmek için geç değildir. Yatağımın altında&#160;pirinç bantlı bir sandık var. Git ve onu aç. Hadi! Hemen&#160;dediğimi yap!”</p>
<p>Tiffany sandığı çekip çıkardı. Kurşunla doluymuş gibi ağırdı.</p>
<p>“İçinde bazı deri keseler bulacaksın,” dedi yaşlı adam arkasından. “Bir tanesini dışarı çıkar, içinde on beş dolar&#160;olmalı.” Baron öksürdü. “Oğlumu kurtardığın için teşekkür ederim.”</p>
<p>“Bakın, bunu alamam...” diye başladı Tiffany, ama Baron bastonunu yere vurdu.</p>
<p>“Kes sesini ve dinle, lütfen, Bayan Tiffany Sızı. Elflerin Kraliçesi ile savaşırken cadı değildin ve dolayısıyla cadıların para almaması geleneği geçerli değil,” dedi sertçe,&#160;gözleri safir parçaları gibi parlayarak. “Bana verdiğin özel&#160;hizmetlerin karşılığını yiyecek, kullanılmış temiz örtüler,&#160;ikinci el ayakkabılar ve odun olarak aldığını sanıyorum.&#160;Kâhyamın cömert olduğunu umuyorum. Ona cimrilik etmemesini söylemiştim.”</p>
<p>“Ne? Ah, ah evet, efendim.” Orası doğruydu. Cadılar ikinci el giysiler, eski örtüler (sargı yapmaya yarıyorlardı),&#160;hâlâ kullanılabilecek durumda ayakkabılar ve elbette ele&#160;geçmiş, elden düşmüş, elde kalmış, elden ele aktarılmış, el</p>
<p>değiştirmiş her tür eşyayla dolu bir dünyada yaşıyorlardı. Böyle bir dünyada, bir şatodan elde ettiklerinizle, kasanın&#160;anahtarını size vermişler gibi hissederdiniz. Paraya gelince... deri keseyi ellerinde evirip çevirdi. Çok ağırdı.</p>
<p>“Onca eşyayla ne yapıyorsun, Bayan Tiffany Sızı?”</p>
<p>“Ne?” dedi Tiffany dalgın dalgın, keseye bakmaya devam ederek. “Ah, şey, değiş tokuş ediyorum, ihtiyacı olan insanlara veriyorum... o tür şeyler işte.”</p>
<p>“Bayan Tiffany Sızı, aniden çok daldın. Baron’un oğlunun hayatını kurtarmana karşılık, on beş doların o kadar da çok olmadığını düşünüyorsun, sanırım, değil mi?”&#160;“Hayır!”</p>
<p>“Bunu ‘evet’ olarak kabul etmeliyim, değil mi?”</p>
<p>“Ben söylediğimde hayır olarak kabul edeceksiniz, efendim! Ben sizin cadımzım!” Adama nefes nefese, dik dik baktı. “Ve oldukça zor bir acı küresini dengelemeye çalışıyorum, efendim.”</p>
</body>
</html>