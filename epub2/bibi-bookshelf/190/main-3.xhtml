<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Ah, Sızı Nine’nin torunu. Alçakgönüllülükle özür dilerim. Arada bir ondan da dilemem gerekirdi. Ama yine de, o keseyi alıp Bayan Sızı, içindekileri benim hatıram şerefine dilediğin gibi kullanma iyiliğini gösterir misin lütfen! Eminim&#160;orada daha önce görmediğin kadar çok para vardır.”</p>
<p>“Zaten pek sık para görmüyorum,” diye itiraz etti Tiffany, bütün bunlar karşısında sersemlemiş bir biçimde.</p>
<p>Baron, alkışlarmış gibi, bastonunun yine yere vurdu. “Böyle para gördüğünden kuşkuluyum zaten,” dedi neşeyle. “Anlarsın, kesede on beş dolar olsa da, senin alışık olduğun dolarlar gibi değil ya da paraya alışık olsaydın alışık</p>
<p>olacağın türden dolarlar gibi değil. Onlar eski dolarlar, paraları ucuzlatmaya başlamalarından önce basılmış dolarlar. Bana sorarsan şimdiki doları daha çok pirinçten yapıyorlar&#160;ve içinde ancak deniz suyunda olduğu kadar altın vardır.&#160;Ama bunlar, som altın, küçük şakamı mazur görürsen.”&#160;Tiffany onun küçük şakasını mazur gördü, çünkü anlamadı. Baron onun şaşkınlığı karşısında gülümsedi.&#160;“Kısacası, Bayan Tiffany Sızı, bu paraları doğru alıcıya götürürsen, sana, ah, beş bin Ankh-Morpork doları civarında&#160;para ödeyecektir. Bunun eski ayakkabılar cinsinden karşılığını bilmiyorum, ama büyük olasılıkla bu şato büyüklüğünde bir eski ayakkabı alabilirsin.”</p>
<p>Ve Tiffany düşündü: bunu alamam. Her şey bir kenara, kese son derece ağır olmuştu. Bunun yerine, “Bu para bir&#160;cadı için çok fazla,” dedi.</p>
<p>“Ama bir oğul için çok fazla değil,” dedi Baron, “bir varis için, neslin devamı için çok fazla değil. Dünyayı bir yalandan temizlemek için çok fazla değil.”</p>
<p>“Ama bana fazladan bir çift el alamaz,” dedi Tiffany, “ya da geçmişin bir saniyesini bile değiştiremez.”</p>
<p>“Yine de, alman konusunda ısrar etmek zorundayım,” dedi Baron, “kendi hatırın için olmasa bile benim hatırım&#160;için. Keseyi alman ruhumdaki yükü hafifletecek, ve inan&#160;bana, şu anda bir parça temizliğe ihtiyaç duyuyor, sence de&#160;öyle değil mi? Çok yakında öleceğim, değil mi?”</p>
<p>“Evet, efendim. Çok yakında, sanırım, efendim.”</p>
<p>Tiffany artık Baron hakkında bir şeyleri anlamaya başlamıştı ve adam güldüğü zaman şaşırmadı.</p>
<p>“Biliyor musun,” dedi, “başkası olsa, ‘Ah hayır ihtiyar dostum, daha senelerce yaşayacaksın, çok yakında yataktan kalkarsın, daha yaşayacak çok zamanın var,’ derdi.”&#160;“Evet efendim. Ben bir cadıyım, efendim.”</p>
<p>“Ve bu bağlamda bunun anlamı...?”</p>
<p>“Yalan söylemek zorunda kalmamak için çok çabalıyorum, efendim.”</p>
<p>Yaşlı adam sandalyesinde kıpırdandı ve aniden yüzü ciddileşti. “Zamanı geldiğinde...” diye başladı, sonra duraksadı. “Dilerseniz size eşlik ederim efendim,” dedi Tiffany.&#160;Baron rahatlamış göründü. “Ölüm’ü hiç gördün mü?”&#160;Tiffany bunu bekliyordu ve hazırdı. “Normalde yalnızca&#160;geçtiğini hissedersiniz efendim, ama ben onu iki kere gördüm. Kanlı canlı; yani kanı canı olsaydı. Tıpkı kitaplarda&#160;tarif edildiği gibi, tırpan taşıyan bir iskelettir - aslında, sanırım kitaplarda bu şekilde tarif edildiği için öyle görünüyor. Nazik, ama kararlı biri.”</p>
<p>“Eminim öyledir!” Yaşlı adam bir süre sessiz kaldı ve sonra devam etti. “O... öte dünya hakkında herhangi bir&#160;şey ima etti mi?”</p>
<p>“Evet efendim. Görünüşe göre hardal yok ve turşu da olmadığı izlenimi altındayım.”</p>
<p>“Gerçekten mi? İşte bu acı oldu. Çeşni de söz konusu değildir, bu durumda?”</p>
<p>“Konserve soslar konusuna girmedim efendim. Büyük bir tırpanı vardı.”</p>
<p>Kapı sertçe çalındı ve Bayan Titiz bağırarak seslendi: “Siz iyi misiniz efendim?”</p>
<p>“Harikayım, sevgili Bayan Titiz,” dedi Baron yüksek sesle, sonra sesini alçaltarak bir sırrı paylaşırcasma ekledi:&#160;“Bizim Bayan Titiz’in senden fazla hoşlanmadığını tahmin&#160;ediyorum, kızım?”</p>
<p>“Hijyenik olmadığımı düşünüyor,” dedi Tiffany.</p>
<p>“Bütün o saçmalıkları asla anlayamamışımdır,” dedi Baron.</p>
<p>“Çok kolay,” dedi Tiffany. “Her fırsatta ellerimi ateşe sokmam gerekiyor.”</p>
<p>“Ne? Ellerini ateşe mi sokuyorsun?”</p>
<p>Tiffany söylediği için pişman oldu, ama yaşlı adamın, ona gösterene kadar tatmin olmayacağını biliyordu. İçini&#160;çekti ve şömineye gitti, kovadan bir ocak süngüsü aldı.&#160;Arada bir bu numarayla gösteriş yapmaktan hoşlandığını&#160;kendi kendine itiraf edebiliyordu ve Baron da değerbilir&#160;bir seyirci olacaktı. Ama yapmalı mıydı? Eh, ateş numarası&#160;o kadar karmaşık değildi ve omzunun üzerindeki acı da&#160;dengedeydi ve Baron’un çok fazla zamanı da kalmamıştı.</p>
<p>Odanın uzak ucundaki küçük kuyudan bir kova su çekti. Kuyunun içinde kurbağalar vardı, bu yüzden kovaya kurbağalar da doluştu, ama Tiffany iyi biriydi ve onları kuyunun içine geri attı. Kimse haşlanmış kurbağadan hoşlanmaz. Su dolu kova tam olarak gerekli değildi, ama yine de&#160;oyunda rol oynuyordu. Tiffany dramatik bir biçimde öksürdü. “Görüyor musunuz efendim? Bir ocak süngüsü ve bir&#160;kova dolusu soğuk su var. Soğuk metal süngü, soğuk su.&#160;Ve şimdi... sol elimde süngüyü tutuyorum ve sağ elimi şu&#160;şekilde ateşin en sıcak yerine sokuyorum.”</p>
<p>Alevler Tiffany’nin elinin çevresinde harlanır ve aniden diğer elindeki ocak süngüsünün ucu kor kızıl parlamaya&#160;haşlarken Baron nefesini içine çekti.</p>
<p>Baron yeterince etkilenince Tiffany süngüyü su kovasına daldırdı ve su, bir buhar bulutu halinde kabardı. Sonra sapasağlam ellerini kaldırarak Baron’un önünde durdu.</p>
<p>“Ama alevlerin harlandığım gördüm!” dedi Baron, iri iri açılmış gözlerle. “Bravo! Bravo! Bir tür numara, değil mi?”</p>
<p>“Daha çok bir yetenek efendim. Elimi ateşe sokuyorum ve ısıyı süngüye yolluyorum. Yalnızca ısının yerini değiştirdim. Gördüğünüz alev, ölü deri parçaları, kirve hijyenik&#160;olmayan insanların ellerinde olan bütün o pis küçük görünmez ısıran şeylerin yanmasından kaynaklanıyordu...”&#160;Duraksadı. “Siz iyi misiniz efendim?” Baron ona bakakal-mıştı. “Efendim? Efendim?”</p>
<p>Yaşlı adam, görünmez bir kitaptan okurmuş gibi konuşlu: “Tavşan ateşe koşar. Tavşan ateşe koşar. Ateş onu alır, o yanmaz. Ateş onu sever, o yanmaz. Tavşan ateşe koşar. Ateş&#160;onu sever, o özgür kalır... Şimdi hepsi aklıma geldi! Bunu&#160;nasıl unuttum! Bunu nasıl unutabildim? Kendi kendime&#160;sonsuza dek hatırlayacağımı söylemiştim, ama zaman geçiyor ve dünya hatırlanacak şeylerle, yapılacak şeylerle doluyor, zamanını dolduruyorlar, hafızanı dolduruyorlar. Ve&#160;önemli olan şeyleri, gerçek şeyleri unutuyorsun.”</p>
<p>Tiffany, Baron’un yanaklarından gözyaşları aktığını görünce şok oldu.</p>
<p>“Elepsini hatırlıyorum,” diye fısıldadı hıçkırıklar arasında. “Sıcağı hatırlıyorum! Tavşanı hatırlıyorum!”</p>
<p>Bu noktada kapı çarpılarak açıldı ve Bayan Titiz odaya girdi. Sonra olanlar bir dakika aldı, ama Tiffany’ye bir saat&#160;geçmiş gibi geldi. Hastabakıcı elinde ocak süngüsü tutan&#160;Tiffany’ye, sonra gözyaşları içindeki yaşlı adama, sonra buhar bulutuna baktı, sonra süngüyü bırakan Tiffany’ye döndü, sonra yaşlı adama, sonra süngü dünyadan yankılanan&#160;bir tangırtıyla şömineye düşerken yine Tiffany’ye baktı. Ve&#160;sonra Bayan Titiz okyanusun dibine dalmaya hazırlanan&#160;bir balina gibi derin bir nefes aldı ve haykırdı: “Ona ne&#160;yaptığını sanıyorsun sen? Çık buradan seni arsız karı!”</p>
<p>Tiffany konuşma yetisini çabucak kazandı ve sonra hızla büyüyerek bağırma yetisine dönüştü. “Ben arsız da değilim&#160;karı da!”</p>
<p>“Şimdi nöbetçileri çağıracağım, seni karanlık geceyarısı kocakarısı!” diye haykırdı hastabakıcı, kapıya yönelerek.</p>
<p>“Saat daha on bir buçuk!” diye bağırdı Tiffany kadının arkasından ve ne yapacağını bilemeden, Baron’un yanma&#160;seyirtti. Acı kaydı. Onu hissedebiliyordu. Kafası doğru&#160;düzgün çalışmıyordu. Her şey dengesini yitiriyordu. Bir an&#160;odaklandı ve sonra, gülümsemeye çalışarak Baron’a döndü.</p>
<p>“Sizi altüst ettiğim için çok özür dilerim efendim,” diye başladı ve sonra adamın gözyaşları içinde gülümsediğini,&#160;tüm yüzünün güneş ışığıyla dolmuş gibi göründüğünü&#160;fark etti.</p>
<p>“Beni altüst etmek mi? Aman tanrılar, hayır, altüst olmadım.” Sandalyesinde doğrulmaya çalıştı ve titrek parmağını ateşe doğru uzattı. “Aslında, kendime geldim! Canlı</p>
<p>hissediyorum! Ben gencim, çok sevgili Bayan Tiffany Sızı! O kusursuz günü hatırlıyorum! Beni göremiyor musun?&#160;Vadide? Kusursuz, gevrek bir eylül günü. Feci kaşındıran,&#160;evet çok fazla kaşındıran ve çiş kokan yün ceket giydirilmiş&#160;küçük bir oğlan çocuğu hatırlıyorum! Ve babam, ‘Ne Hoş&#160;Şakıyordu Tarlakuşları’ şarkısını söylüyordu ve ben de eşlik etmeye çalışıyordum ve beceremiyordum elbette, çünkü sesim tavşan ciyaklaması gibiydi ve anız yakmalarını&#160;izliyorduk. Her yerde duman vardı ve ateş yayıldıkça fareler, sıçanlar, tavşanlar, hatta tilkiler alevlerden kaçmak için&#160;bize doğru koşuyorlardı. Sülünler ve keklikler son anda&#160;fişek gibi havaya fırlıyorlardı ve aniden sesler yok oldu&#160;ve bu kır tavşanını gördüm. Ah, kocaman bir tavşandı ve&#160;oracıkta durmuş, bana bakıyordu ve her yere yanmış otlar&#160;yağıyordu ve arkasında alevler vardı, ama tavşan doğrudan&#160;bana bakıyordu ve yemin ederim dikkatimi çektiğinden&#160;emin olduğu anda havaya zıpladı ve doğrudan ateşin içine&#160;atladı. Ve elbette ben deli gibi ağladım, çünkü çok güzel bir&#160;tavşandı. Babam beni kucağına aldı ve bana küçük bir sır&#160;vereceğini söyledi ve bana tavşan şarkısını öğretti, böylece&#160;işin aslını öğrenecektim ve ağlamayı bırakacaktım. Ve sonra, küllerin üzerinde yürüdük ve orada ölü tavşan yoktu.”&#160;Yaşlı adam başını beceriksizce ona çevirdi ve gülümsedi,&#160;gerçekten gülümsedi. Adam parlıyordu.</p>
<p>Bu da nereden çıktı? diye düşündü Tiffany. Ateş olamayacak kadar sarı, ama perdeler de kapalı. Burası her zaman loş, ama şimdi gevrek bir eylül gününün ışığı var...</p>
<p>“Eve döndüğümüzde mum boyayla tavşanın resmini yaptığımı hatırlıyorum ve babam o kadar gururlandı ki,&#160;resmi tüm şatoda dolaştırdı ve herkese gösterdi,” diye devam etti yaşlı adam, çocuk kadar hevesli bir sesle. “Çocuk&#160;karalaması elbette, ama ondan bir dehanın ürünüymüş&#160;gibi bahsediyordu. Anne babalar böyle şeyler yaparlar. O&#160;öldükten sonra resmi babamın belgeleri arasında buldum.&#160;Aslında, merak ediyorsan, para sandığının içindeki deri&#160;dosyada bulabilirsin. Değerli bir şey, ne de olsa. Bundan,&#160;başka kimseye bahsetmedim,” dedi Baron. “İnsanlar, günler ve anılar gelip gidiyor, ama o anı her zaman oradaydı.&#160;Sana verebileceğim hiçbir para, cadı olan Bayan Tiffany&#160;Sızı, bu harika hatırayı bana geri getirmenin karşılığını&#160;ödeyemez. O günü hayatımın sonuna kadar.</p>
<p>Bir anlığına şöminedeki alevler dondu ve hava soğudu. Tiffany Ölüm’ü gördüğünden, gerçekten gördüğünden asla&#160;gerçekten emin olamamıştı. Belki de, tuhaf bir biçimde,&#160;her şey kafasının içinde olup bitiyordu. Ama nerede olursa&#160;olsun, eh, şu anda oradaydı işte.</p>
<p>NE UYGUN OLDU, DEĞİL Mİ, dedi Ölüm.</p>
<p>Tiffany gerilemedi. Anlamı yoktu. “Bunu sen mi ayarladın?” diye sordu.</p>
<p>BU ŞEREFİ ÜSTLENMEYİ NE KADAR İSTESEM DE, SÖZ KONUSU OLAN BAŞKA GÜÇLER VAR.&#160;SANA İYİ SABAHLAR, BAYAN SIZI.</p>
<p>Ölüm gitti ve Baron da, feci kaşındıran ve bazen çiş kokan yeni yün ceketi içinde*, dumanlar tüten bir tarlada babasının peşinden giden küçük bir oğlan çocuğu olarak,&#160;onu takip etti.</p>
<p>Sonra Tiffany elini ölü adamın yüzüne götürdü ve saygıyla gözlerini kapattı. O gözlerin içinde, yanan tarlaların ışığı sönmeye yüz tutmuştu. <a id="footnote1"></a><sup><a href="#bookmark0">1</a></sup><sup></sup></p><div><div><img src="main-8.jpg" alt=""/></div></div><h6>Böfüm 5</h6>
<p>DİLLERİN flNflSI</p><div><div><img src="main-9.jpg" alt=""/></div></div>
<p>Bir anlık huzur olması gerekirdi; aslında, bir anlık metal vardı. Şato korumaları yaklaşıyordu ve zırhları üstlerine&#160;doğru düzgün olmadığı için zırhların çıkarması gerekenden daha fazla gürültü çıkarıyordu. Yüzlerce senedir burada savaş görülmemişti, ama hâlâ zırh takıyorlardı, çünkü&#160;zırh nadiren onarım gerektirirdi ve yıpranmazdı.</p>
<p>Çavuş Brian kapıyı itip açtı. Yüzünde karmaşık bir ifade vardı. Biraz önce, çocukluğundan beri tanıdığı kötü bir cadının patronunu öldürdüğü söylenmiş, patronunun oğlu&#160;orada olmadığı halde cadının hâlâ odada olduğunu bilen&#160;ve çok da hoşlanmadığı hastabakıcının poposunu dürterek, “Ne bekliyorsun, adam! Görevini yap!’’ diye bağırdığı&#160;bir adamın yüz ifadesiydi.</p>
<p>Bütün bunlar sinirine dokunuyordu.</p>
<p>Tiffany’ye mahcup bir bakış fırlattı. “Günaydın hanımefendi, her şey yolunda mı?” Sonra sandalyesinde oturan Baron’a baktı. “Demek öldü, hı?”</p>
<p>“Evet Brian, öldü,” dedi Tiffany. “Birkaç dakika önce öldü ve mutlu olduğunu düşünmek için sebebim var.”</p>
<p>“Eh, iyi, o zaman,” dedi çavuş ve sonra gözyaşları içinde yüzünü buruşturdu, bu yüzden sonraki sözleri boğuk ve&#160;ıslaktı. “Biliyor musun, ninem hastalandığında bize gerçekten çok iyi davrandı; son gününe kadar ona sıcak yemek yollatmıştı.”</p>
<p>Tiffany onun gevşek elini tuttu ve Brian’ın omzunun üzerinden arkasına baktı. Diğer muhafızlar de ağlıyordu;&#160;iri, güçlü adamlar olduklarını düşündükleri ya da olduklarını umdukları ve ağlamamaları gerektiğini bildikleri için&#160;daha beter ağlıyorlardı. Ama Baron her zaman oradaydı,&#160;tıpkı gündoğumu gibi, hayatlarının bir parçasıydı. Tamam,&#160;nöbette uykuya dalarsanız ya da kılıcınız körelmişse sizi&#160;azarlardı (gerçi hiçbir muhafızın kılıcını bir reçel kavanozunun kapağını kanırtmak dışında herhangi bir şey için&#160;kullandığını hatırlamıyordu), ama sonuçta o Baron’du, onlar onun adamlarıydı ve Baron artık yoktu.</p>
<p>“Ona ocak süngüsünü sor!” diye haykırdı hastabakıcı Brian’ın arkasından. “Hadi, ona parayı sor!”</p>
<p>Hastabakıcı, Brian’m yüzünü göremiyordu. Tiffany görebiliyordu. Adam muhtemelen yine poposundan dürtük-lenmişti ve aniden öfkelenmişti.</p>
<p>“Kusura bakma Tiff... demek istediğim, hanımefendi, ama bu hanım senin cinayet işlediğini ve hırsızlık yaptığını</p>
<p>düşündüğünü söylüyor,” dedi... ve yüzü, sahibinin aynı fikirde olmadığını ve başının kimseyle, ama özellikle de&#160;Tiffany’ye derde girmesini istemediğini ekledi.</p>
<p>Tiffany onu küçük bir gülümsemeyle ödüllendirdi. Cadı olduğunu her zaman hatırla, dedi kendi kendine.&#160;Masum olduğunu bağırmaya başlama. Masum olduğunu&#160;sen biliyorsun. Hiçbir şey bağırman gerekmiyor. “Baron...&#160;ona göz kulak olduğum için bana bir miktar para verme&#160;iyiliğinde bulundu,” dedi “ve sanırım Bayan Titiz istemeden buna kulak misafiri oldu ve kafasında yanlış bir&#160;izlenim oluştu.”</p>
<p>“Çok para verdi!” diye ısrar etti Bayan Titiz kıpkırmızı bir yüzle. “Baron’un yatağının altındaki büyük sandık açıktı!”</p>
<p>“Bütün bunlar doğru,” dedi Tiffany “ve öyle görünüyor ki Bayan Titiz bir süredir yanlışlıkla içeriyi dinliyormuş.”</p>
<p>Muhafızların bazıları kıkırdadılar. Bu, eğer mümkünse, Bayan Titiz’i daha da kızdırdı. Diğerlerini itip öne geçti.</p>
<p>“Bir elinde ocak süngüsü, diğer elin ateşin üzerinde, oracıkta durduğunu inkâr mı ediyorsun?” diye sordu hindi kırmızısı bir yüzle.</p>
<p>“Bir şey söylemek istiyorum, lütfen,” dedi Tiffany. “Oldukça önemli.” Serbest kalmaya çalışan acının sabırsızlığını hissetmeye başlamıştı. Elleri yapış yapıştı.</p>
<p>“Kara büyü yapıyordun, itiraf et!”</p>
<p>Tiffany derin bir nefes aldı. “Onun ne olduğunu bilmiyorum,” dedi, “ama Baron’un çektiği en son acıyı omzumun üzerinde taşıdığımı ve ondan bir an önce kurtulmam</p>
<p>gerektiğini biliyorum, ama ondan burada, bunca insanın yanında kurtulamam. Lütfen! Hemen, şu anda açık bir alana ihtiyacım var!” Bayan Titiz’i itip geçti ve muhafızlar hemen ona yol açarak hastabakıcıyı daha da sinirlendirdiler.</p>
<p>“Gitmesine izin vermeyin! Uçarak kaçacak! Onlar böyle yapar!”</p>
<p>Tiffany şato planının iyi biliyordu; herkes bilirdi. Merdivenlerin dibinde avlu vardı ve acının kıpırdanıp açıldığını hissederek oraya yöneldi. Onu, kontrol altında tutmaya çalıştığınız bir tür hayvan olarak düşünmeliydiniz,&#160;ama bu yalnızca bir süre için işe yarardı. Hemen hemen...&#160;eh, şimdiye kadar, aslında.</p>
<p>Çavuş yanında belirdi ve Tiffany onun kolunu yakaladı. “Bana nedenini sorma,” demeyi başardı dişlerini sıkarak,&#160;“ama miğferini havaya fırlat!”</p>
<p>Adam emirlere itaat edebilecek kadar zekiydi ve miğfer, çorba çanağı gibi döne döne havaya uçtu. Tiffany acıyı onun peşinden fırlattı ve acı özgürlüğüne kavuşurken, korkunç, ipeksi bir hisle kayıp gittiğini hissetti. Miğfer&#160;görünmez bir duvara çarpmış gibi havada durdu ve neredeyse ikiye katlanmış bir halde, bir buhar bulutu eşliğinde&#160;parke taşlarının üzerine düştü.</p>
<p>Çavuş miğferi eline aldı ve hemen yine bıraktı. “Çok sıcak!” Duvara yaslanmış, nefeslenmeye çalışan Tiffany’ye baktı. “Her gün bu şekilde acıyı mı alıyordun?”</p>
<p>Tiffany gözlerini açtı. “Evet, ama normalde onu boşaltacak yer bulmak için bol bol zamanım oluyordu. Su ve kaya</p>
<p>pek iyi değildir, ama metal oldukça güvenilirdir. Nedenini sorma. Nasıl işlediği hakkında düşünürsem işlemiyor.”</p>
<p>“Ateşle de bir sürü numara yapabildiğini duydum,” dedi Çavuş Brian hayranlıkla.</p>
<p>“Zihnini açık tutarsan ateşle çalışmak kolay, ama acı... acı mücadele ediyor. Acı canlı. Acı düşman.”</p>
<p>Çavuş artık tutabilecek kadar soğuduğu umuduyla, çekinerek miğferine uzandı. “Patron görmeden önce ezik yerini düzelteceğim,” diye başladı. “Düzenliliğe ne kadar&#160;önem verdiğini bilirsin... ah.” Yere baktı.</p>
<p>“Evet,” dedi Tiffany, elinden geldiğince nazik bir biçimde. “Alışmak için zaman gerekecek, değil mi?” Başka tek kelime etmeden ona mendilini uzattı ve Brian burnunu&#160;sildi.</p>
<p>“Ama acıyı alabiliyorsun,” dedi Brian, “yani bu durumda sen...”</p>
<p>Tiffany elini kaldırdı. “Orada dur bakalım,” dedi. “Ne soracağını biliyorum, ama yanıt hayır. Elini kesecek olursan belki yemek zamanına kadar bunu unutmanı sağlayabilirim; ama kayıp, ıstırap, hüzün gibi şeyler? Bunu yapamam. Onlara bulaşmaya cüret bile edemem. ‘Şifa’ denen&#160;bir şey var ve dünyada bunu yapabildiğini bildiğim tek bir&#160;kişi tanıyorum ve ondan bana öğretmesini istemeyeceğim.&#160;Fazla derin bir konu.”</p>
<p>“Tiff...” Brian duraksadı, sonra hastabakıcının ortaya çıkıp yine poposunu dürtüklemesini bekliyormuş gibi bakındı.</p>
<p>Tiffany bekledi. Lütfen sorma, diye düşündü. Hayatın boyunca beni tanıyordun. Gerçekten de benim...</p>
<p>Brian yalvarırcasına ona baktı. “Sen... bir şey aldın mı?” Sesi solup gitti.</p>
<p>“Hayır, elbette almadım,” dedi Tiffany. “Kafana nasıl bir kurtçuk girdi? Böyle bir şeyi nasıl düşünebilirsin?”</p>
<p>“Bilmem,” dedi Brian, utançla kızararak.</p>
<p>“Eh, tamam, o zaman.”</p>
<p>“Sanırım genç efendiye haber vermemiz lazım,” dedi Brian, burnunu bir kez daha güzelce sildikten sonra, “ama&#160;tek bildiğim büyük şehre gittiği... şeyle birlikte...” Utanç&#160;içinde sustu.</p>
<p>“Nişanlısıyla,” dedi Tiffany kararlılıkla. “Sesli olarak söyleyebilirsin, biliyorsun.”</p>
<p>Brian öksürdü. “Eh, anlarsın, biz düşünmüştük ki... şey, hepimiz onunla senin, şey, bilirsin...”</p>
<p>“Her zaman arkadaştık,” dedi Tiffany, “hepsi bu.”</p>
<p>Genellikle ağzını, beyniyle bağlantı kurmadan önce açan biri olduğu halde Brian için üzüldü, bu yüzden omzunu&#160;okşadı. “Bak, neden ben büyük şehre gidip onu bulmuyorum?”</p>
<p>Adam öyle rahatlamıştı ki, eriyecekti neredeyse. “Bunu yapar mısın?”</p>
<p>“Elbette. Burada yapacak çok işin olduğunu görebiliyorum. Hem, sırtından bir yük inmiş olur.”</p>
<p>Doğru, o yükü benim sırtıma yükleyecek, diye düşündü, şatonun içinde seyirtirken. Haber yayılmıştı, insanlar durmuş ağlıyor ya da şaşkın şaşkın bakmıyordu. Tam şatodan çıkarken aşçı koşarak geldi. “Ben şimdi ne yapacağım?&#160;Zavallıcığın akşam yemeği ocaktaydı!”</p>
<p>“O zaman yemeği ocaktan indir ve iyi bir yemeğe ihtiyacı olan birine ver,” dedi Tiffany çabuk çabuk. Sesini serin ve iş bilir tutması önemliydi. İnsanlar şok içindeydi.&#160;Zamanı olsa o da şok içinde olurdu, ama şu anda insanları&#160;hemen, şu anda dünyaya geri yollamak önemliydi.</p>
<p>“Hepiniz beni dinleyin!” Sesi büyük salonda yankılandı. “Evet, baronunuz öldü, ama hâlâ bir baronunuz var! Yakında... hanımıyla burada olur ve onlar gelmeden burayı tertemiz yapmanız lazım! Hepiniz görevlerinizi biliyorsunuz! İşinize bakın! Ve baronunuzu iyilikle hatırlayın ve&#160;onun hatırına burayı temizleyin.”</p>
<p>işe yaradı. Her zaman yarardı. Sahibi ne yaptığını biliyormuş gibi çıkan bir ses her şeyi yoluna sokardı, özellikle de sahibinin başında sivri tepeli bir şapka varsa. Ani bir&#160;hareketlilik başladı.</p>
<p>“Yaptığın yanma kaldı sanıyorsun, değil mi?” dedi bir ses arkasından.</p>
<p>Tiffany bir an bekledikten sonra arkasına döndü ve arkasına döndüğünde gülümsüyordu. “Niye, Bayan Titiz?” dedi. “Sen hâlâ burada mısın? Eh, belki silinmesi gereken&#160;yerler vardır?”</p>
<p>Hastabakıcı gazaba kapıldı. “Ben yer silmem, seni kibirli küçük...”</p>
<p>“Hayır, sen hiçbir şeyi silmezsin, değil mi, Bayan Titiz? Bunu fark ettim! Şimdi, senden önce burada olan Bayan</p>
<p>Çiyliçiçek, işte o yer silebiliyordu. Hem de öyle iyi siliyordu ki, yerde kendi yüzünü görebiliyordun, ama senin durumunda Bayan Titiz, bunun neden cazip gelmeyeceğini hayal edebiliyorum. Ondan önce gelen Bayan Becerikli de&#160;yerleri kumla ovuyordu, beyaz kumla! Pisliği, tilki kovalayan bir teriyer gibi kovalardı!”</p>
<p>Hastabakıcı konuşmak için ağzını açtı, ama Tiffany onun sözlerine yer bırakmadı. “Aşçı bana senin çok dindar&#160;bir kadın olduğunu söyledi, durmaksızın dizüstü çöküyor-muşsun ve bu bana uyar, kesinlikle uyar, ama oraya giderken yanma bir paspas ve kova almak hiç aklına gelmedi&#160;mi? İnsanların duaya ihtiyacı yoktur Bayan Titiz; önündeki&#160;işi yapmana ihtiyacı vardır. Ve artık senden bıktım, Bayan&#160;Titiz, özellikle de güzel beyaz önlüğünden. Harika beyaz&#160;önlüğünle Roland’ı çok etkilediğinden eminim, ama beni&#160;etkilemedin Bayan Titiz, çünkü o önlüğü kirletecek hiçbir&#160;şey yapmıyorsun.’’</p>
<p>Hastabakıcı elini kaldırdı. “Sana tokat atarım!”</p>
<p>“Hayır,” dedi Tiffany kararlılıkla. “Atamazsın.”</p>
<p>El olduğu yerde kaldı. “Hayatım boyunca bu kadar hakaret görmemiştim!” diye haykırdı öfkeli hastabakıcı.</p>
<p>“Gerçekten mi?” dedi Tiffany. “Gerçekten şaşırdım.” Topuğu üzerinde döndü ve hastabakıcıyı orada dikilirken&#160;bıraktı. Salona yeni girmiş olan genç bir muhafıza yaklaştı.&#160;“Seni buralarda görmüştüm. Kim olduğunu bilmiyorum.&#160;Adm nedir?”</p>
<p>Öğrenci muhafız, muhtemelen selam olduğunu düşündüğü bir şey yaptı. “Preston, hanımefendi.”</p>
<p>“Baron mahzen-mezara götürüldü mü, Preston?”</p>
<p>“Evet hanımefendi, ben de birkaç fener, giysi ve bir kova ılık su götürdüm hanımefendi.” Tiffany’nin yüzündeki ifadeyi görünce sırıttı. “Ben küçükken ölüyü hazırlama işini&#160;ninem yapardı hanımefendi. İsterseniz yardım edebilirim.”&#160;“Ninen yardım etmene izin veriyor muydu?”</p>
<p>“Hayır hanımefendi,” dedi genç adam. “Doktorik sertifikaları olmadığı sürece erkeklerin bu tür şeyleri yapmasına izin verilmediğini söylerdi.”</p>
<p>Tiffany bir an şaşkın şaşkın baktı. “Doktorik?” “Bilirsiniz, hanımefendi. Doktorik: haplar, şuruplar, bacak kesmek falan.”</p>
<p>Tiffany anladı. “Ah, doktorluk demek istiyorsun. Öyle olduğunu sanmıyorum. Bunun, onun daha iyi hissetmesini&#160;sağlamakla ilgisi yok. Kendim yaparım, ama yine de sorduğun için teşekkürler. Bu iş kadın işi.”</p>
<p>Tam olarak neden kadın işi olduğunu bilmiyorum, dedi kendi kendine, mahzen-mezara inip kollarını sıvarken.&#160;Genç muhafız bir toprak tabak toprak ve bir tabak tuz bile&#160;getirmişti.*’ Aferin ninene, diye düşündü Tiffany. Biri oğlana faydalı bir şey öğretmişti!</p>
<p>Havausta Nine’nin deyişiyle yaşlı adamı “teşhire hazır” hale getirirken ağladı. Her seferinde ağlıyordu. Gerekli bir&#160;şeydi. Ama eğer cadıysanız, herkesin görebildiği bir yerde&#160;yapmazdınız. İnsanlar bunu beklemezdi. Onları huzursuz&#160;ederdi.</p>
<p>9 Toprak ve tuz getirmek, hayalederi uzak tutmak için kullanılan eski bir yöntemdi. Tiffany hiç hayalet görmemişti, bu yüzden muhtemelen işe yarıyordu, ama her durumda, insanların zihinleri üzerinde işe yarıyordu ve insanlar&#160;orada tuz ve toprak görünce içleri rahatlıyordu ve eğer bunu anlamışsanız, büyü konusunda çok şeyi anlamışsınız&#160;demekti.</p>
<p>Geri çekildi. Eh, itiraf etmeliydi ki, yaşlı adam dün göründüğünden daha iyi görünüyordu. Son olarak, cebinden iki madeni para çıkardı ve nazikçe göz kapaklarının üzerine koydu.</p>
<p>Bunlar Ogg Ana’nın ona öğrettiği eski âdetlerdi, ama artık yalnızca Tiffany’nin bildiği yeni bir âdet vardı. Bir eliyle mermer tezgâha yaslandı ve diğeriyle su kovasını tuttu. Kıpırdamadan durdu ve kovadaki su kaynamaya, mermer&#160;tezgâhın üzerinde buz oluşmaya başlayana kadar bekledi.&#160;Kovayı dışarı götürdü ve içindekileri oluğa döktü.</p>
<p>İşini bitirdiği zaman şato koşuşturmaca içindeydi. İnsanları işleriyle baş başa bıraktı. Şatodan çıkarken duraksadı ve düşündü. İnsanlar genellikle durup düşünmezdi. Yürürken düşünürlerdi. Bu bazen iyi bir fikirdi. Yanlış&#160;yöne gitme ihtimaline karşı durmak.</p>
<p>Roland Baron’un tek oğluydu ve Tiffany’nin bildiği kadarıyla, tek akrabasıydı ya da en azından, şatoya yaklaşmasına izin verilen tek akrabası; korkunç ve pahalı yasal mücadelelerin ardından, Roland korkunç halalarını kovalamayı başarmıştı. Dürüst olmak gerekirse, yaşlı Baron bile&#160;kız kardeşlerini, insanın hayat pantolonunun içinde bulabileceği en pis iki ihtiyar gelincik olarak görüyordu. Ama&#160;bu kadar önemli bir şeyi bilmesi gereken, Baron’la hiçbir&#160;şekilde akraba olmayan, ama yine de, eh, en kısa zamanda&#160;bilmesi gereken bir kişi daha vardı. Tiffany, keldayı görmek için Feegle höyüğüne yöneldi.</p>
<p>Tiffany geldiğinde Amber’i dışarıda oturmuş, güneş ışığında dikiş dikerken buldu.</p>
<p>“Merhaba, hanımefendi,” dedi kız neşeyle. “Ben gidip Bayan Kelda’ya geldiğini haber vereyim.” Bunun ardından,&#160;eskiden Tiffany’nin de yapabildiği gibi, yılan gibi sürünerek rahatça delikte kayboldu.</p>
<p>Amber neden buraya döndü? diye merak etti Tiffany. Onu güvende olması için Sızı Çiftliği’ne götürmüştü. Kız neden&#160;höyüğe kadar yürümüştü? Nerede olduğunu nasıl hatırlamıştı?</p>
<p>“Çok ilginç bir çocuk bu,” dedi bir ses ve Kurbağa<sup>10</sup> bir yaprağın altından başını çıkardı. “Son derece şaşırmış göründüğünü söylemek zorundayım, hanımefendi.”</p>
<p>“Yaşlı Baron öldü,” dedi Tiffany.</p>
<p>“Eh, beklenen bir şey. Çok yaşa Baron,” dedi Kurbağa.</p>
<p>“Çok yaşamayacak,” dedi Tiffany. “Öldü.”</p>
<p>“Hayır,” diye vrakladı Kurbağa. “Böyle söylemen gerekiyor. Bir kral öldüğünde, hemen yeni bir kral bulunduğunu ilan edersin. Bu önemli. Acaba yenisi neye benzeyecek? Herhangi Bir Rob, senin botlarını yalamaya bile layık olmayan sümsüğün teki olduğunu söylüyor. Üstelik seni feci&#160;küçük düşürmüş.”</p>
<p>Geçmişte neler yaşanmış olursa olsun, Tiffany buna karşı çıkmadan edemedi. “Benim için kimsenin bir şeyi yalamasına ihtiyacım yok, çok teşekkür ederim. Hem,” diye ekledi, “o onların baronu değil, değil mi? Feeglelar bir&#160;efendileri olmamasıyla övünürler.”</p>
<p>10 Kurbağa’nın Kurbağa dışında adı yoktu ve Feegle klanına birkaç sene önce katılmış; höyük hayatını, eski&#160;avukat hayatından, daha doğrusu, peri annenin yanında fazla ukalahk etmeye başlamış bir avukatın hayatından&#160;çok daha çekilebihr bulmuştu. Kelda sık sık onu geri göndermeyi teklif ediyordu, ama Kurbağa reddediyordu. Kendi&#160;boyundan büyük sözcükler bildiğinden Feeglelar onu klanın beyni sayıyordu.</p>
<p>“Varsayımında haklısın,” dedi Kurbağa düşünceli düşünceli, “ama hatırlamalısın ki, aynı zamanda her bahaneyle mümkün olduğunca çok içmekle övünürler ve bu onların mizaçlarını biraz güvenilmez kılıyor. Üstelik Baron&#160;bütün bu yörelerdeki tüm mülklerin bilfiil sahibi olduğuna&#160;kesinlikle inanıyor. Kanuna göre geçerli bir iddia. Ama ne&#160;yazık ki, artık benim savunamayacağım bir iddia. Ama kız&#160;dersen, o tuhaf bir şey. Fark etmedin mi?”</p>
<p>Fark etmedim mi? diye düşündü Tiffany çabucak. Neyi fark etmedim mi? Amber yalnızca bir çocuktu; onu arada bir görüyordu - merak uyandıracak kadar sessiz değil,&#160;can sıkıcı olacak kadar gürültücü değil. Hepsi buydu. Ama&#160;sonra düşündü: Tavuklar... O tuhaftı.</p>
<p>“Feegleca konuşabiliyor!” dedi Kurbağa. “Ve amanın meselesinden falan bahsetmiyorum; o yalnızca aksan.&#160;Kelda’nm konuştuğu ciddi, eski moda dili söylüyorum,&#160;buralı olmadan önce her nereliyseler oradan konuştukları dili. Üzgünüm, eminim önceden çalışılmış olsa bu daha&#160;iyi bir cümle olurdu.” Duraksadı. “Kendi adıma tek kelime&#160;Feegleca anlamıyorum, ama kız hemen öğrenmiş gibi. Bir&#160;şey daha, yemin ederim benimle de kurbağaca konuşmaya&#160;çalıştı. Ben kurbağacada da pek iyi değilimdir, ama... şekil&#160;değiştirince azıcık anlamaya başlamıştım.”</p>
<p>“Sıra dışı sözcükleri anladığını mı söylüyorsun?” dedi Tiffany.</p>
<p>“Emin değilim,” dedi Kurbağa. “Ben anlamını anladığını düşünüyorum.”</p>
<p>“Emin misin?” dedi Tiffany. “Ben hep onun biraz aptal olduğunu düşünmüşümdür.”</p>
<p>“Aptal mı?” dedi, eğleniyormuş gibi görünen Kurbağa. “Eh, bir avukat olarak sana, aptallık ölçüsünde basit görünen bir şeyin inanılmaz ölçüde karmaşık olabileceğini&#160;söyleyebilirim, özellikle de ben saat başı ücret alıyorsam.&#160;Güneş basittir. Bir kılıç basittir. Bir fırtına basittir. Basit&#160;her şeyin arkasında, koskocaman karmaşık bir kuyruk bulunur.”</p>
<p>Amber başını delikten çıkardı. “Bayan Kelda seninle tebeşir çukurunda görüşeceğini söylüyor.”</p>
<p>Tiffany dikkatle hazırlanmış kamuflajın arasından geçerken tebeşir çukurundan hafif bir tezahürat yükseldi.</p>
<p>Çukuru seviyordu. Orada, yukarıda mavi gökyüzü, onu kuşatan ıslak beyaz duvarlar ve dikenlerin arasından süzülen gün ışığıyla, gerçekten mutsuz olmak imkânsız görünüyordu. Tiffany küçükken bazen, Tebeşir dalgaların altında bir diyarken yaşamış kadim balıkların yüzerek tebeşire girip çıktığını görürdü. Su uzun zaman önce gitmişti,&#160;ama hayalet balıkların ruhları bunu fark etmemişti. Zırhlı&#160;şövalyeler gibiydiler ve tebeşir kadar eskiydiler. Ama artık&#160;onları görmüyordu. Belki de büyüdükçe görme tarzınız değişiyordu.</p>
<p>İçeride güçlü bir sarımsak kokusu vardı. Çukurun dibinde, zeminin büyük bir kısmı salyangozlarla kaplıydı. Feeglelar dikkatle aralarında dolaşıyor, salyangozların kabuklarına rakamlar yazıyorlardı. Amber, Kelda’nın yanma</p>
<p>oturmuş, ellerini dizlerinde kenetlemişti. Salyangozlara yukarıdan bakınca, çoban köpeği yarışlarına benziyordu, ama çok daha az havlama ve çok daha fazla yapış yapıştık vardı.</p>
<p>Kelda, Tiffany’yi gördü ve minik parmağını dudaklarına götürdü, sonra başını kısaca Amber’e doğru salladı. Kız salyangozlara yapılanları izlemeye dalmış görünüyordu.&#160;Jeannie diğer yanındaki boş yere dokundu ve, “(Dolanların&#160;sürüyü işaretlemesini izliyoz, bilirsin,” dedi. Sesinde bir&#160;tuhaflık vardı. Bir yetişkinin bir çocuğa, çocuğun henüz&#160;bu sonuca varmamış olması ihtimaline karşı, “Ne çok eğleniyoruz, değil mi?” derken kullandığı sese benziyordu.&#160;Ama Amber gerçekten de eğleniyormuş gibi görünüyordu.&#160;Tiffany, Feeglelarm yanında olmanın Amber’i mutlu ettiğini fark etti.</p>
<p>Kelda’nın sohbeti hafif tutmak istediğini sezmişti, bu yüzden basitçe sordu, “Neden onları işaretliyorsunuz?&#160;Onları kim çalmaya çalışır ki?”</p>
<p>“Diyer Feeglelar, elbette. Benim Rob, korunaksız bırakırsak, onları çalmak için sıraya girceklerini düşünüyo, bilirsin.”</p>
<p>Tiffany şaşırmıştı. “Neden korunaksız kalacaklar ki?”</p>
<p>“Çünkü benim çocuklar, bilirsin, onların sürülerini çalmaya gidiyolar da ondan. Eski bi Feegle geleneedir, bol bol dövüş, hırsızlık ve elbette, herkesin favorisi, içki içmek anlamına gelir.” Kelda Tiffany’ye bakarak göz kırptı. “Eh, çocuklar mutlu oluyo, can sıkıntısını ve keldanın ayaklarına&#160;dolanmalarını engelliyo, bilirsin.”</p>
<p>Tiffany’ye yine göz kırptı, Amber’in bacağını okşadı ve ona kendi dilinde, çok eski Feeglecaya benzeyen bir şeyler&#160;söyledi. Amber de aynı dilde yanıt verdi. Kelda, Tiffany’ye&#160;bakarak anlamlı anlamlı başını salladı ve çukurun diğer&#160;ucunu göstererek oraya gitmelerini işaret etti.</p>
<p>“Ona ne dedin?” dedi Tiffany dönüp, hâlâ aynı ilgiyle gülümseyerek Feegleları izlemekte olan kıza bakarak.</p>
<p>“Seninle benim yetişkinlere özgü bi sohbet etçeemizi sööledim,” dedi Kelda “ve o da oolanların çok komik olduğunu sööledi. Nasıl, bilmiyom, ama Ana Dil’i öörendi.&#160;Tiffany, onu yalnızca bir kız evlatla ve ozanla'<sup>1</sup> konuşurken kullanırım, bilirsin, ve dün gece höyükte onunla ko-nuşuyodum ki, kız da katıldı! Dinleyerek öörendi! Bunun&#160;olmaması gerek! Bu kız nadir bi yetenee sahip, orası kesin.&#160;Anlamları kafasının içinde biliyo olmalı ve bu büyü, kü-çükhanım, saf büyü, orası kesin.”</p>
<p>“Nasıl oldu?”</p>
<p>“Kim bilir?” dedi Kelda. “Bi yetenek. Ve öğüdüme kulak ver ve bu kızı eğitime al.”</p>
<p>“Eğitime başlamak için çok büyük değil mi?” dedi Tiffany.</p>
<p>“Onu bi işe koş, yeteneeni kullanabilcee bi alan bul. İnan bana kızım, bi kızı ölümüne dövmenin iyi bi şey olduuna&#160;inanmak istemem, ama yollarımızın nasıl seçildiini kim&#160;bilebilir? Böylece, kendini burada, yanımda buldu. Onda&#160;anlayış yetisi var. Başka şekilde öörenebilir miydi? Hayatın&#160;anlamının yetini bulmak olduunu sen çok iyi biliyosun.</p>
<p>11 Bkz Sözlük; sayfa 6</p>
<p>Yetini bulmak mutluluktur. Asla bulamamak hüzündür. Onun biraz aptal olduunu söyledin: ona, içindeki zekayı&#160;bulabilecek bi ööretmen bul. Kız, sırf dinleyerek zor bi dili&#160;öğrendi. Dünyanın bunu yapabilen insanlara çok ihtiyacı</p>
<p>var.”</p>
<p>Mantıklıydı. Kelda’nm söylediği her şey mantıklı geliyordu.</p>
<p>Jeannie duraksadı, sonra, “Baron öldüü için çok üzüldüm,” dedi.</p>
<p>“Üzgünüm,” dedi Tiffany. “Sana söylemeyi planlıyordum.” Kelda ona gülümsedi. “Bi keldaya böyle bi şeyin haber&#160;verilmesi gerektiini mi düşünüyosun kızım? O düzgün bi&#160;adamdı ve sen onun için dooru olanı yaptın.”</p>
<p>“Gidip yeni Baron’u bulmam lazım,” dedi Tiffany. “Feeglelarm onu bulmama yardım etmesine ihtiyacım var.&#160;Şehirde binlerce insan var ve Feeglelar bir şeyleri bulmak&#160;konusunda çok iyidir.”'<sup>2</sup> Başını kaldırıp gökyüzüne baktı.&#160;Tiffany daha önce hiç büyük şehre gitmemişti ve karanlıkta&#160;oraya uçmayı pek istemiyordu. “İlk ışıklarda yola çıkacağım. Ama önce Jeannie, sanırım Amber’i eve götürsem iyi&#160;olacak. Bunu istersin, değil mi Amber?” dedi umutsuzca...</p>
<p>Kırk beş dakika sonra, Tiffany süpürgesini köye doğru sürüyordu. Çığlıklar hâlâ kafasında yankılanıyordu. Amber geri dönmek istememişti. Aslında, höyükten ayrılmak istemediğini, ellerini ve ayaklarını deliğin duvarlarına</p>
<p>12 Tiffany onların en çok da başkalarına ait şeyleri bulmak konusunda iyi olduklarını söylemedi. Ama&#160;Feeglelarm sünger gibi içmeye ek olarak köpek kadar iyi avlandıkları doğruydu.</p><h5>no</h5>
<p>dayayıp, Tiffany onu ne zaman nazikçe çekiştirse ciğerlerini patlatırcasına haykırarak açıkça ifade etmişti. Tiffany bıraktığında, kız yine gidip keldanm yanma oturuyordu.&#160;Demek öyle. İnsanlar için planlar yapıyordunuz ve onların&#160;başka planları olduğunu öğreniyordunuz.</p>
<p>Duruma nasıl bakarsanız bakın, Amber’in bir annesi ve bir babası vardı; oldukça kötü ebeveynler olduklarını söyleyebilirdiniz, üstelik bunun durumun en nazik ifadesi olduğunu ekleyebilirdiniz. En azından kızın güvende olduğunu bilmeliydiler... Hem, keldanm gözetimi altındayken,&#160;Amber’in başına ne gelebilirdi ki?</p>
<p>Bayan Aksi, Tiffany’yi kapısında bulunca kapıyı çarparak kapattı, ama sonra gözyaşları içinde yine açtı. Mekan iğrenç kokuyordu; yalnızca bayat bira ve kötü yemeklerle değil, çaresizlik ve şaşkınlıkla. Tiffany’nin gördüğü en&#160;uyuz kedi de sorunun bir parçasıydı açık ki.</p>
<p>Bayan Aksi ne kadar aklı varsa korkudan onu da kaybetmişti ve dizlerinin üzerine çökmüş, anlamsızca yakarmaktaydı. Tiffany ona bir fincan çay yaptı, ki hassas midelilere göre bir iş değildi, çünkü kulübedeki bütün çanak çömlek&#160;taş lavaboya yığılmıştı ve içinde arada bir hava kabarcıklarının patladığı pis bir suyun içinde yüzüyordu. Tiffany&#160;çay içmek için kullanabileceği bir fincan elde etmek için&#160;dakikalarca fincan ovdu, ama sonra da çaydanlığın içinde&#160;bir şeyin takırdadığını duydu.</p>
<p>Bayan Aksi dört bacağı da tam olan bir sandalyeye oturmuş, yemeğini zamanında önüne koyduğun ve Amber</p>
<p>yaramazlık yapmadığı sürece kocasının aslında ne kadar da iyi bir adam olduğunu anlatıyordu. Tiffany dağlarda evleri&#160;dolaşırken bu tür çaresiz konuşmalar duymaya alışmıştı.&#160;Korkudan kaynaklanıyordu - yalnız kaldıklarında başlarına geleceklerden korkuyorlardı. Havausta Nine’nin bu tür&#160;durumlarla başa çıkmak için özel bir yöntemi vardı, ki bu&#160;da herkesin içine Havausta Nine korkusu salmaktan ibaretti, ama Havausta Nine senelerdir, eh, Havausta Ninelik&#160;yaptığı için deneyimliydi.</p>
<p>Dikkatli ve saldırgan olmayan sorular, Bay Aksi’nin yukarı katta uyumakta olduğunu ortaya çıkardı ve Tiffany Bayan Aksi’ye Amber’in çok iyi bir hanımın gözetimi altında iyileşmekte olduğunu söyledi. Bayan Aksi yine ağlamaya&#160;başladı. Mekânın sefilliği Tiffany’nin de sinirlerine dokunmaya başlamıştı ve zalimleşmemek için kendine hakim olmaya çalıştı; ama taş zemine bir kova su dökmek ve sonra&#160;süpürgeyle suyu dışarı süpürmek ne kadar zor olabilirdi&#160;ki? Biraz sabun yapmak ne kadar zor olabilirdi? Odun külü&#160;ve hayvansal yağ kullanarak iş görecek türden bir sabun&#160;yapabilirdiniz. Ve annesinin bir kere söylediği gibi, “Kimse&#160;cam sikmeyecek kadar fakir olamaz.” Ama babası, sırf annesini sinirlendirmek için, bunu “Kimse amcamı sikmeyecek kadar fakir olamaz,” diye değiştirmişti. Ama bu ailede&#160;işe nereden başlardınız? Hem, çaydanlığın içinde ne vardı&#160;ki, takırdaya takırdaya dışarı çıkmaya çalışıyordu?</p>
<p>Köydeki kadınların çoğu zorlu kadınlar olarak yetişmişti. Çiftlik geliriyle bir aileyi çekip çevirmek için zorlu olmanız gerekirdi. Yerel bir deyim vardı, sorunlu bir kocayla başa çıkmak için bir tür tarif. “Dilli börek, soğuk ahır,&#160;bakır sopa.” Sorunlu bir kocanın akşam yemeği beklerken&#160;dırdır yiyeceğini, uyumak için ahıra gönderileceğini ve karısına el kaldırırsa, her evde bulunan, çamaşır teknesinde&#160;çamaşır karıştırmak için kullanılan uzun değneklerden biriyle güzelce dövüleceğini anlatıyordu. Genelde kaba ezgi&#160;çalmadan önce hatalarını düzeltirlerdi.</p>
<p>“Bay Aksi’den uzakta kısa bir tatil yapmak istemez misin?” dedi Tiffany.</p>
<p>Solucan kadar solgun, süpürge sapı kadar sıska olan kadın dehşete kapıldı. “Ah hayır!” diye inledi. “Bensiz yapamaz ki!”</p>
<p>Ve sonra... her şey kontrolden çıktı, daha doğrusu, olduğundan da beter kontrolden çıktı. Ve her şey çok masum başladı, çünkü kadın çok perişandı. “Eh, en azından senin için mutfağını temizleyebilirim,” dedi Tiffany neşeyle. Bir süpürge kapıp işe koyulsa her şey yolunda gidecekti, ama ah hayır, gidip örümcek ağlarıyla kaplı gri tavana&#160;bakması ve “Tamam, burada olduğunuzu biliyorum, her&#160;zaman beni takip ediyorsunuz, bu yüzden bir işe yarayın&#160;ve bu mutfağı köşe bucak temizleyin!” demesi gerekiyordu. Birkaç saniye boyunca hiçbir şey olmadı ve sonra, sırf&#160;kulak kabarttığı için, tavanın yakınından gelen boğuk konuşmalar duydu.</p>
<p>“Bunu duymadın mı? Burda olduumuzu biliyo! Nasıl her seferinde bilebiliyo ki?”</p>
<p>Biraz daha farklı bir Feegle sesi yanıt verdi, “Çünkü onu devamlı takip ediyoz da ondan, seni minik kaçıkçık!”</p>
<p>“Ah heye, o kadarını biliyom, ama benim annatmak is-tediim şu, onu bir daa takip etmiyceemize söz vermedik miydik?”</p>
<p>“Heye, ciddi bir yemindi.”</p>
<p>“Kesinlikle. Bu yüzden, koca mini kocakarının ciddi bir yemini ciddiye almamasına azcık bozuldum doorusu.&#160;Duygularım mini minnacık incindi.”</p>
<p>“Ama biz de ciddi yeminimizi bozduk; bu bi Feegle şeysi.”</p>
<p>Üçüncü bir ses: “Şuraya bakın sinsi herifler, ayaanı tıp tıp vuruyo!”</p>
<p>Mutfağa bir fırtına çarptı. Köpüklü sular Tiffany’nin gerçekten de tıp tıp yere vurmakta olduğu botlarının üzerinden aktı. Kimsenin bir odayı bir Feegle grubundan daha çabuk kirletemeyeceğini söylemek lazım, ama tuhaf bir&#160;biçimde, kuşların ve başka muhtelif orman yaratıklarının&#160;yardımı olmadan, çok hızlı bir biçimde temizleyebiliyorlardı da.</p>
<p>Lavabo bir anda boşaldı ve sonra sabun köpükleriyle doldu. Ateş parlayarak canlanırken tahta tabaklar, teneke kupalar uğuldayarak havaya uçuştu. Odun kutusu bam bam bam diye doldu. Bunun ardından her şey daha da hızlandı&#160;ve Tiffany’nin kulağının yanından uçarak bir çatal geçti ve&#160;duvara saplanıp titreyerek durdu. Buhar sis gibi yükseldi ve&#160;yanında tuhaf sesler de geldi; aniden temizlenen camlardan&#160;içeri güneş ışığı doldu ve odayı gökkuşaklarıyla doldurdu;</p>
<p>bir süpürge yerdeki suların sonuncusunu ittirerek önlerinden geçti; çaydanlık kaynadı; masada çiçek dolu bir vazo belirdi -eh, itiraf etmek gerekirdi, çiçeklerin bazıları baş&#160;aşağı duruyordu- ve aniden oda temiz ve tazeydi ve artık&#160;çürük patates kokmuyordu.</p>
<p>Tiffany tavana baktı. Kedi dört patisiyle oraya tutunmuştu. Tiffany’ye pis pis baktı. Burasına kadar gelmiş ve tavanda asılı olan bir kedi bir cadıya bile dik dik bakabilirdi.</p>
<p>Tiffany sonunda Bayan Aksi’yi masanın altında, elleriyle başını koruyarak büzülürken buldu. Sonunda onu masanın altından çıkarıp güzel, temiz sandalyede, harika ölçüde&#160;temiz bir kupa dolusu çayın önüne oturtmayı başardığında, Bayan Aksi evinin çok daha iyi göründüğünü şevkle&#160;onayladı, ama daha sonra Tiffany, sırf Tiffany gitsin diye&#160;Bayan Aksi’nin ne sorsa onaylayacağını kendi kendine itiraf etmek zorunda kaldı.</p>
<p>O zaman bu bir başarı sayılmazdı, ama en azından mekân çok daha temizdi ve Bayan Aksi de düşünecek zaman bulduğu zaman minnettar olacaktı. Bakımsız bahçeden çıkarken Tiffany’nin duyduğu hırlama ve gümleme muhtemelen tavandan düşen kediden kaynaklanıyordu.</p>
<p>Süpürgesi omzunda, çiftliğe giden yolu yarıladığında sesli olarak düşündü: “Belki de bu biraz aptalcaydı.”</p>
<p>“Yorma kelleni,” dedi bir ses. “Birazcık zamanımız olsaydı ekmek de yapardık.” Tiffany başını eğdi. Nac Mac Feegle halkı, Küçük Özgür Adamlar ya da bazen, Savunucular,&#160;Suçlular, soruşturmaya yardım etmek üzere polis tarafından</p>
<p>arananlar ve bazen de, “şu, soldan İkincisi, yemin ederim oydu” olarak bilinen yarım düzine kişi, Herhangi Bir Rob&#160;ile birlikte yanında yürüyordu.</p>
<p>“Beni takip edip duruyorsunuz!” diye yakındı. “Her zaman etmeyeceğinize söz veriyorsunuz ve her zaman ediyorsunuz!”</p>
<p>“Ah, ama bize verilen vazifeyi tikkate almıyon, biliyon. Sen tepelerin kocakarısısm ve sen ne dersen de, her zaman&#160;seni korumaya, sana yardım etmeye hazır olmalıyız,” dedi&#160;Herhangi Bir Rob yiğitçe. Diğer Feeglelar hızla başlarını&#160;salladılar ve kurşunkalem parçaları, sıçan dişleri, dünkü&#160;akşam yemeği, ortasında delik olan ilginç taşlar, böcekler,&#160;daha sonra incelenmek üzere oraya saklanmış ilginç sümük parçaları ve salyangozlar yere yağdı.</p>
<p>“Bakın,” dedi Tiffany, “onların isteyip istemediğine aldırmadan insanlara yardım edemezsiniz! ”</p>
<p>Herhangi Bir Rob başını kaşıdı, düşürdüğü salyangozu saçlarının arasına geri koydu ve “Neden ki, hamfendi? Sen&#160;de aynısını yapıyon?” dedi.</p>
<p>“Yapmıyorum! ” dedi Tiffany yüksek sesle, ama içten içe, bir ok yüreğine saplandı. Bayan Aksi’ye iyi davranmadım,&#160;değil mi? diye düşündü. Evet, kadında bir farenin tavırları&#160;ve bir farenin beyni var gibi, ama ne kadar pis olursa olsun, o iğrenç kokulu ev Bayan Aksi’nin eviydi ve Tiffany,&#160;eh, çok da incelikli ifade etmek lazım değilse, bir Nac Mac&#160;Feegle sürüsü ile birlikte içeri dalmış, öncekinden daha az&#160;dağınık hale getirmekle birlikte, ortalığı darmaduman etmişti. Kaba, buyurgan ve burnu büyük davrandım. Annem&#160;olsa, bu işi daha iyi idare edebilirdi. İş ona gelirse, köydeki&#160;herhangi bir kadın daha iyi idare edebilirdi, ama ben cadıyım ve içeri daldım, dağıttım ve kadıncağızı ölesiye korkuttum. Ben, sivri tepeli şapkası olan gencecik bir kız.</p>
<p>Kendisi hakkında düşündüğü diğer şey ise, çok yakında yatmazsa yere yığılıvereceği idi. Kelda haklıydı; en son ne&#160;zaman doğru düzgün bir yatakta uyuduğunu hatırlamıyordu ve çiftlikte onu bir yatak bekliyordu. Ve, diye düşündü aniden, suçluluk duygusuyla, kendi annesiyle babasına&#160;Amber Aksi’nin Feeglelarm yanında olduğunu daha haber&#160;vermemişti.</p>
<p>Her zaman bir şey oluyor, diye düşündü, sonra o şeyin üzerine yeni bir şey geliyor ve sonra art arda gelen bir şeylerin ucu bucağı görünmez oluyor. Cadılara uçan süpürge&#160;vermelerine şaşmamak gerek. Ayaklar tek başına yeterli&#160;değil.</p>
<p>Annesi Tiffany’nin erkek kardeşi Wentworth’le ilgileniyordu. Wentworth’ün gözü morarmıştı.</p>
<p>“Büyük çocuklarla kavga ediyor,” diye yakındı annesi. “Gözümüz morardı, değil mi Wentworth?”</p>
<p>“Evet, ama ben de Billy Boşboğaz’m apış arasına tekme attım.”</p>
<p>Tiffany esnemesini bastırmaya çalıştı. “Neden kavga ediyordun, Went? Kafan çalışıyor sanıyordum.”</p>
<p>“Senin cadı olduğunu söylediler Tiff,” dedi Wentworth. Tiffany’nin annesi yüzünde tuhaf bir ifadeyle ona döndü.</p>
<p>“Eh, evet, öyleyim,” dedi Tiffany. “İşim bu.”</p>
<p>“Evet, ama onların söyledikleri türden şeyleri yaptığını sanmıyorum,” dedi kardeşi.</p>
<p>Tiffany annesiyle göz göze geldi. “Kötü şeyler miydi bunlar?”</p>
<p>“Hah! Bu daha yarısı bile değil,” dedi Wentworth. Burnundan damlayan kan ve sümük gömleğini lekelemişti.</p>
<p>“Wentworth, sen yukarı, odana çık,” diye emretti Bayan Sızı. Muhtemelen, diye düşündü Tiffany, Havausta&#160;Nine bile bu kadar hızlı itaat edilen bir emir veremezdi.&#160;Edilmezse yakın kıyamet tehdidi içeren bir emir.</p>
<p>Oğlanın gönülsüz adımlarının sesi merdivende kaybolduğunda, Tiffany’nin annesi en küçük kızma döndü, kollarını kavuşturdu, “Bu sebepten kavga ettiği ilk sefer de değil,” dedi.</p>
<p>“Hepsi resimli kitaplar yüzünden,” dedi Tiffany. “Köylülere, cadılarm insanlara büyü yapan deli yaşlı kadınlar olmadıklarını öğretmeye çalışıyorum.”</p>
<p>“Baban geldiği zaman gidip Billy’nin babasıyla konuşmasını isteyeceğim,” dedi annesi. “Billy, Wentworth’den otuz santim uzun, ama baban... o Billy’nin babasından altmış&#160;santim uzun. Kavga çıkmayacak. Babanı bilirsin. Sakin bir&#160;adamdrr baban. Onun bir adama ikiden fazla yumruk attığını görmedim, buna gerek kalmıyor. İnsanları sakin tutacaktır. Sakinleşecekler, yoksa fena olur. Ama bunda doğru&#160;olmayan bir şeyler var, Tiff. Seninle çok gurur duyuyoruz,&#160;biliyorsun, yaptıklarınla falan, ama bir şekilde insanların&#160;sinirine dokunuyor. Saçma sapan şeyler söylüyorlar. Ve&#160;peynir satmakta güçlük çekiyoruz. Üstelik en iyi peynirleri&#160;senin yaptığını herkes biliyor. Şimdi de Amber Aksi meselesi çıktı. Onun... onlarla birlikte dolaşması doğru mu&#160;sence?”</p>
<p>“Umarım öyledir, anne,” dedi Tiffany. “Ama o çok dik başlı bir kız; ve anne, doğrusunu söylemek gerekirse, ben&#160;de ancak elimden geldiği kadarını yapabiliyorum.”</p>
<p>O gece, daha sonra, eski yatağında uyurken, Tiffany alt katta annesiyle babasının usul usul konuştuğunu duydu.&#160;Elbette cadılar ağlamazdı, ama Tiffany’nin içinden ağlamak&#160;geliyordu.</p><div><img src="main-10.jpg" alt=""/></div><h6>Böfüm 6</h6><h6>5&gt;İNSt ADAMIN GELİŞİ</h6>
<p>Tiffany erken kalkamadığı için kendi kendine kızıyordu. Annesi onu uyandırmak için çayını yukarı getirmek zorunda kalmıştı. Ama Kelda haklıydı. Kaç zamandır doğru düzgün uyumuyordu ve eski, ama rahat yatağı onu adeta sarıp&#160;sarmalamıştı.</p>
<p>Yine de, daha kötüsü olabilirdi, dedi kendi kendine yola çıkarken. Örneğin, çalı süpürgesinin üzerinde yılanlar olabilirdi. Feeglelar, Herhangi Bir Rob’un deyişiyle,&#160;“rüzgârı eteklerinin altında hissetmekten” memnundular. Muhtemelen Feeglelar yılanlardan daha iyiydi, ama&#160;bu yalnızca bir tahmindi. Süpürgenin üzerinde bir o yana,</p>
<p>Lbir bu yana koşarak, üstünden geçmekte oldukları ilginç şeylere bakıyorlardı ve bir seferinde Tiffany omzunun üzerinden arkaya baktığında on tanesinin süpürgenin arkasından sarkmakta olduğunu görmüştü, daha doğrusu bir</p>
<p>tanesi süpürgenin arkasından sarkıyordu ve bir diğeri onun ayaklarına tutunarak sarkmıştı ve ondan sonraki de onun&#160;ayaklarına tutunuyordu vesaire, ve böylece on Feegle bu&#160;şekilde süpürgenin arkasından sallanıyordu. Çok eğleniyorlardı, çığlık çığlığa kahkaha atıyorlardı ve gerçekten de&#160;etekleri rüzgârda dalgalanıyordu. Anlaşılan işin heyecanı,&#160;tehlikeyi ve manzara eksikliğini, ya da en azından başkası&#160;olsa bakmak isteyeceği türden bir manzara eksikliğini telafi ediyordu.</p>
<p>Aslında bir iki tanesi çalı süpürgenin dallarından kaydı ve kardeşlerine el sallayarak, Yihuu! sesleri çıkararak ve genel olarak her şeye harika bir oyun muamelesi yaparak uçup gittiler. Feeglelar yere çarptıklarında sekerlerdi,&#160;ama bazen birazcık zarar gördükleri de olurdu. Tiffany eve&#160;dönmeleri konusunda endişelenmiyordu; kuşkusuz koşarak geçen minik bir adama saldırmak isteyecek bir sürü&#160;tehlikeli yaratık vardı, ama o küçük adam eve vardığında o tehlikeli yaratıklardan geriye pek azı kalmış olacaktı.&#160;Aslında, Feeglelar uçuş esnasında, Feegle standartlarına&#160;göre, oldukça terbiyeli davrandılar ve şehre otuz kilometre&#160;kalana kadar süpürgeyi ateşe vermediler ve verdikleri zaman da Kaçık Wullie çok usulca, “Tüh!” dedi ve sonra çalı&#160;süpürgesini ateşe verdiğini saklamak için alevlerin önünde&#160;durdu.</p>
<p>“Yine çalıları ateşe verdin, değil mi Wullie?” dedi Tiffany sertçe. “Son seferde ne öğrenmiştik? Sebepsiz yere çalı süpürgesini ateşe vermeyeceğiz.&quot;</p>
<p>Kaçık Wullie ve kardeşleri alevleri ezmeye çalışırken süpürge sallanmaya başladı. Tiffany aşağıdaki arazide iniş&#160;yapabileceği yumuşak ve tercihen ıslak bir yer aradı.</p>
<p>Ama Wullie’ye kızmanın faydası yoktu; Wullie kendine has, Wullie-biçiminde bir dünyada yaşıyordu. Anlamak için çarpık düşünmeye başlamanız gerekirdi.</p>
<p>“Merak ediyorum, Kaçık Wullie,&quot; dedi Tiffany, çalı süpürgesi iyice sarsılmaya başlarken, “birlikte çalışırsak, çalı süpürgemin neden tutuştuğunu bulabilir miyiz? Sence&#160;elinde bir kibrit tutmanla bir ilgisi olabilir mi?”</p>
<p>Feegle elindeki kibrite, daha önce hiç kibrit görmemiş biri gibi baktı ve sonra onu arkasına saklayarak ayaklarına&#160;baktı, ki o koşullar altında oldukça cesur bir davranıştı.&#160;“Bilmiyom, hamfendi.”</p>
<p>“Anlarsın,” dedi Tiffany, rüzgâr çevrelerinde savrulur-ken, “yeterince çalı olmazsa, yön değiştirmekte güçlük çekiyorum ve alçaldığımız halde, ne yazık ki hâlâ oldukça hızlı gidiyoruz. Belki bu açmazı çözmeme yardım edebilirsin Wullie?”</p>
<p>Kaçık Wullie serçe parmağını kulağına soktu ve beyninin içinde bilgi arıyormuş gibi biraz dürtükledi. Sonra neşelendi. “lnişçik yapsak hamfendi?”</p>
<p>Tiffany içini çekti. “Bunu yapmayı ben de isterdim Kaçık Wullie, ama anlarsın, biz oldukça hızlı gidiyoruz, ama yer&#160;yerinde kalıyor. Bu durumda yaşanan şeye düşüş adı veriliyor.”</p>
<p>“Ben topraa in demiyodum ki hamfendi,” dedi Wullie.</p>
<p>Parmağını aşağıya uzattı ve ekledi: “Ben şunun üzerine inmenden bahsediyodum.”</p>
<p>Tiffany uzatılmış parmağın gösterdiği yere baktı. Aşağıda uzun, beyaz bir yol vardı ve üzerinde, çok da uzak olmayan bir yerde, süpürge kadar hızlı hareket ediyormuş gibi&#160;görünen, dikdörtgen bir şey görülebiliyordu. Tiffany baktı,&#160;beyninin hesap yapmasını dinledi ve sonra, “Yine de biraz&#160;yavaşlamamız gerekecek,” dedi.</p>
<p>Böylece, dehşet içinde bir cadı ve yavaşlamak için eteklerini kaldırmış iki düzine Nac Mac Feegle taşıyan alevler içindeki bir süpürge, Lancre ile Ankh-Morpork arasında&#160;posta taşıyan arabanın üzerine indiler.</p>
<p>Arabanın sağlam yayları vardı ve sürücü atları kısa zamanda kontrol altında almayı başardı. Çöken sessizliğin içinde beyaz tozlar yola geri yağmaya başladı. Adam sürücü koltuğundan indi. Her adımında irkilen, iri yarı bir&#160;adamdı ve bir elinde yarısı yenmiş peynirli bir sandviç,&#160;diğerinde ise neden elinde olduğunu yanlış anlamanın&#160;imkânsız olduğu uzun bir kurşun boru vardı. Adam burnunu çekti. “Müdürüme söylemem gerekecek. Boyaya zarar vermişsin, gördün mü? Boya zarar gördüğünde rapor&#160;tutmam gerek. Rapor tutmaktan nefret ederim, kolay laf&#160;bulan bir adam olmadım hiçbir zaman. Ama boya zarar&#160;gördüğünde tutmak lazım.” Sandviç ve daha önemlisi, kurşun boru adamın aşırı büyük paltosunun içinde kayboldu&#160;ve Tiffany bunu görünce ne kadar mutlu olduğunu fark&#160;ederek şaşırdı.</p>
<p>“Gerçekten çok üzgünüm,” dedi, adam onun arabanın çatısından inmesine yardım ederken.</p>
<p>“Benim için sorun değil, anlarsın, sorun boya. Onlara diyorum ki, bakın, diyorum onlara, troller var, cüceler var,&#160;hah, onların nasıl araba sürdüğünü bilirsiniz, güneşten&#160;hoşlanmadıkları için gözlerini kısarak sürüyorlar.”</p>
<p>Adam hasarı kontrol ederken Tiffany kıpırdamadan oturdu. Adam sonunda başını kaldırıp ona baktı ve sivri&#160;tepeli şapkayı fark etti.</p>
<p>“Ah,” dedi ifadesizce. “Bir cadı. Her şeyin bir ilki vardır sanırım. Burada ne taşıdığımı biliyor musun hanımefendi?”</p>
<p>En kötü şey ne olabilir? diye düşündü Tiffany. “Yumurta mı?” dedi.</p>
<p>“Hah,” dedi adam “o çok şanslı olurdu. Ayna taşıyorum hanımefendi. Aslında, tek bir ayna. Düz bir ayna da değil; bir küre, bana öyle dediler. Güzelce sarılıp sarmalanmış, bana öyle dediler, ama gökyüzünden birinin aynanın&#160;üzerine düşeceğini hesaba katmadılar.” Adam kızmış görünmüyordu, yalnızca yorgundu. Devamlı dünyanın ona&#160;değneğin kirli ucunu uzatmasını beklermiş gibi. “Cüceler&#160;tarafından yapılmış,” diye ekledi. “Bin Ankh-Morpork dolarından daha fazla ediyormuş, hem de ne için, biliyor musun? Şehirdeki bir dans salonuna asmak için. Orada vals&#160;yapacaklarmış; senin gibi iyi yetiştirilmiş bir genç hanımın&#160;bilmemesi gereken bir şey, çünkü gazetede dediğine göre,&#160;kızları sapkınlığa falan sevk ediyormuş.”</p>
<p>“Aman aman!” dedi Tiffany, ondan böyle bir tepki beklendiğini düşünerek.</p>
<p>“Eh, sanırım gidip hasara baksam iyi olacak,” dedi sürücü, zahmetle arabanın arkasını açarak. Büyük bir kutu arabada epey yer kaplıyordu. “İçini samanla doldurmuşlar,” dedi. “Onu indirmeme yardım etsen? Şıngırdarsa, ikimizin&#160;de başı belada demektir.”</p>
<p>Tiffany’nin beklediği kadar ağır değildi. Yine de, onu nazikçe yere indirdiler. Arabacı içerideki samanları karıştırdı ve ayna küresini çıkardı, nadir mücevher gibi havaya&#160;kaldırdı. Gerçekten de bir mücevhere benziyordu. Ayna&#160;dünyayı göz kamaştırıcı ışıltılarla doldurdu ve manzaraya&#160;parlak ışınlar yansıttı. Bu noktada adam acıyla haykırdı ve&#160;küreyi düşürdü. Küre bir milyon parçaya ayrılarak, bir anlığına gökyüzünü Tiffany’nin bir milyon yansıması ile doldurdu. Adam iki büklüm olarak yola düştü ve daha fazla&#160;beyaz toz kaldırdı. Cam parçaları çevresine yağarken adam&#160;küçük inlemeler çıkarmaya başladı.</p>
<p>Bir saniyeden biraz daha az zamanda, inleyen adamın çevresi bir Feegle halkasmca kuşatıldı. Kılıç, daha fazla&#160;kılıç, sopa, balta, gürz ve kılıçla tepeden tırnağa silahlanmışlardı. Tiffany onların silahlarını nereye sakladıklarını&#160;tahmin bile edemiyordu; bir Feegle bir saç telinin arkasına&#160;bile saklanabilirdi.</p>
<p>“Onu incitmeyin,” diye bağırdı. “Beni incitmeyecekti! O çok hasta! Ama bir işe yarayın da bunca cam parçasını&#160;toplayıverdi!” Yolda çömeldi ve adamın elini tuttu. “Kaç&#160;zamandır kemik atmasından mustaripsin bayım?”</p>
<p>“Ah, son yirmi senedir çekiyorum hanımefendi, hem de ne çekiyorum,” diye inledi arabacı. “Arabanın sarsıntısı yüzünden, anlarsın. Amortisörler - çalışmıyorlar! Beş&#160;gecenin ancak birinde doğru düzgün uyuyabiliyorum hanımefendi, doğruyu söylüyorum. Biraz uyukluyorum, dönüyorum, hani uykunda dönersin ya ve küçücük bir tıkırtı&#160;çıkıyor ve sonrası ıstırap, inan bana.”</p>
<p>Görüş alanının kıyısındaki birkaç benek dışında, çevrede başka kimse yoktu. Elbette, ne kadar olanaksız gelse de, birbirlerinin arkasına saklanma sanatını kusursuzlaştırmış&#160;olan bir avuç Nac Mac Feegle dışında.</p>
<p>“Eh, sanırım sana yardım edebilirim,” dedi Tiffany.</p>
<p>Bazı cadılar şu anı ve şansları varsa, geleceği görebilmek için hercümerç kullanırlardı. Feegle höyüğünün dumanlı&#160;loşluğunda, Kelda kendisinin esrar adını verdiği sanatı uygulamaktaydı - kullandığınız ve sonraki nesle aktardığınız,&#160;ama bir sır olarak aktardığınız şeyler. Ve Amber’in apaçık&#160;bir ilgiyle onu izlemekte olduğunun çok fena farkındaydı.&#160;Tuhaf bir çocuk, diye düşündü. Görüyor, işitiyor, anlıyor.&#160;Dünyanın onun gibi insanlarla dolu olması için neler vermezdik? Kazanı<sup>13</sup> hazırlamış, derinin altında küçük bir ateş&#160;yakmıştı.</p>
<p>Kelda gözlerini yumdu, odaklandı ve olmuş olacak tüm keldalarm anılarını okudu. Beyninin içinde karman çor-man milyonlarca ses süzüldü, bazen yumuşak, asla çok</p>
<p>13 Yazann notu: Bütün kazanlar metalden yapılmaz. Ne yaptığınızı biliyorsanız deri bir kazanın içinde de su kaynatabilirsiniz. Hatta dikkadi olursanız ve nasıl yapılacağını biliyorsanız kâğıttan bir kabın içinde su kaynatabilirsiniz. Ama lütfen yapmayın, ya da yapacaksanız da, size benim söylediğimi söylemeyin.</p>
<p>yüksek değil, genellikle uzanamayacağı bir yerde ona sataşan sesler. Harika bir bilgi kütüphanesiydi, yalnız kitaplar düzensizdi, sayfalar darmadağındı ve hiçbir yerde indeks&#160;yoktu. O dinlerken solan ipuçlarını takip etmesi gerekiyordu. Küçük sesleri, minik cümleleri, boğuk haykırışları duyabilmek için kulak kabartıyordu ve anlam akıntıları&#160;dikkatini bir o yana, bir bu yana çekiştiriyordu... Ve işte&#160;oradaydı, baştan beri oradaymış gibi gözünün önünde,&#160;odağa geliyordu.</p>
<p>Gözlerini açtı, bir an için tavana baktı ve, “Koca mini kocakarıyı arıyorum ve ne görüyorum?”</p>
<p>Eğilerek eski ve yeni anıların sislerinin içine baktı, hızla doğrulduğu zaman neredeyse Amber’i devirecekti. Amber&#160;ilgiyle, “Gözleri olmayan bir adam mı?” dedi.</p>
<p>“Eh, sanırım sana yardımcı olabilirim, Bay, ee...”</p>
<p>“Halıserici, hanımefendi. William Glottal Halıserici.</p>
<p>“Halıserici mi?” dedi Tiffany. “Ama sen araba sürüyorsun.”</p>
<p>“Evet, şey, onun komik bir hikâyesi var, hanımefendi. Anlarsın, Halıserici benim soyadım. Nasıl aldığımızı bilmiyoruz, çünkü bilirsin, hiçbirimiz hayatımız boyunca hiç&#160;halı sermedik!”</p>
<p>Tiffany ona nazikçe gülümsedi. “Ve...?”</p>
<p>Bay Halıserici ona şaşkın şaşkın baktı. “Ve ne? Komik hikâye buydu!” Adam gülmeye başladı, ama kemik atınca&#160;yine haykırdı.</p>
<p>Ah evet, dedi Tiffany. “Kusura bakma, oyalandım.” Ellerim birbirine sürttü. “Ve şimdi, bayım, kemiklerini bir&#160;düzene koyacağım.”</p>
<p>Arabaya koşulmuş atlar sessiz bir ilgiyle izlerken Tiffany adamı ayağa kaldırdı, (pek çok homurtu ve minik çığlık&#160;eşliğinde) paltosunu çıkarmasına yardım etti ve ellerini&#160;arabaya dayayıp durmasını söyledi.</p>
<p>Tiffany odaklandı, adamın ince yeleğinin üstünden sırtını yokladı; evet, işte oradaydı atan kemik.</p>
<p>Atların yanma gitti ve ne olur ne olmaz diye, sinek kovmak için seğiren kulaklarına birer sözcük söyledf.&#160;Sonra, kıpırdamaya cesaret edemeden, itaatle beklemekte olan Bay Halıserici’nin yanma döndü. Kollarını sıyırırken adam, “Beni tuhaf bir şeylere dönüştürmeyeceksin,&#160;değil mi, hanımefendi?” dedi. “Örümcek olmak istemem.&#160;Örümceklerden ölümüne korkarım. Hem, tüm giysilerim&#160;iki bacaklı bir adama göre dikilmiştir.”</p>
<p>“Neden seni bir şeye dönüştürmek isteyeyim ki Bay Halıserici?” dedi Tiffany, elini nazikçe adamın belkemiği-nin üzerinde gezdirirken.</p>
<p>“Eh, söz meclisten dışarı, hanımefendi, ben cadıların, şey, kötü şeyler yaptığını sanırdım, böyle, kulağakaçanlar falan.”</p>
<p>“Bunu sana kim söyledi?”</p>
<p>“Hatırlamıyorum,” dedi arabacı. “Yalnızca, bilirsin, herkes bilir.”</p>
<p>Tiffany parmaklarını dikkatle yerleştirdi, atan kemiği buldu, Bu biraz acıtabilir,” dedi ve kemiği yerine itti. Arabacı yine haykırdı.</p>
<p>Atlar kaçmaya çalıştı, ama bacakları iş görmüyordu, o sözcük hâlâ kulaklarında yankılanırken değil. Tiffany bir&#160;sene önce, seyisin özel sözcüğünü öğrendiğinde utanmıştı; ama diğer yandan, rahatça ve acı çekmeden ölmesine&#160;yardım ettiği yaşlı demirci, eh, o da onun zahmetine karşılık bir şey veremediği için utanmıştı, çünkü nasıl sizi ahrete götüren salcıya parasını öderseniz, cadıya da yaptığı&#160;işin bedelini ödemeniz gerekirdi ve bu yüzden demirci&#160;Tiffany’nin kulağına seyisin gizli sözcüğünü fısıldamıştı.&#160;Bu sözcük her tür atı kontrol altına alabilmenizi sağlıyordu. Bu bilgiyi satın alamazdınız, satamazdınız, ama gönlünüzden koptuğunda bedava verebilirdiniz ve yine de sizde&#160;kalırdı ve kurşundan yapılmış bile olsa ağırlığınca altın&#160;ederdi. Sözcüğün eski sahibi, “Dünyada tek bir adama söylememeye söz verdim ve söylemedim de!” diye fısıldamıştı. Gülerek ölmüştü; mizah anlayışı Bay Halıserici’ninkine&#160;benziyordu biraz.</p>
<p>Bay Halıserici aynı zamanda oldukça ağırdı, yavaşça arabanın yanından yere kaydı ve...</p>
<p>“O yaşlı adama ne demeye işkence yapıyorsun, seni kötü cadı? Çok acı çektiğini görmüyor musun?”</p>
<p>O ses de nereden gelmişti? Giysileri açılmamış bir mağara ya da -Tiffany sözcüğü aniden hatırladı- mahzen-me-zar kadar siyah, yüzü öfkeden bembeyaz kesilmiş, bağırıp çağıran bir adam. Biraz önce çevrede kimse yoktu, bundan&#160;emindi ve iki yanda, tarla açmak için anız yakan bir iki&#160;çiftçi dışında kimseyi görmemişti.</p>
<p>Ama şimdi adamın yüzü onunkinden birkaç santim uzaktaydı. Ve gerçekti, bir tür canavar değildi, çünkü canavarların yakalarında küçük tükürük damlaları olmazdı.&#160;Ve sonra bir şeyi daha fark etti: Adam leş gibi kokuyordu.&#160;Tiffany hiç bu kadar kötü bir koku duymamıştı. Fiziksel&#160;bir şeydi, tıpkı demirden bir çubuk gibi ve ona, kokuyu&#160;burnuyla değil, zihniyle alıyormuş gibi geliyordu. Öyle bir&#160;pislik ki, yanında sıradan bir tuvaletin kokusu, gül kokusu&#160;gibi kalırdı.</p>
<p>“Senden nazikçe gerilemeni rica ediyorum,” dedi Tiffany. “Yanlış bir izlenime kapılmış olabilirsin.”</p>
<p>“Seni temin ederim, seni şeytani yaratık, izlenimim kesinlikle doğru! Ve geldiğin sefil, iğrenç cehenneme geri döneceksin! ” Tamam, adam deliymiş, diye düşündü Tiffany, ama eğer...&#160;Çok geç. Adamın salladığı parmak burnuna fazla yaklaştı ve aniden boş yol, insana bir ömür yetecek kadar çok&#160;Nac Mac Feegle’la doldu. Siyahlı adam onları kışkışlamaya&#160;çalıştı, ama bir Feegle söz konusu olduğunda bu tür şeyler pek işe yaramaz. Ama adam, Feegle akınına rağmen,&#160;“Defolun, alçak iblisler!&quot; diye bağırmayı başardı.</p>
<p>Bunu duyunca bütün Feegle başları umutla ona döndü. “Ah heye,” dedi Flerhangi Bir Rob. “Çevrede iblis varsa, onlarla baş etçek kişiler bizleriz! Sıra sende, bayım!” Adamın üzerine atladılar ve içinden geçip, bir yığın halinde arkasında yola döküldüler. İyi bir dövüş bulduysanız&#160;hız kesmek istemeyeceğiniz ilkesi uyarınca, sendeleyerek&#160;kalkarken birbirlerini yumruklamaya başladılar.</p>
<p>Siyahlı adam onlara baktı, ama bunun ardından bir daha ilgi göstermedi.</p>
<p>Tiffany adamın botlarına baktı. Güneş ışığında parlıyorlardı ve bu yanlıştı. Daha birkaç dakika önce Tiffany yoldaki tozların içinde duruyordu ve botları griydi. Bir de&#160;adamın üzerinde durduğu yer vardı ve o da yanlıştı. Sıcak,&#160;bulutsuz bir günde, çok yanlış. Atlara baktı. Kulaklarına&#160;fısıldadığı sözcük onları kontrol altında tutuyordu, ama&#160;bir tilkinin gözlerini diktiği tavşanlar gibi, korkuyla titriyorlardı. Sonra gözlerini yumdu ve adama Birinci Görü’yle&#160;baktı ve gördü. “Gölgen yok,” dedi. “Yanlış bir şeyler olduğunu biliyordum.”</p>
<p>Sonra adamın, şapkasının geniş siperliğinin altında zar zor görülebilen gözlerine baktı ve... onun... gözleri olmadığını gördü. Kavrayış, kafasının içini eriyen buz gibi kapladı... Göz yok, ne sıradan gözler, ne kör gözler, ne göz&#160;yuvaları... yalnızca kafasında iki delik: Arkasındaki sıcak&#160;tarlaları görebiliyordu. Sonra olanlar beklenmedikti.</p>
<p>Siyahlı adam yine ona dimdik baktı ve tısladı: “Sen cadısın. Sen osun. Nereye gidersen git, seni bulacağım.”</p>
<p>Sonra gözden kayboldu ve geriye yalnızca tozların içinde dövüşen bir Feegle yığını kaldı.</p>
<p>Tiffany botunun üzerinde bir şey hissetti. Başını eğdi ve yanan anızdan kaçmış olması gereken bir kır tavşanının&#160;ona bakmakta olduğunu gördü. Bir an bakıştılar ve sonra&#160;tavşan, sudan sıçrayan somon balığı gibi havaya zıpladı ve&#160;yolu aşarak kaçtı. Dünya işaretler ve alametlerle doluydu;</p>
<p>bir cadının gerçekten de önemli olanları seçmesi gerekiyordu. Şu anda, nereden başlayabilirdi?</p>
<p>Bay Halıserici hâlâ arabaya yaslanmış, oturuyordu ve olan bitenden tamamen habersizdi. Bir açıdan, Tiffany de&#160;aynı durumdaydı, ama o öğrenecekti. “Artık kalkabilirsin&#160;Bay Halıserici.”</p>
<p>Adam, sırtına saplanacak keskin ağrıların beklentisiyle yüzünü buruşturarak, çekine çekine doğruldu. Smarcasına&#160;kıpırdandı ve karınca ezermiş gibi, tozların içinde hafifçe&#160;sıçradı. Bu işe yaramış göründü. İkinci bir sıçrayış denedi&#160;ve sonra, kollarını iki yana açarak, “Yihuuu!” diye bağırdı&#160;ve balerin gibi döndü. Şapkası yere düştü, perçinli botları&#160;tozlara indi ve Bay Halıserici çok mutlu bir adam olarak&#160;döndü, sıçradı, neredeyse parende atacaktı, ama yarım pa-rendeye dönüştü, sonra şaşkın Tiffany’yi tuttu ve “Bir-ki-üç, bir-ki-üç, bir-ki-üç!” diye bağırarak yol boyunca dans&#160;etmeye başladı. Sonunda Tiffany gülerek kendini ondan&#160;kurtarmayı başardı.</p>
<p>“Karımla ben bu gece dışarı çıkacağız, genç hanım ve vals yapacağız!”</p>
<p>“Ama ben bunun sapkınlığa yol açtığını sanıyordum?” dedi Tiffany.</p>
<p>Arabacı ona göz kırptı. “Eh, insan umutla yaşar!” dedi.</p>
<p>“Abartmaman lazım Bay Halıserici,”diye uyardı Tiffany.</p>
<p>“Aslında, küçükhanım, senin için de fark etmezse, ben tam tersine, abartmam gerektiğini düşünüyordum. Onca&#160;gıcırtı, inleme ve uykusuzluktan sonra, azıcık abartsam&#160;da olur, hatta mümkünse bol bol! Ah, atları düşünmen ne&#160;hoş,” diye ekledi. “Çok iyi kalplisin.”</p>
<p>“Seni bu kadar mutlu gördüğüme memnun oldum Bay Halıserici.”</p>
<p>Arabacı yolun ortasında, kendi etrafında döndü. “Yirmi yaş gençleştiğimi hissediyorum!” Tiffany’ye gülümsedi,&#160;ama sonra yüzü azıcık bulutlandı. “Şey... sana ne kadar&#160;borcum var?”</p>
<p>“Boyadaki hasar bana ne kadar mal olur?” diye sordu Tiffany.</p>
<p>Birbirlerine baktılar ve sonra Bay Halıserici, “Eh, ayna küresini ben kırdığım için senden hiçbir şey isteyemem&#160;küçükhanım.”</p>
<p>Tiffany küçük bir şıngırtı duyunca arkasına döndü. Sapasağlam görünen ayna küresi nazikçe dönüyordu; hem&#160;de dikkatle bakarsanız, toprağın hemen üzerinde.</p>
<p>Kırık camlardan tamamen temizlenmiş olan yolda diz çöktü ve görünüşte boşluğa hitaben, “Yapıştırdınız mı?”&#160;diye sordu.</p>
<p>“Ah heye,” dedi Herhangi Bir Rob mutlulukla, kürenin arkasından.</p>
<p>“Ama un ufak olmuştu! ”</p>
<p>“Ah heye, ama un ufak kolay, bilirsin. Parçalar ne kadar minik olursa, birbirlerine o kadar iyi uyuyolar. Onları acık&#160;itiyon ve mini moli küller nerede olmaları gerektiğini ha-tırlıyolar ve yine birbirlerine yapışıyolar, sorun yokiko! O&#160;kadar şaşırmak zorunda diilsin, biz hep kırıp dökmeyiz.”</p>
<p>Bay Halıserici, Tiffany’ye bakakalmıştı. “Bunu sen mi yaptın, küçükhamm?”</p>
<p>“Şey, bir açıdan...” dedi Tiffany.</p>
<p>“Bana sorarsan öyle!” dedi Halıserici gülümseyerek. “Bu yüzden ben de diyorum ki, hayatta her şey karşılıklı,&#160;alırsın verirsin, bir sana bir bana, ne ekersen onu biçersin,&#160;göze göz dişe diş, senden bana, benden sana.” Göz kırptı.&#160;“Eşitlendik demektir. Şirket de evrak işlerini maymunlara&#160;yedirebilir; buna ne dersin, hı?” eline tükürdü ve uzattı.</p>
<p>Ah olamaz, diye düşündü Tiffany, tükürüklü bir el sıkışma, bozulması imkânsız bir anlaşma demektir; neyse ki temiz sayılabilecek bir mendilim var.</p>
<p>Konuşmadan başını salladı. Kırık bir küre vardı ve kendi kendini onarmış gibi görünüyordu. Sıcak bir gündü, gözlerinin olması gereken yerde delikler bulunan adam yok olmuştu... Nereden başlardınız ki? Bazı günler ayak tırnağı&#160;keserdiniz, batan kıymıkları çıkarırdınız, bacak dikerdiniz&#160;ve bazı günler de böyle olurdu.</p>
<p>Islak ıslak el sıkıştılar, çalı süpürgesi sürücünün arkasındaki bohçaların arasına yerleştirildi, Tiffany adamın yanma geçti ve yolculuk devam etti, araba geçtiği yerlerden toz kaldırdı ve kalkan toz tuhaf bir biçimde nahoş şekiller&#160;oluşturduktan sonra yine yola yağdı.</p>
<p>Bir süre sonra, Bay Halıserici, dikkatli bir sesle sordu: “Şey, başındaki siyah şapka... takmaya devam edecek misin?”</p>
<p>“Evet.”</p>
<p>“Yalnız, şey, güzel yeşil bir elbisen var ve söylememe izin verirsen, dişlerin de beyaz ve güzel.” Adam bir sorunla&#160;güreşiyormuş gibiydi.</p>
<p>“Her gün is ve tuzla temizliyorum. Sana da öneririm,” dedi Tiffany.</p>
<p>Bu, zor bir diyaloga dönüşüyordu. Adam bir sonuca varmış göründü. “O zaman gerçekten cadı değilsin, öyle mi?” dedi umutla.</p>
<p>“Bay Halıserici, benden korkuyor musun?&quot;</p>
<p>“Bu korkutucu bir soru, küçükhanım.”</p>
<p>Aslında öyle gerçekten, diye düşündü Tiffany. Sesli olarak: “Bak, Bay Halıserici, bütün bu soruların amacı ne?”</p>
<p>“Şey, küçükhanım, madem sordun, son zamanlarda bazı hikâyeler dolaşıyor. Bilirsin, çalman bebekler, kaçan çocuklar falan hakkında.” Biraz neşelendi. “Yine de, herhalde&#160;onlar kötü yaşlı... bilirsin, böyle çengel burunları, siğilleri&#160;ve çirkin siyah elbiseleri olan... senin gibi cici kızlar değil.&#160;Evet, bu tam da onların yapacağı türden bir şey!” Açmazı&#160;tatmin edici bir biçimde çözdüğü kanısına vardıktan sonra,&#160;arabacı yolculuğun geri kalanı boyunca pek az konuştu,&#160;ama bol bol ıslık çaldı.</p>
<p>Tiffany sessizce oturuyordu. Her şeyden önce, çok endişelenmeye başlamıştı ve ikinci olarak, posta torbalarının arasından, başka insanların mektuplarını birbirlerine okuyan Feeglelarm seslerini duyabiliyordu.Onları doğru zarflara geri koyduklarını umuyordu.</p>
<p>Şarkı şöyle diyordu: “Ankh-Morpork! Ne harika bir şehir! Troller kalktığında yatıyor cüceler! Yerdeki bir delikte yaşamaktan birazcık daha iyidir! Ankh-Morpork! Ne haaaaarika&#160;bir şehiiiiir! ”</p>
<p>Aslında değildi.</p>
<p>Tiffany daha önce oraya yalnızca bir kere gitmişti ve büyük şehirden pek hoşlanmamıştı. Pis pis kokuyordu ve çok fazla insan ve çok fazla yer vardı. Ve bulabileceğiniz tek&#160;yeşillik nehrin yüzeyindeydi, ki ona nehirden çok çamur&#160;demek lazımdı, çünkü onu daha iyi tanımlayan bir sözcüğü kitaba yazamazdınız.</p>
<p>Arabacı şehrin açık ana kapısının önünde durdu.</p>
<p>“Öğüdümü dinle küçükhanım, şapkanı çıkar ve kendi başına gir. Zaten o süpürge artık ateşlik odun gibi görünüyor.” Tedirginlikle gülümsedi. “Sana iyi şanslar, küçükha-mm.”</p>
<p>“Bay Halıserici,” dedi Tiffany yüksek sesle, çevrelerindeki insanların farkında. “Umarım insanların cadılar hakkında konuştuğunu duyduğunda, onlardan biriyle karşılaştığını ve cadının senin sırtını tedavi ettiğini söylersin - seni işten atılmaktan da kurtardığını eklemeni de önerebilir miyim? Yolculuk için teşekkürler.”</p>
<p>“Ah pekâlâ, iyi cadılardan biriyle karşılaştığımı kesinlikle söylerim,” dedi adam.</p>
<p>Tiffany başını dik tutarak ya da en azından kendi yanmış süpürgenizi omzunuzda taşırken ne kadar dik tutabiliyor-sanız o kadar dik tutarak, şehre girdi. Sivri tepeli şapka bir&#160;iki kişinin dikkatini çekti, belki bir iki kişi de kaş çattı,&#160;ama insanların çoğu ona bakmıyordu. Köyde, karşılaştığınız herkes tanıdığınız biri olurdu ya da soruşturulmaya&#160;değer bir yabancı, ama burada o kadar çok insan vardı ki,&#160;onlara bakmak bile zaman israfıydı ve zaten muhtemelen&#160;tehlikeliydi de.</p>
<p>Tiffany eğildi. “Rob, Baron’un oğlu Roland’ı biliyor musun?”</p>
<p>“Ah, mini beş para etmez,” dedi Herhangi Bir Rob.</p>
<p>“Eh, yine de,” dedi Tiffany, “insanları bulabildiğini biliyorum ve şimdi gidip benim için onu bulmanı istiyorum.”</p>
<p>“Ararkene minicik bi içkicik içsek de olur mu?” dedi Herhangi Bir Rob. “Buralarda insan susuzluktan boolur.&#160;Bi, on kadehçik içmeden dolaştıım bi zaman hiç hatırla-mıyom.”</p>
<p>Tiffany evet ya da hayır demenin aptalca olacağım biliyordu, bu yüzden, “Yalnızca bir tane o zaman,” dedi. “Onu bulduktan sonra.”</p>
<p>Arkasından hafif bir hışırtı geldi ve Feeglelar ortadan kayboldu. Yine de onları bulmak kolay olacaktı; cam kırılması seslerini takip etmeniz yeterliydi. Ah evet, sonradan&#160;kendi kendini onaran kırık camlar. Bu da bir başka gizemdi: Feeglelar ayna küreyi kutusuna geri koyarken ona dikkatle bakmıştı ve üzerinde tek bir çizik bile görememişti.</p>
<p>Başını kaldırıp, sivri şapkalı bilge adamlarla ya da en azından sivri şapkalı adamlarla tıka basa dolu Görünmez&#160;Üniversite’nin kulelerine baktı, ama şehirde cadıların iyi bildiği, kendine özgü bir tarzda büyülü, bir başka yer vardı:&#160;Boffo’nun Şaka Dükkânı, Onuncu Yumurta Sokağı, No: 4</p>
<p>Tiffany oraya hiç gitmemişti, ama arada bir katalog gönderiyorlardı.</p>
<p>Ana caddeden sapıp, ara sokaklarda yürümeye başladığında insanlar onu daha fazla fark etmeye başladı. Tiffany parke taşlarının üzerinde yürürken insanların gözlerini&#160;üzerinde hissedebiliyordu. Öfkeli ya da düşmanca baktıkları söylenemezdi. Yalnızca... onun hakkında ne düşüneceklerini bilemezmiş gibi izliyorlardı ve Tiffany ondan&#160;yahni yapmayı düşünmediklerini umuyordu.</p>
<p>Boffo’nun Şaka Dükkâm’mn kapısında zil yoktu. Bir pırtlatma yastığı vardı ve alışveriş yapmak için dükkâna gelen çoğu insan açısından bir pırtlatma yastığı, belki büyük bir&#160;miktar sahte kusmukla birlikte, eğlencenin zirvesiydi. Ne&#160;yazık ki bu konuda söylenebilecek hiçbir şey yok.</p>
<p>Ama gerçek cadıların da Boffo’ya ihtiyacı olurdu. Cadı gibi görünmeniz gereken zamanlar yaşayabilirdiniz ve bu&#160;konuda o kadar başarılı olmayan, saçlarını karman çorman&#160;etmeye bile zaman bulamayan cadılar vardı. Bu yüzden&#160;Boffo’dan sahte siğil, peruk, aptallık ölçüsünde büyük kazanlar ve yapay kafatasları alırdınız. Ve şansınız varsa, çalı&#160;süpürgenizi tamir edecek bir cücenin adresini de bulabilirdiniz.</p>
<p>Tiffany içeri girdi ve pırtlatma yastığından gelen gür pırt sesine hayran oldu. Gözleri kırmızı kırmızı parlayan aptal&#160;bir iskeleti itip geçti ve tezgâha ulaştığı anda biri bir düdüğü ona doğru öttürdü. Düdük ortadan kayboldu ve yerini&#160;endişeli görünüşlü, ufak tefek bir adam aldı. “Bunu azıcık&#160;da olsa gülünç bulmuş olmanız mümkün mü?”</p>
<p>Sesi, hayır yanıtını beklediğini düşündürüyordu ve Tiffany onu hayal kırıklığına uğratmak için sebep bulamadı. “Kesinlikle hayır,” dedi.</p>
<p>Adam içini çekti ve gülünç olmayan düdüğü tezgâha koydu. “Heyhat, kimse de bulmuyor zaten,” dedi. “Bir yerlerde bir şeyi yanlış yaptığımdan eminim. Ah neyse, sizin&#160;için ne yapabilirim hanımefendi -Oo- Siz gerçek bir cadısınız, değil mi? Ben kesin olarak anlayabiliyorum, bilirsiniz!”&#160;“Bakın,” dedi Tiffany, “size hiç sipariş vermedim, ama&#160;eskiden Bayan Ihanet’le çalışıyordum ve o..</p>
<p>Ama adam onu dinlemiyordu. Bunun yerine, yerdeki bir deliğe bağırıyordu. “Anne? Gerçek bir tane geldi!”</p>
<p>Birkaç saniye sonra Tiffany’nin kulağının dibinde bir ses konuştu, “Bazen Derek yanılıyor, çalı süpürgesini bulmuş&#160;da olabilirsin. Sen bir cadısın, değil mi? Göster bana!”&#160;Tiffany yok oldu. Düşünmeden yapmıştı; daha doğrusu, o kadar hızlı düşünmüştü ki, düşünceleri geçerken ona&#160;el sallamaya zaman bulamamıştı. Ancak, adının Derek&#160;olduğu anlaşılan adam ağzı bir karış açık boşluğa bakarken, neden bu kadar çabuk arka plana karıştığını anladı.&#160;Arkasındaki sese itaatsizlik etmenin hiç de akıllıca bir şey&#160;olmayacağını hissetmişti. Arkasında bir cadı duruyordu:&#160;kesinlikle bir cadı, hem de yetenekli bir cadı.</p>
<p>“Çok iyi,” dedi ses takdirle. “Gerçekten de çok iyi, genç hanım. Ben seni hâlâ görüyorum elbette, çünkü çok dikkatli izliyordum. Vay vay, gerçek bir cadı.”</p>
<p>“Şimdi arkama döneceğim,” diye uyardı Tiffany. “Dönemeyeceğini söylediğimi hatırlamıyorum, canım.”</p>
<p>Tiffany döndü ve karşısında kâbuslardan fırlamış bir cadı buldu: ezik bir şapka, siğillerle kaplı bir burun, pençemsi&#160;eller, kararmış dişler ve -Tiffany başını eğip baktı- ah evet,&#160;kocaman siyah botlar. Kadının “Beş Dakikada Cadı Olun”&#160;malzemelerinin hepsini kullandığını (“Çünkü Siz Beş Para&#160;Etmezsiniz”) bilmek için Boffo katalogunu görmüş olmanız gerekmiyordu.</p>
<p>“Bence bu sohbete atölyemde devam etmeliyiz,” dedi korkunç kocakarı, yerde kaybolarak. “Kapak tekrar ortaya&#160;çıktığında üzerine çık, olmaz mı? Biraz kahve yap Derek.”&#160;Tiffany, kusursuzca çalışan kapak mekanizması aracılığıyla mahzene indiğinde, hayatında bir parça boffoya&#160;ihtiyaç duyduğunu hisseden bir cadının ihtiyaç duyacağı&#160;her şeyi üreten bir şirketin atölyesinde bulmayı bekleyeceğiniz malzemeleri buldu. Bir ipe korkunç cadı maskeleri&#160;dizilmişti, tezgâhlar parlak renkli şişelerle kaplıydı, raflara&#160;kurumaları için siğiller serilmişti ve şöminenin yanındaki&#160;büyük kazanda, muhtelif şeyler, blup yapıyordu. Hem de&#160;doğru düzgün bir kazandı.<sup>1</sup>*</p>
<p>Korkunç cadı bir tezgâhta çalışmaktaydı ve korkunç bir cadı gülüşü geliyordu. Kadın, içinden ip çıkan, küp şeklinde küçük bir ahşap kutuyla döndü. “Birinci sınıf cadı&#160;kahkahası, sence de öyle değil mi? Bir ses tahtasına bağlı&#160;basit bir iplik ve reçine düzeneği, çünkü dürüst olmak gerekirse, cadı gibi gülmek bayağı zahmetli, sence de öyle</p>
<p>14 Yemek pişirmek için kazan kullanan çoğu insan, onu bir tür haşlama aracı olarak kullanır. Kenanna suyla dolu küçük tencereler dizilerek büyük kazandan yükselen ısıdan faydalanılır. Belki kazanın içine bir domuz bacağı&#160;da atabilirsiniz, belki birkaç mantı torbası da. Böylece, tek bir seferde pek çok insan için, hem de çok ucuza, yemek&#160;pişirebilirsiniz ve buna puding de dahildir. Elbette, bunun anlamı, bir ton haşlanmış yemek yemeniz gerektiği anlamına&#160;gelir - ama yiyin işte, sağlıklıdır!</p>
<p>değil mi? Bir zemberek mekanizması da ekleyebileceğimi sanıyorum. Espriyi anladığında söyle.”</p>
<p>“Sen kimsin?” diye patladı Tiffany.</p>
<p>Kocakarı kutuyu tezgâhın altına koymuştu. “Eyvah eyvah,” dedi, “görgü kurallarını nerede unuttum?”</p>
<p>“Bilmiyorum,” dedi, canına tak etmiş olan Tiffany. “Belki zembereği boşanmıştır?”</p>
<p>Kocakarı kararmış dişlerini göstererek sırıttı. “Ah, zekâ. Bir cadıda severim, ama çok da değil.” Pençesini uzattı.&#160;“Adım Bayan Proust.”</p>
<p>Pençe, Tiffany’nin beklediği kadar nemli değildi. “Tiffany Sızı,” dedi. “Nasılsınız?” Daha fazlasını beklendiğini hissederek ekledi, “Eskiden Bayan İhanetle çalışıyordum.”</p>
<p>“Ah evet, iyi bir cadı,” dedi Bayan Proust. “Ve iyi bir müşteri. Hatırladığım kadarıyla siğillere ve kafataslarma&#160;epey meraklı.” Gülümsedi. “Gece arkadaşlarınla eğlenmeye çıkmak için cadı malzemeleri aradığından kuşkuluyum.&#160;O zaman, yardımıma ihtiyacın olmalı. Süpürgenin çalısının yarısı aerodinamik dengeye ihtiyaç duyduğuna göre,&#160;ilk tahminim doğru. Bu arada, espriyi hâlâ göremedin mi?”&#160;Ne diyebilirdi ki? “Sanırım gördüm..</p>
<p>“Söyle o zaman.”</p>
<p>“Emin olana kadar söylemeyeceğim,” dedi Tiffany.</p>
<p>“Çok akıllıca,” dedi Bayan Proust. “Eh, süpürgeni onartalım o zaman, olmaz mı? Küçük bir gezintiye çıkmamız gerekecek ve senin yerinde olsam şapkamı burada bırakırdım.” Tiffany düşünmeden şapkasının siperliğini yakaladı.&#160;“Neden?”</p>
<p>Bayan Proust kaşlarını çatınca, burnu çenesine takı-layazdı. “Çünkü... Hayır, ne yapabileceğimizi buldum.” Tezgâhının üzerindeki malzemeleri karıştırdı ve izin almadan Tiffany’nin şapkasının arkasına bir şey yapıştırıverdi.&#160;“İşte,” dedi. “Artık seni kimse fark etmez. Üzgünüm, ama&#160;bu günlerde cadılar pek popüler değil. Bir an önce gitmen&#160;gerekmesi ihtimaline karşı, süpürgeni en kısa zamanda&#160;onartalım.”</p>
<p>Tiffany şapkasını çıkardı ve Bayan Proust’un siperliğe ne yapıştırdığına baktı. İpe tutturulmuş parlak renkli bir karton parçasıydı ve şöyle diyordu: Kötücül pırıltılarla bezenmiş çırak cadı şapkası. 7 numara. 2.50 Ankh-Morpork doları.&#160;Boffo’yla Büyüleyin!!!</p>
<p>“Bu da ne?” diye sordu. “Üzerine kötücül pırıltılar bile serpmişsin!”</p>
<p>“Kılık değiştirmiş oldun,” dedi Bayan Proust.</p>
<p>“Ne? Kendine saygısı olan herhangi bir cadının böyle bir şapka takarak sokaklarda dolaşacağını mı sanıyorsun?”&#160;dedi Tiffany öfkeyle.</p>
<p>“Elbette hayır,” dedi Bayan Proust. “Bir cadının kimliğini saklaması için en iyi yöntem, oldukça ucuz bir cadı kostümüdür! Gerçek bir cadı pis eşek şakaları, ev içinde&#160;kullanılabilecek havai fişekler, gülünç pantomim perukları&#160;ve -en iyi ve en kârlı ürünümüz- kadınlara özgü partiler&#160;için büyük şişirilebilir pembe pipiler satarak iyi para kazanan bir dükkândan giysi satın alır mı? Bu düşünülemez bir&#160;şey! Bu boffo hayatım, saf, yozlaşmamış boffo! Örtmece,&#160;gizlilik, yanlış yönlendirme bizim parolamızdır. Hepsi birden. Bir de, Paranızın karşılığını alın var, o da bizim parolamız. Satılan mal geri alınmaz da önemli parolalarımızdan.&#160;Hırsızlara karşı aşırı önlemler alma politikamız da öyle.&#160;Ah, bir de dükkânda tütün içmek isteyen insanlara karşı&#160;bir parolamız var, ama o kadar önemli bir parola değil.”&#160;“Ne?” dedi, tavandan sarkan pembe ‘balonlara’ bakmaktan parola listesini kaçırmış olan Tiffany şokla. “Ben onların yavru domuz olduğunu sanıyordum!”</p>
<p>Bayan Proust onun elini okşadı: “Büyük şehir hayatına hoş geldin tatlım. Gidelim mi?”</p>
<p>“Neden cadılar şu anda popüler değil?” diye sordu Tiffany.</p>
<p>“Bazen insanların kafalarına ne tür düşünceler soktuğu hayret verici,” dedi Bayan Proust. “Ben genellikle dikkat&#160;çekmemenin ve sorunun yok olmasını beklemenin en iyisi&#160;olduğunu düşünüyorum. Dikkatli olman yeterli.”</p>
<p>Ve Tiffany, gerçekten de dikkatli olması gerektiğini düşündü. “Bayan Proust,” dedi. “Sanırım espriyi anladım.” “Evet, tatlım?”</p>
<p>“Ben senin sahte cadı kılığına girmiş gerçek bir cadı olduğunu düşünmüştüm...”</p>
<p>“Evet, tatlım?” dedi Bayan Proust şurup gibi bir sesle. “Bu da komik olurdu, ama sanırım bir başka şaka var ve&#160;o şaka pek komik değil.”</p>
<p>“Ah, peki neymiş o, tatlım?” dedi Bayan Proust, şimdi şeker kaplı zencefilli pastalardan yapılmış bir kulübe tınısı&#160;taşıyan bir sesle.</p>
<p>Tiffany derin bir nefes aldı. “Bu gerçekten de senin yüzün, değil mi? Sattığın maskeler senin yüzünün maskeleri.” “Keskin gözlerin varmış! Çok keskin, tatlım! Yalnız,&#160;bunu görmedin, değil mi? Benimle el sıkıştığında hissettin. Ve... ama gel artık, süpürgeni şu cücelere götürelim.”&#160;Dışarı çıktıklarında Tiffany’nin gördüğü ilk şey iki oğlan&#160;çocuğu oldu. Biri dükkânın vitrinine taş atmak üzereydi.&#160;Çocuk Bayan Proust’u gördü ve korkunç bir sessizlik çöktü. Sonra cadı, “At, evlat,” dedi.</p>
<p>Oğlan ona delirmiş gibi baktı.</p>
<p>“At dedim evlat, yoksa daha kötü olacak.”</p>
<p>Çocuk kadının delirdiğine kanı getirerek taşı fırlattı, pencere taşı tuttu ve ona geri atarak çocuğu yere devirdi.&#160;Tiffany gördü. Camdan bir elin vitrinden çıktığını ve taşı&#160;yakaladığını gördü. Elin taşı çocuğa geri fırlattığını gördü.&#160;Bayan Proust, arkadaşı kaçmış olan çocuğun üzerine eğildi&#160;ve “Hmm, yaran iyileşecektir,” dedi. “Ama seni bir daha&#160;görürsem iyileşmez.” Tiffany’ye döndü. “Küçük dükkân&#160;sahipleri için hayat çok zor olabiliyor,” dedi. “Gel, bu taraftan.”</p>
<p>Tiffany sohbete nasıl devam edebileceği konusunda biraz endişeliydi, bu yüzden masum bir konu denedi. “Şehirde&#160;gerçek cadılar olduğunu bilmiyordum.”</p>
<p>“Ah, bizden birkaç tane var,” dedi Bayan Proust. “Üzerimize düşeni yapıyoruz, elimizden geldiğinde insanlara yardım ediyoruz. Oradaki küçük çocuk gibi. Artık&#160;kendi işine bakmayı öğrenmiştir. Kırıp dökerek ve başka&#160;insanların mülklerine saygısızlık ederek geçecek bir hayattan vazgeçtiğini düşünmek içimi ısıtıyor çünkü, buraya&#160;yazıyorum, aksi halde sonunda cellattan yeni bir yakalık&#160;hediye alırdı.”</p>
<p>“Şehirde cadı olunabileceğini bilmiyordum,” dedi Tiffany. “Bir seferinde, cadı yetiştirmek için sağlam kayalara ihtiyaç&#160;olduğunu duymuştum ve herkes şehrin bataklık ve çamur&#160;üzerine kurulu olduğunu söylüyor.”</p>
<p>“Ve taş duvarlar,” dedi Bayan Proust neşeyle. “Granit, mermer, çakmak taşı ve başka tortul kayalar, sevgili Tiffany. Dünya ateş içinde doğarken akan ve sıçrayan&#160;kayalar. Sokaklardaki parke taşlarını görüyor musun?&#160;Geçmişte bir zamanda her birinin üzerine kan sıçramıştır. Nereye bakarsan bak, taş ve kaya var. Göremediğin her&#160;yerde, taş ve kaya! Kemiklerinle yere uzanıp, yaşayan taşları hissetmenin nasıl bir duygu olduğunu hayal edebiliyor&#160;musun? Taşlardan ne yaptık? Saraylar, şatolar, mozoleler,&#160;mezar taşları, güzel evler ve şehir duvarları, aman tanrılar!&#160;Hem de yalnızca bu şehirde değil. Bu şehir, ondan önce&#160;gelmiş olan bütün eski şehirlerin üzerine inşa edilmiştir.&#160;Eski bir parke taşının üzerine uzanıp, dünyanın çekişine&#160;karşı seni havaya kaldıran taşın gücünü hissetmenin nasıl&#160;bir duygu olduğunu hayal edebiliyor musun? Ve hepsi, dilediğim gibi kullanayım diye benim, tamamı, her bir taş...&#160;Ve işte cadılık da burada başlıyor. Taşların canı vardır ve&#160;ben de onun bir parçasıyım.”</p>
<p>“Evet,” dedi Tiffany. “Biliyorum.”</p>
<p>Aniden Bayan Proust’un yüzü onunkinin birkaç santim ötesinde belirdi, korkunç çengel burun onunkine doku-nurcasma yaklaştı. Gözleri çakmak çakmaktı. Havausta&#160;Nine korkutucu olabiliyordu, ama en azından Havausta&#160;Nine, kendi tarzında, güzel bir kadındı. Bayan Proust ise&#160;peri masallarından fırlamış kötü cadıydı, dehşet verici bir&#160;yüz, çocukların üzerine kapanan fırın kapakları gibi bir&#160;ses. Dünyayı dolduran bütün kâbusların toplamı.</p>
<p>“Ah, biliyorsun, öyle mi, küçük şen elbiseli küçük cadı? Ne biliyormuşsun peki? Gerçekten bildiğin nedir?”&#160;Bir adım geriledi ve gözlerini kırpıştırdı. “Anlaşılan, benim tahmin ettiğimden daha fazlasını,” dedi gevşeyerek.&#160;“Dalganın altındaki ülke. Tebeşirin yüreğinde, çakmak&#160;taşı. Evet, gerçekten de biliyormuşsun.”</p>
<p>Tiffany Tebeşir’de hiç cüce görmemişti, ama dağlarda her zaman ortalıklarda dolaşırlardı ve her zaman bir yük&#160;arabası sürerlerdi. Alırlar, satarlardı ve cadılar için çalı süpürgesi yaparlardı. Çok pahalı çalı süpürgeleri. Diğer yandan, cadılar nadiren süpürge satın alırlardı. Süpürgeler,&#160;cadı neslinden cadı nesline geçen aile yadigârlarıydı, bazen&#160;yeni bir sapa, bazen de yeni bir çalıya ihtiyaç duyarlardı,&#160;ama elbette, her zaman aynı süpürge olarak kalırlardı.</p>
<p>Tiffany süpürgesini Bayan Ihanet’ten miras almıştı. Rahatsız bir süpürgeydi, çok hızlı da değildi ve bazen, yağmur yağdığında, geri geri gidiyordu. İçinden tangırtılar ve&#160;yankılar gelen dükkândan sorumlu cüce, süpürgeyi gördüğünde, sırf o süpürgeyi görmek gününü mahvetmiş ve&#160;biraz yalnız kalıp ağlamak istiyormuş gibi başım iki yana&#160;salladı ve dişlerinin arasından hava çekti.</p>
<p>“Eh, karaağaç, değil mi,” dedi, genel olarak tüm aldırışsız dünyaya. “Alçak toprakların ağacıdır, karaağaç, ağır ve yavaş ve elbette bir de böcekleri düşünmek lazım. Karaağaç&#160;kolay böceklenir. Şimşek mi çarptı? Şimşek çarpmasına da&#160;dayanıklı değildir karaağaç. Şimşeği çektiğini söylerler.&#160;Baykuş da çekermiş.”</p>
<p>Tiffany başını salladı ve bilgili görünmeye çalıştı; şimşek çarpmasını o uydurmuştu, çünkü asıl gerçek, ne kadar değerli bir şey olsa da, fazla aptalca, utanç verici ve inanılmazdı.</p>
<p>İlkiyle tıpatıp aynı ikinci bir cüce, meslektaşının arkasında belirdi. “Dişbudak tercih etmeliydiler.”</p>
<p>“Ah evet,” dedi ilk cüce kasvetle. “Dişbudak, asla yanlış seçim olmazdı.” Tiffany’nin süpürgesini dürtükledi ve yine&#160;içini çekti.</p>
<p>“Dibindeki bağlantıda da bağ mantarı başlangıcı var gibi,” dedi ikinci cüce.</p>
<p>“Konu karaağaç olunca, hiçbir şey şaşırtmaz beni,” dedi ilk cüce.</p>
<p>“Bakın, onu beni evime götürecek kadar yamayamaz mısınız?” diye sordu Tiffany.</p>
<p>“Ah, biz hiçbir şeyi ‘yamamayız’,” dedi ilk cüce azametle, ya da en azından, mecazi bir azametle. “Biz ısmarlama hizmet veririz.”</p>
<p>“Yalnızca bir parça çalıya ihtiyacım var,” dedi Tiffany çaresizlik içinde ve sonra gerçeği itiraf etmeme kararım&#160;unutarak, “Lütfen! Feegleların süpürgeyi ateşe vermesi benim hatam değildi.”</p>
<p>O ana kadar, düzinelerce cücenin onların konuşmalarına kulak asmadan kendi tezgâhlarında çalışmakta olduğu tamirhanede bol bol gürültü vardı, ama şimdi bir sessizlik&#160;çökmüştü ve o sessizliğin içinde tek bir çekiç yere düştü.</p>
<p>“Feegle dediğinde,” dedi ilk cüce, “Nac Mac Feegleları kastetmiyorsun, değil mi küçükhanım?”</p>
<p>“Evet, öyle.”</p>
<p>“Yabani olanlar? Böyle... amanın diye bağırıyorlar mı?” diye sordu cüce yavaşça.</p>
<p>“Neredeyse sürekli,” dedi Tiffany. Bir şeyleri açıklığa kavuşturması gerektiğini düşündü ve ekledi: “Onlar benim arkadaşım.”</p>
<p>“Ah, öyle mi?” dedi cüce. “Peki, şu anda küçük arkadaşların burada mı?”</p>
<p>“Şey, onlara gidip, tanıdığım bir genç adamı bulmalarını söyledim,” dedi Tiffany, “ama muhtemelen şu anda bir meyhanededirler. Şehirde çok meyhane var mı?”</p>
<p>İki cüce bakıştılar. “Üç yüz tane kadar, sanırım,” dedi İkincisi.</p>
<p>“O kadar çok mu?” dedi Tiffany. “O zaman daha yarım saat daha beni aramaya gelmezler, sanırım.”</p>
<p>Aniden ilk cüce çılgın bir iyi huyluluğa kapıldı. “Eh, terbiyemiz nerede?” dedi. “Bayan Proust’un arkadaşına yardımcı olmak için her şeyi yaparız! Bak sana ne söyleyeceğim: Ekspres servisimizi sana bedavaya vereceğiz ve buna bedelsiz çalı ve beleş cila da dahil!”</p>
<p>“Ekspres servis demek, onarım tamamlanır tamamlanmaz tamirhaneden çıkmanız anlamına geliyor,” dedi ikinci cüce ifadesizce. Demir miğferini çıkardı, içindeki teri mendiliyle sildi ve sonra çabucak başına taktı.</p>
<p>“Ah evet, öyle,” dedi ilk cüce. “Hemen... Ekspresin anlamı budur.”</p>
<p>“Feeglelarm arkadaşı demek?” dedi Bayan Proust, cüceler Tiffany’nin süpürgesini onarmak için koşuştururken. “Onların çok arkadaşı olmadığını biliyorum. Ama arkadaşlardan bahsetmişken,” diye devam etti, aniden sohbet&#160;havasına girerek, “Derek’le tanıştın, değil mi? O benim oğ-lumdur, bilirsin. Babasıyla, aydınlatması çok kötü olan bir&#160;barda tanışmıştık. Bay Proust çok iyi bir adamdı ve her zaman, siğilleri olmayan bir hanımı öpmenin , tuzsuz yumurta yemekten farksız olduğunu söyleyecek kadar da nazikti.&#160;Yirmi beş sene önce krizm hastalığına yakalanıp vefat etti.&#160;Ona yardım edemediğim için çok üzüldüm.” Yüzü canlandı. “Ama mutlulukla söylüyorum, Derek benim” -duraksadı- “orta yaşlarımın neşesidir. Harika bir çocuk tatlım.&#160;Genç Derek’in seçtiği kız gerçekten de şanslı bir kız olacak, sana söyleyebilirim. İşine çok bağlıdır ve ayrıntılara&#160;çok dikkat eder. Biliyor musun, her sabah bütün pırtlatma yastıklarının akordunu yapar ve bir tanesi bozulacak&#160;olsa çok bozulur. Hele vicdanı! Satışa çıkmak üzere olan&#160;‘Kaldırımın İncisi’ marka sahte köpek kakası koleksiyonunu geliştirirken, sırf her şey gerçekçi olsun diye, elinde bir&#160;defter, bir kürek ve bir renk kataloguyla haftalar boyunca&#160;şehirdeki her tür köpeği takip etti. Çok titiz bir çocuktur,&#160;temizdir ve bütün dişleri de ağzmdadır. Arkadaş seçiminde de çok dikkatlidir...” Tiffany’ye umutlu, ama oldukça&#160;mahcup bir ifadeyle baktı. “Bu işe yaramıyor, değil mi?”</p>
<p>“Ah, eyvah, çok mu belli oluyordu?” dedi Tiffany.</p>
<p>“Döküntü sözcüğü duydum,” dedi Bayan Proust.</p>
<p>“O ne demek?”</p>
<p>“Bilmiyor musun? Dilinin ucuna kadar gelen ve sen söylemediğin halde dilinden dökülen sözcükleri duyabilirim. Sohbet bir anlığına duraksar ve döküntü sözcük havada&#160;asılı kalır; konu oğlum Derek olduğuna göre, döküntü sözcükleri söylemediğin iyi oldu.”</p>
<p>“Gerçekten çok üzgünüm,” dedi Tiffany.</p>
<p>“Evet, eh, söylemiş olayım.”</p>
<p>Beş dakika sonra tamirhaneden çıktıklarında, Tiffany kusursuz çalışan süpürgesini arkasından çekiyordu.</p>
<p>“Aslında,” dedi Bayan Proust, yürürlerken, “şimdi düşününce, senin Feeglelar bana Mini Deh Arthur’u çok hatırlatıyor. Çivi kadar zorlu ve hemen hemen aynı boyda. Ama onun ‘Amanın’ dediğini hiç duymadım. Şehir Bekçileri’ne&#160;bağlı bir polis memurudur.”</p>
<p>“Ah eyvah, Feeglelar polis memurlarından hiç hoşlanmaz,” dedi Tiffany, ama bunu dengelemesi gerektiğini hissederek ekledi. “Ama çok sadıktırlar, son derece yardımseverdirler, alkol almadıkları sürece iyi huyludurlar ve bir parça da şereflidirler. Ayrıca, yağda kızarmış kakım yemeğini de dünyaya onlar tanıtmışlardır.”</p>
<p>“Kakım ne?” dedi Bayan Proust.</p>
<p>“Şey, ee... gelincik var ya? Ona çok benzer.”</p>
<p>Bayan Proust kaşlarını kaldırdı. “Tatlım, kakımlar ve gelincikler hakkmdaki cehaletimin üzerine titrerim. Bana&#160;köylü işi geldi. Köy yemeklerine hiç gelemem. Çok fazla&#160;yeşillik midemi bulandırır,” dedi, Tiffany’nin elbisesine ürpertiyle bakarak.</p>
<p>O noktada, semavi bir işaret almış gibi, uzaktan bir “Amanın!” feryadı duyuldu ve ardından, en azından bir&#160;Feegle için, dünyadaki en hoş ses geldi: cam kırılma sesi.</p><div><img src="main-11.jpg" alt=""/></div>
<p><a id="bookmark0"><sup><a href="#footnote1">1</a></sup></a></p>
<p> Kumaş üreticileri eskiden yün kumaş üretirken sidiği boya sabitleyici olarak kullanırlardı ki boya akmasın. Sonuç olarak kumaşlar, seneler boyunca bir parça kokabiliyorlardı. Bayan Kene bile bunu daha sakin bir tavırla, daha&#160;ayrıntılı olarak anlatamazdı. O olsa, “bedenden çıkmış bedensel sıvılar” tabirini kullanırdı.</p>
</body>
</html>