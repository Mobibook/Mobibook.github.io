<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h6>DÜŞES İLE HŞÇI</h6>
<p>Tiffany uçmayı seviyordu. Onun itiraz ettiği, havada olmaktı, en azından kendi boyundan daha yüksek bir yükseklikte. Yine de uçuyordu, çünkü ayaklan karınca tümseklerinin tepesini süpürerek uçarken görülmek cadılar için utanç verici olurdu. İnsanlar parmaklarıyla onu göstere&#160;göstere gülerlerdi. Ama şimdi, yıkılmış evlerin ve kabarcıklar çıkaran kasvetli su birikintilerinin üzerinden geçerken,&#160;açık gökyüzünde olmaya can atıyordu. Kırık aynalardan&#160;oluşan bir yığının arkasından çıkıp güzel, temiz gün ışığını&#160;gördüğünde rahatladı. Hem de, BUNU OKUYABİLECEK&#160;KADAR YAKLAŞMIŞSANIZ, GERÇEKTEN, AMA&#160;GERÇEKTEN BURADA OLMAMANIZ GEREK, yazılı bir&#160;tabelanın yanından geçtiği halde.</p>
<p>Bardağı taşıran son damla bu oldu. Süpürgenin başını, çalı kısmı arkasında çamuru oyacak kadar kaldırdı ve üzerinden kaymamak için, gıcırdayan kayışa sıkıca tutunarak, füze gibi yükseldi. Küçük bir sesin, “Türbülansa&#160;girdik, biliyon mu. Acil çıkış kapılarını görmek için sağa&#160;ve sola bakabilirsin, ama acil çıkış kapısı yok...” dediğini&#160;duydu.</p>
<p>Bir başka ses araya girdi, “Aslında Rob, süpürgenin her yeri acil çıkış kapısı, biliyon.”</p>
<p>“Ah heye,” dedi Herhangi Bir Rob, “ama tarz diye de bi-şii var, tamam mı? Yere çarpmana ramak kalana kadar beklemek ve sonra da atlamak bizi aptal gibi gösterir.</p>
<p>Tiffany dinlememeye çalışarak süpürgeye tutundu. Tehlike duygusu olmayan ve her zamanki gibi, kendilerinin başka her şeyden daha tehlikeli olduğunu düşünen&#160;Feegleları tekmeleme dürtüsünü de bastırıyordu.</p>
<p>Sonunda süpürge düz uçmaya başladı ve Tiffany aşağı baktı. Kralın Başı’nm ya da ileride her ne isim vereceklerse, onun önünde kavga çıkmıştı, ama Bayan Proust’tan iz&#160;yoktu. Şehrin cadısı becerikli bir kadındı, değil mi? Bayan&#160;Proust kendi başının çaresine bakabilirdi.</p>
<p>Bayan Proust gerçekten de kendi başını çaresine bakıyordu ve bunu çok hızlı koşarak yapıyordu. Tehlikeyi sezer sezmez, bir an bile oyalanmamıştı ve pus çevresinde belirir&#160;belirmez en yakın ara sokağa kaçmıştı. Şehir her zaman sis,&#160;pus ve dumanla dolu olduğundan, yeteneği olan bir cadı&#160;için kolay işti. Pus ve duman şehrin pis kokulu nefesiydi ve&#160;Bayan Proust onunla oyuncak gibi oynayabilirdi. Ve şimdi&#160;sırtını bir duvara vermiş, nefeslenmeye çalışıyordu.</p>
<p>Normalde oldukça yumuşak başlı olan şehirde, kötülük hissinin fırtına gibi toplandığını hissetmişti. Cadı gibi görünen her kadın hedef oluyordu. Tüm diğer yaşlı ve çirkin&#160;kadınların da onun kadar güvende olmalarını diledi.</p>
<p>Birkaç dakika sonra pusun içinden iki adam fırladı. Bir tanesinin kocaman bir sopası vardı. Diğerinin sopaya ihtiyacı yoktu, dev gibi bir adamdı ve dolayısıyla kendi kendinin sopasıydı.</p>
<p>Sopalı adam ona doğru koşarken Bayan Proust ayağını parke taşma vurdu ve adamın ayağının altındaki taş kalkarak adama çelme taktı. Adam bir çatırtı eşliğinde çenesinin&#160;üzerine düştü ve sopası yuvarlanıp gitti.</p>
<p>Bayan Proust kollarını kavuşturdu ve dik dik adama baktı. Adam arkadaşı kadar aptal değildi, ama yumruklarını açıp kapatıyordu ve Bayan Proust saldırmasının an meselesi olduğunu biliyordu. Adam cesaretini toplayamadan,&#160;ayağını yine yere vurdu.</p>
<p>İri adam şimdi ne olacağını çözmeye çalışıyordu, ama katıldığı bütün askeri çatışmaları cesaretle ve yiğitçe kaybetmekle ünlü Lord Alfred Rust’m atlı heykelinin tunçtan&#160;nallar üzerinde dörtnala pustan fırlayıp, bacaklarının arasını tekmelemesini beklemiyordu. Adam geriye doğru uçtu,&#160;kafasını lamba direğine çarptı ve sonra yere kaydı.</p>
<p>O zaman Bayan Proust adamın bazen Derek’ten kaşıntı tozu ya da patlayan purolar satın alan bir müşteri olduğunu gördü. Müşterileri öldürmek doğru olmazdı. İnleyen&#160;adamı saçlarından yakalayıp kaldırdı ve kulağına fısıldadı:</p>
<p>“Sen burada değildin. Ben de öyle. Hiçbir şey olmadı ve sen hiçbir şey görmedin.” Bir an düşündü ve iş iştir anlayışıyla ekledi: “Ve bir daha Boffo’nun Şaka Dükkâm’mn&#160;önünden geçtiğinde, oradaki, tüm aileye hitap eden geniş&#160;şaka malzemeleri yelpazesinden, bu haftanın spesiyalitesi,&#160;kahkahasını ciddiye alan erbaplar için üretilmiş ‘Kaldırım&#160;İncileri’ serisinden, yaramaz Fido şakalarından çok etkileneceksin. Dükkânımda seni ağırlamayı dört gözle bekliyorum. Not, yeni ‘şimşek’ serisinden patlayan purolarımız kahkaha garantilidir ve son derece eğlenceli kauçuk&#160;çikolatalarımızı denemeden geçmeyiniz. Beyefendiler için&#160;bıyık yağları, bıyık kalıpları, gırtlak kesen usturalar, birinci sınıf enfiyeler, abanoz saplı burun kılı makasları ve her&#160;daim popüler guddeli pantolonlarımızı sergilediğimiz özel&#160;bölümü ziyaret etmeyi de ihmal etmeyiniz.”</p>
<p>Tatmin olan Bayan Proust adamın başının düşmesine izin verdi ve baygın insanların hiçbir şey satın almadığını&#160;kabullenmek zorunda kaldı, bu yüzden dikkatini sopa taşıyan adama çevirdi. Adam inlemekteydi. Eh, evet, bu gözleri olmayan adamın suçu, diye düşündü, ve belki bu bahane&#160;olabilir, ama Bayan Proust affedici mizacıyla tanınmazdı.&#160;“Zehir, zehrin kabul gördüğü yere gider,” dedi kendi kendine. Parmaklarını şıklattı, sonra tunç ata tırmandı ve merhum Lord Rust’m soğuk, ama rahat kucağına oturdu. Tunç&#160;at gıcırdayarak ve takırdayarak pus bulutundan uzaklaştı,&#160;ama sis Bayan Proust’u ta dükkânına kadar takip etti.</p>
<p>Ama ara sokakta kar yağmaya başlamış gibiydi, ama dikkatle bakarsanız, gökten yağan şeyin daha önce güvercinlerin midesinde olan şey olduğunu fark ederdiniz. Bayan Proust’un emri üzerine, şehrin tüm güvercinleri o ara sokağa doğru uçuyordu. Bayan Proust onları duydu ve haşin&#160;bir ifadeyle gülümsedi. “Bu mahallede, biz izlemekle yetinmeyiz!” dedi tatminle.</p>
<p>Tiffany, şehrin pis kokusunu ve dumanını geride bıraktıklarında kendini daha iyi hissetti. O kokuyla nasıl yaşıyorlar? diye merak etti. Feegle kesesinden<sup>17</sup> daha kötüydü.</p>
<p>Ama şimdi aşağıda tarlalar vardı ve yakılan anızların dumanı bu kadar yükseğe geliyor olsa da, şehir duvarlarının içindeki dünyanın kokusunun yanında, parfüm gibi kalıyordu.</p>
<p>Ve Eskarina Smith orada yaşıyordu... eh, bazen orada yaşıyordu!</p>
<p>Eskarina Smith! Gerçekten gerçekti! Tiffany’nin zihni süpürgenin kendisi kadar hızlı çalışıyordu. Eskarina Smith! Eler cadı onun hakkında bir şeyler duymuştu, ama&#160;duydukları aynı olan iki cadı bulamazdınız.</p>
<p>Bayan Kene, Eskarina’nm sihirbaz asasını yanlışlıkla aldığını söylerdi!</p>
<p>Havausta Nine tarafından eğitilmiş ilk cadı! Havausta Nine, Görünmez Üniversite’deki sihirbazlara hadlerini&#160;bildirerek kızı oraya sokmayı başarmıştı. Elikâyelerin bazılarına göre, hadlerini ciddi bir biçimde bildirmişti ve işe&#160;büyülü savaşlar da karışmıştı.</p>
<p>17 Bkz. Sözlük, sayfa 6</p>
<p>Bayan Düzgün, Tiffany’yi, Eskarina Smith’in bir tür peri masalı olduğuna inandırmıştı.</p>
<p>Bayan İhanet konuyu değiştirmişti.</p>
<p>Ogg Ana, bir sır verircesine parmağını burnunun yanma dokundurmuş, “Bundan ne kadar az bahsedersek o kadar&#160;iyi,” diye fısıldamıştı.</p>
<p>Annagramma ise, tüm genç cadılara Eskarina Smith’in gerçek olduğunu, ama öldüğünü söylemişti.</p>
<p>Ama bir türlü gitmek bilmeyen, gerçeklere ve yalanlara hanımeli sarmaşığı gibi dolanmış bir hikâye vardı. Dünyaya, genç Eskarina’nm Üniversite’de Simon adlı bir&#160;genç adamla tanıştığını anlatıyordu. Görünüşe göre tanrılar Simon’ı, bir insanın yakalanabileceği, olası her tür hastalıkla lanetlemişti. Ama tanrıların, çok tuhaf bir türden&#160;olsa da, mizah anlayışı olduğundan, ona, eh, her şeyi anlama yetisi vermişlerdi. Simon yardım almadan yürüyemi-yordu bile, ama o kadar zekiydi ki, tüm evreni kafasında&#160;tutabiliyordu.</p>
<p>Sakalları yerleri süpüren sihirbazlar, onun uzay, zaman ve büyüden, hepsi aynı şeyin parçasıymış gibi bahsetmesini&#160;dinlemek için akın akm ona gidiyorlardı. Ve genç Eskarina&#160;onu beslemiş, temizlemiş, yürümesine yardım etmişti ve&#160;ondan, eh, her şeyi öğrenmişti.</p>
<p>Ve söylentilere göre, en kudretli büyülerin bile yanında hokkabazlık gibi kalacağı sırlar öğrenmişti. Ve hikâye doğruydu! Tiffany onunla konuşmuştu, birlikte kek yemişlerdi. Demek ki gerçekten de zamanda yürüyen ve ona boyun&#160;eğdiren bir kadın vardı. Vay!</p>
<p>Evet, ve Eskarina hakkında çok tuhaf bir şey vardı: Onun tam olarak orada olmadığı hissi değil, bir şekilde aynı&#160;anda başka her yerde olduğu hissi. Ve Tiffany bu noktada&#160;ufukta, gölgeli ve gizemli, karaya vurmuş bir balina gibi,&#160;Tebeşiri gördü. Hâlâ çok uzaktaydı, ama yüreği hopladı.&#160;Orası onun bölgesiydi; onun her santimini biliyordu ve bir&#160;parçası her zaman oradaydı. Orada her şeyle yüzleşebilirdi.&#160;Sinsi Adam, yaşlı bir hayalet, onu nasıl kendi bölgesinde&#160;yenebilirdi? Orada ailesi vardı, sayamayacağı kadar çok akrabası. .. ve arkadaşları. Eh, cadı olduğundan beri arkadaşları o kadar çok değildi, ama hayat böyleydi.</p>
<p>Tiffany birinin elbisesine tırmandığını fark etti. Bu o kadar da büyük bir sorun değildi. Bir cadı, elbette, elbise&#160;giymemeyi düşünemezdi, ama çalı süpürgesiyle yolculuk&#160;yapacaksanız, gerçekten kaim ve tercihan dolgulu iç don&#160;giyerdiniz. Poponuzun daha büyük görünmesine sebep&#160;oluyordu, ama aynı zamanda sizi ısıtıyordu ve yerden otuz&#160;metre yüksekte, moda rahatlıktan sonra gelirdi. Tiffany başını eğip baktı. Orada bir Feegle vardı ve şehir bekçisi miğferi takmıştı. Miğfer eski bir tuzluğun kapağından yapılmış&#160;görünüyordu. Aynı zamanda küçük bir plaka zırh takmıştı&#160;ve şaşırtıcı şekilde, pantolon ve çizme giymişti. Normalde,&#160;Feeglelarm üzerinde asla çizme göremezdiniz.</p>
<p>“Sen Mini Deli Arthur’sun, değil mi? Seni Kralın Başı’nda görmüştüm! Sen bekçisin!”</p>
<p>“Ah heye.” Mini Deli Arthur, saf Feeglevari bir sırıtışla sırıttı. “Bekçi teşkilatında harika bir hayatım var ve parası&#160;da iyi. Toptan alışveriş yaptığında bir peniye çok daha fazla&#160;yiyecek alabilirsin!”</p>
<p>“Bizim çocukları hizaya sokmak için mi geliyorsun, o zaman? Kalmayı planlıyor musun?”</p>
<p>“Ah hayır, sanmam. Şehri severim, bilirsin. Mini meşe palamutlarından yapılmamış kahve içmeyi, tiyatroya, operaya ve baleye gitmeyi severim.” Süpürge biraz sallandı.&#160;Tiffany baleyi duymuştu ve bir kitapta resimlerini bile&#160;görmüştü, ama bir şekilde, “Feegle” sözcüğünü içeren bir&#160;cümleye yakışmıyordu.</p>
<p>“Bale mi?” demeyi başardı.</p>
<p>“Ah heye, harikadır! Geçen hafta Kızgın Göldeki Kuğu’yu izledim. Gelecek vadeden genç performans sanatçılarımızdan biri geleneksel bi temadan uyarladı. Ve ondan bi gün&#160;sonra, elbette, Opera Evi’nde Operadaki Hortlak vardı. Ve&#160;bilirsin, Kraliyet Sanat Müzesi’nde porselen haftası düzenlediler ve bi yüksük bedava şeri de içtim. Ah heye, orası bi&#160;kültür şehridir, orası kesin.”</p>
<p>“Feegle olduğundan emin misin?&quot; dedi Tiffany, büyülenmiş gibi.</p>
<p>“Bana ööle diyolar, hamfendi. Kültürle ilgilenemiyceemi sööleyen kanun yok, diil mi? Çocuklara, geri döndüümde&#160;onları baleye götürceemi sööledim.”</p>
<p>Tiffany boşluğa bakarak, Feegleların tiyatroya gittiğini hayal etmeye çalışırken, süpürge bir süre kendi kendine&#160;uçtu. Tiffany hiç tiyatroya gitmemişti, ama resimlerini görmüştü ve Feegleları balerinlerin arasında düşünmek o kadar imkânsızdı ki, zihninin bulanmasına izin vermek ve&#160;sonra da unutup gitmek çok daha iyiydi. Süpürgeyi indirmesi gerektiğini son anda hatırladı ve düzgünce höyüğün&#160;yanma kondu.</p>
<p>Höyüğün dışında nöbetçiler olduğunu fark ederek şok geçirdi. İnsan nöbetçiler.</p>
<p>Gözlerine inanamayarak baktı. Baron’un muhafızları asla yaylaya çıkmazdı. Asla! Bu işitilmemiş bir şeydi! Ve...&#160;öfkesinin kabardığını hissetti - birinin elinde kürek vardı.</p>
<p>Süpürgesinden o kadar hızlı atladı ki, süpürge Feegle saçarak çimenlerin üzerinde süzülmeye devam etti. Bir&#160;engele takıldığında, üzerinde kalmayı başarmış son birkaç&#160;Feegle’ı da düşürdü.</p>
<p>“O kürek yerinden kıpırdamasın Brian Roberts!” diye bağırdı muhafızların çavuşuna. “Çimeni kesecek olursan,&#160;hesabını verirsin! Buna nasıl cüret edersiniz? Neden buradasınız? Ve kimse kimseyi parça pinçik etmiyor, hepiniz&#160;anladınız mı?”</p>
<p>Bu, son emir, küçük, ama çok keskin kılıçlarla muhafızları kuşatmış olan Feeglelara verilmişti. Bir Feegle kılıcı o kadar keskindi ki, bir insan bacaklarının kesildiğini yürümeye kalkışana kadar anlamayabilirdi. Muhafızlar aniden&#160;iri ve güçlü olduklarını bilen, ama şimdi “iri” ya da “güçlü”&#160;olmanın yeterli olmayabileceği gerçeğiyle yüz yüze kalmış&#160;adamların ifadeleriyle bakıyorlardı. Hikâyeleri duymuşlardı, elbette - ah evet, Tebeşir’deki herkes Tiffany Sızı ve&#160;onun küçük... yardımcıları hakkmdaki hikâyeleri duymuştu. Ama onlar yalnızca hikâyeydi, değil mi? Şimdiye</p>
<p>dek. Üstelik şimdi o küçük adamlar pantolon paçalarından yukarı tırmanmakla tehdit ediyorlardı.</p>
<p>Tiffany şok dolu bir sessizlik içinde, nefes nefese çevresine bakındı. Şimdi herkes ona bakıyordu ve bu herkesin dövüşmesinden daha iyiydi, değil mi?</p>
<p>“Pekâlâ,” dedi, yaramaz sınıfından hiç memnun olmayan bir öğretmen gibi. Bir de burun çekme ekledi ve bunun anlamı, hiç memnun olmadığımı hatırlatmış olayım, idi.&#160;Yine burnunu çekti. “Pekâlâ, o zaman. Biri bana burada&#160;neler olduğunu anlatacak mı?”</p>
<p>Çavuş el kaldırdı. “Seninle yalnız görüşebilir miyim, kü-çükhanım?” Gözlerinin orada olduğunu söylediği şeyleri sonunda zihniyle de kavramış olan adamın konuşabilmesi&#160;bile mucizeydi.</p>
<p>“Pekâlâ, beni izle.” Tiffany aniden döndü ve iki muhafızın ve Feeglelarm ürkerek yerlerinde sıçramasına sebep oldu. “Ve biz dönene kadar kimse, ama kimse, kimsenin&#160;evini kazmayacak ve kimsenin bacaklarını biçmeyecek, anlaşıldı mı? Anlaşıldı mı dedim!” Evetler ve ah heyeler mırıldanıldı, ama mırıldananlar arasında Tiffany’nin baktığı kişi&#160;yoktu. Herhangi Bir Rob öfkeden titriyordu ve sıçramaya&#160;hazırlanarak çömelmişti. “Beni duydun mu, Herhangi Bir&#160;Rob?”</p>
<p>Rob, çakmak çakmak gözlerle ona baktı. “Kocakarı olsan da, olmasan da o konuda söz veremem hamfendi.&#160;Jeannie’m nerede? Diyerleri nerede? Bu sinsilerin kılıçları&#160;var! O kılıçlarla ne yapçaklardı? Yanıt istiyom!”</p>
<p>“Beni dinle, Rob,” diye başladı Tiffany, ama durdu. Herhangi Bir Rob’un yüzü gözyaşlarıyla ıslanmıştı ve sakalını çekiştirerek, kendi hayal ettiği dehşetlerle mücadele&#160;ediyordu. Tiffany, savaşa ramak kaldığını düşündü.</p>
<p>“Herhangi Bir Rob! Ben bu tepelerin kocakarısıyım ve ben söyleyene kadar bu adamları öldürmemeni emrediyorum! Anladın mı?”</p>
<p>Muhafızlardan biri bayıldı ve tangırtılar eşliğinde geriye devrildi. Şimdi de kız o küçük yaratıklarla konuşmaya başlamıştı! Onları öldürmek hakkında! Onlar bu tür şeylere alışık değildi Genelde başlarına gelen en heyecan verici&#160;olay, domuzların bostana girmesi olurdu.</p>
<p>Fırıl fırıl dönen beyni Tiffany’nin emrini sindirirken, Feeglelann Koca Adam’ı duraksadı. Doğru, hemen, şu&#160;anda birini öldürmemesini emretmişti, ama en azından&#160;çok yakında öldürebilmesi olasılığı vardı, bu yüzden zihnindeki korkunç imgeleri temizleyebilir di. Bunun, aç bir&#160;köpeği örümcek ağından bir tasmayla zapt etmeye çalışmaktan farkı yoktu, ama en azından Tiffany’ye biraz zaman&#160;kazandırmıştı.</p>
<p>“Höyüğe dokunmamışlar,” dedi Tiffany, “bu yüzden, niyetleri her ne ise, henüz yapmamışlar.” Bembeyaz olmuş çavuşa döndü: “Brian, adamlarının yaşamasını ve tabii kollarıyla bacaklarının da yerinde kalmasını istiyorsan onlara&#160;hemen, büyük dikkatle, silahlarını bırakmalarını söylersin. Hayatlarınız bir Feegle’m şerefine bağlı ve o Feegle da&#160;şu anda dehşetten çılgına dönmüş durumda. Hemen emri&#160;ver!”</p>
<p>Adam emri vererek Tiffany’yi rahadattı. Muhafızlar, vücutlarındaki her hücrenin yapmalarını söylediği şeyin emredilmiş olmasından memnun, titrek ellerindeki silahları bıraktılar. Hatta biri evrensel teslimiyet jesti ile ellerini kaldırdı. Tiffany çavuşu dik dik bakmakta olan Feeglelardan&#160;biraz uzağa çekti ve fısıldadı: “Sen ne yaptığını sanıyorsun,&#160;seni budala ahmak?”</p>
<p>“Baron’un emri, Tiff.”</p>
<p>“Baron mu? Ama Baron.</p>
<p>“Yaşıyor, küçükhanım. Üç saat önce geldi. Gece boyunca at sürmüş diyorlar. Ve insanlar konuşuyor.” Başını eğdi. “Biz... biz, eh, biz senin perilere verdiğin kızı bulmak için&#160;buraya gönderildik. Üzgünüm Tiff.”</p>
<p>“Vermek mi? Vermek mi?”</p>
<p>“Bunu ben söylemedim Tiff,” dedi çavuş, gerileyerek, “ama şey, hikâyeleri duymuşsundur. Demek istediğim,&#160;ateş olmayan yerden duman çıkmaz, değil mi?”</p>
<p>Hikâyeler, diye düşündü Tiffany. Ah evet, bir varmış bir yokmuş, kötü bir yaşlı cadı varmış... “Ve bunun benimle&#160;bir ilgisi olduğunu düşünüyorsun, değil mi? Ben ateş mi&#160;aldım, yoksa duman mı tüttürüyorum?”</p>
<p>Çavuş huzursuzca kıpırdandı ve oturdu. “Bak, ben yalnızca bir çavuşum, tamam mı? Genç Baron bana emirler verdi, tamam mı? Ve onun sözü kanundur, değil mi?”&#160;“Aşağıda olabilir. Burada, benim sözüm kanundur.&#160;Şuraya bak. Evet, oraya! Ne görüyorsun?”</p>
<p>Adam Tiffany’nin gösterdiği yere baktı ve yüzü soldu.</p>
<p>Eski, dökme demir tekerlekler ve kısa bacalı soba açık seçik görülebiliyordu. Çevrelerinde, her zamanki gibi, bir koyun sürüsü otluyordu. Adam karınca yuvasına oturmuş&#160;gibi ayağa fırladı.</p>
<p>“Evet,” dedi Tiffany tatminle. “Sızı Nine’nin mezarı. Onu hatırlıyor musun? İnsanlar onun bilge bir kadın olduğunu söylüyordu, ama en azından onun hakkında daha iyi&#160;hikâyeler uydurma terbiyesini gösterdiler! Çimeni kesmeyi düşünmek? Nine’nin çimenlerin altından kalkıp poponu&#160;ısırmamasına şaştım! Şimdi adamlarını biraz aşağı götür&#160;ki, ben bu işi halledeyim, anladın mı? Kimsenin gerilmesini istemem.”</p>
<p>Çavuş başını salladı. Başka seçeneği yoktu zaten. Muhafızlar baygın meslektaşlarını sürükleyerek ve kaçarmış gibi görünmemeye çalışarak uzaklaşırken Tiffany,&#160;Herhangi Bir Rob’un yanında diz çöktü ve sesini alçalttı.&#160;“Bak, Rob, gizli tünellerden haberim var.”</p>
<p>“Hangi sinsi sööledi sana gizli tünelleri?”</p>
<p>“Ben tepelerin kocakarısıyım Rob,” dedi Tiffany yatıştı-rırcasma. “Tünelleri bilmese miydim? Siz Feeglelarsımz ve hiçbir Feegle tek bir girişi olan bir evde uyumaz, değil mi?”&#160;Rob yatışmaya başlamıştı. “Ah heye, orası dooru.”</p>
<p>“O zaman, lütfen gidip Amber’i getirir misin? Kimse höyüğe dokunmayacak.”</p>
<p>Herhangi Bir Rob biraz duraksadıktan sonra deliğin girişine atladı ve gözden kayboldu. Dönmesi biraz zaman aldı -Tiffany bu zamanı, geri çağırdığı çavuşla birlikte, muhafızların bıraktığı silahları toplamak için kullandı- ve Rob</p>
<p>geri döndüğünde, yanında pek çok Feegle ve kelda vardı. Amber de gönülsüzce peşinden geliyordu. Gün ışığında&#160;gözlerini kırpıştırdı ve, “Ah, amanın!” dedi.</p>
<p>Tiffany, sahte olduğunu bildiği bir gülümsemeyle, “Seni eve götürmeye geldim, Amber,” dedi. Eh, en azından, “Bu&#160;iyi olmaz mı?” gibi bir şey söyleyecek kadar aptal değilim,&#160;diye ekledi kendi kendine.</p>
<p>Amber dik dik ona baktı. “Beni oraya geri götüremiyce-en,” diye bildirdi “ve bunu da maymun yemi yapabilirsin!”</p>
<p>Seni suçlamıyorum, diye düşündü Tiffany, ama artık yetişkin sayıldığımdan, aptalca yetişkin sözleri söylemem&#160;gerekiyor...</p>
<p>“Ama bir annen ve bir baban var Amber. Seni özlediklerinden eminim.”</p>
<p>Kızın ona fırlattığı küçümser bakış karşısında irkildi.</p>
<p>“Ah heye, ihtiyar sinsi beni özlerse benim yerime annemi dövüverir!”</p>
<p>“Belki birlikte gidip, babanın değişmesine yardımcı olabiliriz?” dedi Tiffany, kendi kendinden nefret ederek, ama o korkunç demeti toplarken ısırgan zehrinden kabarmış&#160;parmakları akimdan çıkaramıyordu.</p>
<p>Bu sefer Amber güldü. “Pardon hamfendi, ama Jeannie bana senin akıllı olduğunu söölemişti.”</p>
<p>Havausta Nine’nin sözü müydü? “Şer, insanlara eşya gibi davranmaya başladığında başlar.” Ve şu anda, baba diye bir&#160;şey olduğunu, anne diye bir şey olduğunu, kız evlat diye&#160;bir şey olduğunu, kulübe diye bir şey olduğunu ve bütün</p>
<p>-</p>
<p>bunları bir araya getirirsen mutlu aile denen bir şey elde edeceğini düşünürsen başlayacaktı.</p>
<p>Sesli olarak, “Amber,” dedi, “benimle gelip Baronla görüşmeni istiyorum, ki senin güvende olduğunu bilsin.&#160;Ondan sonra, dilediğini yapabilirsin. Söz veriyorum.”</p>
<p>Tiffany botuna vuran bir şey olduğunu hissetti ve başını eğdiği zaman keldanm endişeli yüzünü gördü. “Seninle azcık konuşabilir miyim?” dedi Jeannie. Yanında, Amber&#160;çömelmiş, keldanm diğer elini tutmuştu.</p>
<p>Sonra Kelda, şarkı söylercesine konuştu. Havada süzülen, her notası bir öncekine dolanan bir ezgi. Söylendikten sonra dönüp şarkısını kulağınıza söyleyen canlı bir ses...</p>
<p>Sonra keldanm şarkısı gitti ve geriye yalnızca bir boşluk ve bir kayıp hissi kaldı.</p>
<p>“Bu bi keldanm şarkısı,” dedi Jeannie. “Amber, ben ufaklıklara söölerken duydu. Şifanın bi parçası ve o bunu&#160;anlıyo, Tiffany! Ona hiç yardım etmedim, ama o anladı!&#160;Kurbağa’nm sana bunu söölediğini biliyom. Ama sana şimdi söylediimi anlıyo musun? Kız her şeyin anlammm gö-rüyo ve öğreniyo. Bi insan kelda olmaya ne kadar yakın&#160;olabilirse, o kadar yakın. O, boşa harcanmaması gereken bi&#160;hazine!”</p>
<p>Normalde yumuşak başlı olan Kelda sıra dışı bir ısrarla konuşuyordu. Tiffany bunun, yardımcı olabilecek bir bilgi&#160;biçiminde, nazikçe ifade edilmiş bir tehdit olduğunu anladı.</p>
<p>Yayladan köye nasıl inileceği bile tartışma konusu oldu. Tiffany Amber’in elini tutarak, bekleyen muhafızların&#160;önünden geçti ve yoluna devam ederek çavuşu mahcup&#160;etti. Ne de olsa, birini getirmek için gönderilmişseniz, o&#160;kişi kendi kendini götürdüğü zaman siz aptal gibi görünürdünüz. Ama diğer yandan, Tiffany ve Amber muhafızların&#160;arkasında yürüseydi, bu sefer de muhafızları güdüyormuş&#160;gibi görünürlerdi; ne de olsa, burası koyun diyarıydı ve ko-yunların önde, çobanın arkada yürüdüğünü herkes bilirdi.</p>
<p>Sonunda, halk dansı yapıyormuş gibi görünmelerine sebep olan bir tür yer değiştirmeli ve yana kaymalı yürüme yöntemi üzerinde anlaştılar. Tiffany Amber’in kıkırdamasına engel olmak için epey uğraştı.</p>
<p>Bu işin komik kısmıydı. Komik kısım daha uzun sürse iyi olurdu.</p>
<p>“Bak, bana kızı getirmem söylendi,” dedi çavuş çaresizlik içinde, şato kapılarından geçerlerken. “Senin gelmen gerekmiyor.” Bunu söylerken şunu kastediyordu: Lütfen,&#160;ama lütfen içeri dalıp yeni patronumun önünde beni rezil&#160;etme. Ama işe yaramadı.</p>
<p>Şato ayaktaydı ve bu amaçları çelişen aksi insanların dört bir yöne koşuşturduğu anlamına geliyordu. Bir cenaze töreni düzenlenecekti ve sonra düğün yapılacaktı ve&#160;birbirine bu kadar yakın iki büyük olay küçük bir şatonun kaynaklarını tüketebilirdi, özellikle de ilki için uzun&#160;yoldan gelmiş insanlar İkincisi için de kalacağı ve böylece&#160;zamandan tasarruf edecekleri, ama herkese fazladan iş çıkaracakları için. Ama Tiffany, Bayan Titiz orada olmadığı</p>
<p>için memnundu, kadın son derece tatsızdı ve asla ellerini kirleten biri olmamıştı.</p>
<p>Sonra bir de, her zaman olduğu gibi, sandalye problemi vardı. Konukların çoğu asil sınıftandı ve geçmişte bir zamanda atalarından birini öldürmüş birinin soyundan&#160;gelen birinin yanma oturtulmamaları yaşamsal öneme sahipti. Geçmişin çok engin bir yer olduğu düşünülürse, bir&#160;de herkesin atasının toprak ve para uğruna ya da yapacak&#160;iş olsun diye, genel olarak başka herkesin atasını öldürmeye çalıştığı gerçeği hesaba katılırsa, insanlar çorbasını&#160;bitirmeden yeni bir katliam olmaması için çok dikkatli trigonometri hesapları gerekiyordu.</p>
<p>Hizmetkârların hiçbiri Tiffany, Amber ya da muhafızlara dikkat etmiyordu. Ama bir noktada Tiffany bir tanesinin,&#160;şerre karşı korunmaya ihtiyaç duyduklarını düşündüklerinde yaptıkları o küçük jestlerden birini yaptığını gördü&#160;-burada, onun bölgesinde!- ve bir şekilde, insanların gözlerini dikip bakmamaya çalışan insanların tavrıyla gözlerini&#160;kaçırdıklarını hissetti; sanki Tiffany’ye bakmak sağlıkları&#160;için iyi olmayabilirmiş gibi. Tiffany ve Amber Baronun çalışma odasına alındığı zaman, Baron da onlara fazla dikkat&#160;etmeyecekmiş gibi göründü. Masasının tamamını kaplayan&#160;bir kâğıdın üzerine eğilmişti ve elinde bir demet renkli kalem tutuyordu.</p>
<p>Çavuş öksürdü, ama boğuluyor olsa bile Baron’un konsantrasyonunu bozamazdı. Sonunda Tiffany, çok yüksek sesle, “Roland!” diye bağırdı. Roland utanç ve öfkeyle kıpkırmızı kesilerek döndü.</p>
<p>“Ben ‘lordum’ hitabını tercih ediyorum, Bayan Sızı,” dedi sertçe.</p>
<p>“Ben de ‘Tiffany’ hitabını tercih ediyorum, Roland,” dedi Tiffany, onu sinirlendirdiğini bildiği bir sakinlikle.</p>
<p>Roland kalemlerini bir tıkırtı eşliğinde masaya bıraktı. “Geçmiş geçmişte kaldı Bayan Sızı ve biz artık farklı insanlarız. Bunu hatırlasak iyi olur, sence de öyle değil mi?”</p>
<p>“Geçmiş daha dündü,” dedi Tiffany, “sen de benim sana Roland, senin de bana Tiffany dediğin bir zaman olduğunu hatırlasan iyi olur, sence de öyle değil mi?” Boynuna&#160;uzandı ve Roland’m ona vermiş olduğu gümüş at kolyesini&#160;çıkardı. Üzerinden yüz sene geçmiş gibi geliyordu, ama bu&#160;kolye önemliydi. Tiffany bu kolye uğruna Havausta Nine’ye&#160;bile karşı çıkmıştı! Ve şimdi, kolyeyi bir suçlama gibi uzatıyordu. “Geçmişin hatırlanması gerek. Nereden geldiğini&#160;bilmezsen, nerede olduğunu da bilmezsin ve nerede olduğunu bilmezsen, nereye gideceğini de bilmezsin.”</p>
<p>Çavuş bir birine, bir ötekine bakıyordu. Ve çavuş olacak kadar uzun süre muhafızlık yapmış insanların geliştirdiği&#160;hayatta kalma içgüdüyle, bir şeyler fırlatılmaya başlamadan odadan çıkmaya karar verdi.</p>
<p>“Sizin için sakıncası yoksa ben gidip şeye bakayım, ee... şeye... bakılması gereken şeylere,” dedi ve kapıyı o kadar&#160;çabuk açıp kapattı ki, kapı son hecenin yüzüne sertçe kapandı. Roland bir an kapıya baktı, sonra yine Tiffany’ye&#160;döndü.</p>
<p>“Ben nerede olduğumu biliyorum Bayan Sızı. Babamın yerine oturdum ve o öldü. Senelerdir mülklerini ben idare</p>
<p>ediyorum, ama yaptığım her şeyi onun adına yapıyordum. O neden öldü Bayan Sızı? O kadar da yaşlı değildi. Büyü&#160;yapabildiğini sanıyordum!”</p>
<p>Tiffany, ilgiyle dinlemekte olan Amber’e döndü. “Bunu daha sonra konuşsak olmaz mı?” dedi. “Adamlarından bu&#160;kızı getirmelerini istedin ve işte burada, zihnen ve bedenen&#160;sağlıklı. Ve senin dediğin gibi, onu perilere vermedim; o&#160;Nac Mac Feegleların misafiriydi. Sen de onlardan birkaç&#160;kere yardım almıştın. Ve oraya kendi özgür iradesiyle döndü.” Dikkatle Roland’m yüzüne baktı. “Onları hatırlıyorsun, değil mi?”</p>
<p>Hatırlamadığını görebiliyordu, ama Roland’m zihni, hatırlaması gereken bir şey olduğu gerçeğiyle güreşmekteydi. O Peri Kraliçesi’nin tutsağıydı, diye hatırlattı Tiffany kendi&#160;kendine. Unutması bir nimet olabilir, ama Aksiler benim&#160;kızlarını Feeglelara -perilere- götürdüğümü söylediğinde&#160;zihninde ne tür dehşetler canlandı acaba? Onun neler hissettiğini hayal etmem imkânsız.</p>
<p>Sesini biraz yumuşattı. “Periler hakkında belli belirsiz bir şeyler hatırlayabiliyorsun, değil mi? Kötü şeyler değil,&#160;umarım, ama açık seçik de değil, belki bir kitapta okuduğun bir şey ya da küçükken dinlediğin bir masal gibi. Değil&#160;mi?”</p>
<p>Roland dik dik ona baktı, ama dilinin ucuna kadar gelen ve tuttuğu döküntü sözcük Tiffany’ye, haklı olduğunu söyledi.</p>
<p>“Ona son armağan diyorlar,” dedi. “Şifanın bir parçası. İnsanların çok korkunç şeyleri, ama aynı zamanda çok</p>
<p>harika şeyleri unutmasının daha iyi olacağı zamanlarda veriyorlar. Sana bunu söylüyorum, lordum, çünkü Roland&#160;hâlâ içinde bir yerde. Yarma kadar, şimdi söylediklerimi&#160;bile unutacaksın. Nasıl işlediğini bilmiyorum, ama hemen&#160;herkeste etkilidir.”</p>
<p>“Çocuğu annesiyle babasından aldın! Bu sabah, ben gelir gelmez beni görmeye geldiler! Bu sabah herkes beni görmeye geldi! Babamı sen mi öldürdün? Ondan para çaldın mı? İhtiyar Aksi’yi boğmaya çalıştın mı? Onu ısırganlarla&#160;dövdün mü? Kulübesini iblislerle doldurdun mu? Sana bu&#160;soruyu sorduğuma inanamıyorum, ama Bayan Aksi öyle&#160;düşünüyor gibi! Şahsen, ben ne düşüneceğimi bilemiyorum, özellikle de peri kadının teki düşüncelerime müdahale ediyor olabileceğinden! Beni anlıyor musun?”</p>
<p>Tiffany tutarlı bir yanıt bulmaya çalışırken, Roland kendini masanın arkasındaki eski sandalyeye bıraktı ve içini çekti.</p>
<p>“Bana, elinde bir ocak süngüsüyle babamın tepesine dikildiğini ve para talep ettiğini söylediler,” dedi hüzünle.</p>
<p>“Bu doğru değil!”</p>
<p>“Olsa söyler miydin ki?”</p>
<p>“Hayır! Çünkü öyle bir durum olmazdı! Ben asla öyle bir şey yapmam! Eh, belki tepesine dikilmiştim...”</p>
<p>“Ah-ha!”</p>
<p>“Bana ah-ha yapmaya kalkma, Roland, deneme bile! Bak, insanların sana bazı şeyler anlattığını biliyorum, ama&#160;hiçbiri doğru değil.”</p>
<p>“Ama biraz önce babamın tepesine dikildiğini itiraf ettin, değil mi?”</p>
<p>“Yalnızca ellerimi nasıl temizlediğimi göstermemi istemişti!” Bu sözler ağzından çıkar çıkmaz pişman oldu. Doğruydu, ama ne fark ederdi ki? Kulağa doğru gelmiyordu. “Bak, görüyorum ki...”</p>
<p>“Ve bir kese para çalmadın, öyle mi?”</p>
<p>“Hayır!”</p>
<p>“Ve bir kese para hakkında hiçbir şey bilmiyorsun?” “Evet, baban metal sandıktan bir kese almamı istedi. O...”&#160;Roland sözünü kesti. “O para şimdi nerede?” Sesi ifadesizdi.</p>
<p>“Hiç fikrim yok,” dedi Tiffany. Ve Roland yine ağzını açtığında bağırdı: “Hayır! Beni dinleyeceksin, anladın mı?&#160;Orada otur ve dinle! Neredeyse iki senedir babana bakıyorum. Yaşlı adamı severdim ve ona ya da sana zarar verecek&#160;hiçbir şey yapmazdım. Ölme zamanı geldiğinde öldü. O zaman geldiğinde, kimsenin yapabileceği hiçbir şey yoktur.”&#160;“O zaman büyü ne için?”</p>
<p>Tiffany başını iki yana salladı. “Senin deyiminle büyü, acıyı uzak tutmak içindir ve bunun bir bedeli olmadığını da sanma! İnsanların öldüğünü gördüm ve sana yemin&#160;ederim, baban mutlu günleri düşünerek, rahat öldü.”&#160;Roland’m yanaklarından gözyaşları akıyordu ve Tiffany&#160;onun bu şekilde görüldüğü için öfkeli olduğunu sezebiliyordu, aptalca bir öfke, sanki gözyaşları onun erkekliğine,&#160;baronluğuna zarar verebilirmiş gibi.</p>
<p>Onun mırıldandığını duydu: “Bu acıyı da alabilir misin?” “Üzgünüm,” diye yanıt verdi Tiffany usulca. “Herkes&#160;aynı şeyi soruyor. Ve nasıl yapılacağını bilseydim bile</p>
<p>yapmazdım. O acı sana ait. Yalnızca zaman ve gözyaşları alıp götürebilir onu; onlar bunun içindir.”</p>
<p>Ayağa kalktı ve Amber’in elini tuttu; kız dikkatle Baron’u izlemekteydi.</p>
<p>“Amber’i alıp eve götüreceğim,” diye bildirdi Tiffany, “senin de doğru düzgün bir uyku çekmeye ihtiyacın varmış gibi görünüyor.”</p>
<p>Buna yanıt gelmedi. Roland oracıkta oturmuş, büyülenmiş gibi önündeki belgelere bakıyordu. Sefil hastabakıcı, diye düşündü Tiffany. Onun sorun çıkaracağını düşünebilmiş olmalıydım. Zehir, zehrin kabul gördüğü yere gider ve&#160;Bayan Titiz söz konusu olduğunda, tezahürat yapan kalabalıklar tarafından, muhtemelen küçük bir bando eşliğinde karşılanırdı. Evet, hastabakıcı Sinsi Adam’ı davet ederdi. Tam da ona boyun eğecek, ona güç verecek, kıskanç,&#160;hınçlı, kibirli bir güç verecek nitelikte biri. Ama ben yanlış&#160;bir şey yapmadığımı biliyorum, dedi kendi kendine. Yoksa&#160;yaptım mı? Kendi hayatımı yalnızca kendi gözlerimle görebiliyorum ve sanırım, kendi gözleriyle bakınca, kimse&#160;yanlış yaptığını düşünmez. Ah, kahretsin! Herkes sorunlarını cadıya getiriyor! Ama insanların söylediği her şeyin&#160;suçunu da Sinsi Adam’a atamam. Keşke konuşabileceğim,&#160;sivri şapka meselesine takılmayan, Jeannie dışında biri&#160;olsaydı. Ee, şimdi ne yapacağım? Evet, şimdi ne yapacağım, Bayan Sızı? Sen olsan ne tavsiye ederdin, Bayan Sızı?&#160;Başkaları adına kararlar vermekte bu kadar iyi olan sen ne&#160;derdin? Eh, senin de biraz uyumanı öğütlerdim. Horlama</p>
<p>şampiyonu çıkan Bayan Proust sayesinde dün gece çok da iyi uyumadın ve üstüne üstlük, o zamandan bu yana çok&#160;şey oldu. Aynı zamanda, en son ne zaman düzgün bir öğün&#160;yemek yediğini de hatırlamıyorum. Ayrıca, kendi kendine&#160;konuştuğuna da dikkatini çekebilir miyim?</p>
<p>Dalgın bir bakışla sandalyesinde çökmüş olan Roland’a baktı. “Amber’i alıp eve götürüyorum, dedim.”</p>
<p>Roland omuzlarını silkti. “Eh, seni durduramam, değil mi?” dedi alayla. “Ne de olsa cadı serisin.”</p>
<p>Tiffany’nin annesi hiç yakınmadan Amber için bir yatak yaptı ve Tiffany koca yatak odasının diğer ucunda, kendi&#160;yatağında uykuya daldı.</p>
<p>Ateşler içinde uyandı. Alevler tüm odayı doldurmuştu, turuncu-kırmızı titreşiyorlardı, ama mutfak sobasındaki&#160;kadar nazikçe yanıyorlardı. Duman yoktu ve oda sıcak gelse de, gerçekten yanan hiçbir şey yoktu. Sanki ateş iş için&#160;değil, misafirliğe gelmişti. Alevleri hışırdıyordu.</p>
<p>Tiffany büyülenmiş gibi, parmağını ateşe uzattı ve küçük alev, bir yavru kuş kadar zararsız, parmağına kondu. Ateş soğudu, ama Tiffany üfledi ve alevler canlandı.</p>
<p>Tiffany yanan yataktan dikkatle kalktı. Bu bir düşse, eski yatağın çıkardığı gıcırtıları ve tıkırtıları taklit etmek konusunda oldukça başarılıydı. Amber diğer yatakta, ateşten örtünün altında huzur içinde uyuyordu. Tiffany uyurken kız&#160;döndü ve alevler de onunla birlikte yer değiştirdi.</p>
<p>Cadı olmak demek, sırf yatağınız tutuştu diye bağıra çağıra koşturmamak demekti. Ne de olsa, bu sıradan bir</p>
<p>yangın değildi, bu zarar vermeyen bir ateşti. Demek ki kafamın içinde, diye düşündü. Zarar vermeyen ateş. Tavşan ateşe dalar... Biri bana bir şey anlatmaya çalışıyor.</p>
<p>Alevler sessizce söndü. Pencerede belli belirsiz bir bulanıklık oldu ve Tiffany içini çekti. Feeglelar asla pes etmezdi. Dokuz yaşından beri, gece uyurken Feeglelarm onun başında nöbet tuttuğunu biliyordu. Hâlâ tutuyorlardı,&#160;Tiffany bu yüzden bir çarşafın arkasında, küvette banyo&#160;yapıyordu. Büyük olasılıkla, Nac Mac Feeglelarm bakmak&#160;isteyeceği bir tarafı yoktu, ama yine de küvette banyo yaparken daha fazla rahat ediyordu.</p>
<p>Tavşan ateşe dalar... Çözmesi gereken bir mesaja benzediği kesindi, ama kimin mesajı? Ona göz kulak olan gizemli cadıdan olabilir mi? Alametler iyiydi, hoştu, ama&#160;bazen insanlar mesajı yazıp verse daha kolay olacaktı! Ama&#160;o küçük düşünceleri ve tesadüfleri, o ani anıları ve küçük&#160;kaprisleri görmezden gelmek de olmazdı. Genellikle, kendi zihninizin bir başka parçası çıkıyorlardı ve o parçanın&#160;size bir şey anlatmaya çalıştığını anlıyordunuz - fark edemeyecek kadar meşgul olduğunuz bir şeyi. Ama dışarıda&#160;parlak bir gün vardı ve bilmeceler bekleyebilirdi. Başka&#160;şeyler bekleyemezdi, işe şatodan başlayacaktı.</p>
<p>“Babam beni dövdü, değil mi?” dedi Amber kayıtsız bir sesle, gri kulelere doğru yürürlerken. “Bebeğim öldü, değil&#160;mi?”</p>
<p>“Evet.”</p>
<p>“Ah,” dedi Amber, aynı ifadesiz sesle.</p>
<p>“Evet,” dedi Tiffany. “Üzgünüm.”</p>
<p>“Hatırlıyor gibiyim, ama tam olarak değil,” dedi Amber. “Her şey biraz... bulanık.”</p>
<p>“Şifanın etkisi. Jeannie sana yardım etti.”</p>
<p>“Anlıyorum,” dedi kız.</p>
<p>“Gerçekten mi?” dedi Tiffany.</p>
<p>“Evet,” dedi Amber. “Ama babam... onun başı belaya girecek mi?”</p>
<p>Seni ne durumda bulduğumu söylersem girer, diye düşündü Tiffany. Kadınlar halleder. Köylülerin oğlanları cezalandırmak konusunda haşin bir tavrı var, çünkü oğlanlar tanımları gereği yaramaz iblislerdir, ama bir kıza o kadar&#160;sert vurmak? Hiç iyi değil. “Bana yavuklunu anlat,” dedi&#160;bunun yerine. “Terzi, değil mi?”</p>
<p>Amber gülümsedi. Amber, bir gülümsemeyle dünyayı aydınlatabilirdi. “Ah evet! Dedesi ölmeden önce ona çok&#160;şey öğretmiş. Benim William’ım kumaştan hemen her şeyi&#160;yapabilir. Buralardaki herkes, birinin yanma çırak olarak&#160;yerleştirilse, birkaç sene içinde usta olacağını söylüyor.”&#160;Sonra omuzlarını silkti. “Ama ustalar çırak yetiştirmek için&#160;para ister ve V/illiam’m annesi o kadar parayı hayatta bulamaz. Ah, ama benim William’ım pek mahirdir ve annesinin bluzlar dikmesine, güzelim gelinlikler yapmasına yardım ediyor. Bu, satenlerle falan çalışması demek,” dedi kız&#160;gururla. “Ve William’m annesi, dikişinin kalitesi için hep&#160;övülmüştür!” Amber ikinci el gururla gülümsedi. Tiffany&#160;onun parıl parıl yüzüne baktı. Keldanın şifasına rağmen&#160;morluklar hâlâ belirgindi.</p>
<p>Demek sevgilisi bir terzi, diye düşündü. Bay Aksi gibi iri yarı, kaba insanlar için, evde çalışan, yumuşak elli terziler&#160;adamdan sayılmaz. Hele kadın elbisesi dikiyorsa, eh, bu&#160;kızının o küçük, mutsuz aileye daha da fazla utanç getirmesi demek.</p>
<p>“Şimdi ne yapmak istiyorsun Amber?” dedi.</p>
<p>“Annemi görmek istiyorum,” dedi kız hemen.</p>
<p>“Ama ya babanla karşılaşırsan?”</p>
<p>Amber kızardı. “O zaman anlarım... lütfen ona kötü bir şey yapma, onu domuza falan dönüştürme.”</p>
<p>Domuz olarak bir gün geçirse belki düzelirdi, diye düşündü Tiffany. Ama Amber’in “anlarım” demesinde, kel-dayı andıran bir şeyler vardı. Karanlık bir dünyada parlak bir ışık...</p>
<p>Tiffany şato kapılarının gece dışında kapandığını hiç görmemişti. Gündüzleri şato, köy meclisi, marangozhane,&#160;demirhane, yağmurlu havada çocukların oyun oynadığı&#160;bir yer, ambarlar yetmediğinde saman ve buğday hasadını saklamak için kullanılan geçici bir ambar karışımı bir&#160;şeydi. En büyük kulübelerde bile fazla yer yoktu; bir parça&#160;sessizlik ve huzur arıyorsanız ya da düşünecek bir yer, konuşacak biri arıyorsanız, şatoya giderseniz. Her zaman işe&#160;yarardı.</p>
<p>En azından yeni Baron’un dönüşünün şoku geçmişti, Tiffany içeri girdiği zaman mekân çalışan, koşuşturan insanlarla doluydu, ama ortalık oldukça sessizdi ve kimse&#160;fazla konuşmuyordu. Muhtemelen bunun sebebi düşesti,</p>
<p>■</p>
<p>Roland’m müstakbel kayınvalidesi. Düşes büyük salonda dolaşıyor, arada bir bastonuyla insanları dürtüklüyordu.&#160;Tiffany ilk gördüğünde gözlerine inanamamıştı, ama işte,&#160;yine yapıyordu - ucunda gümüş bir topuz bulunan parlak, siyah bir bastonla, bir sepet dolusu çamaşır taşıyan bir&#160;hizmetçiyi dürtüklemişti. Tiffany ancak ondan sonra müstakbel gelinin, bastonla insanları dürtükleyen birine daha&#160;fazla yaklaşmaya utanırmış gibi annesinin arkasından geldiğini fark etti.</p>
<p>Tiffany itiraz edecek oldu, ama sonra meraklanarak çevresine bakındı. Birkaç adım geriledi ve gözden kayboldu. Bu bir beceriydi, hem de onun yetenekli olduğu bir beceri.&#160;Görünmezlik değildi, yalnızca insanların sizi fark etmeme-siydi. Hiç görülmeden, ikisinin söylediklerini işitebilecek&#160;kadar yaklaştı. Daha doğrusu, annenin söylediklerini ve&#160;kızın dinlediklerini işitebilecek kadar.</p>
<p>Düşes yakmıyordu. “Harabeye dönüşmesine izin vermişler. Gerçekten de tepeden tırnağa elden geçirmek lazım! Böyle bir yerde gevşek davranamazsın! Sert olmak lazım! Aile ne yaptığını düşünüyordu, kim bilir!”</p>
<p>Söylevini, ağır çamaşır sepetini yüklenmiş, telaşla önünden geçen bir başka hizmetçiye bastonla çat diye vurarak noktaladı. Hizmetçinin yeterince hızlı olmadığı açıktı.</p>
<p>“Herkes işini titizlikle yapsın diye, senin de kendi işini titizlikle yapman lazım,” diye devam etti, koridorda yeni&#160;bir hedef arayarak. “Gevşeklik sona erecek. Gördün mü?&#160;Gördün mü? Öğreniyorlar. Hem iş, hem davranışlarında&#160;savrukluk aramayı asla bırakmamalısın. Yakışıksız samimiyete asla izin verme! Buna gülümsemek de dahil, elbette.&#160;Ah, mutlu bir gülümsemenin neresi kötü diye düşünebilirsin. Ama masum gülümsemeler kolaylıkla bilgiç sırıtışlara&#160;dönüşebilir ve dalga geçme ima edebilir. Sana anlattıklarımı dinliyor musun?”</p>
<p>Tiffany hayretler içinde kalmıştı. Düşes tek başına, Tiffany’nin yapacağını asla düşünmediği bir şeyi yapmasına sebep olmuştu ve o da, müstakbel gelin için üzülmekti.&#160;Kız o anda, yaramaz bir çocuk gibi annesinin önünde dikilmekteydi.</p>
<p>Kızın hobisi ve muhtemelen hayattaki tek aktivitesi, suluboya resim yapmaktı. Ve Tiffany, tüm içgüdülerine karşı çıkarak, kıza karşı iyi niyetli olmaya çalışsa da, kızın kendisinin suluboya resme benzediğini inkâr etmek imkânsızdı&#160;- hem de yalnızca suluboya resim değil, fazla boyası kalmamış, ama bol bol suyu olan birinin yaptığı bir suluboya&#160;resim: sonuç yalnızca renksiz değil, aynı zamanda ıslak bir&#160;resimdi. Buna, kızın en ufak rüzgârda uçacak kadar çelimsiz olduğu gerçeğini de eklemek gerekirdi. Görünmez&#160;halde izlemekte olan Tiffany’nin vicdanı azıcık sızladı ve&#160;düşünecek başka kötü şeyler icat etmeyi bıraktı. Dahası,&#160;işe merhamet karışmaya başlamıştı, kahretsin!</p>
<p>“Şimdi Letitia, sana öğrettiğin küçük şiiri bir daha söyle bakayım,” dedi Düşes.</p>
<p>Müstakbel gelin, kızarmakla yetinmeyip, utançtan eriyerek, kocaman bir odanın ortasında kalakalmış, ne yöne kaçacağını bilemeyen bir fare gibi çevresine bakındı.</p>
<p>“Eğer,&quot; diye hatırlattı annesi sinirle ve bastonuyla kızını dürtükledi.</p>
<p>“Eğer... ” demeyi başardı kız. “Eğer... eğer ısırganı hafifçe tutarsan, seni acıyla sokar, ama eğer ısırganı cesurca kavrarsan, ipek kadar yumuşak kalır. İnsan doğası da köyledir, iyi davranırsan onlara, isyan ederler, ama ısırganı kararlılıkla kavrarsan, sen ne istersen onu yaparlar. ”</p>
<p>Küçük ıslak ses solarken, Tiffany salona sessizlik çöktüğünü ve herkesin onlara baktığını fark etti. Birinin kendini unutup alkışlamaya başlamasını umuyordu, ama muhtemelen bu dünyanın sonu olurdu. Bunun yerine, gelin alık&#160;alık bakanlara bir baktı, sonra gözyaşlarına boğularak, çok&#160;pahalı ama ciddi şekilde rahatsız ayakkabılarının izin ver-diğince hızlı bir biçimde kaçtı. Tiffany ayakkabıların çılgınca tıkırdayarak merdivenleri tırmanmasını dinledi ve&#160;bundan kısa süre sonra bir kapı çarpılarak kapandı.</p>
<p>Tiffany, dikkat etmeyen herkes için havada bir gölgeden ibaret, yavaşça uzaklaştı. Başını iki yana salladı. Neden böyle yapmıştı. Roland ne demeye yapmıştı bunu? Roland&#160;kiminle istese onunla evlenebilirdi! Tiffany’nin kendisiyle&#160;değil, elbette, ama neden o... eh, kötü konuşmak istemiyordu, ama o sıska kızı seçmişti?</p>
<p>Kızın merhum babası bir düktü, annesi düşesti. Ve kız da yavru ördek - aslında biri ona yardım edebilirdi, fakat o&#160;tek başına yürümekte diretiyordu. Eh, yaptı da! Ama dikkatle bakarsanız, paytak paytak yürüdüğünü görebiliyordunuz.</p>
<p>Ve bu tür şeylere aldıran türden biriyseniz, korkunç anne ile sümsük kızının unvanı Roland’mkinden yüksektil&#160;Resmi olarak, ona zorbalık etme hakkına sahiptiler!</p>
<p>Ama yaşlı Baron farklı türden bir adamdı. Ah evet, çocuklar yolda yanından geçerken hafifçe eğilse ya da diz kırsa, hoşuna giderdi, ama diğer yandan herkesin adını bilirdi ve genellikle doğum günlerini de hatırlardı ve ayrıca her&#160;zaman nazikti. Tiffany onun bir gün durup, “Babana gelip beni görmesini istediğimi söyleme nezaketini gösterir&#160;misin, lütfen?” dediğini hatırlıyordu. Böylesine büyük güç&#160;sahibi bir adam için ne kadar da nazik bir cümleydi!</p>
<p>Annesi ve babası, Tiffany’nin yatağında uyuduğunu düşündükleri zamanlarda, Baron hakkında tartışırlardı.&#160;Tiffany yatak yayları senfonisinin arasında onların neredeyse, ama tam olarak değil, tartıştıklarını duyardı. Babası,&#160;“Senin için hava hoş. Ne kadar cömert biri olduğunu söylersin tabii. Ama atalarının o parayı fakirlerin ağzını yüzünü dağıtarak edinmediğini söyleme bana!” derdi. Annesi&#160;de terslenirdi: “Ben onun hiçbir şeyi dağıttığını görmedim!&#160;Hem, o dediğin eskidendi. Bizi koruyacak birine ihtiyacımız var. Bana mantıklı geliyor,” diye terslenirdi. Ve babası karşılık verirdi: “Kime karşı koruyacakmış peki? Kılıcı&#160;olan bir başka adama karşı mı? O kadarını kendimiz de&#160;yapabiliriz, bana sorarsan!”</p>
<p>Ve bu noktada sohbet kesilirdi, çünkü Tiffany’nin annesiyle babası hâlâ birbirlerini seviyordu ve ikisi de hiçbir şeyin değişmesini istemiyordu.</p>
<p>Şimdi koridora bakarken Tiffany’ye öyle geliyordu ki, fakirlere kendi yüzlerini darmadağın etmeyi öğretirseniz,&#160;sizin onları darmadağın etmenize gerek kalmıyordu.</p>
<p>Ne düşündüğünü fark edince şoktan başı döndü, ama yine de düşünce akimdan çıkmadı. Muhafızların hepsi bu&#160;yörenin adamlarıydı ve bu yörenin kızlarıyla evlenmişlerdi. Köydeki herkes bir araya gelip, yeni Baron’a gidip&#160;şunları dese ne olurdu? “Bak, burada kalmana izin veririz,&#160;hatta büyük yatak odasında bile uyuyabilirsin ve elbette&#160;seni yediririz, içiririz, arada bir gelip ortalığın tozunu alırız, ama bunun dışında bu topraklar artık bizim, anladın&#160;mı?” işe yarar mıydı acaba?</p>
<p>Muhtemelen hayır. Ama Tiffany, babasından eski taş ahırı temizlemesini istediğini hatırlıyordu. Bu bir başlangıç&#160;olurdu. Eski ahır için yeni planları vardı.</p>
<p>“Sen, oradaki! Evet! Sen, orada, gölgelerin içinde dikilen! Aylaklık mı ediyorsun sen?”</p>
<p>Tiffany bu sefer dikkatini odakladı. Durup düşünmek, küçük beni-görme numarasına odaklanmadığı anlamına&#160;geliyordu. Gölgelerin içinden çıktı ve bu da, sivri siyah&#160;şapkasının sıradan bir gölge gibi görünmemesi anlamına&#160;geliyordu. Düşes dik dik şapkaya baktı.</p>
<p>Tiffany’nin havayı yumuşatması gerekiyordu, ama araları o kadar soğuktu ki, ilk önce baltayla buzu kırması gerekecekti. “Nasıl aylaklık edildiğini bilmiyorum hanımefendi, ama elimden geleni yaparım,” dedi tatlı tatlı.</p>
<p>“Ne? Ne! Sen bana ne dedin?”</p>
<p>Büyük salondaki insanlar hızlı öğreniyordu ve şimdi oradan kaçmak için koşmaya başlamışlardı, çünkü Düşes’in ses tonu fırtınanın patlamak üzere olduğunu anlatıyordu&#160;ve kimse fırtınaya yakalanmak istemez.</p>
<p>Ani öfke Tiffany’yi ele geçirdi. Bu şekilde bağırılacak bir şey yapmamıştı ki! “Özür dilerim, hanımefendi; size kötü&#160;bir şey söylediğimi sanmıyorum,” dedi.</p>
<p>Bu işe yaramadı; Düşes gözlerini kıstı. “Ah, seni tanıyorum. Cadı - kim bilir hangi karanlık amaç için peşimizden şehre gelen cadı kız, değil mi? Ah, benim geldiğim yerde,&#160;biz cadıları biliriz! Her şeye burunlarını sokarlar, kuşku&#160;tohumları ekerler, tatminsizlik yaratırlar, ahlaktan yoksundurlar ve üstüne üstlük şarlatandırlar!”</p>
<p>Düşes sırtını dikleştirdi ve büyük zafer kazanmış gibi dik dik Tiffany’ye baktı. Bastonunu yere vurdu.</p>
<p>Tiffany hiçbir şey söylemedi, ama hiçbir şey söylememek zordu. Hizmetkârların perdelerin ve sütunların arkasından&#160;izlediğini, kapıların arkasından gözetlediğini sezebiliyordu. Kadın alayla sırıtıyordu ve o alaylı sırıtışın gerçekten&#160;de silinmesi gerekiyordu; çünkü Tiffany’nin, tüm cadılar&#160;adına, cadılara bu şekilde davranılmayacağım göstermesi&#160;gerekiyordu. Diğer yandan, eğer içinden geldiği gibi konuşursa, kadın hıncını hizmetkârlardan alırdı. Hassas bir&#160;biçimde konuşması gerekecekti. Ama öyle olamadı, çünkü&#160;ihtiyar yarasa pis pis güldü ve, “Ee çocuğum...” dedi “beni&#160;korkunç bir yaratığa dönüştürmeyecek misin?”</p>
<p>Tiffany denemişti. Gerçekten denemişti. Ama öyle zamanlar oluyordu ki, bardak taşıyordu. Derin bir nefes aldı.</p>
<p>“Zahmet etmeme gerek yok hanımefendi, çünkü sen bunu zaten yeterince başarıyorsun!”</p>
<p>Çöken ani sessizlik, sütunun arkasındaki muhafızın duyulmasın diye şok dolu kahkahasını eliyle bastırması,&#160;perdenin diğer yanındaki hizmetçinin de aynısını başarmasına ramak kalması gibi seslerle bozuldu. Ama Tiffany’nin&#160;dikkatini çeken, çok yukarılardan gelen minik kapı tıkır-tısıydı. Letitia mıydı? Duymuş muydu? Eh, fark etmezdi,&#160;çünkü Tiffany’yi avucuna almış olan Düşes şimdi böbür-lenmekteydi.</p>
<p>Kim dinliyor olursa olsun, aptalca hakaretler karşısında kendini kaybetmemesi gerekirdi. Ve şimdi kadın; Tiffany,&#160;yakınındaki herkes ve büyük olasılıkla tanıdığı bütün insanlar için zevkle hayatı zindan edecekti.</p>
<p>Tiffany sırtından aşağı buz gibi terler aktığını hissetti. Daha önce hiç böyle olmamıştı - kış ustasının karşısında bile; kötü bir günde tatsızlık yapan Annagramma’nın&#160;karşısında bile; hınç konusunda çok başarılı olan Peri&#160;Kraliçesi’nin karşısında bile. Düşes hepsinden üstündü:&#160;o bir zorbaydı, kurbanlarını karşılık vermeye zorlayan ve&#160;dolayısıyla onlara daha kötü zulmetmesi için bahane yaratan, bu arada masum izleyicilere zayiat verdiren ve onların,&#160;çektikleri yüzünden kurbanı suçlamalarına sebep olan türden bir zorba.</p>
<p>Düşes gölgeli salonda çevresine bakındı. “Burada muhafız var mı?” Keyifli bir kötücüllük içinde bekledi. “Burada bir yerde muhafız olduğunu biliyorum!”</p>
<p>Çekingen ayak sesleri duyuldu ve çırak muhafız Preston, gölgelerin arasından çıkıp, endişe içinde Tiffany ile Düşes’e&#160;doğru yürüdü. Elbette Preston olacak, diye düşündü&#160;Tiffany; diğer muhafızlar Düşes’in gazabına yakalanmayacak kadar deneyimli. Preston endişe içinde gülümsüyordu. Düşes gibi insanlarla uğraşırken iyi bir seçim değil. En&#160;azından kadının yanma vardığında selam verme sağduyusunu gösterdi ve doğru düzgün nasıl selam verileceği hiç&#160;öğretilmemiş ve nadiren selam vermesi gereken biri için,&#160;oldukça da iyi bir selamdı.</p>
<p>Düşes irkildi. “Sen neden sırıtıyorsun, delikanlı?” Preston ciddi ciddi düşündü ve “Güneş parlıyor hanımefendi ve ben muhafız olduğum için mutluyum,” dedi.</p>
<p>“Bana sırıtmayacaksın, delikanlı. Gülümsemek teklifsizlik getirir ve ben buna asla göz yummam. Baron nerede?” Preston ayak değiştirdi. “Mahzen-mezarda hanımefendi,&#160;babasına saygılarını sunuyor.”</p>
<p>“Bana hanımefendi demeyeceksin! ‘Hanımefendi’, manav karıları içindir! Bana ‘leydim’ diye de hitap edemezsin, o da&#160;şövalyelerin ve diğer ayaktakımmm karıları için uygun bir&#160;hitap tarzıdır! Ben bir düşesim ve dolayısıyla, ‘ekselansları’&#160;diye hitap edeceksin. Anladın mı?”</p>
<p>“Evet... ha... ekselansları!” Preston kendini savunurca-sma bir selam daha çaktı.</p>
<p>Düşes, en azından bir anlığına, tatmin olmuş göründü, ama kesinlikle çok kısa bir andı.</p>
<p>“Pekâlâ. Ve şimdi bu yaratığı” -elini Tiffany’ye doğru salladı-&quot; götür ve zindana tık. Beni anladın mı?”</p>
<p>Preston şok içinde, ne yapacağını sorarcasına Tiffany’ye baktı. Tiffany, sırf adamı neşelendirmek için, ona göz kırptı. Preston, Düşes’e döndü. “Onu mu zindana tıkacağım?”&#160;Düşes dik dik ona baktı. “Öyle demedim mi?”</p>
<p>Preston kaşlarını çattı. “Emin misiniz?” dedi. “Bu, keçileri kaçırmak anlamına gelir.”</p>
<p>“Genç adam, keçilerle ne yaptığın umurumda bile değil! Sana, bu cadıyı hemen hapsetmeni emrediyorum! Hemen&#160;işine bak, yoksa işini kaybetmeni sağlarım.”</p>
<p>Preston, Tiffany’yi etkilemişti bile, ama şimdi madalya kazanıyordu. “Bunu yapamam,” dedi, “mahke-meme-mri&#160;lazım. Çavuş anlatmıştı bana. Yetkili birinin mahke-meme-mri yazması lazım. Bu, kanunu ihlal etmemişlerse kimseyi&#160;hapsedemeyeceğiniz anlamına geliyor. Yetkili biri. Mahke-meme-mri. Mahke-meme,” diye tekrarladı yardımseverce.</p>
<p>Bu direnç Düşes’i öfkenin de ötesine, bir tür büyülenmiş dehşetin içine itmiş gibiydi. Bu, üzerine tam oturmayan&#160;zırh giymiş sivilceli çocuk, saçma sapan konuşarak ona&#160;meydan okuyordu. Böyle bir şey Düşes’in başına daha önce&#160;hiç gelmemişti. Kurbağaların konuşabildiğini öğrenmek&#160;gibi bir şeydi. Bu çok büyüleyici olurdu falan filan, ama&#160;eninde sonunda, konuşan bir kurbağanın başının ezilmesi&#160;gerekirdi.</p>
<p>“Zırhını teslim edip, hemen bu şatoyu terk edeceksin, anladın mı? Kovuldun. İşini kaybettin ve bir daha asla&#160;muhafız olarak iş bulamayacağından emin olacağım, genç&#160;adam.”</p>
<p>Preston başını iki yana salladı. “Öyle olmaz ki ekselans hanimları. Mahke-meme-mri yok. Çavuş söyledi, ‘Preston,&#160;mahke-memeni aklından çıkarma. O senin dostundur.&#160;Sırtını mahke-memene dayayabilirsin.”</p>
<p>Düşes dik dik Tiffany’ye baktı ve Tiffany’nin sessizliği onu, onun söyleyebileceği her şeyden daha fazla sinirlen-diriyormuş gibi göründüğünden, Tiffany, Düşes’in patlamasını umarak gülümsedi ve sessizliğini korudu. Beklediği&#160;gibi Düşes, Preston’a saldırdı.</p>
<p>“Ne cüretle benimle bu şekilde konuşursun, seni serseri!” Topuzlu parlak bastonunu kaldırdı. Ama aniden, baston yerinden kıpırdamaz oldu.</p>
<p>“Ona vurmayacaksın hanımefendi,” dedi Tiffany sakin bir sesle. “Sen ona vurmadan önce ben senin kolunu kırarım. Biz bu şatoda insanlara vurmayız.”</p>
<p>Düşes hırlayarak bastonu çekiştirdi, ama ne baston, ne de kol hareket edebiliyordu.</p>
<p>“Biraz sonra baston serbest kalacak,” dedi Tiffany. “Bir daha bununla birine vurmaya kalkarsan onu kırarım.&#160;Lütfen anla: Bu bir uyarı değil - bir öngörü.”</p>
<p>Düşes dik dik ona baktı, ama Tiffany’nin yüzünde, kendi kararlı aptallığını endişelendiren bir şey görmüş olmalıydı.&#160;Bastonu bıraktı ve baston yere düştü. “Daha bu iş bitmedi&#160;cadı kız.”</p>
<p>“Cadı demen yeterli, hanımefendi. Yalnızca cadı...” dedi Tiffany, kadın kasıla kasıla, hızla salondan çıkarken.&#160;“Başımız derde girecek mi?” dedi Preston sessizce.</p>
<p>Tiffany hafifçe omuzlarını silkti. “Başının derde girmediğinden emin olacağım,” dedi Tiffany. Ve düşündü: çavuş da öyle. Ben halledeceğim. Salonda çevresine bakındı ve&#160;olayları izleyen hizmetkârların, korkuyormuş gibi hemen&#160;yüzlerini çevirdiklerini gördü. Gerçek büyü yoktu, diye&#160;düşündü. Yalnızca geri adım atmadım. Geri adım atmaman&#160;lazım, çünkü bölge senin.</p>
<p>“Ben de,” dedi Preston, “kadım hamamböceğine dönüştürüp üzerine basacağını sandım. Cadıların bunu yapabildiğini duymuştum,” diye ekledi umutla.</p>
<p>“Eh, imkânsız olduğunu söylemeyeceğim,” dedi Tiffany, “ama bir cadıyı bunu yaparken göremezsin. Dahası, uygulamada sorunlar çıkabiliyor.”</p>
<p>Preston bilgece başını salladı. “Şey, evet,” dedi. “Her şeyden önce, bedensel kitlelerin farklı olması. Sonuçta, ya&#160;insan boyunda devasa bir hamamböceğin olur ve sanırım&#160;kendi ağırlığı altında ezilir ya da düzinelerce, hatta belki&#160;yüzlerce insan biçiminde hamamböceği. Ama bence asıl&#160;açmaz, beyinlerinin çok kötü çalışması olacaktır; tabii elbette, doğru sihirleri biliyorsan... Sanırım insan zihninin&#160;hamamböceğine sığmayan kısmını bir tür büyük kovada&#160;biriktirirsin, ki küçük olmaktan bıktıkları zaman tekrar&#160;büyüyebilmek için kullanabilsinler. Ama buradaki sorun,&#160;kapak açıkken aç bir köpek gelirse ne olacağı. Bu çok kötü&#160;olurdu. Pardon, yanlış bir şey mi söyledim?”</p>
<p>“Şey, hayır,” dedi Tiffany. “Şey, sence muhafız olmak için biraz fazla akıllı değil misin, Preston?”</p>
<p>Preston omuzlarını silkti. “Eh, diğer çocuklar benim işe yaramazın teki olduğumu düşünüyor,” dedi neşeyle. “&#160;‘Allame-i cihan’ sözcüğünün anlamını bilen birinde kesin&#160;yanlış bir şey olması gerektiğini düşünüyorlar.”</p>
<p>“Ama Preston... ben senin çok akıllı olduğunu ve âlim sözcüğünün anlamını bilecek kadar âlim olduğunu biliyorum. Neden bazen aptal numarası yapıyorsun - bilirsin,&#160;‘doktorin’ ve ‘mahkememe emri’ gibi?”</p>
<p>Preston sırıttı. “Ne yazık ki akıllı doğmuşum küçükha-mm ve bazen bu kadar akıllı olmanın o kadar da iyi bir fikir olmadığını öğrendim. Aptallık insanı dertten kurtarıyor.”&#160;Şu anda, Tiffany’ye öyle geliyordu ki, yapılacak en akıllıca şey o salonda olmamaktı. Kuşkusuz korkunç kadın&#160;insanlara o kadar da çok zarar veremezdi, değil mi? Ama&#160;Roland çok tuhaf davranıyordu, hiç arkadaş olmamışlar&#160;gibi. Tiffany’yle ilgili her şikâyete inanıyormuş gibi konuşmuştu.. . Daha önce hiç bu şekilde davranmamıştı. Ah,&#160;evet... babasının yasını tutuyordu, ama hiç... kendisi gibi&#160;değildi. Ve o mahzen-mezarm serinliği içinde babasına&#160;veda eder, söylemeye hiç zaman bulamadığı sözleri söylemenin bir yolunu bulmaya çalışır, boğucu sessizliği telafi&#160;etmeye, dünü geri getirmeye ve şimdiye sağlamca mıhlamaya çalışırken, o korkunç kadın onu taciz etmeye gitmişti.</p>
<p>Kim olsa aynı şeyi yapardı. Tiffany epey ölüm döşeği görmüştü ve aklı başında bir ihtiyar sonunda senelerin&#160;ağırlığını üstünden atıyorsa, ölüm döşeğinin neşeli bir yer&#160;olduğu bile söylenebilirdi. Ya da Ölüm tırpanını sallamak</p>
<p>için eğiliyorsa, trajik oluyorlardı. Ya da, eh, sıradan - hüzünlü, ama beklenen bir olay, yıldızlarla dolu gökyüzünde bir ışık noktasının sönmesi gibi. Ve Tiffany çay yapar, insanları teselli ederdi. Ve hissettiklerini zamanında söylemedikleri için pişman olan gözü yaşlı insanlardan güzel&#160;eski günlerin hikâyesini dinlerken, Tiffany merak etmişti.&#160;Ve o hislerin zamanında ifade edilmek için olmadığına, ancak o anda, orada hatırlandığına karar vermişti.&#160;“‘Muamma’ sözcüğü hakkında ne düşünüyorsun?”</p>
<p>Zihni hâlâ insanların hiç ifade etmediği hislerle dolu olan Tiffany bakakaldı. “Ne dedin?”</p>
<p>“‘Muamma’ sözcüğü,” diye tekrarladı Preston yardımseverce. “Sözcüğü söylediğinde, akimda gizemli, beyaz, yapış yapış bir madde canlanmıyor mu?”</p>
<p>Böyle bir günde, diye düşündü Tiffany, cadı olmayan başka herkes bunu aptalca bulur ve göz ardı ederdi. Bu da,&#160;benim göz ardı etmemem gerektiği anlamına geliyor.</p>
<p>Preston şatodaki en kötü giyinmiş muhafızdı; en yeni muhafız öyle olurdu. Ona delik deşik bir zincir-zırh pantolonu vermişlerdi'* ve güveler hakkında bildiğimiz her şeye&#160;aykırı olsa da, güvelerin çeliği yiyebildiğini söylemişlerdi.&#160;Ona, başınızın büyüklüğü ne olursa olsun, yine de aşağı&#160;kayacak ve kulaklarınızı büyük gösterecek bir miğfer vermişlerdi. Plaka zırhında o kadar çok delik vardı ki, makarna süzmek için kullanabilirdiniz.</p>
<p>Ama bakışları her zaman tetikteydi, öyle ki insanları huzursuz ediyordu. Preston baktığı zaman görürdü. Gerçekten</p>
<p>18 Aslında, zincir-zırh pantolonları zaten delik deşik olurdu, ama deliklerin yirmi santim genişliğinde olmaması gerekirdi.</p><div><div><img src="main-14.jpg" alt=""/></div></div>
<p>görürdü, öyle dikkatli bakardı ki, baktığı şeyler gerçekten bakıldıklarını hissediyor olmalıydılar. Tiffany delikanlının&#160;kafasından neler geçtiğini bilmiyordu, ama orasının oldukça kalabalık olduğundan emindi.</p>
<p>“Eh, muamma sözcüğü hakkında pek düşünmediğimi itiraf etmem gerek,” dedi yavaşça, “ama beyaz ve yapış yapış bir his verdiği kesin.”</p>
<p>“Ben sözcükleri seviyorum,” dedi Preston. “Affetmek. Tam da olduğu gibi bir tını vermiyor mu? Yavaşça yere&#160;düşen ipek bir mendil gibi? Ya ‘fısırtı’? Sana, fısıldanan entrikaları ve karanlık gizemleri çağrıştırmıyor mu? Pardon,&#160;yanlış bir şey mi var?”</p>
<p>“Evet, bence bir şey çok yanlış,” dedi Tiffany, Preston’ın endişeli yüzüne bakarak. ‘Fısırtı’ onun en sevdiği sözcüktü; onu bilen biriyle bile karşılaşmamıştı hiç. “Sen neden&#160;muhafız oldun, Preston?”</p>
<p>“Koyunlardan pek hoşlanmam, saban sürebilecek kadar güçlü değilim, ellerim terzi olmama izin vermeyecek kadar&#160;hantal ve boğulmaktan korktuğum için kaçıp denizci de&#160;olamam. Annem babama karşı çıkarak, bana okuma yazma öğretmişti ve bu, doğru düzgün işler için uygun olmadığım anlamına geldiğinden, rahip çömezi olayım diye beni&#160;Om Kilisesi’ne paketlediler. Bu bayağı hoşuma gitmişti. Bir&#160;sürü ilginç sözcük öğrendim, ama çok soru sorduğum için&#160;kiliseden attılar beni. ‘Bu gerçekten doğru mu?’ gibi sorular soruyordum.” Omuzlarını silkti. “Aslında, muhafızlık&#160;yapmak bayağı hoşuma gidiyor.” Elini plaka zırhının içine&#160;soktu ve bir kitap çıkardı. Aslında, zırhın içine küçük bir</p><div>
<p>.</p></div>
<p>kütüphane bile sığabilirdi. “Kimsenin gözüne ilişmezsen kitap okuyacak bayağı zamanın oluyor ve metafizik de oldukça ilginç bir konu.”</p>
<p>Tiffany gözlerini kırpıştırdı. “Orasını anlamadım, Preston.”</p>
<p>“Gerçekten mi?” dedi delikanlı. “Şey, örneğin, gece nöbetindeyken biri dış kapılara gelirse, ‘Kim var orada, dost mu, düşman mı?’ demem gerekiyor. Elbette, bunun doğru&#160;yanıtı, ‘Evet’.”</p>
<p>Tiffany’nin bunu çözmesi biraz zaman aldı ve Preston’m işini korumasının neden zor olabileceğini anlamaya başladı.&#160;Preston sözlerine devam etti, “Kapıya gelen kişi ‘dost’ derse muamma başlıyor, çünkü pekâlâ yalan söylüyor olabilir.&#160;Ama gece dışarı çıkması gereken diğer muhafızlar soruma&#160;yanıt vermek için kendi şifrelerini geliştirdiler ve ‘Burnunu&#160;o kitaptan çıkar da bizi hemen içeri al Preston!’ diyorlar.”</p>
<p>“Peki, şifre nedir?” Delikanlı büyüleyiciydi. Saçma sapan sözlerin harika ölçüde mantıklı gelmesini sağlayan insanlarla çok sık karşılaşmazdınız.</p>
<p>“Bir tür parola,” dedi Preston. “Tam olarak, düşmanının söyleyemeyeceği bir sözcük demek. Örneğin, Düşes söz&#160;konusu olduğunda, ‘lütfen’ gibi bir sözcük seçmek iyi bir&#160;fikir olabilirdi.”</p>
<p>Tiffany gülmemeye çalıştı. “O kafa bir gün başını belaya sokacak Preston.”</p>
<p>“Eh, bir işe yarasın da.”</p>
<p>Uzaktaki mutfaktan bir çığlık geldi ve insanlarla hayvanlar arasındaki bir fark, insanların korku dolu çığlıklardan kaçmak yerine, o tarafa koşmalarıdır. Tiffany, Preston’dan</p>
<p>birkaç saniye sonra mutfağa daldı ve ilk gelen onlar değildi. İki kız aşçı, Bayan Tekne’yi teselli ediyordu. Bayan Tekne&#160;bir sandalyenin üzerinde ağlarken, kızlardan biri koluna&#160;mutfak havlusu sarıyordu. Yerden buharlar çıkıyordu ve&#160;siyah bir kazan yan yatmıştı.</p>
<p>“Size söylüyorum, oradaydılar!” demeyi başardı aşçı, hıçkırıklar arasında. “Kıvranıyorlardı. Asla unutmayacağım. Ve tekmeler atıyor, ‘Anne!” diye bağırıyorlardı. Küçük&#160;yüzlerini yaşadığım sürece hatırlayacağım!” Boğulacakmış&#160;gibi, hıçkıra hıçkıra ağlamaya başladı. Tiffany en yakındaki mutfak yamağını yanma çağırdı. Kadın tokat yemiş gibi&#160;karşılık verdi ve sinerek gerilemeye çalıştı.</p>
<p>“Bak,” dedi Tiffany, “biri bana neler - Sen o kovayla ne yapıyorsun?” Bunu, mahzenden bir kova sürüklemekte olan bir başka hizmetçiye söylemişti. Onca kargaşanın&#160;içinde buyurgan bir ses duyunca hizmetçi kovayı yere düşürdü. Yere buz parçaları saçıldı. Tiffany derin bir nefes&#160;aldı. “Hanımlar, ne kadar mantıklı gelirse gelsin yanığa&#160;buz konmaz. Biraz çay soğutun -ama soğuk olmasın- ve&#160;en az on beş dakika boyunca yanık kolu onunla ıslatın.&#160;Herkes anladı mı? Güzel. Şimdi, ne oldu?”</p>
<p>“Kurbağalarla doluydu!” diye haykırdı aşçı. “Puding yapıyordum ve onları kaynatmaya başladım, ama açtığım&#160;zaman küçük kurbağalarla doluydu ve hepsi annesini istiyordu! Herkese söyledim, onlara söyledim! Aynı evde bir&#160;düğün ve bir cenaze, kötü şans getirir, dedim. Cadı işi bu,&#160;olduğu şey bu işte!” Sonra kadın nefesini içine çekti ve boş&#160;eliyle ağzını kapattı.</p>
<p>Tiffany sakinliğini korudu. Kazana baktı, yerlere bakındı. Hiçbir yerde kurbağalardan iz yoktu, ama kazanın dibinde puding kaynatma bezine sarılmış iki kocaman puding vardı. Onları çıkardığı zaman hâlâ çok sıcak olduklarını gördü. Onları masanın üzerine koyarken, hizmetçilerin puding yumrularından uzaklaştıklarını fark etti.</p>
<p>“Son derece güzel erikli puding,” dedi neşeyle. “Endişelenecek hiçbir şey yok.”</p>
<p>“Bazı koşullar altında,” dedi Preston, “kaynayan suyun çok tuhaf bir biçimde kabarcıklandığım fark etmişimdir.&#160;Su damlaları yüzeyin hemen üzerinde sıçrayıp oynuyor-muş gibi görünür. Muhtemelen Bayan Tekne bu yüzden&#160;kurbağa gördüğünü sanmış olabilir bence.” Tiffany’ye doğru eğildi ve fısıldadı. “Bir diğer olası sebep de şurada, rafın&#160;üzerinde gördüğüm kaliteli kremalı şeri. Şişenin yarısı boş&#160;görünüyor. Ayrıca, oradaki bulaşık leğeninin yanında da&#160;tek bir kadeh var.” Kadehi fark etmemiş olan Tiffany etkilenmişti.</p>
<p>Herkes ona bakıyordu. Birinin bir şey söylemesi lazımdı ve kimse söylemediğinden, iş ona kalıyordu.</p>
<p>“Baron’umuzun ölümü hepimizi altüst etti,” diye başladı ve daha ileri gidemedi, çünkü aşçı sandalyesinde dimdik&#160;oturdu ve titrek parmağını ona uzattı.</p>
<p>“Sen hariç, seni pis yaratık!” diye suçladı. “Seni gördüm, ah evet, seni gördüm! Başka herkes ağlayıp dövünüyordu,&#160;ama sen değil! Ah hayır! Sen kasıla kasıla ortalıklarda dolaşıyordun ve senden daha yaşlı, daha üstün olanlara emirler yağdırıyordun! Tıpkı ninen gibi! Herkes biliyor! Genç</p>
<p>Baron’a tutulmuştun ve o seni bir kenara fırlatınca sırf ondan hıncını almak için yaşlı Baron’u öldürdün! Seni gördüler! Ah evet ve şimdi zavallı delikanlı acıdan perişan oldu ve gelini de gözyaşlarına boğuldu ve odasından çıkmıyor!&#160;Ah, içten içe nasıl da gülüyorsundur şimdi! İnsanlar düğünün ertelenmesi gerektiğini söylüyor! Eminim bu hoşuna&#160;giderdi, değil mi? Kara şapkana tüy dikerdi, orası kesin!&#160;Ben senin küçüklüğünü bilirim, ama sonra dağlara gittin.&#160;Herkesin bildiği gibi oraların insanları tuhaf ve yabanidir&#160;ve ne olarak geri döndün? Hı, ne olarak döndün? Afra tafra yapan, bize pislik gibi davranan, genç bir delikanlının&#160;hayatını tarumar eden bilgiç bir hatun! Bu kadar da değil!&#160;Gidin de Bayan Aksiye sorun! Bana kurbağalardan bahsetme! Kurbağa gördüğümde anlarım ve gördüklerim kurbağaydı! Kurbağa! Onların...”</p>
<p>Tiffany bedeninden çıktı. Artık bu işte iyiydi, ah evet. Bazen bu numarayı hayvanlar üzerinde çalışıyordu, ki genelde onları kandırmak zordu: Orada yalnızca bir zihin&#160;olsa bile tedirgin olur, kaçarlardı. Ama insanlar? İnsanları&#160;kandırmak kolaydı. Bedeniniz bıraktığınız yerde kaldığı,&#160;gözlerini kırptığı, nefes aldığı, dengesini koruduğu ve siz&#160;içinde değilken bile bedenlerin yaptığı onca başka küçük&#160;şeyi yapmaya devam ettiği sürece, diğer insanlar sizin orada olduğunuzu sanırdı.</p>
<p>Şimdi sarhoş aşçıya doğru süzülüyordu. Kadın homurdanıyor, bağırıyor, aynı sözleri tekrarlıyor, aptalca, nefret ve hınç dolu sözler tükürüyordu ve arada bir tükürdüğü&#160;minik tükürük damlaları çenesinde kalıyordu.</p>
<p>Tiffany şimdi pis kokuyu alabiliyordu. Hafifti, ama oradaydı. Merak etti: Şimdi dönersem, bir yüzde iki delik görür müyüm? Hayır, işler o kadar kötü değildi kuşkusuz. Belki&#160;Sinsi Adam yalnızca onun hakkında düşünüyordu. Kaçmalı&#160;mıydı? Hayır. Ondan kaçmaya çalışırken onun kollarına&#160;koşuyor olabilirdi. O her yerde olabilirdi! Ama en azından&#160;onun sebep olduğu bu fesadı durdurmaya çalışabilirdi.</p>
<p>Tiffany insanların içinden geçmemeye özen gösteriyordu; bu mümkündü, ama teorik olarak bir düşünce kadar havai olsa da, insanların içinden geçmek, yürüyerek bir bataklıktan geçmek gibiydi - yapış yapış, tatsız ve karanlık.</p>
<p>Büyülenmiş gibi görünen mutfak yamaklarının yanından geçti; bedeninden çıktığında zaman daha yavaş geçiyormuş gibi geliyordu.</p>
<p>Evet, şeri şişesi hemen hemen boştu ve patates çuvalının arkasında bir boş şişe daha görebiliyordu. Bayan Tekne de leş gibi şeri kokuyordu. Arada bir, bir yudum şeri içmekten her zaman hoşlanmıştı ve muhtemelen bir yudum&#160;daha içmeye hayır diyememişti. Bu, aşçılar arasında, tıpkı&#160;üç titrek gıdı gibi, bir meslek hastalığı olabilirdi. Ama söylediği onca kötü söz? Onlar nereden gelmişti? Her zaman&#160;söylemek istediği şeyler miydi, yoksa o sözleri ağzına Sinsi&#160;Adam mı vermişti?</p>
<p>Ben yanlış bir şey yapmadım, diye düşündü yine. Bunu aklımda tutmak faydalı olabilir. Ama ben de aptallık ettim&#160;ve bunu da hatırlamam gerek.</p>
<p>Kadın, kızları büyülemeye devam ederek atıp tutarken, ağır çekim dünyada çok çirkin görünüyordu: yüzü pis bir</p>
<p>kırmızıya dönmüştü ve ağzım her açtığında nefesi kokuyordu ve kirli dişlerinin arasına bir parça yemek sıkışmıştı. Tiffany biraz yana kaydı. Görünmez elini o aptal bedene&#160;sokup kalbini durdurmak mümkün olur muydu?</p>
<p>Daha önce aklına böyle bir düşünce hiç gelmemişti ve bedeninizden çıktığınızda herhangi bir şeyi tutamazdınız,&#160;ama belki küçük bir akıntıyı, küçücük bir kıvılcımı engelleyebilirdiniz belki? Aşçı gibi sefil şişko bir yaratığı bile&#160;azıcık altüst etmek mümkün olmalıydı, o zaman o aptal&#160;surat ürperirdi, o leş gibi kokan nefes kesilirdi ve o pis ağız&#160;kapanır...</p>
<p>Birinci Düşünceler, İkinci Kuşkular, Üçüncü Sezgiler ve hatta nadir Dördüncü Düşünceler kafasının içinde gezegenler gibi dizilip haykırdılar: Biz öyle değiliz! Ne düşündüğüne dikkat et!</p>
<p>Tiffany bedenine geri döndü ve bunu yaparken dengesini yitirmesine ramak kaldı. Hemen arkasında dikilmekte olan Preston onu yakaladı.</p>
<p>Çabuk! Bayan Tekne’nin daha yedi ay önce kocasını kaybettiğini hatırla, dedi kendi kendine, küçükken sana&#160;kurabiye verdiğini hatırla, geliniyle kavga ettiğini ve artık&#160;torunlarını göremediğini hatırla. Bunu hatırla ve çok fazla&#160;içmiş, çok fazla dedikodu dinlemiş -hem de o kötü kalpli&#160;Bayan Titiz’in dedikodularını dinlemiş- zavallı bir yaşlı kadın olduğunu hatırla. Bunu hatırla, çünkü ona aynı şekilde&#160;karşılık verirsen, Sinsi Adam’ın istediği gibi biri olursun!&#160;Bir daha kafanda ona yer verme!</p>
<p>Arkasında, Preston homurdandı ve “Bir hanıma bu tür şeyler söylenmez, biliyorum küçükhanım, ama domuz gibi&#160;terliyorsun,” dedi.</p>
<p>Tiffany darmadağın düşüncelerini bir araya getirmeye çalışarak mırıldandı: “Annem her zaman atların köpürdüğünü, erkeklerin terlediğini, ama hanımların yalnızca parladığını söylerdi...”</p>
<p>“Öyle miymiş?” dedi Preston neşeyle. “Eh, küçükhanım, domuz gibi parlıyorsun!”</p>
<p>Bu, aşçının öfkesi yüzünden sarsılmış olan kızların kıkırdamasına sebep oldu, ama her tür gülüş o öfkeden daha iyiydi. Tiffany, belki de Preston’m bunu da çözmüş olduğunu düşündü.</p>
<p>Ama Bayan Tekne ayağa kalkmayı başarmıştı ve parmağını tehditkârca Tiffany’ye doğru sallıyordu. Gerçi öyle sallanıyordu ki, ne yöne doğru sallandığına bağlı olarak,&#160;Preston’ı, kızlardan birini ve raftaki peynirleri de tehdit&#160;ediyordu.</p>
<p>“Beni kandıramazsın, seni kurnaz tilki,” dedi. “Yaşlı Baron’u senin öldürdüğünü herkes biliyor! Hastabakıcı&#160;seni görmüş! Ne cüretle buraya gelirsin! Eninde sonunda&#160;hepimizi ele geçireceksin ve ben buna izin vermeyeceğim!&#160;Umarım yer yarılır da içine düşersin!” diye hırladı aşçı.&#160;Geri geri sendeledi. Ağır bir gümleme ve bir gıcırtı duyuldu, sonra aşçı çığlık atarak mahzene düştü ve sonra yere&#160;çarpınca çığlık kesildi.</p><div><img src="main-15.jpg" alt=""/></div>
<p>Böfcim 10 ERİYEN KIZ</p>
<p>“Bayan Sızı, Tebeşir’den gitmeni istemek zorundayım,” dedi Baron, duvar gibi bir yüzle.</p>
<p>“Asla!”</p>
<p>Baron’un ifadesi değişmedi. Tiffany Roland’m böyle olabildiğini hatırladı ve şimdi daha kötüydü, elbette. Düşes, bu görüşme sırasında çalışma odasında bulunmakta ısrar&#160;etmişti. Dahası, iki şato muhafızına ek olarak kendi muhafızlarından iki tanesini de getirmişti. Bu yüzden çalışma&#160;odası sıkış tıkıştı ve ayrı tarafların muhafızları, profesyonel&#160;rekabet ruhuyla, dik dik birbirlerine bakmaktaydılar.</p>
<p>“Burası benim topraklarım Bayan Sızı.”</p>
<p>“Benim de haklarım olduğunu biliyorum!” dedi Tiffany.</p>
<p>Roland bir yargıç gibi başını salladı. “Bu çok önemli bir nokta Bayan Sızı, ama ne yazık ki senin hiçbir hakkın yok.&#160;Sen toprak kiralamadın, yarıcı değilsin, kendi toprağın da</p>
<p>yok. Kısacası, sana hak veren hiçbir şeye sahip değilsin.” Bütün bunları önündeki belgeye bakarak söylemişti.</p>
<p>Tiffany beceriyle uzanıp kâğıdı onun elinden kaptı. Muhafızlar tepki veremeden sandalyesine dönmüştü bile.&#160;“Ne cüretle yüzüme bakmadan bana bu tür sözler söylersin!” Ama sözlerin ne anlama geldiğini anlamıştı. Babası çiftlikte yarıcıydı. Onun hakları vardı. Tiffany’nin yoktu. “Bak,”&#160;dedi, “beni kovamazsın. Ben yanlış hiçbir şey yapmadım.”&#160;Roland içini çekti. “Gerçekten de sağduyulu davranacağını ummuştum Bayan Sızı, ama madem tamamen masum&#160;olduğunu iddia ediyorsun, şu gerçekleri sıralamak zorundayım. Amber Aksi adlı çocuğu anne babasının yanından&#160;alıp, yerdeki deliklerde yaşayan peri halkının yanma yerleştirdiğini itiraf ettin. Küçük bir kız için iyi bir yer miydi sence? Adamlarıma göre, çevrede bir sürü salyangoz varmış.”&#160;“Bir dakika Roland...”</p>
<p>“Müstakbel damadıma ‘lordum’ diyeceksin,” diye terslendi Düşes.</p>
<p>“Demezsem bana bastonunuzla vuracak mısın Ekselansları? Isırganı sıkıca kavrayacak mısın?”</p>
<p>“Ne cüretle benimle böyle konuşursun!” dedi Düşes, çakmak çakmak olmuş gözlerle. “Konuklarına bu şekilde&#160;hitap edilmesine izin mi vereceksin Roland?”</p>
<p>En azından Roland’m şaşkınlığı gerçek görünüyordu. “Neden bahsettiğiniz konusunda en ufak fikrim yok,” dedi.</p>
<p>Tiffany parmağını Düşes’e uzatarak, Düşes’in korumalarının silahlarına davranmalarına sebep oldu ve buna karşılık saray muhafızları da dışlanmış olmamak için kendi</p>
<p>silahlarını çektiler. Kılıçlarını kınlarından çekip gerektiği gibi tehditkârca uzatmayı bitirdiklerinde, Düşes karşı sal-dınya girişmişti bile. “Bu itaatsizliğe tahammül etmemelisin, genç adam! Sen Baron’sun ve bu... bu yaratığa topraklarından çıkmasını emrettin. Kamu düzenini bozuyor ve&#160;gitmemekte ısrar ederse, annesiyle babasının senin yarıcıların olduğunu hatırlatmama gerek var mı?”</p>
<p>Tiffany ‘yaratık’ sözcüğü yüzünden köpürmeye başlamıştı bile, ama genç Baron başını iki yana sallayarak onu şaşırttı. “Hayır, kızları dik başlı çıktı diye iyi yarıcıları ce-zalandıramam.”</p>
<p>Dik başlı mı? Bu, yaratıktan da kötüydü! O ne cüretle...! Ve Tiffany’nin düşüncelerinde son parça yerine oturdu.&#160;Roland cüret edemezdi. Asla cüretkâr olmamıştı, birbirlerini tanıdıkları onca zaman içinde, Tiffany’nin yalnızca&#160;Tiffany, Roland’m yalnızca Roland olduğu onca süre içinde&#160;hiç cüretkâr davranmamıştı. Tuhaf bir ilişkiydi onlarınki,&#160;daha çok, bir ilişki olmadığından. Birbirlerini çekici bulmamışlardı: Olaylar onları birbirine itmişti. Tiffany bir cadıydı ve bu da köylü çocuklardan farklı olduğu anlamına&#160;geliyordu. Roland Baron’un oğluydu ve bu da köylü çocuklardan farklı olduğu anlamına geliyordu.</p>
<p>Bunun ardından, düşüncelerinin içinde bir yerde yanlış yola sapmış, iki şey diğerlerinden farklı ise, birbirleri ile&#160;aynı olmaları gerektiği sonucuna varmışlardı. Bunun doğru olmadığını yavaş yavaş fark etmek ikisi için de hoş bir&#160;deneyim olmamıştı ve ikisinin de, söylememiş olmayı diledikleri şeyler söylenmişti. Ve sonra ilişkileri bitmemişti,</p>
<p>çünkü zaten başlamamıştı, gerçekten değil. Ve ikisi için de böylesi daha iyiydi. Elbette. Kesinlikle. Evet.</p>
<p>Ve onca süre içinde Roland hiç böyle davranmamıştı; bu kadar aptalca değil. Şimdi, o kadar titizlikle aptallık ediyordu ki, Tiffany ne kadar istese de, hepsi için sefil Düşes’i&#160;suçlayamazdı. Hayır, başka şeyler oluyordu. Kendini kollaması gerekecekti. Onu izleyenlere bakarken, bir insanın&#160;aynı anda hem aptal, hem akıllı olabildiğini anladı.</p>
<p>Sandalyesini aldı, düzgünce çalışma masasının önüne yerleştirdi, oturdu, kollarını kavuşturdu ve “Çok özür dilerim, lordum,” dedi. Düşes’e döndü ve başını eğdi. “Sizden&#160;de, ekselansları. Geçici bir süre için haddimi aştım. Bir&#160;daha olmayacak. Teşekkür ederim.”</p>
<p>Düşes homurdandı. Tiffany’nin ondan daha fazla nefret etmesi imkânsız olmalıydı, ama eh, bir homurtu? Böyle bir&#160;boyun eğmenin ardından? Zıpçıktı bir cadıya haddini bildirmek bundan daha iyisini hak ediyordu - kemiğe çarpıp&#160;körelecek kadar keskin bir yorum. Gerçekten, kadın daha&#160;fazla çaba göstermeliydi.</p>
<p>Roland hayretler içinde Tiffany’ye bakıyordu. Tiffany, şimdi kırışmış olan kâğıdı geri uzatıp, “Diğer meselelerle&#160;ilgilenmek ister miydiniz lordum?” diyerek daha da şaşırttı&#160;onu.</p>
<p>Roland bir anlığına ne yapacağını bilemedi, kâğıdı masaya dayayarak, tatminkâr ölçüde düzeltmeyi başardı ve “Sonra, babamın ölümü ve kasasındaki paranın çalınması&#160;meselesi var.”</p>
<p>Tiffany yardımsever bir gülümsemeyle baktı ona ve bu Roland’ı tedirgin etti. “Başka bir şey var mıydı lordum?&#160;Temas edilmemiş nokta kalmasını hiç istemem.”</p>
<p>“Roland, bu kız bir şey peşinde,” dedi Düşes. “Tetikte ol.” Elini muhafızlara doğru salladı. “Siz, muhafızların da&#160;tetikte olması lazım!”</p>
<p>Tedirginlikleri yüzünden zaten her zaman olduklarından daha fazla tetikte olan muhafızlar bundan daha fazla tetikte nasıl olabileceklerini düşünmeye çalışarak, daha da&#160;dik durmaya çalıştılar.</p>
<p>Roland boğazını temizledi. “Öhö. Sonra bir de merhum aşçı meselesi var. Tesadüf eseri, sana hakaret ederken düşüp ölmüş. Bu suçlamaları anlıyor musun?”</p>
<p>“Elayır,” dedi Tiffany.</p>
<p>Bir anlık sessizlik oldu, sonra Roland, “Şey, neden?” dedi.</p>
<p>“Çünkü bunlar suçlama değil lordum. Açık açık, babanızın parasını çalıp onu ve aşçıyı öldürdüğümü söylemiyorsunuz. Yalnızca fikri ortaya atıyorsunuz. Sanırım duyunca gözyaşlarına boğulacağımı umuyorsunuz. Cadılar ağlamaz&#160;ve ben muhtemelen daha önce hiçbir cadının istemediği&#160;bir şeyi talep ediyorum. Bir duruşma istiyorum. Doğru&#160;düzgün bir duruşma. Ve bu da kanıt demek. Bu da tanıklar&#160;demek ve bu, bütün bunları söyleyen insanların, herkesin&#160;önünde söylemesi demek. Ve bu, akranlarımdan oluşan bir&#160;jüri demek, ki bu da benim gibi insanlar anlamına geliyor&#160;ve bu, mahkeme emri demek, çok teşekkür ederim.” Ayağa&#160;kalktı ve itişip kakışan muhafızların tıkamış olduğu kapıya</p>
<p>döndü. Tiffany, Roland’a baktı ve diz kırdı. “Beni tutuklatacak kadar emin değilseniz lordum, ben gidiyorum.”</p>
<p>Tiffany muhafızlara doğru yürürken, herkes alık alık izledi.</p>
<p>“iyi akşamlar Çavuş, iyi akşamlar Preston, iyi akşamlar beyler. Bir dakikacık izin verin. Biraz açılabilirseniz, çıkacağım.” Kılıcını itip geçerken Preston’m göz kırptığını&#160;gördü ve sonra muhafızların bir yığın halinde devrildiğini&#160;duydu.</p>
<p>Koridordan geçip giriş salonuna yürüdü. Başlı başına bir oda sayılabilecek kadar devasa şömine yakılmıştı. Turba&#160;yakıyorlardı. Ateş salonun tamamını ısıtamıyordu, ki zaten yaz ortasında bile tam olarak ısınmıyordu, ama önünde&#160;durmak hoştu ve duman koklamak zorundaysanız, turba&#160;dumanı gibisi yoktu. Duman bacaya doğru yükseliyor, tütsülemesi için oraya asılmış pastırmaların kenarlarında sıcak bir sis gibi süzülüyordu.</p>
<p>Her şey yine karmaşıklaşacaktı, ama Tiffany şimdilik, dinlenmek için orada oturdu ve hazır zaman bulmuşken,&#160;bu kadar aptal olduğu için kendi kendini payladı. Sinsi&#160;Adam insanların kafasına ne kadar zehir sokabilirdi? Ne&#160;kadar zehir sokması gerekirdi?</p>
<p>Cadılığın da sorunu buydu: Herkesin cadılara ihtiyacı vardı, ama cadılara ihtiyaç duymaktan nefret ediyorlardı&#160;ve bir şekilde bu nefret, cadıya karşı nefrete dönüşüyordu. Sonra insanlar düşünmeye başlıyordu: Sen kimsin ki&#160;bu becerilere sahipsin? Sen kimsin ki bütün bunları biliyorsun? Sen kimsin ki kendini bizden üstün görüyorsun?</p>
<p>Ama Tiffany kendini onlardan üstün görmüyordu. Cadılık konusunda onlardan üstündü, orası doğruydu, ama çorap&#160;öremezdi, at nallamayı bilmezdi ve peynir yapmakta oldukça başarılı olsa da, diş geçirebileceğiniz bir ekmek yapmak&#160;için üç kere denemesi gerekirdi. Herkes bir konuda iyiydi.&#160;Tek kötü tarafı, bunu zamanında keşfedememenizdi.</p>
<p>Şöminenin yanında, yerde, ince bir toz tabakası oluşmuştu, çünkü toz yapmak için turba gibisi yoktu ve Tiffany izlerken, toz tabakasında minik ayak izleri belirdi.&#160;“Tamam,” dedi, “muhafızlara ne yaptınız?”</p>
<p>Bir Feegle yağmuru başladı ve küçük adamlar hafifçe yanma kondular.</p>
<p>“Şeey...” dedi Herhangi Bir Rob, “şahsen ben o höyük kazıcı yalakaları tahtalıköye yollamayı tercih ederdim, ama&#160;bunun senin işini zorlaştırcaanı düşündüm ve bu yüzden&#160;yalnızca ayakkabı bağcıklarını birbirine bağladık. Belki&#160;mini fareciklerin yaptımı düşünmüşlerdir.”</p>
<p>“Bakın, kimseye zarar vermeyeceksiniz, tamam mı? Muhafızların emredileni yapması gerek.”</p>
<p>“Yok, hiç de gerekmiyo,” dedi Rob küçümseme ile. “Emredileni yapmak savaşçılara yakışmaz bi kere. Emredileni yapsalar sana ne yaparlardı? O kocakarı kaynana&#160;baştan sona bıçak gibi gözlerle sana bakıyodu, talihi ters&#160;gidesi! Elah! Bu gece banyo suyunu beencek mi bakalım!”&#160;Rob’un sesindeki tını Tiffany’yi endişelendirdi. “Kimseyi&#160;incitmeyeceksiniz, anladınız mı? Hiç kimseyi Rob!”</p>
<p>Koca Adam homurdandı. “Of evet, hamlendi, yazdım kelleye!”</p>
<p>“Bir Feegle olarak şerefiniz üzerine, ben arkamı döner dönmez sözünüzü unutmayacağınıza dair de söz veriyorsunuz, tamam mı?”</p>
<p>Herhangi Bir Rob, Tiffany’nin daha önce hiç duymadığı katır kutur Feegle sözcükleri kullanarak yine homurdanmaya başladı. Kulağa küfür gibi geliyorlardı ve bir iki kere, Rob tükürürcesine konuşurken, sözcüklerle birlikte&#160;duman ve kıvılcımlar da çıktı. Ayaklarını da yere vurmaktaydı: bir Feegle’m kendini kaybetmek üzere olduğuna dair&#160;bir işaret. “Keskin çelikle donanıp evimi kazmaya, klanımı&#160;kazmaya, ailemi kazmaya geliyolar,” dedi ve sesi öylesine&#160;ifadesiz, öylesine alçak olduğu için daha da tehditkâr geliyordu. Sonra ateşe doğru kısa bir cümle tükürdü ve sözcükler ateşe çarptığında alevler bir anlığına yeşile döndü.</p>
<p>“Tepelerin kocakarısına itaatsizlik etmem, biliyon, ama seni uyarıyom, bi daha höyüümün yakınında kürek görürsem, o küreen sahibi o küreen sapını eteenden yukarıda&#160;bulur, öyle ki çıkarmaya çalışırken elleri acır. Ve bu sorunlarının yalnızca başlangıcı olur! Ve illa ki burada temizlik&#160;yapılcaksa, kesem üzerine yemin ederim o temizlii yapan&#160;biz oluruz!” Biraz tepindi ve sonra ekledi: “Hem, mahkeme talep ettin; hakkında duyduklarımız da neydi ööle? Biz&#160;kanun dostu değiliz, biliyon.”</p>
<p>“Mini Deh Arthur’a ne diyeceksin?” dedi Tiffany.</p>
<p>Bir Feegle’ı mahcup etmek hemen hemen imkânsızdı, ama Herhangi Bir Rob, neredeyse, “Hah,” diyecekmiş gibi&#160;göründü. “Ah, yercücelerinin ona yaptığı şey çok kötüydü,” dedi, hüzünlü bir ifadeyle. “Her gün yüzünü yıkadımı</p>
<p>biliyon mu? Demek istediiim, çamur çok yoğun olduunda lamam, ama her gün? Bir vücut buna nasıl dayanabilir, sorarım sana!”</p>
<p>Bir an Feeglelar vardı, sonra hafif bir hışırtı duyuldu ve bir sonraki anda, gereğinden fazla muhafız belirdi. Neyse&#160;ki yalnızca çavuş ile Preston’dı ve ikisi de selam çakmaktaydılar.</p>
<p>Çavuş boğazını temizledi. “Bayan Tiffany Sızı ile mi müşerref oluyorum?” dedi.</p>
<p>“Bana öyleymiş gibi geliyor Brian,” dedi Tiffany, “ama sen karar ver.”</p>
<p>Çavuş çabucak çevresine bakındı ve sonra ona doğru eğildi. “Lütfen Tiff,” diye fısıldadı, “her şey çok ciddileşti.”&#160;Çabucak doğruldu ve gereğinden de yüksek sesle ekledi.&#160;“Bayan Tiffany Sızı! Beyim Baron tarafından, şato muhitti-ninde kalman emredildi.</p>
<p>“Neyinde?” dedi Tiffany.</p>
<p>Çavuş gözlerini tavana kaldırarak, başka tek kelime etmeden ona bir parşömen parçası uzattı.</p>
<p>“Ah, muhit diyorsun,” dedi Tiffany. “Bu şato ve çevresindeki araziler demek,” diye ekledi yardımseverce. “Ama ben Baron’un gitmemi istediğini sanıyordum?”</p>
<p>“Bak, ben yalnızca burada ne yazılıysa onu okuyorum Tiff ve çalı süpürgeni zindana kilitlemem emredildi.”</p>
<p>“Sana etkileyici bir görev verilmiş Memur Bey. Süpürgeyi duvara dayamıştım, kendin alabilirsin.”</p>
<p>Çavuş rahatladı. “Sen... sorun çıkarmayacaksın, değil mi?” dedi.</p>
<p>Tiffany başını iki yana salladı. “Kesinlikle hayır, Çavuş. Yalnızca görevini yapan bir adamla kavgam yok.”</p>
<p>Çavuş ihtiyatla süpürgeye yaklaştı. Onu hepsi tanıyordu elbette; onu başlarının üzerinden geçerken görmüşlerdi ve&#160;genellikle hemen her gün, yalnızca o açıdan görmüşlerdi.&#160;Ama eli ondan birkaç santim uzakta, duraksadı. “Şey, ona&#160;dokunduğumda ne olur?” dedi.</p>
<p>“Ah, o zaman uçmaya hazır olur,” dedi Tiffany.</p>
<p>Çavuş elini yavaşça süpürgenin yakınından ya da muhtemelen muhitinden, geri çekti. “Ama benim için uçmaz, değil mi?” dedi, hava tutması ve yakarı dolu bir sesle.</p>
<p>“Ah, çok uzağa ya da çok yükseğe uçmaz, muhtemelen,” dedi Tiffany, dönüp bakmadan. Çavuşun sandalyeye çık- j&#160;sa bile yükseklik korkusuna kapıldığını herkes biliyordu.&#160;Tiffany ona yaklaştı ve süpürgeyi aldı. “Brian, emirlerine&#160;karşı çıkarsam ne yapman emredildi?”</p>
<p>“Seni tutuklamam emredildi!”</p>
<p>“Ne? Zindana mı kapatacaksın?”</p>
<p>Çavuş irkildi. “Bunu yapmak istemediğimi biliyorsun,” i dedi. “Bazılarımız minnet nedir biliyor ve zavallı yaşlı&#160;Bayan Tekne’nin sünger gibi içtiğini hepimiz biliyoruz, za- ]&#160;vallı kadıncağız.”</p>
<p>“O zaman sana sıkıntı vermeyeceğim,” dedi Tiffany. “Süpürge seni çok endişeleııdiriyormuş gibi görünüyor.&#160;Neden onu zindana ben kapatıp seni zahmetten kurtarmı- j&#160;yorum? O zaman hiçbir yere gidemem, değil mi?”</p>
<p>Çavuşun yüzü rahatlamayla gevşedi. Zindana giden merdiveni inerlerken sesini alçalttı. “Benim kararım değil,</p>
<p>anlarsın, yukarıdakiler emretti. Öyle görünüyor ki artık ipler ekselanslarının elinde.”</p>
<p>Tiffany pek çok zindan görmüştü, ama insanlar şatodaki zindanın diğerlerine göre oldukça iyi olduğunu, biri İyi Zindan Rehberi’ne onun hakkında yazı yazacak olsa en az&#160;beş gürz—zincir kazanacağını söylerdi. Genişti, kanalizasyon sistemi iyiydi, ortadan kullanışlı bir oluk geçiyordu ve&#160;oluk kaçınılmaz olarak yuvarlak bir delikle bitiyordu ve o&#160;delik de, o kadar da kötü kokmuyordu aslında.</p>
<p>Keçiler de o kadar kötü kokmuyordu. Zindana girdiklerinde keçiler samanların arasında, rahatça yattıkları yerden başlarını kaldırdılar ve Tiffany’nin ilginç -onları beslemek&#160;gibi- bir şey yapması ihtimaline karşı, sarı gözlerle onu izlediler. Yemek yemeyi bırakmadılar, çünkü keçi olduklarından, zaten yemeklerini ikinci defa yemekteydiler.</p>
<p>Zindanın iki girişi vardı. Bir tanesi doğrudan dışarı açılıyordu: Muhtemelen eski günlerde mahkumları sürükle-ye sürükleye oradan getiriyorlardı, çünkü böylece onları büyük salondan geçirip her yeri kan ve çamurla kirletmek&#160;gerekmiyordu.</p>
<p>Bugünlerde zindan daha çok keçi ağılı olarak kullanılıyordu ve en kararlı keçiler dışındaki hiçbir keçinin ulaşamayacağı kadar yüksek raflarda da elma saklıyorlardı.</p>
<p>Tiffany süpürgeyi en yüksek elma rafına koydu. Bu arada çavuş keçilerden birini okşadı ve başının dönmesi ihtimaline karşı başını kaldırıp süpürgenin nereye gittiğine bakmadı. Bu yüzden, Tiffany onu kapıdan dışarı itip, kilitteki&#160;anahtarları kapıp, zindana geri dönüp, kapıyı içeriden kilitlediğinde tamamen hazırlıksız yakalandı.</p>
<p>“Üzgünüm Brian, ama anlarsın, sorun sensin. Yalnızca sen değil, elbette, daha çok sen bile değil. Ayrıca, senden&#160;bu şekilde faydalanmam haksızlık, ama eğer suçlu muamelesi göreceksem, suçlu gibi davransam da olur.”</p>
<p>Brian başını iki yana salladı. “Bir anahtarımız daha var, bilirsin.”</p>
<p>“Ben bu taraftaki anahtarı çıkarmazsam kullanamazsın,” dedi Tiffany, “ama işe bir de iyi tarafından bak. Kilit altındayım ve çoğu kişinin de böylesini tercih edeceğini&#160;sanıyorum. Bu yüzden, küçük ayrıntılara takılıyorsun.&#160;Anlarsın, bence bu işe yanlış açıdan bakıyorsun. Bir zindanda, güvendeyim. Beni içeri kapatmadınız, asıl ben sizi&#160;dışarı kapattım.” Brian ağlamaklı olmuştu ve Tiffany düşündü, Hayır, bunu yapamam. Brian bana her zaman iyi&#160;davrandı. Şimdi de doğru olanı yapmaya çalışıyor. Sırf ben&#160;ondan daha akıllıyım diye işinden olmamalı. Dahası, buradan çıkmanın yolunu biliyorum zaten. Zindanları olan&#160;insanların sorunu budur; kendileri o zindanlarda yeterince&#160;zaman geçirmezler. Anahtarları geri verdi.</p>
<p>Brian’ın yüzü rahatlamayla aydınlandı. “Elbette sana yemek ve su getireceğiz,” dedi. “Elmalarla beslenemezsin!” Tiffany samanların üzerine oturdu. “Biliyor musun, burası oldukça rahat. Keçi geğirmelerinin bir yeri bu kadar&#160;ısıtması ve rahat hale getirmesi tuhaf. Hayır, elmaları yemem, ama bir altüst edilmeleri gerekecek, yoksa bir kısmı</p>
<p>çürür. Hazır buradayken bunu yapayım bari. Elbette, içeriye kapatılmışken dışarıda olamam. İlaç yapamam. Ayak tırnağı kesemem. Kimseye yardım edemem. Bugünlerde&#160;annenin bacağı nasıl? Hâlâ iyidir umarım? Şimdi çıkar mısın lütfen, çünkü deliği kullanacağım.”</p>
<p>Merdiveni çıkan ayak seslerini dinledi. Biraz zalimce olmuştu, ama başka ne yapabilirdi ki? Çevresine bakındı&#160;ve samanların arasında, uzun zamandır dokunulmamış bir&#160;yeri kaldırdı. Çeşit çeşit böcek sürünerek, zıplayarak ya da&#160;koşarak kaçtı. Tiffany zindanda yalnız kalınca, çevresinde Feegle kafaları yükseldi ve saçlarından saman parçaları&#160;düştü.</p>
<p>“Lütfen avukatımı getirin,” dedi Tiffany neşeyle. “Sanırım burada çalışmak hoşuna gider.</p>
<p>Kurbağa, ücretinin böcekle ödeneceğini bilen bir avukat olarak, epey hevesliydi.</p>
<p>“Sanırım haksız hapsedilme ile başlayacağız. Yargıçlar bu tür şeyleri sevmez. İlla birisi hapse atılacaksa, buna&#160;kendilerinin karar vermesini isterler.”</p>
<p>“Şey, aslında ben kendimi içeri kapattım,” dedi Tiffany. “Bu da sayılır mı?”</p>
<p>“Şimdilik bunun için endişelenme. Baskı altındaydın, hareket özgürlüğün kısıtlanmıştı ve korkutulmuşum.”&#160;“Kesinlikle korkmadım! Son derece kızmıştım!”</p>
<p>Kurbağa pençesini kaçmakta olan bir kırkayağın üzerine indirdi. “Dört silahlı adam eşliğinde iki aristokrat tarafından sorgulandın, değil mi? Seni kimse uyarmadı? Kimse&#160;sana haklarını okumadı? Ve Baron’un, kanıt olmadığı halde, senin babasını ve aşçıyı öldürmekle ve para çalmakla&#160;suçladığını söylüyorsun, değil mi?”</p>
<p>“Sanırım Roland buna inanmamak için epey çaba gösteriyor,” dedi Tiffany. “Biri ona yalan söylemiş.”</p>
<p>“O zaman bu savlara karşı çıkmamız lazım, kesinlikle öyle. Kanıtlanmadığı sürece, insanları cinayetle suçlayamaz. Bunun için başı ciddi belaya girebilir!”</p>
<p>“Ah,” dedi Tiffany, “ona zarar gelmesini istemiyorum!” Kurbağa’nm ne zaman gülümsediğini anlamak zordu, bu&#160;yüzden Tiffany tahmin yürüttü. “Komik bir şey mi söyledim?”</p>
<p>“Hiç değil, gerçekten komik değil, ama bir açıdan oldukça hüzünlü ve gülünç,” dedi Kurbağa. “Gülünç derken, mevcut konuda, acı-tatlı demek istiyorum. Bu genç adam&#160;sana karşı öyle suçlamalarda bulunuyor ki, eğer doğruysa,&#160;bu dünyadaki pek çok yerde idam edilmene yol açabilirdi,&#160;ama sen ona rahatsızlık vermek istemiyorsun, öyle mi?”&#160;“Fazla hassas olduğumu biliyorum, ama Düşes ona devamlı baskı yapıyor ve evleneceği kız da sümsüğün...”&#160;Durdu. Salondan zindana inen merdivende ayak sesleri&#160;vardı ve muhafızların perçinli botlarının çınlamasına sahip&#160;değildi.</p>
<p>Gelen müstakbel gelin Letitia’ydı, beyazlara bürünmüştü ve gözyaşları içindeydi. Tiffany’nin hücresinin parmaklıklarına geldi, tutundu ve ağlamaya devam etti: kocaman hıçkırıklarla değil, bitmek tükenmek bilmez burun çekmeler, burun akıtmalar, kol yeninin içindeki, zaten çoktan&#160;gözyaşlarıyla sırılsıklam olmuş dantel mendili aramalar biçiminde.</p>
<p>Kız, Tiffany’ye bakmaktan kaçınarak, ortaya hitaben hıçkırdı. “Çok üzgünüm! Gerçekten çok üzgünüm! Kim&#160;bilir hakkımda ne düşünüyorsun!”</p>
<p>İşte, cadı olmanın dezavantajı da buydu. Tiffany’nin karşısında, bir gece, sırf varlığı ile, bir mum bebeğe iğne sokma fikrini düşünmeye başlamasına sebep olmuş biri vardı. Bunu yapmamıştı, çünkü bu yapmamanız gereken türden&#160;bir şeydi, cadıların kınadığı türden bir şey ve çünkü zalimce ve tehlikeli olurdu ve her şeyden öte, çünkü iğne&#160;bulamamıştı.</p>
<p>Ve şimdi o sefil yaratık acı çekiyordu, öyle perişandı ki tüm vakarı ve tevazusu yapış yapış bir gözyaşı seline kapılıp gitmişti. Neden o sel nefreti de alıp götüremiyordu?&#160;Aslında, o kadar da çok nefret yoktu, yalnızca bir tür alınganlık vardı. Tiffany asla asil bir hanımefendi olamayacağını baştan beri biliyordu, çünkü uzun sarı saçları yoktu. Bu,&#160;peri masalları kitabına kesinlikle uymazdı. Yalnız, bunun&#160;ona zorla kabul ettirilmesinden hoşlanmamıştı.</p>
<p>“Bu şekilde olmasını hiç istemedim!” diye yutkundu Letitia. “Gerçekten çok, ama çok üzgünüm, ne düşünüyordum bilmiyorum!” Ve onca gözyaşı o aptal, dantelli elbiseye akıyordu ve - ah olamaz, o kusursuz burunda kusursuz&#160;bir sümük balonu vardı.</p>
<p>Tiffany izlerken, ağlayan kız gürültülü gürültülü mendile sümkürdü ve - ah hayır, gerçekten yapmayacaktı, değil mi? Evet, yapıyordu. Evet. Sırılsıklam mendilin suyunu sıkıp onca gözyaşıyla ıslanmış olan yere döktü.</p>
<p>“Bak, eminim o kadar kötü değildir,” dedi Tiffany, taşa yağan damlaların çıkardığı korkunç şıpırtıları duymamaya&#160;çalışarak. “Bir dakikalığına ağlamayı bıraksan, eminim her&#160;şey halledilebilir, onlar da her neyse.”</p>
<p>Bu gözyaşı yağmurunun şiddetlenmesine ve gerçek, eski moda hıçkırıkların başlamasına yola açtı; gerçek hayatta&#160;duymadığınız cinsten hıçkırıkların -eh, en azından şimdiye kadar duymadığınız. Tiffany, insanlar ağlarken, bööö&#160;dediklerini bilirdi- ya da en azından kitaplarda bu şekilde yazılırdı. Gerçek hayatta kimse öyle söylemezdi. Ama&#160;Letitia, her yere yağmur gibi gözyaşı yağdırırken, bööö diyordu. Bir şey daha vardı ve Tiffany döküntü sözcükleri,&#160;gerçekten dökülürken duydu ve ıslak ıslak beynine düşerken okudu onları.</p>
<p>Ah, gerçekten mi? diye düşündü. Ama o bir şey söyle-yemeden basamaklardan yine ayak sesleri geldi. Roland, Düşes ve Düşes’in muhafızlarından biri merdivenden aşağı&#160;seyirtiyordu. Bir başkasının muhafızının onun merdiveninde tangır tungur inmesine çok sinir olduğu belli olan ve&#160;eğer onun merdiveninde tangırtı olacaksa, o tangırtının bir&#160;kısmının ona ait olması gerektiğine inanan Brian da peşlerinden geliyordu.</p>
<p>Roland ıslak yere geldiğinde kaydı ve kollarını, korumak istercesine Letitia’ya doladı. Letitia fışırdadı ve hafifçe sular sızdırdı. Düşes ikisinin tepesine dikildi ve bu yüzden&#160;muhafızların dikilmesi için fazla yer kalmadı ve onlar da&#160;sonuç olarak öfkeyle birbirlerine bakmakla yetindiler.</p>
<p>“Ona ne yaptın?” diye sordu Roland. “Onu nasıl büyüledin de buraya indirdin?”</p>
<p>Kurbağa boğazını temizledi ve Tiffany botuyla onu kabaca dürtükledi. “Tek kelime etme, seni kurbağa,” diye tısladı. Kurbağa bir avukat olabilirdi, ama Düşes, Tiffany’nin bir kurbağadan yasal danışmanlık aldığını görürse, durum&#160;daha kötüye giderdi.</p>
<p>Ama onun Kurbağa’yı görmemesi daha da kötü oldu, çünkü Düşes haykırmaya başladı: “Bunu duydun mu? Bu&#160;kızın küstahlığının sınırı yok mu? Bana kurbağa dedi.”</p>
<p>Tiffany, “Sizi kastetmedim, ben diğer kurbağayla konuşuyordum,” demek üzereyken, tam zamanında kendini engelledi. Oturdu, bir eliyle Kurbağa’nm üzerine saman&#160;süpürdü ve Roland’a döndü. “İlk önce hangi soruya yanıt&#160;vermemi istersin?”</p>
<p>“Adamlarım seni nasıl konuşturacaklarını biliyorlar!” dedi Düşes, Roland’ın omzunun üzerinden.</p>
<p>“Ben nasıl konuşacağımı biliyorum, teşekkür ederim,” dedi Tiffany. “Ben onun buraya böbürlenmek için geldiğini sanmıştım, ama işler daha karmaşık görünüyor.”</p>
<p>“Dışarı çıkamıyor, değil mi?” dedi Roland, çavuşa.</p>
<p>Çavuş bir selam çaktı ve “Hayır efendim,” dedi. “Her iki kapının anahtarını sıkıca cebimde saklıyorum efendim.&quot;&#160;Bunu söylerken Düşes’in muhafızına kendini beğenmiş&#160;bir bakış fırlattı. Bakışı şöyle der gibiydi: Buradaki bazı&#160;insanlara önemli sorular soruluyor ve onlar da hemen doğru yanıtı verebiliyor, çok teşekkür ederim!</p>
<p>Ama Düşes, “Sana iki kere ‘lordum’ yerine ‘efendim’ dedi, Roland,” diyerek etkiyi bozdu. “Bayağı insanların sana bu&#160;kadar teklifsiz davranmasına izin vermemelisin. Bunu sana&#160;daha önce de söyledim.”</p>
<p>Tiffany, buna sert bir yanıt vermediği için Roland’ı memnunlukla tekmelerdi. Ona at binmeyi, kılıç kullanmayı ve avlanmayı Brian’ın öğrettiğini biliyordu. Belki görgü kurallarını da öğretmesi gerekirdi.</p>
<p>“Af edersiniz,” dedi Tiffany sertçe. “Beni sonsuza dek burada tutmayı mı düşünüyorsunuz? Öyleyse, temiz çorap, iki yedek elbise ve birkaç da ismi-lazım-değil getirtse-niz iyi olur.”</p>
<p>Muhtemelen genç Baron’u mahcup eden ismi-lazım-de-ğillerden bahsetmesiydi. Ama hemen kendini topladı ve “Biz, şey... demek istediğim, ben, ee... düğüne kadar seni&#160;herhangi bir tatsızlık çıkaramayacağın bir yerde, ama insanca koşullar altında tutmamız gerektiğini düşünüyorum.&#160;Gerçekten de son zamanlarda bir sürü talihsiz olayın merkezindeymişsin gibi görünüyor. Bunun için üzgünüm.”</p>
<p>Tiffany bir şey söylemeye cesaret edemedi, çünkü böyle-sine ciddi ve böylesine aptalca bir ifadeden sonra kahkahayı patlatmak nazikçe olmazdı.</p>
<p>Roland gülümsemeye çalışarak sözlerine devam etti. “Çok rahat edeceksin ve elbette, dilersen keçileri de çıkarırız.</p>
<p>“Sizin için de fark etmezse kalmalarını tercih ederim,” dedi Tiffany. “Arkadaşlıkları hoşuma gitmeye başladı. Ama&#160;bir soru sorabilir miyim?”</p>
<p>“Evet, elbette.”</p>
<p>“Bunun bir çıkrıkla ilgisi yok, değil mi?” diye sordu Tiffany. Eh, ne de olsa, bu mantık onları yalnızca bir yere&#160;götürebilirdi.</p>
<p>“Ne?” dedi Roland.</p>
<p>Düşes zaferle güldü. “Ah evet, ancak böylesine küstah, böylesine arsız bir genç hanım planları ile bize sataşabilir!&#160;Bu şatoda kaç çıkrığımız var, Roland?”</p>
<p>Genç adam şaşalamış görünüyordu. Müstakbel kayınvalidesi onunla konuştuğunda hep şaşalıyordu. “Şey, gerçekten bilmiyorum. Sanırım kâhyada bir tane var, anneminki hâlâ kulelerden birinde... her zaman şatoda birkaç çıkrık&#160;bulunur. Babam insanların ellerini meşgul ettiklerini görmeyi sever... severdi. Ve... gerçekten bilmiyorum.”</p>
<p>“Adamlara şatoyu arayıp, hepsini yok etmelerini söyleyeceğim!” dedi Düşes. “Bu kızın blöfünü görmeye karar verdim! Kuşkusuz hınçlı cadılar ve çıkrıklar meselesini&#160;herkes biliyordur? Çıkrığın iğnesi parmağını bir delerse&#160;yüz sene uyursun!”</p>
<p>Burnunu çekerek dikilmekte olan Letitia, “Anne, sen zaten çıkrığa dokunmama asla izin vermezsin, biliyorsun,” demeyi başardı.</p>
<p>“Ve bir çıkrığa asla, ama asla dokunmayacaksın Letitia, hayatın boyunca asla. Bu tür şeyler işçi sınıflar içindir. Sen&#160;bir hanımefendisin. İp eğirmek hizmetkârlara göredir.”</p>
<p>Roland kızardı. “Annem ip eğirirdi,” dedi dikkatli bir biçimde. “Bazen, o çıkrığı kullanırken, ben de yüksek kulede onunla otururdum. Sedef kakmalı bir çıkrıktır. Ona kimse&#160;dokunamaz.”</p>
<p>Parmaklıkların arasından izlemekte olan Tiffany, ancak kalpsiz, kaba ve sağduyusuz birinin o anda yorum yapacağını düşündü. Ama Düşes, muhtemelen çok kişide bulunan cinsten bir şey olduğundan, sağduyu sahibi değildi.</p>
<p>“Israr ediyorum...” diye başladı.</p>
<p>“Hayır,” dedi Roland. Yüksek sesle değil, ama bir şekilde, bir bağırıştan daha yüksek bir sessizliği ve bir fil sürüsünün bile yerinde kalakalmasına sebep olacak bir tınısı vardı. Mevcut durumda, Düşes’in yerinde kalakalmasına&#160;sebep oldu. Ama kadın damadına, zaman bulduğunda hayatını cehenneme çevireceğini anlatan bir bakış fırlattı.</p>
<p>Tiffany, Roland’a acıdığından, “Bakın,” dedi, “çıkrıklardan yalnızca dalga geçmek için bahsettim. O tür şeyler olmuyor artık. Aslında hiç olmadığını düşünüyorum. Demek istediğim, insanlar yüz sene boyunca uyurken ağaçların ve&#160;bitkilerin sarayı kaplaması? Bu nasıl olabilir ki? Neden bitkiler de uyumuyor? Yoksa dikenli çalılar insanların burun&#160;deliklerine girerdi ve iddiaya girerim kim olsa buna uyanırdı. Hem, kar yağdığında ne oluyordu?” Bunu söylerken&#160;gözlerini, o anda çok ilginç bir döküntü sözcük haykırmakta olan Letitia’ya dikti ve daha sonra düşünmek için&#160;sözcüğü hafızasına yazdı.</p>
<p>“Eh, bir cadının her gittiği yerde sorun yarattığını görebiliyorum,” dedi Düşes, “bu yüzden biz aksini söyleyene kadar burada kalacaksın ve hak ettiğinden daha iyi muamele göreceksin.”</p>
<p>“Peki, babama ne diyeceksin Roland?” dedi Tiffany tatlı tatlı.</p>
<p>Roland yumruk yemiş gibi kalakaldı. Muhtemelen Bay Sızı bunu öğrenirse yumruk yiyecekti zaten. Bay Sızı en&#160;küçük kızının keçilerle birlikte hücreye tıkıldığım öğrenirse, epey muhafıza ihtiyacı olacaktı.</p>
<p>“Bak sana ne diyeceğim,” dedi Tiffany. “Neden, önemli meselelerle ilgilenmek üzere şatoda kaldığımı söylemiyoruz? Eminim çavuş, babamı altüst etmeden ona mesaj iletebilir?” Bunu bir soru gibi ifade etti ve Roland’m başını&#160;salladığını gördü, ama Düşes kendini tutamadı.</p>
<p>“Baban, Baron’un yarıcısı ve ona ne denirse onu yapacak! ”</p>
<p>Şimdi Roland yerinde kıvranmamaya çalışıyordu. Bay Sızı eski Baron için çalışırken, ikisi de görmüş geçirmiş&#160;adamlar olduklarından, mantıklı bir anlaşmaya varmışlardı ve bu da Bay Sızı’nm, Baron’un söylediği her şeyi yapması anlamına geliyordu. Baron, Bay Sızı’dan, Bay Sızı her&#160;ne yapmak istiyorsa ve neyin yapılması gerekiyorsa onu&#160;yapmasını istediği sürece.</p>
<p>Sadakatin anlamı bu, demişti babası ona bir gün. Sıradan insanların haklarını, görevlerini ve vakarını anladıkları zaman, her tür iyi adamın birlikte iyi çalıştığı anlamına geliyordu. Ve insanlar o vakarın değerini biliyordu, çünkü&#160;sahip oldukları her şey, üç aşağı beş yukarı, yatak örtüleri,&#160;tencere tavalar, birkaç alet ve çatal bıçaklardan oluşuyordu. Bu anlaşmanın dile getirilmesi gerekmiyordu, çünkü&#160;her sağduyulu insan onun nasıl işlediğini bilirdi: Sen iyi bir&#160;efendi olursan, ben de iyi bir işçi olurum. Sen bana sadık&#160;olursan ben de sana sadık olurum ve bu çember kırılmadığı sürece, işler bu şekilde yürür.</p>
<p>Ve Roland o çemberi kırıyordu ya da en azından Düşes’in onun adına kırmasına izin veriyordu. Ailesi birkaç yüz senedir Tebeşir’i yönetiyordu ve bunu kanıtlayan belgelere&#160;sahiptiler. İlk Sızı’nm, Tebeşir’e ne zaman ayak bastığını&#160;kanıtlayan hiçbir şey yoktu; o zaman kâğıt henüz icat edilmemişti.</p>
<p>Şu anda insanlar cadılardan memnun değildi -alt üst olmuşlardı, kafaları karışmıştı- ama Bay Sızı’nın bir yanıt&#160;araması, Roland’m ihtiyaç duyduğu son şeydi. Saçlarına&#160;kır düşmüş olmasına rağmen, Bay Sızı çok zor sorular sorabiliyordu. Ve benim şu anda burada kalmam gerekiyor,&#160;diye düşündü Tiffany. Bir ipucu buldum ve ipucu bulduğunuzda onu çekersiniz. Sesli olarak, “Burada kalmaya aldırmam. Eminim hiç sorun istemeyiz,” dedi.</p>
<p>Roland bunu duyunca rahatladı, ama Düşes, çavuşa döndü ve “Kapısının kilitli olduğundan emin misin?” dedi.</p>
<p>Brian sırtını dikleştirdi; zaten dik duruyordu ve şimdi muhtemelen ayak parmakları üzerinde yükselmişti. “Evet,&#160;han... ekselansmeapları, dediğim gibi, her iki kapıya olan&#160;tek bir anahtar var ve onlar da burada, cebimde.” Sağ taraftaki cebine vurdu ve cep şıngırdadı. Görünüşe göre şıngırtı&#160;Düşes’i tatmin etmişti; çünkü, “O zaman bu gece yataklarımızda daha rahat uyuyabileceğiz, çavuş,” dedi. “Gel</p>
<p>Roland, lütfen Letitia’yla ilgilen. Korkarım yine ilacına ihtiyacı var; kim bilir o sefil kız ona ne söyledi.”</p>
<p>Tiffany onların uzaklaşmasını izledi. Brian geride kalmıştı ve utanmış görünme terbiyesini gösteriyordu. “Biraz buraya gelebilir misin çavuş?”</p>
<p>Brian içini çekti ve parmaklıklara yaklaştı. “Bana sorun çıkarmayacaksın, değil mi Tiff?”</p>
<p>“Kesinlikle hayır Brian. Umarım sen de bana sorun çıkarmazsın.”</p>
<p>Çavuş gözlerini yumdu ve inledi. “Bir şey planlıyorsun, değil mi? Biliyordum!”</p>
<p>“Şu şekilde ifade edeyim,” dedi Tiffany, öne eğilerek, “sence, bu gece hücrede kalmam ne kadar olası?”</p>
<p>Brian cebini okşadı. “Eh, unutma ki anahtarlar...” Yüzünün, feci azarlanmış köpek yavrusu gibi buruşmasını&#160;izlemek korkunçtu. “Cebimden çalmışsın!” Şimdi, azardan&#160;daha kötüsünü bekleyen köpek yavrusu gibi, yakarırcasma&#160;Tiffany’ye baktı.</p>
<p>Tiffany gülümseyip anahtarları ona geri uzatarak çavuşu şok etti ve minnettar bıraktı. “Bir cadının anahtara ihtiyaç&#160;duyacağını düşünmüyorsun, değil mi? Sana söz veriyorum, sabah yedi olmadan geri dönerim. Bu koşullar altında, bunun iyi bir anlaşma olduğunu kabul edersin sanırım,&#160;özellikle de annenin bacağındaki sargıları değiştirmek için&#160;de zaman ayıracağımdan.”</p>
<p>Adamın yüzündeki ifade yeterliydi. Çavuş anahtarları minnetle aldı. “Nasıl çıkacağını sormamın bir faydası yoktur, herhalde?” dedi umutla.</p>
<p>“Bu koşullar altında, bu soruyu sormanın iyi bir fikir olduğunu düşünmüyorum çavuş, sen ne dersin?”</p>
<p>Çavuş duraksadı ve sonra gülümsedi. “Annemin bacağını düşündüğün için teşekkür ederim,” dedi. “Şu anda biraz mor görünüyor.”</p>
<p>Tiffany derin bir nefes aldı. “Sorun şu ki Brian, annenin yaralı bacağını düşünen, senden ve benden başka kimse&#160;yok. Orada, banyo küvetine girip çıkarken yardıma ihtiyaç duyan yaşlı insanlar var. Yapılması gereken haplar ve&#160;şuruplar var; ve o hapların ve şurupların sapa yerlerde yaşayan insanlara ulaştırılması gerek. Bay Zıpzıp, bacakları&#160;merhemle iyice ovulmadan yürüyemiyor bile.” İpler ve lastik parçalarıyla tutturulmuş ajandasını çıkardı ve Brian’a&#160;doğru salladı. “Bu defter yapmam gereken işlerle doldu,&#160;çünkü ben cadıyım. Ben yapmazsam kim yapacak? Genç&#160;Bayan Hatun yakında ikiz doğuracak, bundan eminim, bebeklerin kalp atışlarını ayrı ayrı duyabiliyorum. Hem de&#160;kadının ilk doğumu. Zaten doğumdan ödü patlıyor ve en&#160;yakındaki ebe on beş kilometre uzakta yaşıyor ve söylemek&#160;zorundayım, biraz miyop ve unutkandır. Sen bir subaysın&#160;Brian. Subayların becerikli insanlar olması gerek, ki zavallı&#160;genç anne yardım istemeye geldiğinde, ne yapacağını bile-bilesin.”</p>
<p>Brian’m yüzünün bembeyaz kesildiğini görerek memnun oldu. O bir yanıt kekeleyemeden devam etti: “Ama ben yardım edemiyorum, anlıyörsündür, çünkü kötü cadının dolu bir çıkrık ele geçirmesi ihtimaline karşı zindana&#160;kapatılması gerekiyor! Bir peri masalı için içeri tıkılıyor!&#160;Ve sorun şu ki, birinin ölebileceğim düşünüyorum. Ve ben&#160;onun ölmesine izin verirsem, kötü bir cadı olurum. Sorun&#160;şu ki, ben zaten kötü cadıyım. Öyle olmam lazım, çünkü&#160;sen beni içeri kapattın.”</p>
<p>Tiffany aslında onun için üzülüyordu. Brian bu tür şeylerle uğraşmak için çavuş olmamıştı; onun taktik deneyimi kaçan domuzları yakalamaktan ibaretti. Yapması emredilen şey için onu suçlayabilir miyim? diye düşündü Tiffany.&#160;Ne de olsa, marangozun yaptığı şeyin suçunu çekice atamazsın. Ama Brian’m bir beyni var, ama çekicin yok. Belki&#160;de o beyni kullanması gerek.</p>
<p>Çavuşun, o akşam için, haklı bir biçimde, hücreyle kendisi arasına yeterli mesafe koymasının ve belki biraz da geleceğini düşünmesinin iyi bir fikir olacağına karar verdiğini anlatan ayak seslerini bekledi. Her delikten Feeglelar&#160;çıkmaya başlamıştı ve görülmemek konusunda çok yetenekliydiler.</p>
<p>“Anahtarları cebinden almamalıydınız,” dedi Tiffany, Herhangi Bir Rob bir saman parçası tükürürken.</p>
<p>“Heye... Ama seni kilit altında tutmak istiyo!”</p>
<p>“Eh, evet, ama o iyi bir insan.” Bunun kulağa aptalca geldiğini biliyordu. Herhangi Bir Rob da biliyor olmalıydı.</p>
<p>“Ah heye, elbette, o sümüklü ihtiyar sööledi diye seni zindana atan iyi bi insan, ööle mi?” diye hırladı. “O beyaz elbise içindeki koca mini ağlak mıymıntıya ne diyorsun, peki? Önüne kanal açmamız gerekçeeni düşünmeye başladıydım.”</p>
<p>“O bir su perisi miydi? ” dedi Kaçık Wullie, ama Feeglelarm çoğunluğu onun bir şekilde buzdan yapıldığı ve erimekte&#160;olduğu fikrindeydi. Birkaç basamak aşağıda, bir fare yüzerek güvenli bir yer arıyordu.</p>
<p>Tiffany fark etmeden sol elini cebine soktu ve bir parça ip çıkarıp, geçici olarak Herhangi Bir Rob’un kafasına koydu. El cebe geri döndü ve üç hafta önce yol kenarında bulduğu ilginç, küçük bir anahtar, eskiden içinde çiçek tohumu olan boş bir paket ve delikli bir taş çıkardı.&#160;Tiffany ortasında delik olan taşları toplardı, çünkü onlar&#160;şans getirirdi; onları cebinde taşırdı ve zamanla taş cebinin&#160;kumaşını aşındırır, düşer giderdi ve geride yalnızca delik&#160;kalırdı. Bu, bir acil durum hercümerci yapmak için ye terliydi, yalnız, bir hercümerç için canlı bir şeye de ihtiyaç&#160;duyardınız elbette. Kurbağa’nm böceklerden oluşan akşam&#160;yemeği Kurbağa’nm midesinde kaybolmuştu, bu yüzden&#160;Tiffany Kurbağa’yı nazikçe yerden kaldırdı ve yasal takip&#160;tehditlerini kulak ardı ederek onu hercümerce bağladı.</p>
<p>“Neden Feeglelardan birini kullanmıyorsun?” dedi Kurbağa. “Onlar bu tür şeyleri sever!”</p>
<p>“Evet, ama onları kullandığımda genellikle hercümerç en yakın meyhaneyi işaret ediyor. Biraz dayan, olmaz mı?”&#160;Keçiler geviş getirerek Tiffany’nin hercümerci oraya buraya çevirerek ipucu aramasını izledi. Letitia üzgündü, sırılsıklam ıslak bir üzüntü. Ve Tiffany’nin işittiği döküntü&#160;cümleler, kızın söyleyecek kadar cesur olmadığı, ama durdurmakta da yavaş kaldığı bir cümleydi: “İsteyerek yapmadım!”</p>
<p>Bir hercümercin nasıl çalıştığım kimse bilmezdi. Herkes ne yaptığını bilirdi. Belki de tek yaptığı düşünmenizi sağlamaktı. Belki de, siz düşünürken gözlerinize bakacak bir&#160;yer veriyordu ve Tiffany düşündü: Bu binada büyü yapabilen biri daha var. Hercümerç kıvrıldı, Kurbağa yakındı&#160;ve Tiffany’nin İkincil Şüphe’sinin önünde gümüşten sonuç&#160;iplikçiği süzüldü. Tiffany gözlerini tavana çevirdi. Gümüş&#160;iplik ışıldadı ve Tiffany düşündü: Bu binada biri büyü kullanıyor. Büyü kullandığı için çok üzgün olan biri.</p>
<p>O her daim soluk, her daim ıslak ve geri dönülemez biçimde suluboya renkli Letitia’nm bir cadı olması mümkün müydü? Düşünülemez geliyordu. Eh, gidip öğrenebilecekken, oturup merak etmenin anlamı yoktu.</p>
<p>Tebeşir’in baronlarının son senelerde herkesle çok iyi anlaştıklarından, birini zindana nasıl kapatacaklarını unuttuklarını düşünmek güzeldi. Zindan bir keçi ağılma dönüşmüştü ve zindanla keçi ağılı arasındaki fark, keçi ağılında ateş yakmanız gerekmemesiydi, çünkü keçiler kendi&#160;kendilerini sıcak tutmak konusunda oldukça iyidir. Ama&#160;tutsaklarınızı güzelce ısıtmak istiyorsanız zindanda ateşe ihtiyaç duyardınız ve tutsaklarınızdan o kadar hoşlanmıyorsanız onları ısıtıp rahatsız etmek için ateşe ihtiyaç&#160;duyardınız. Ölümcül ölçüde ısıtırdınız onları. Sızı Nine&#160;Tiffany’ye bir keresinde, o çocukken zindanda çeşit çeşit&#160;korkunç metal şey olduğunu ve insanları parça parça etmek için kullanıldıklarını, ama onları üzerinde kullanacakları kadar kötü bir tutsak bulamadıklarını anlatmıştı.</p>
<p>İş buna gelirse, şatodaki kimse onları kullanmak istemi- i yordu, çünkü dikkatli olmazsanız parmaklarınızı kapabiliyorlardı, bu yüzden hepsi demirciye gönderilmiş, kürek ve&#160;bıçak gibi daha mantıklı eşyalar yapmak için kullanılmıştı.&#160;Çivili dolap dışında... Kapağı düşene kadar, onu şalgam&#160;saklamak için kullanmışlardı.</p>
<p>Böylece, şatodaki kimse zindanı o kadar sevmediğinden, herkes onun bir bacası olduğunu unutmuştu. İşte bu yüz- '&#160;den, Tiffany başını kaldırdığı zaman, çok yukarıda, tutsakların gökyüzü dediği o küçük maviliği gördü ve hava&#160;yeterince karardığında, ona çıkış yolu demeye karar verdi.</p>
<p>Bacaya tırmanmak umduğundan daha zor oldu; süpürgesine oturarak çıkmasına izin vermeyecek kadar dardı, bu yüzden süpürgenin çalı kısmına tutunması ve o botlarını&#160;kullanarak duvarlardan kaçınırken, süpürgenin onu yuka- j&#160;rı taşımasına izin vermesi gerekti.</p>
<p>En azından şatoyu avucunun içi gibi biliyordu. Tüm çocuklar bilirdi. Tebeşir’de büyümüş, adını çatıdaki kurşun tabakasına, babasının, dedelerinin, büyük dedelerinin ve&#160;hatta büyük büyük dedelerinin isimlerinin yanma kazıma- i&#160;mış oğlan çocuğu yoktu muhtemelen. O kadar çok isim&#160;vardı ki, kurşun tabakası çiziklerden görünmez olmuştu.</p>
<p>Bir şatonun amacı, sizin girmesini istemediğiniz insanların içeri girmesini önlemekti. Bu yüzden neredeyse en üst kata gelene kadar pencere göremezdiniz ve en iyi odalar da oradaydı. Roland uzun zaman önce babasının odasına taşınmıştı - Tiffany bunu biliyordu, çünkü eski Baron&#160;sonunda merdiven çıkamayacak kadar hasta olduğunu</p>
<p>kabullendiğinde, Roland’m eşyalarını oraya taşımasına yardım etmişti. Düşes büyük konuk odasında olmalıydı, yani Roland’m odasıyla Letitia’nm kalıyor olması gereken Kız&#160;Kulesi’nin arasında. Adı gerçekten de buydu. Muhtemelen&#160;kimse buna dikkat çekmezdi, ama bu düzen sayesinde gelinin annesi, gelinin odasıyla damadın odasının arasında&#160;kalıyordu ve herhangi bir aşna ve hatta fişna durumuna&#160;karşı kulaklarını açmış olmalıydı.</p>
<p>Tiffany loş koridorda sessizce ilerledi ve merdivenden ayak sesleri geldiğinde bir girintiye saklandı. Ayak sesleri,&#160;bir tepsi üzerinde sürahi taşıyan hizmetçiye aitti. Düşes’in&#160;odasının kapısı aniden açılıp, neler olup bittiğini kontrol&#160;etmekte olan Düşes dik dik ona bakınca, hizmetçi sürahiyi&#160;düşüreyazdı. Hizmetçi geçip gittiğinde, Tiffany sessizce ve&#160;yeteneği de olduğundan görünmezce, onu takip etti. Tepsi&#160;geldiğinde kapının yanında duran muhafız umutla başını&#160;kaldırdı ve hizmetçi sertçe ona aşağı inmesini ve kendi yemeğini almasını söyledi. Sonra hizmetçi odaya girdi, tepsiyi büyük yatağın yanma koydu ve bir an için, gözlerinin&#160;ona oyun mu oynadığını merak ettikten sonra, çıktı.</p>
<p>Letitia yeni yağmış kar tabakasının altında uyuyormuş gibi görünüyordu ve çoğunun buruşturulmuş kâğıt mendillerden -hem de kullanılmış kağıt mendillerden- oluştuğunu fark ettiğinizde etkileyiciliği biraz kayboluyordu.&#160;Kâğıt mendil, çok pahalı olduğundan Tebeşirde nadir görülürdü ve kâğıt mendiliniz varsa, daha sonra tekrar kullanmak için ocağın önünde kurutmanız görgüsüzlük sayılmazdı. Tiffany’nin babası, küçükken burnunu farelere</p>
<p>sildiğini söylemişti, ama muhtemelen bunu sırf Tiffany’yi ciyaklatmak için söylemişti.</p>
<p>Şu anda, Letitia hiç de hanımefendice olmayan bir gürültüyle sümkürmekteydi. Kuşkuyla çevresine bakınarak Tiffany’yi şaşırttı. Hatta, “Merhaba! Orada biri mi var?”&#160;dedi - mantıklı düşünüldüğünde, sizi hiçbir sonuca götürmeyecek bir soru.</p>
<p>Tiffany bir gölgeye çekildi. Bazen, iyi günündeyse Havausta Nine’yi kandırabiliyordu ve sümsük prenseslerin&#160;varlığını fark etmeye hakları yoktu.</p>
<p>“Bağırabilirim, biliyorsun,” dedi Letitia, çevresine bakınarak. “Kapının hemen önünde bir nöbetçi bekliyor!”</p>
<p>“Aslında, yemek yemek için aşağı indi,” dedi Tiffany, “dürüst olmak gerekirse, hiç de profesyonelce bir davranış&#160;değil. Bir başkası nöbeti devralana kadar beklemesi gerekirdi. Şahsen ben annenin muhafızlarının nasıl düşündüğünden çok, nasıl göründükleri konusunda endişelendiğini düşünüyorum. Genç Preston bile onlardan daha iyi iş&#160;çıkarıyor. Bazen insanlar, o omuzlarına dokunana kadar&#160;onun orada olduğunu fark etmiyor. İnsanların, biri onlarla&#160;konuştuğu sürece nadiren çığlık atmaya başladığını biliyor&#160;muydun? Neden bilmiyorum. Sanırım nazik davranmak&#160;üzere yetiştirildiğimizden. Şimdi, bağırmayı düşünüyorsan, kötü bir şey yapmayı planlıyor olsam çoktan yapacağımı işaret etmek isterim, sen ne diyorsun?”</p>
<p>Ardından gelen sessizlik, Tiffany’nin dilediğinden daha uzun sürdü. Sonra Letitia, “Kızmakta haklısın. Kızdın, değil mi?” dedi.</p>
<p>“Şu anda değil. Bu arada, sütünü soğumadan içmeyecek misin?”</p>
<p>“Aslında, hep tuvalete döküyorum. Yiyecek ziyan etmenin kötü olduğunu ve bir bardak sıcak süt içmek isteyecek bir sürü fakir çocuk olduğunu biliyorum, ama benimkini&#160;hak etmiyorlar, çünkü annem uyumama yardım etsin diye&#160;hizmetçilere içine ilaç koymalarını söylüyor.”</p>
<p>“Neden?” dedi Tiffany inanmazlıkla.</p>
<p>“Buna ihtiyaç duyduğumu düşünüyor. Aslında yok. Nasıl olduğunu bilemezsin. Hapishanede yaşamak gibi.”&#160;“Eh, sanırım artık nasıl olduğunu bilebilirim,” dedi&#160;Tiffany. Yataktaki kız yine ağlamaya başladı ve Tiffany onu&#160;susturdu.</p>
<p>“Bu kadar kötüye gitmesini istememiştim,” dedi Letitia, boru gibi bir sesle burnunu silerek. “Ben yalnızca Roland’ın&#160;senden çok fazla hoşlanmamasını istemiştim. Ben olmanın&#160;nasıl bir şey olduğunu hayal bile edemezsin! Resim yapmaktan başka hiçbir şeye izin yok ve onun da suluboya&#160;olması gerekiyor. Karakalem eskiz bile yapamıyorum!”&#160;“Ben de onu merak ediyordum,” dedi Tiffany dalgın dalgın. “Roland bir seferinde Lord Dalıcı’nm kızı Lodine’in de&#160;durmaksızın suluboya yaptığını söylemişti. Ben de bunun&#160;bir tür ceza olduğunu düşünmüştüm.”</p>
<p>Ama Letitia onu dinlemiyordu. “Senin oturup durmaksızın resim yapman gerekmiyor. Sen her zaman uçabiliyorsun,” diyordu. “İnsanlara emirler yağdırıyorsun, ilginç şeyler yapıyorsun. Hah, ben de küçükken cadı olmak istiyordum. Ama şansa bak, uzun sarı saçlarım, beyaz bir</p>
<p>tenim ve çok zengin bir babam var. Bu neye yarar? Benim gibi kızlar cadı olamaz!”</p>
<p>Tiffany gülümsedi. Gerçeğe yaklaşıyorlardı ve baraj yıkılıp her yeri sel basmadan, onunla arkadaş olmak ve yardımsever davranmak önemliydi. “Küçükken masal kitabın var mıydı?”</p>
<p>Letitia yine burnunu sildi. “Ah, evet.”</p>
<p>“Tesadüf eseri, yedinci sayfasında çok korkunç bir gob-lin resmi olan olabilir mi? O sayfaya geldiğimde gözlerimi kapatırdım.”</p>
<p>“Ben siyah mum boyayla üzerini çizdim,” dedi Letitia, birine söylemek onu rahatlatmış gibi, alçak sesle.</p>
<p>“Benden hoşlanmadın. Bu yüzden bana büyü yapmaya karar verdin...” dedi Tiffany sessizce, çünkü Letitia’da kırılgan bir taraf vardı. Aslında, kız gerçekten de kâğıt mendillere uzandı, ama şimdilik hıçkırıkları tükenmiş gibiydi&#160;- ah, yalnızca bir anlığına.</p>
<p>“Çok üzgünüm! Bilseydim, asla...”</p>
<p>“Belki de sana söylemeliyim,” diye devam etti Tiffany, “Roland ve ben... eh, arkadaştık. İkimizin de sahip olduğu&#160;tek arkadaş bir diğerimizdi. Ama bir açıdan, yanlış türden&#160;bir arkadaşlıktı. Biz bir araya gelmedik; olaylar bizi birbirimize itti. Ve biz bunu fark etmedik. O Baron’un oğluydu&#160;ve Baron’un oğlu olduğunu biliyorsan ve tüm diğer çocuklara Baron’un oğluna nasıl davranmaları gerektiği söylenmişse, konuşabileceğin çok fazla insan bulamazsın. Sonra&#160;bir de ben vardım. Cadı olacak kadar akıllı olan kızdım&#160;ve itiraf etmeliyim, bu iş çok sosyal olmana izin vermiyor.</p>
<p>Başkalarının dışladığı iki kişinin, aynı türden insanlar olduklarını sandıklarını hayal et. Artık bunu biliyorum. Ne yazık ki, bunu ilk fark eden Roland oldu. Doğrusu bu. Ben&#160;cadıyım, o Baron. Ve sen de Barones olacaksın ve cadı ile&#160;Baron’un -herkesin iyiliği için- iyi anlaşması seni endişelendirmemek. Durum bu ve aslında o kadarı bile yok, yalnızca hayaleti kaldı.”</p>
<p>Rahatlama duygusunun Letitia’nın yüzüne, yeni doğan güneş gibi yayıldığını gördü.</p>
<p>“Benim durumum bu küçükhanım, bu yüzden senin durumunu da anlatmanı istiyorum. Bak, buradan çıkabilir&#160;miyiz? Muhafızların her an içeri dalıp, beni içinden çıkamayacağım bir duruma sokmasından korkuyorum.”</p>
<p>Tiffany, Letitia’yı süpürgede, arkasına oturtmayı başardı. Kız kıpırdanıp duruyordu, ama süpürge yavaşça şato surlarından aşağı süzülürken nefesini içine çekmekle yetindi. Köyün üzerinden geçip, bir tarlaya kondular.</p>
<p>“O yarasaları gördün mü?” dedi Letitia.</p>
<p>“Ah, hızlı gitmediğim zaman süpürgenin çevresinde uçuyorlar,” dedi Tiffany. “Süpürgeden kaçınacaklarını sanırsın. Simdi, küçükhanım, ikimiz de kimseden yardım alamayacağımız bir yerdeyiz ve bana söylemeni istiyorum. Ne yaptın da, insanların benden nefret etmesine sebep oldun?”</p>
<p>Letitia’mn yüzüne panik yayıldı.</p>
<p>“Hayır, seni incitmeyeceğim,” dedi Tiffany. “İncitecek olsam, uzun zaman önce yapardım. Ama hayatımı temizlemek istiyorum. Bana ne yaptığını söyle.”</p>
<p>“Devekuşu numarasını kullandım,” dedi Letitia hemen. “Bilirsin, anti-sempatik büyüsü diyorlar: Hedefin olan kişinin modelini yapıyorsun ve kum dolu kovanın içine baş&#160;aşağı koyuyorsun. Gerçekten çok, çok üzgünüm...”</p>
<p>“Evet, söylemiştin,” dedi Tiffany, “ama ben bu numarayı hiç duymadım. Nasıl işe yaracağını düşünemiyorum. Hiç&#160;mantıklı değil.”</p>
<p>Ama benim üzerimde işe yaradı, diye düşündü. Bu kız cadı değil ve her ne denediyse, gerçek bir büyü değil, ama&#160;benim üzerimde etkili oldu.</p>
</body>
</html>