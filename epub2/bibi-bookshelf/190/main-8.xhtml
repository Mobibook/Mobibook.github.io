<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h6>SONSÖZ</h6><h6>GÜNDÜZ VAKTİ GEGEYARISI</h6>
<p>Yine ot yolmaca panayırı zamanı gelmişti, aynı gürültücü laterna, aynı kurbağa yakalamaca oyunu, aynı falcılar, kahkahalar, yankesiciler (ama asla bir cadının cebinden&#160;çalmıyorlardı), ama bu sene, ortak kararla, peynir yuvarlamaca yarışı iptal edilmişti. Tiffany şamatanın içinde yürüdü, tanıdığı insanlar baş salladı, ki bu herkes demekti ve&#160;genel olarak güneşli havanın tadını çıkardı. Bir sene olmuş&#160;muydu bile? O kadar çok şey olmuştu ki hepsi, tıpkı panayır sesleri gibi, birbirine karışıyordu.</p>
<p>“İyi akşamlar küçükhanım!”</p>
<p>Amber de oradaydı, küçük oğlu ve kocası da yanında...</p>
<p>“Seni neredeyse tanımayacaktım küçükhanım,” dedi Amber neşeyle, “sivri şapkanı takmamışsın da... Ne demek&#160;istediğimi anlıyorsan.”</p>
<p>“Bugün yalnızca Tiffany Sızı olmak istedim,” dedi Tiffany. “Ne de olsa tatil günü.”</p>
<p>“Ama yine de hâlâ cadısın, değil mi?”</p>
<p>“Ah evet, hâlâ cadıyım, ama bugün şapkalı olmasam da olur.”</p>
<p>Amberin kocası güldü. “Ne demek istediğini anlıyorum küçükhanım! Bazen yemin ederim insanlar beni bir çift&#160;elden ibaret sanıyor!” Tiffany onu tepeden tırnağa süzdü.&#160;Onu Amberle evlendirmeden önce doğru düzgün tanış-tırılmışlardı elbette ve Tiffany etkilenmişti. Düzgün bir&#160;delikanlı dedikleri cinsten biriydi ve iğneleri kadar sivri&#160;zekâlıydı. Hayatta çok ilerleyecekti ve Amber’i de yanında&#160;götürecekti. Amber, keldanm yanındaki eğitimini tamamladığında, kocasını nerelere götürecekti kim bilir!</p>
<p>Amber, o bir meşeymiş gibi koluna asılmıştı. “Benim William senin için küçük bir armağan yaptı küçükhanım,”&#160;dedi. “Hadi William, göster ona!”</p>
<p>Genç adam taşıdığı paketi uzattı ve boğazını temizledi. “Modayı takip ediyor musun, bilmiyorum küçükhanım,&#160;ama büyük şehirde artık harika kumaşlar yapıyorlar, bu&#160;yüzden Amber fikri ortaya attığında aklıma onlar geldi.&#160;Ama aynı zamanda, her şeyden önce yıkanabilir olmalıydı, belki süpürgeye binmek için bölünmüş etekli olmalıydı. Ayrıca koyun budu pofuduk kol yenleri de çok moda.&#160;Sonra, kol yenleri elini örtmesin diye sıkıca düğmelenmiş&#160;manşetler, kolay kolay görülmeyecek şekilde dikilmiş iç&#160;cepler. Umarım üzerine olur küçükhanım. Mezura olmadan ölçü almakta iyiyimdir. Özel bir yetenek.”</p>
<p>Amber onun yanında hoplayıp zıplıyordu. “Giysene kü-çükhanım! Hadi küçükhanım! Giy!”</p>
<p>“Ne? Bunca insanın önünde mi?” dedi Tiffany utançla ve aynı zamanda merakla.</p>
<p>Amber vazgeçmeyi reddediyordu. “Anne-bebek çadırı var küçükhanım! Orada erkek yok küçükhanım, hiç korkma! Ne olur ne olmaz diye, bebeklerden birinin gazını çıkartmaları gerekebilir diye yanma bile yanaşmıyorlar kü-çükhanım!”</p>
<p>Tiffany boyun eğdi. Pakette zengin bir hava vardı; eldiven gibi yumuşaktı. O elbiseyi üzerine geçirirken anneler ve bebekleri onu izlediler ve Tiffany, geğirtilerle kesilen&#160;kıskanç inlemeleri duydu.</p>
<p>Hevesten uçmakta olan Amber çadır kapağını itip içeri girdi ve nefesini içine çekti.</p>
<p>“Ah küçükhanım, ah küçükhanım, nasıl uydu üzerine! Ah keşke kendini görebilseydin küçükhanım! Gel de William’a göster küçükhanım, krallar kadar gururlanacak!&#160;Ah, küçükhanım!”</p>
<p>Amber gibi birini hayal kırıklığına uğratamazdmız. Yapamazdınız, o kadar. Tıpkı bir, eh, yavru köpeği tekmelemek gibi olurdu.</p>
<p>Tiffany, şapkası olmadığında daha farklı hissediyordu. Daha hafif, belki. William inledi ve “Keşke ustam burada&#160;olsaydı Bayan Sızı, çünkü siz bir başyapıtsınız. Keşke kendinizi görebilseydiniz küçükhanım?”</p>
<p>Sadece bir anlığına -çünkü insanların fazla kuşkulanmaması gerekirdi- Tiffany kendi bedeninin dışına çıkmış, simsiyah elbisesinin içinde, gururla eteklerini savurmasını&#160;izlemişti ve düşünmüştü: Geceye bürüneceğim ve bunda iyi&#160;olacağım...</p>
<p>Bedenine geri döndü ve utangaç utangaç genç terziye teşekkür etti. “Bu harika William ve memnunlukla evine&#160;uçup ustaya gösteririm. Manşetler harika!”</p>
<p>Amber yine hoplayıp zıplamaya başlamıştı. “Halat çekmece oyununu kaçırmak istemiyorsak acele etmemiz lazım, küçükhanım - Feeglelara karşı insanlar! Eğlenceli olacak!”&#160;Aslında, oyuna ısınmakta olan Feegleların kükremesini&#160;duyabiliyorlardı, ama geleneksel naralarını biraz değiştirmişlerdi. “Kral yok, kralça yok, bey yok! Bir baron var. Bu&#160;da karşılıklı anlaşmayla varılmış bir düzen, bilirsin!”</p>
<p>“Siz önden gidin,” dedi Tiffany. “Ben birini bekliyorum.” Amber bir an duraksadı. “Çok oyalanma küçükhanım,&#160;çok oyalanma! ”</p>
<p>Tiffany, onu her gün giyip giyemeyeceğini merak ederek, harika elbisesi içinde yavaşça yürüdü... ve birinin elleri kulaklarını geçip gözlerini örttü.</p>
<p>Arkasında bir ses, “Güzel bir hanım için bir buket? Asla bilemezsin, sevgilini bulmana yardımcı olabilir,” dedi.&#160;Tiffany hızla döndü. “Preston!”</p>
<p>Sohbet ederek gürültüden uzağa yürüdüler ve Tiffany, Preston’m, okulun yeni öğretmeni olarak eğittiği zeki delikanlı hakkmdaki haberlerini dinledi. Sınavları, doktorları&#160;ve Leydi Sybil Halk Hastanesi’nde -önemli kısım buydu-yeni bir çırağın işe başlamasını, ki bu da Preston’dı, çünkü&#160;o sırf konuşarak bir eşeğin arka bacağını kesebilirdi ve belki de cerrahiye yeteneği vardı.</p>
<p>“Pek sık tatil yapabileceğimi sanmıyorum,” dedi. “Çırakken sık tatil yapamıyorsun ve her gece sterilizatörün altında uyumam ve testerelere ve neşterlere göz kulak olmam gerekecek, ama bütün kemikleri ezbere biliyorum!”</p>
<p>“Eh, uçan süpürgeyle o kadar uzak değil,” dedi Tiffany. Preston’m yüzündeki ifade değişti. Cebine uzandı ve&#160;ince kâğıda sarılmış bir şey çıkarıp, tek kelime etmeden&#160;Tiffany’ye uzattı.</p>
<p>Tiffany, paketin içinden altın bir tavşan çıkacağını bilerek -kesinlikle bilerek- kâğıdı açtı. Dünyada, onun bir tavşan çıkmaması olasılığı yoktu. Doğru sözcükleri bulmaya çalıştı, ama Preston’da onlardan her zaman yeterince vardı.</p>
<p>“Cadı Bayan Tiffany,” dedi, “bir iyilik yapıp bana söyler misin: Aşk nasıl bir ses çıkarır?”</p>
<p>Tiffany onun yüzüne baktı. Halat çekmece yarışının gürültüleri dinmişti. Kuş şakımaları kesilmişti. Çimenlerin arasında, çekirgeler bacaklarını birbirine sürtmeyi bırakıp başlarını kaldırmıştı. Tebeşir devi bile (belki) kulak&#160;kabartırken dünya hafifçe kıpırdadı ve dünyanın üzerine&#160;sessizlik aktı, öyle ki geriye yalnızca Preston kaldı ve o hep&#160;oradaydı.</p>
<p>Ve Tiffany dedi ki:</p>
<p>“Dinle.”</p><div><img src="main-27.jpg" alt=""/></div><h6>\HZfIRIN .NOTU</h6>
<p>Benim işim hikâye uydurmak ve bunu yapmanın en iyi yolu da onları gerçek şeylerden uydurmak...</p>
<p>Ben küçük bir çocukken, ki bu Buz Devri’nin hemen sonrasına denk geliyor, Tiffany Sızı’ya tanıdık gelecek&#160;bir kulübede yaşıyorduk: Yalnızca soğuk suyumuz vardı,&#160;elektriğimiz yoktu ve haftada bir banyo yapardık, çünkü&#160;teneke küveti mutfak duvarının arkasında, dışarıda, asılı&#160;olduğu çividen indirmemiz gerekirdi. Küveti doldurmak&#160;epey zaman alırdı, çünkü su ısıtmak için tek bir kazanımız&#160;vardı. Sonra, ailenin en küçüğü olarak ilk ben banyo yapardım ve benden sonra annem, babam ve babam pis kokmaya başladığına karar vermişse, köpek yıkanırdı.</p>
<p>Köyde, Dinozorlar Devrinde doğmuş yaşlı adamlar vardı ve yassı kasketleri ve çok kaim deri kayışlarla tutturdukları ciddi pantolonlarıyla, bana hepsi aynı görünürdü. İçlerinden birinin adı Bay Ailen’dı ve Bay Ailen çeşme suyu&#160;içmezdi, “Çünkü,” derdi “Ne tadı var, ne de kokusu.” Bay</p>
<p>Ailen çatıya yağan yağmurun sularını oluklarla bir fıçıya doldururdu ve o suyu içerdi.</p>
<p>Muhtemelen yağmur suyundan daha fazlasını içiyordu, çünkü burnu, çarpışmış iki çileğe benziyordu.</p>
<p>Bay Ailen güneşli günlerde kulübesinin önünde, eski mutfak sandalyesinde oturur, dünyanın geçip gitmesini izlerdi ve biz çocuklar da, patlayacak mı diye, onun burnuna&#160;bakardık. Bir gün onunla sohbet ediyordum ve Bay Ailen&#160;durup dururken sordu: “Hiç anız yakmalarını gördün mü&#160;evlat?”</p>
<p>Kesinlikle görmüştüm: Kendi evimin yakınında değil, ama tatil için kıyıya gittiğimizde. Bazen anız yanarken çıkan duman o kadar yoğun olurdu ki, sise benzerdi. Anız,&#160;ekinler biçildikten sonra tarlada kalan saplara verilen isimdir. Anız yakmanın iyi olduğunu, çünkü toprağı zararlı böceklerden ve hastalıklardan kurtardığını söylerlerdi, ama&#160;bu arada bir sürü küçük kuş ve hayvan da yanardı. Bu yüzden anız yakmak daha sonra yasaklandı.</p>
<p>Bir gün, bizim yoldan hasat arabası geçerken Bay Ailen sordu: “Hiç kır tavşanı gördün mü evlat?”</p>
<p>“Evet, elbette,” dedim. (Hiç kır tavşanı görmemişseniz, tavşan-tazı kırması, muhteşem sıçrayabilen bir şey düşünün.) Bay Ailen dedi ki, “Kır tavşanı ateşten korkmaz. Ona&#160;dik dik bakar, üzerinden zıplar ve sağ salim diğer yana konar.”</p>
<p>Altı yedi yaşlarında olmalıydım, ama bunu hiç unutmadım, çünkü bundan kısa süre sonra Bay Ailen öldü. Sonra, ben büyüdüğümde, bir sahaf dükkânında Sıçrayan Kır&#160;Tavşanı adlı bir kitap buldum. Kitabı George Ewart Evans&#160;ve David Thomson yazmış ve o kitaptan, uydurmaya cesaret edemeyeceğim şeyler öğrendim.</p>
<p>1988’de ölen Bay Evans, uzun ömrü boyunca, toprakla çalışan adamlarla konuşmuştu: Bir traktörün koltuğunda&#160;oturarak değil, atların yanında durarak çalışan ve çevrelerindeki yaban hayatını gören insanlarla. Ona anlattıkları&#160;şeyleri biraz cilaladıklarını düşünüyorum, ama bir parça&#160;cila her şeye iyi gelir ve ben de sizin için kır tavşanı efsanesini cilalamakta tereddüt etmedim. Gerçek bu olmasa bile,&#160;gerçek böyle olmalıydı.</p>
<p>Bu kitabı Bay Evans’a adıyorum. Pek çok kişinin ve benim, ayaklarımızın altındaki tarihin derinliklerini öğrenmemize yardımcı oldu. Nereden geldiğimizi öğrenmemiz önemli, çünkü nereden geldiğinizi bilmiyorsanız, nerede&#160;olduğunuzu da bilmezsiniz ve nerede olduğunuzu bilmiyorsanız, nereye gideceğinizi de bilmesiniz. Ve nereye gideceğinizi bilmiyorsanız, muhtemelen yanlış yoldasınız.</p>
<p>Wiltshire / 27 Mayıs 2010</p>
</body>
</html>