<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Büyüyse mantıklı olması gerekmiyor,” dedi Letitia umutla.</p>
<p>“Bir yerlerde olması gerekiyor,” dedi Tiffany, belirmeye başlamış yıldızlara bakarak.</p>
<p>“Şey,” dedi Letitia “bir yardımı dokunacaksa, Anathema Sığırdili’nin yazdığı Âşıklar İçin Büyüler kitabından aldım.”</p>
<p>“Yazarın çalı süpürgesinin üzerinde otururken resmi olan kitap, değil mi?” dedi Tiffany. “Ama yanlış yöne bakıyor diye ekleyebilirim. Ve süpürgenin güvenlik kayışı da&#160;yok. Ve benim tanıdığım hiçbir cadı uçuş gözlüğü takmaz.&#160;Ve yanında kedi taşımaya gelince, düşüncesi bile korkunç.&#160;İsim de uyduruk. Kitabı Boffo katalogunda görmüştüm.&#160;Saçmalık. Büyü yapmak için gereken tek şeyin ucuna yarı&#160;değerli bir taş yapıştırılmış çok pahalı bir süpürge almak&#160;olduğunu sanan mıymıntı kızlar içindir, alınmaca gücenmece yok. Çalıdan bir sopa çekip büyülü değnek demekten&#160;bir farkı yok.”</p>
<p>287</p>
<p>Letitia hiçbir şey söylemeden, tarlayla yol arasındaki çalı çite yürüdü. Yeterince dürtüklerseniz, her çalının dibine iş&#160;görür bir sopa bulabilirdiniz. Sopayı öylesine havada salladı ve sopanın ucundan mavi bir ışıltı çıktı.</p>
<p>“Böyle mi?” dedi. Uzun süre, arada bir gelen baykuş seslerinden ve gerçekten keskin kulaklı olanlar için yarasaların hışırtısından başka ses duyulmadı.</p>
<p>“Bence doğru düzgün bir sohbet etme zamanımız geldi, sence de öyle değil mi?” dedi Tiffany.</p><h6>Böfüm 11</h6>
<p>OflDI ATEŞİ</p>
<p>“Sana söyledim, her zaman cadı olmayı istemişimdir,” dedi Letitia. “Ailen büyük bir malikânede yaşıyorsa ve armasında birkaç fazladan bacak olacak kadar eski bir ailey-se, bunun ne kadar zor olduğunu bilemezsin. Bütün bunlar&#160;cadı olmanı engeller ve eğer söylememe izin verirsen, gerçekten de senin dezavantajlarınla doğmak isterdim. Boffo&#160;katalogunu, bir gün mutfağa girdiğimde iki hizmetçiyi ona&#160;bakıp bakıp kıkırdarken bulduğumda öğrendim. Kaçarken&#160;hâlâ kıkırdadıklarını da eklemem lazım, ama katalogu&#160;geride bıraktılar. İstediğim kadar çok eşya sipariş edemiyorum, çünkü oda hizmetçim beni gözetliyor ve anneme&#160;söylüyor. Ama aşçı düzgün bir kadın, bu yüzden ona para&#160;veriyorum, katalogdan hangi numaraları sipariş edeceğini&#160;söylüyorum ve siparişler aşçının Arpalı Köy’deki kız kardeşine gidiyor. Ama büyük şeyler isteyemiyorum, çünkü</p><div><div><img src="main-16.jpg" alt=""/></div></div><div><div><img src="main-17.jpg" alt=""/></div></div><div><div><img src="main-18.jpg" alt=""/></div></div>
<p>hizmetçiler durmadan bir yerlerin tozunu alıp temizliyorlar. Yeşil yeşil kaynayan kazanlardan bir tane isterdim gerçekten, ama senin söylediklerine bakarak, saçmalıktan&#160;başka bir şey değil.”</p>
<p>Letitia çalıdan iki sopa daha almış ve toprağa saplamıştı. ikisinin de ucunda birer mavi parıltı vardı.</p>
<p>“Eh, başka herkes için saçmalık,” dedi Tiffany, “ama sanırım o kazanı alsan, senin için kızarmış tavuk üretirdi.”</p>
<p>“Gerçekten öyle mi düşünüyorsun?” dedi Letitia hevesle.</p>
<p>“Kafam kum dolu bir kovaya saplanmışken doğru düzgün düşünebildiğimden o kadar emin değilim,” dedi&#160;Tiffany. “Biliyor musun, bu biraz sihirbaz büyüsüne benziyor. Bu numara... Bayan Sığırdili’nin kitabından aldığını söyledin. Bak, üzgünüm, ama bu gerçekten de boffo.&#160;Gerçek değil. Cadılığın çiçekler, aşk iksirleri ve donsuz&#160;dans etmek hakkında olduğunu düşünen insanlar için yalnızca - gerçek bir cadının yapacağını hayal edemediğim&#160;şeyler...” Tiffany duraksadı, çünkü doğası gereği dürüsttü&#160;ve sözlerine devam etti, “Eh, belki Ogg Ana, havaya girdiğinde yapabilir. Bu, kabukları yontulmuş cadılık demek&#160;ve gerçek cadılık tamamen kabuklar hakkındadır. Ama sen&#160;Bayan Sığırdili’nin kıkırdayan hizmetçiler için yazılmış aptalca büyülerinden birini aldın, üzerimde kullandın ve işe&#160;yaradı! Ailende gerçek cadı var mı?”</p>
<p>Letitia başını iki yana salladı ve uzun sarı saçları ay ışığında bile parladı. “Hiç duymadım. Dedem simyacıydı -profesyonel olarak değil elbette. Artık malikanenin doğu</p><div><div><img src="main-19.jpg" alt=""/></div></div>
<p>kanadının olmamasının sebebi o. Annem... Onun büyü yaptığını hayal edemiyorum, ya sen?”</p>
<p>“O mu! Kesinlikle!”</p>
<p>“Eh, onun büyü yaptığını hiç görmedim ve aslında iyi niyetlidir. Benim her şeyin en iyisine sahip olmamı istediğini söylüyor. Tüm ailesini bir yangında kaybetti, biliyor&#160;musun? Her şeyini kaybetti,” dedi Letitia.</p>
<p>Tiffany kızdan hoşlanmamayı başaramıyordu. Şaşkın bir köpek yavrusunu sevmemek gibi olurdu, ama kendini tutamadı ve “Peki, sen iyi niyetli miydin?” dedi. “Bilirsin, benim modelimi yapıp, baş aşağı kum kovasına sokarken?”&#160;Letitia’nın içinde koskoca barajlar olmalıydı. Gözyaşı&#160;dökmek için hazır bekliyordu.</p>
<p>“Bak,” dedi Tiffany, “gerçekten, önemli değil. Ama dürüst olmak gerekirse, yalnızca bir büyü olduğuna inanabil-meyi dilerdim! Modeli kovadan çıkarırsın ve sonra her şeyi unuturuz. Lütfen yine ağlamaya başlama, her şey ıslanıyor.”&#160;Letitia burnunu çekti. “Ah, yalnızca, şey, burada yapmadım. Onu evde bıraktım. Kütüphanede.”</p>
<p>O cümledeki son sözcük Tiffany’nin zihninde tınladı. “Kütüphane mi? Kitaplar olan yer mi?” Cadıların kitaplarla pek ilgilenmemesi beklenirdi, ama Tiffany bulabildiği&#160;bütün kitapları okumuştu. Bir kitapta neler bulabileceğinizi asla bilemezdiniz. “Senenin bu zamanı için hava oldukça&#160;ılık,” dedi “ve sizin şatonuz çok uzak değil, değil mi? Birkaç&#160;saat içinde kuleye dönmüş, yatağına yatmış olursun.”&#160;Letitia, Tiffany’yle tanıştığından beri ilk defa gülümsedi,&#160;içtenlikle gülümsedi. “Bu sefer ben öne binebilir miyim?”&#160;dedi.</p>
<p>Tiffany yaylanın üzerinde alçaktan uçtu.</p>
<p>Dolunaya az kalmıştı ve gerçek bir hasat ayıydı, kan kırmızısı. Bunun sebebi yaktıkları anızın dumanının havada asılı kalmasıydı. Yanan buğday saplarından çıkan mavi dumanın ayı nasıl kızarttığını bilmiyordu ve öğrenmek için ta&#160;oraya kadar da uçmayacaktı.</p>
<p>Letitia ise, bir tür kişisel cennette gibiydi. Durmaksızın gevezelik ediyordu ve bunun ağlamasından daha iyi olduğunu itiraf etmek gerekirdi. Kız, Tiffany’den yalnızca sekiz&#160;gün daha küçüktü. Tiffany bunu biliyordu, çünkü soruş-turmuştu. Ama bunlar yalnızca sayılardı. Kız, onun yaşıtı olduğu hissini vermiyordu. Aslında Tiffany, Letitia’mn&#160;annesi olacak yaşta hissediyordu. Tuhaftı, ama Petulia,&#160;Annagramma ve dağda tanıştığı diğerleri de ona aynı şeyi&#160;söylemişti: Cadılar içten içe yaşlanırdı. Yapılması gereken&#160;şeyleri yapmanız gerekirdi, ama bu da midenizi çağlayan&#160;gibi çalkalardı. Kimsenin görmemesi gereken şeyler görürdünüz. Ve yapayalnız ve genellikle karanlıkta, yapılması&#160;gereken şeyleri yapardınız. Uzak köylerde, yeni bir anne&#160;doğum yaptığında ve işler cidden kötüye gittiğinde, en&#160;azından size moral desteği verecek yaşlı bir köy ebesinin&#160;de orada olmasını dilerdiniz; ama yine de, iş o hale geldiğinde ve ölüm-kalım meselesine dönüştüğünde, kararı siz&#160;verirdiniz, çünkü cadı sizdiniz. Ve bazen, iyi bir şeyle kötü&#160;bir şey arasında seçim yapmazdınız, iki kötü şey arasında&#160;seçim yapardınız: doğru seçenek olmazdı. Yalnızca... seçenekler olurdu.</p>
<p>Ve şimdi, bir şeyin çalı süpürgesinin hızına ayak uydurarak, ay ışığının aydınlattığı çimenlerin üzerinde koştuğunu görüyordu. Şey birkaç dakika boyunca onu izledi, sonra dönerek zıplayıp, ay ışığının düşürdüğü gölgelere daldı.</p>
<p>Tavşan ateşe koşuyor, diye düşündü Tiffany. Kendisinin de aynı şeyi yaptığını hissediyordu.</p>
<p>Andaç Malikânesi, Tebeşir’in uzak smırmdaydı ve gerçekten de Tebeşir’in smırmdaydı, çünkü tebeşir burada yerini kil ve çakıla bırakıyordu. Orada bir gezinti parkı, yüksek ağaçlar -orman dolusu ağaç- ve evin önünde çeşmeler vardı. “Malikâne” sözcüğünü epey zorlamaktaydı, çünkü&#160;birbirine yapıştırılmış yarım düzine malikâneye benziyordu. Dış binalar, kanatlar, büyük bir süs gölü ve Tiffany’nin&#160;çarpayazdığı, balıkçıl biçiminde bir rüzgâr horozu vardı.&#160;“Burada kaç kişi yaşıyor?” demeyi başardı, süpürgesini düzeltir, çimenlik olduğunu sandığı ama yaklaşık bir buçuk&#160;metre derinliğinde kuru ot çıkan bir yere konarken. Hava&#160;saldırısından ürken tavşanlar kaçıştılar.</p>
<p>“Artık yalnızca ben ve annem,” dedi Letitia, ölü otları çıtırdatarak yere atlarken, “ve hizmetkârlar, elbette. Onlardan epey var. Endişelenme, şimdi hepsi yatmıştır.”</p>
<p>“İki kişi için kaç hizmetkâra ihtiyacınız var?” diye sordu Tiffany.</p>
<p>“Yaklaşık iki yüz elli.”</p>
<p>“Sana inanmıyorum.”</p>
<p>Letitia dönerek uzaktaki kapıya yöneldi. “Eh, aileler dahil, çiftlikte yaklaşık kırk, süthanede yirmi kişi var ve yirmi dört kişi de ormanda çalışıyor, bahçelerde ise yetmiş beş kişi, ki buna muz serası, ananas bahçesi, kavun serası,&#160;nilüfer serası ve alabalık havuzu da dahil. Kalanlar evde ve&#160;bakımevinde.”</p>
<p>“Bakımevi nedir?”</p>
<p>Letitia, eli aşınmış pirinç kapı tokmağının üzerinde, durdu. “Annemin çok kaba ve buyurgan biri olduğunu düşünüyorsun, değil mi?”</p>
<p>Tiffany, gece yarısı, gözyaşları riskine rağmen, doğruyu söylemekten başka seçenek göremiyordu. “Evet, öyle düşünüyorum,” dedi.</p>
<p>“Haklısın da...” dedi Letitia, kapı tokmağını çevirerek “ama bize sadık olan insanlara sadıktır. Biz hep öyleydik.&#160;Kimse fazla yaşlı, fazla hasta ya da fazla şaşkın olduğu&#160;için kovulmaz. Kulübelerinde kendi başlarının çaresine&#160;bakamıyorlarsa, kanatlardan birinde yaşarlar. Aslında,&#160;hizmetkârların çoğu eski hizmetkârlara bakıyor! Eski&#160;moda ve biraz da züppe olabiliriz, zamana ayak uyduramamış olabiliriz, ama Andaç Malikânesi’nde çalışmış hiç kimsenin yaşlılıklarında geçinmek için dilenmesi gerekmedi.”</p>
<p>Sonunda kapı tokmağı gıcırdayarak döndü ve uzun bir koridora açıldı. Koridor... eski kokuyordu. Tarif etmenin&#160;tek yolu buydu, ama düşünecek zamanınız olsa, kurumuş&#160;mantar, ıslak ahşap, toz, fare, eski kitaplar -onların da&#160;kendilerine has, ilginç bir kokusu vardır- ve ölü zaman&#160;gibi koktuğunu söylerdiniz. İşte bu, diye düşündü Tiffany.</p>
<p>Kimse fark etmeden, burada günler ve saatler sessizce ölmüştü.</p>
<p>Letitia kapının yanındaki bir rafa uzandı ve bir lamba yaktı. “Bu günlerde buraya benden başka kimse gelmiyor,”&#160;dedi, “çünkü hayaletli.”</p>
<p>“Evet,” dedi Tiffany, kayıtsız tutmaya çalıştığı bir sesle. “Kolunun altında balkabağı tutan kafasız bir hanımefendi&#160;hayaleti. Şu anda bize doğru yürüyor.”</p>
<p>Şok mu beklemişti? Gözyaşları? Letitia’nm, “Maviş olmalı. Yenileri olgunlaştığında balkabağım değiştirmem gerekecek. Bir süre sonra çürümeye başlıyorlar,” demesini&#160;kesinlikle beklememişti. Sesini yükseltti. “Benim Maviş,&#160;korkacak bir şey yok!”</p>
<p>Başsız kadın içini çekti, döndü ve koridorda uzaklaşmaya başladı.</p>
<p>“Balkabağı benim fikrimdi,” diye devam etti Letitia sohbet edercesine. “Önceden, tahammül edilmez durumdaydı. Kafasını arıyor, biliyor musun? Balkabağı onu biraz avutuyor ve dürüst olmak gerekirse, aradaki farkı anladığını&#160;sanmıyorum, zavallıcık. İdam edilmedi, bu arada. Sanırım&#160;herkesin bunu bilmesini istiyor. Yalnızca merdiven, bir&#160;kedi ve bir tırpan içeren imkânsız bir kazaydı.”</p>
<p>Ve bunu, tüm zamanını gözyaşları içinde geçiren kız söylüyor, diye düşündü Tiffany. Ama burası onun mekânı.&#160;Sesli olarak, “Bir daha altımı ıslatmak isteyebilirim diye,&#160;bana göstermek istediğin başka hayalet var mı? ”</p>
<p>“Eh, şu anda yok,” dedi Letitia, koridorda yürümeye başlayarak. “Çığlık atan iskelet, ona eski bir oyuncak ayı&#160;verdiğimde çığlık atmayı bıraktı, ama bunun neden işe yaradığından emin değilim. Ah evet, bir de ilk dükün hayaleti yemek odasının yanındaki tuvalete musallat oldu, ama&#160;orayı pek sık kullanmıyoruz zaten. Uygunsuz zamanlarda&#160;zinciri çekmek gibi bir alışkanlığı var, ama bu eskiden gördüğümüz kan yağmurlarından daha iyi.”</p>
<p>“Sen bir cadısın.” Sözcükler Tiffany’nin zihninin ıssızlığında kalamadı ve kendiliğinden ağzından çıktı.</p>
<p>Kız hayretle ona hayretle, “Aptallaşma,” dedi. “Nasıl olduğunu ikimiz de biliyoruz, değil mi? Uzun sarı saçlar,&#160;süt beyazı deri, asil - eh, mantıklı ölçüde asil doğumlu ve&#160;teknik olarak zengin. Ben, resmi olarak asil bir hanımefendiyim.”</p>
<p>“Biliyor musun,” dedi Tiffany, “belki de insanın geleceğini peri masallarına dayandırmak yanlıştır. Normalde, prensesliğe eğilimli kızlar, huzuru kaçmış başsız hayaletlere taşımaları için balkabağı vererek yardım etmez. Çığlık&#160;atan iskeleti oyuncak ayı vererek durdurmaya gelince, etkilendiğimi söylemek zorundayım. Bu, Havausta Nine’nin&#160;kafoloji dediği şeydir. İşin özüne indiğinde, bu işin büyük&#160;kısmı kafolojiyle halledilir: kafoloji ve boffo.”</p>
<p>Letitia aynı anda hem şaşkınlaşmış, hem sevinmişti ve bu yüzden yüzü pençe pençe kızarmıştı. Kule pencerelerinden dışarı bakarak, onu ejderhalardan, canavarlardan&#160;ve o da olmazsa sıkıntıdan kurtaracak bir şövalye bekleyen&#160;türden bir yüz olduğunu itiraf etmek zorundaydı.</p>
<p>“Bu konu hakkında bir şey yapman gerekmiyor,” diye ekledi. “Sivri şapka takmak şart değil. Ama Bayan Kene&#160;burada olsaydı, kesinlikle bir danışman edinmeni önerirdi.&#160;Yalnız bir cadı olmak iyi değildir.”</p>
<p>Koridorun sonuna varmışlardı. Letitia bir başka gıcırdak kapı tokmağını çevirdi, kapı açılırken tokmak da, kapı da&#160;sızlandı. “Bunu kesinlikle öğrendim,” dedi Letitia. “Bayan&#160;Kene kim?”</p>
<p>“Ülkeyi dolaşarak, cadılığa yeteneği olan kızları buluyor,” dedi Tiffany. “Derler ki, sen cadılığı bulmazsın, o seni bulur ve genellikle omzuna dokunan Bayan Kene’dir. O bir&#160;cadı bulucudur, ama büyük evlere pek girmediğini sanıyorum. Büyük evler cadıları huzursuz eder. Aman aman!”&#160;Bunun sebebi, Letitia’nm bir yağ lambası yakmış olmasıydı. Oda kitaplıklarla doluydu ve içindeki kitaplar parlıyordu. Bunlar ucuz modern kitaplar değildi; bunlar deri ciltliydi, hem de sıradan deri değil, en güzel otlaklarda mutlu&#160;hayatlar yaşadıktan sonra canlarını edebiyat uğruna feda&#160;etmiş akıllı ineklerin derisi. Letitia büyük odada dolaşarak&#160;yeni lambalar yakarken, kitaplar parıldıyordu. Letitia uzun&#160;zincirlerini çekerek lambaları tavana kaldırdı ve o çektikçe&#160;avizeler hafifçe sallanarak, kitapların parıltısına, pirinç eşyaların parıltısını kattı, öyle ki oda zengin, olgun altınlarla&#160;doluymuş gibi görünmeye başladı.</p>
<p>Tiffany’nin durup bakakalması Letitia’yı memnun etmişti. “Büyük dedem büyük bir koleksiyoncuydu,” dedi. “Onca cilalı pirinci görüyor musun? Yalnızca gösteriş için değil,&#160;nokta-üç-O-üç kitap kurdu için. O kadar hızlı hareket eder&#160;ki bir saniyeden kısa süre içinde koca bir raf dolusu kitabı&#160;delip geçebilir. Hah, ama ses hızıyla giderken som pirince&#160;rastladığında değil! Eskiden kütüphane daha büyüktü, ama&#160;Charlie amcam bütün... sanırım adına erotika diyorlardı...&#160;orası hakkmdaki bütün kitapları alıp kaçtı. Emin değilim,&#160;ama haritada da bulamadım. Annem okumanın insanları&#160;huzursuz insanlara dönüştürdüğünü düşünüyor. Pardon,&#160;ama neden burnunu çekiyorsun? Umarım yine burada fare&#160;ölmemiştir.”</p>
<p>Bu mekânda çok yanlış bir şey var, diye düşündü Tiffany. Gergin bir şey... gerilmeye devam eden bir şey. Belki de&#160;kitapların içindeki, dışarı çıkmaya çalışan onca bilgidir.&#160;Görünmez Üniversite’nin kütüphanesi hakkında söylenenleri duymuştu - uzay ve zamanda küçük bir yere sıkıştırılan onca bilgili kitabın geceleri birbirleriyle konuşmalarını&#160;ve kitaptan kitaba uçan şimşekleri. Bir mekâna çok fazla&#160;kitap sıkıştırırsanız, ne yapacaklarını nasıl bilebilirdiniz?&#160;Bayan Kene bir gün ona şöyle demişti: “Bilgi güçtür, güç&#160;enerji, enerji madde, madde kütledir ve kütle zamanı ve&#160;uzamı değiştirir.” Ama Letitia rafların ve masaların arasında&#160;o kadar mutlu görünüyordu ki, itiraz etmeye içi elvermedi.</p>
<p>Kız onu yanma çağırdı. “Küçük büyülerimi yaptığım yer burası işte,” dedi, Tiffany’ye bebekleriyle burada oynadığını anlatan bir çocuk gibi.</p>
<p>Tiffany şimdi terliyordu; derisindeki bütün ince tüyler titriyordu, dönüp kaçması gerektiğini anlatan bir işaret,&#160;ama Letitia, Tiffany’nin kusmamaya çalıştığı gerçeğinden&#160;tamamen bihaber, gevezelik edip duruyordu.</p>
<p>Sinsi Adam’ın kokusu korkunçtu. Işıltılarla dolu kütüphanede, uzun zaman önce ölmüş, okyanus yüzeyine tekrar</p>
<p>çıkan, gaz ve çürümeyle dolu bir balina gibi, yükseliyordu.</p>
<p>Tiffany zihninde beliren imgeyi dağıtacak bir şey bulmak için çaresizlik içinde çevresine bakındı. Bayan Proust ve Derek, Letitia Andaç’tan kesinlikle faydalanmışlardı.&#160;Letitia siğiller dahil, büyük koleksiyonun tamamını satın&#160;almıştı.</p>
<p>“Ama şu anda yalnızca siğilleri kullanıyorum. Bence doğru hissi veriyor, ama abartılı değil, sence de öyle değil&#160;mi?” diyordu.</p>
<p>“Ben onlara hiç bulaşmadım,” dedi Tiffany zayıfça.</p>
<p>Letitia burnunu çekti. “Ah eyvah, koku için özür dilerim; fareler yüzünden, sanırım. Kitapları bir arada tutan yapışkanı yiyorlar, herhalde özellikle nahoş bir kitap buldular.”</p>
<p>Kütüphane Tiffany’yi gerçekten altüst etmeye başlamıştı. Tıpkı, eh, uyanıp, geceleyin siz uyurken bir kaplan ailesinin içeri girdiğini ve yatağın diğer ucunda uyumakta olduğunu görmek gibiydi: Şu anda her şey huzurluydu, ama biraz sonra biri kolunu kaybedecekti. Boffo malzemeleri&#160;vardı, ki onlar göstermelik cadılık gibi bir şeydi. İnsanları&#160;etkilerdi ve belki bir çömezin havaya girmesini sağlardı,&#160;ama Bayan Proust gerçekten işe yarayan şeyler gönderiyor&#160;olamazdı, değil mi?</p>
<p>Tiffany arkasından bir kova sapının tangırtısını duydu ve Letitia iki eliyle bir kova taşıyarak bir kitaplığın arkasından&#160;çıktı. Kovayı yere bırakırken yere kumlar saçıldı ve Letitia&#160;bir anlığına kumların üzerinde kaydı. “Ah, işte buradasın,”&#160;dedi ve çok da aç olmayan bir fare tarafından kemirilmiş&#160;havuç gibi görünen bir şeyi kumdan çekip çıkardı.</p>
<p>“Bu ben miyim şimdi?” dedi Tiffany.</p>
<p>“Korkarım ahşap oyma konusunda o kadar başarılı değilim,” dedi Letitia, “ama kitap, önemli olanın kimi düşündüğün olduğunu söylüyor?” Sonuna minik, sıska bir soru eklenmiş, gözyaşlarına boğulmaya hazır bekleyen, sinirli&#160;bir cümleydi.</p>
<p>“Üzgünüm,” dedi Tiffany. “Kitap yanlış anlatmış. Büyü o kadar sevimli değildir. Önemli olan ne yaptığın. Birine sihir&#160;yapmak istediğinde, ona ait bir eşyaya ihtiyacın olur; saç&#160;ya da diş gibi. Ve onunla oyun oynamamalısm, çünkü iyi&#160;bir şey değildir ve yanlış yapmak çok kolaydır.” Başarısızca&#160;oyulmuş cadıya daha yakından baktı. “Görüyorum ki kurşunkalemle üzerine ‘cadı’ da yazmışsın. Şey... yanlış yapmak kolay demiştim ya? Eh, bazen bir başkasının hayatını&#160;öyle mahvedersin ki ‘yanlış yaptın’ demek hafif kalır.”</p>
<p>Letitia, alt dudağı titreyerek başını salladı.</p>
<p>Tiffany’nin başındaki basınç gittikçe artıyordu ve o korkunç pis koku şimdi o kadar güçlüydü ki, fiziksel bir varlık gibi geliyordu. Kütüphane masasının üzerindeki küçük kitap yığınına odaklanmaya çalıştı. Küçük, hüzünlü kitaplardı, canı istediğinde olağanüstü kırıcı olabilen Ogg Ana’nm,&#160;eğlence olsun diye cadıcılık oynayan kızların zımbırtıları&#160;dediği cinsten şeyler.</p>
<p>Ama en azından Letitia titiz çalışmıştı; masada epey yer kaplayan bir kitap, sehpasının üzerinde iki defter vardı.&#160;Tiffany kıza bir şey söylemek için döndü, ama bir şekilde&#160;kafası dönmek istemiyordu. İkinci Şüphe’si onu geri çeviriyordu. Ve eli yavaşça, neredeyse kendiliğinden kalktı ve&#160;küçük, aptal kitap yığınım kenara itti. Bir kitap sehpasının&#160;tepesi sandığı şey aslında çok daha büyük bir kitaptı, o kadar büyük ve koyu renkti ki, tahtaya karışmış gibi görünüyordu. Dehşet, beynine kara şurup gibi aktı, ona kaçmasını&#160;ve... Hayır, hepsi buydu. Kaç ve koşmaya devam et ve sakın durma. Sakın.</p>
<p>Sakin bir sesle konuşmaya çalıştı. “Bu kitap hakkında bir şey biliyor musun?”</p>
<p>Letitia omzunun üzerinden baktı. “Çok eskidir. Yazıyı tanımıyorum bile. Ama cildi çok güzel ve tuhaf olan şu ki,&#160;her zaman biraz ılıktır.”</p>
<p>Burada ve şu anda, diye düşündü Tiffany, benimle burada ve şu anda yüzleşiyor. Eskarina, Sinsi Adam’m bir kitabı olduğunu söylemişti. Bu onun kopyası olabilir miydi? Ama&#160;bir kitap kimseye zarar veremezdi, değil mi? Yalnız, kitaplar fikirler içerirdi ve fikirler tehlikeli olabilirdi.</p>
<p>Bu noktada, kitap sehpasındaki kitap derimsi bir gıcırtı ile açıldı ve kapağı küçük flap sesiyle yana devrildi. Sayfalar, kanatlanan güvercinlerin hışırtısına benzeyen bir&#160;sesle açıldı ve sonra işte oradaydı: Tek bir sayfa, gece yarısı&#160;karanlığına bürünmüş odayı parlak, göz yaşartan bir gün&#160;ışığıyla doldurdu. Ve o gün ışığında, kavrulan çöl kumlarının üzerinde, siyahlı bir şekil ona doğru koşuyordu...</p>
<p>Tiffany düşünmeden kitabı güm diye kapattı ve iki eliyle kapalı tutarak, kız öğrenci gibi göğsüne bastırdı. Beni gördü, diye düşündü. Gördüğünü biliyorum. Kitap, ağır bir&#160;şey çarpmış gibi kollarında sarsıldı ve Tiffany... sözcükler&#160;duyabiliyordu, anlamadığına memnun olduğu sözcükler.</p>
<p>Bir darbe daha geldi ve kapak kabardı, onu devirecek gibi oldu. Sonraki darbe geldiğinde, Tiffany öne devrildi, kitabın üzerine düştü ve tüm ağırlığını kapağa verdi.</p>
<p>Ateş, diye düşündü. Ateşten nefret ediyor! Ama bunu çok uzağa taşıyabileceğimi sanmıyorum, ve, eh, kütüphaneyi yakamam zaten, kütüphane yakılmaz. Dahası, bütün&#160;bu mekân kemik kadar kuru.</p>
<p>“Kitaptan çıkmaya çalışan bir şey mi var?” dedi Letitia.</p>
<p>Tiffany başını kaldırıp onun pembe-beyaz yüzüne baktı. “Evet,” demeyi başardı ve kollarında sarsılan kitabı masaya&#160;çarptı.</p>
<p>“Peri masalı kitabındaki goblin gibi olmayacak, değil mi? Sayfaların arasından çıkacağından o kadar korkardım ki!”</p>
<p>Kitap havaya zıpladı ve yine masaya çarparak Tiffany’nin nefesini kesti. “Bunun goblinden çok daha kötü olduğunu&#160;düşünüyorum!” diye homurdanmayı başardı. O bizim gob-linimizdi, diye hatırladı gereksiz bir biçimde. Ne de olsa,&#160;aynı kitabı okumuşlardı. Pek çok açıdan o kadar da iyi bir&#160;kitap değildi, ama sonra büyüyorsun ve yalnızca aptal bir&#160;resimli kitap olduğunu anlıyorsun, ama bir parçan onu&#160;asla unutmuyor.</p>
<p>Bu, herkesin başına gelen bir şeymiş gibi görünüyordu. Petulia’ya bir kitaptaki resimden korktuğunu söylediğinde, o da küçükken bir kitapta gördüğü mutlu iskeletten&#160;ödü koptuğunu itiraf etmişti. Ve bütün kızların bu tür bir&#160;şey hatırladığı ortaya çıkmıştı. Hayatın gerçeklerinden biriymiş gibi görünüyordu. Bir kitap, işe sizi korkutarak başlıyordu.</p>
<p>“Sanırım ne yapmak gerektiğini biliyorum,” dedi Letitia. “Sen bir süre onu meşgul edebilir misin? Hemen dönerim.”&#160;Ve gözden kayboldu. Hâlâ kitabı kapalı tutmaya çalışmakta olan Tiffany, birkaç saniye sonra bir gıcırtı duydu. Ona&#160;fazla dikkat etmedi, çünkü sıçrayan kitaba doladığı kolları&#160;sürtünmeden dolayı, yamyormuş gibi acımaya başlamıştı.&#160;Sonra, arkasında, Letitia sessizce konuştu, “Bak, seni kitap&#160;mengenesine götüreceğim. Ben söylediğimde kitabı içine&#160;it ve ellerini hemen oradan çek. Bunu çok çabuk yapman&#160;önemli!”</p>
<p>Letitia, Tiffany’nin dönmesine yardım etti ve birlikte yavaş yavaş ilerleyerek, loşluğun içindeki metal bir şeye yaklaştılar. Tiffany’nin kollarındaki kitap öfkeyle sallanıyor, göğsüne çarpıyordu; bir filin hâlâ gümlemekte olan kalbini&#160;tutmaya çalışmak gibiydi.</p>
<p>Gümlemelerin üzerinden Letitia’nın sesini zar zor duyabildi: “Kitabı metal plakanın üzerine, biraz it ve parmaklarını çek - hemen/”</p>
<p>Bir şey döndü. Altınızı ıslatmanıza yol açabilecek bir anın içinde Tiffany kitabın kapağının altından bir el çıktığını gördü, ama sonra metal bir plaka kapağın üzerine indi&#160;ve Tiffany’nin tırnaklarının uçlarını biçti.</p>
<p>“Şu kolu indirmeme yardım et, olmaz mı? Onu elimizden geldiğince sıkıştıralım.” Letitia bir şeye yaslanmıştı. “Bu eski&#160;kitap cenderesi,” dedi. “Dedem, zarar görmüş eski kitapları onarırken kullanırdı. Kitap cildinin sırtını yapıştırman&#160;gerektiğinde çok işe yarar, örneğin. Artık Domuznöbeti</p>
<p>Bayramı dışında pek kullanmıyoruz. Cevizleri hatasızca kırmak için çok faydalı, anlarsın. Cevizlerin çıtırdadığını&#160;duyana kadar kolu indiriyorsun. Minik insan beyinlerine&#160;benziyorlar.”</p>
<p>Tiffany, şimdi üst ve alt plakaları sıkıca birbirine bastırılmış olan cendereye baktı ve kenarlardan damlayan insan beyni parçaları aradı. Beyin parçaları yoktu, ama o noktada&#160;bunun pek de yardımı dokunmuyordu, çünkü küçük bir&#160;insan iskeleti duvardan çıktı, kitaplıklar dumanmış gibi&#160;içinden geçti ve gözden kayboldu. İskelet bir oyuncak ayı&#160;taşıyordu. Beynin, “görmesem daha iyi olurdu” başlığı altında dosyaladığı şeylerden biriydi.</p>
<p>“O bir tür hayalet miydi?” dedi Letitia. “İskelet değil - sana ondan bahsetmiştim, değil mi? Zavallı küçük şey.&#160;Diğeri, demek istiyorum. Kitaptaki...”</p>
<p>“Şey, sanırım onun hastalık gibi bir şey olduğunu söyleyebilirsin. Aynı zamanda, uyandığında yatak odanda dikilirken bulduğun kâbus gibi bir şey. Ve onu senin çağırmış olabileceğini düşünüyorum. Büyüyle çağırmış da diyebiliriz istersen.”</p>
<p>“İki ifade tarzını da sevmedim! Benim tek yaptığım bir dolara aldığım bir kitaptan küçük, basit bir sihir yapmaktı! Tamam, aptalca davranmış olabilirim, ama... öyle bir&#160;şey... çağırmak istememiştim!” Hâlâ gıcırdamakta olan&#160;cendereyi gösterdi.</p>
<p>“Aptal kadın,” dedi Tiffany.</p>
<p>Letitia gözlerini kırpıştırdı. “Ne dedin?”</p>
<p>“Aptal kadın! Dilersen budala kadın da diyebilirim. Birkaç gün sonra evleneceksin, unuttun mu? Ve sırf kıskançlıktan birine büyü yapmaya çalıştın. O kitabın başlığını gördün mü? Ben gördüm. Tam önümdeydi! Cadı&#160;Ateşi! Onu dikte eden Om rahibi o kadar deliydi ki, aklı&#160;başmdalığı ancak teleskopla görebilirdi. Ve biliyor musun?&#160;Kitaplar yaşar. Sayfalar hatırlar! Görünmez Üniversite’nin&#160;kütüphanesini duydun mu? Orada, zincirlenmesi, karanlıkta, hatta su altında saklanması gereken kitaplar var! Ve&#160;sen, küçükhanım, kötü, hınçlı bir büyüyle kaynayan bir&#160;kitaptan birkaç santim ötede cadıcılık oynadın. Sonuç elde&#160;etmene şaşmamak gerek! Onu ben uyandırdım ve o zamandan beri beni arıyor, beni avlıyor! Ve sen -küçük sihrinle- ona nerede olduğumu gösterdin! Ona yardım ettin!&#160;O geri döndü ve beni buldu! Cadı yakıcı. Ve o, tıpkı sana&#160;söylediğim gibi, bir tür hastalıktır, bulaşıcıdır.”</p>
<p>Nefes almak için durdu, ama beklediği gözyaşı seli gelmedi. Letitia, derin derin düşünerek oracıkta dikilmekle yetindi. Sonra, “Sanırım ‘üzgünüm’ demek yeterli olmaz,&#160;değil mi?”</p>
<p>“Aslında, oldukça iyi bir başlangıç olur,” dedi Tiffany, ama düşündü: Küçük kız kıyafetleri giyme zamanının geçtiğini hiç fark etmemiş olan bu genç kadın, sırf daha iyi&#160;hissetsin diye başsız bir hayalete kolunun altında taşıması için bir balkabağı verdi ve çığlıklar atan küçük iskelete&#160;oyuncak ayı armağan etti. Bunları yapmak benim aklıma&#160;gelir miydi? Kesinlikle bir cadının yapacağı türden şeyler.</p>
<p>“Bak,” dedi, “kesinlikle büyü yeteneğin var ve bunda ciddiyim. Ama ne yaptığını bilmeden bir şeylere bulaşırsan başını çok derde sokarsın. Zavallı küçük iskelete oyuncak ayı vermek dâhiceydi ama. Bu düşünceyi geliştirirsen,&#160;biraz eğitim alırsan, büyü konusunda bir geleceğin olur.&#160;Tıpkı benim yaptığım gibi, gidip bir süre yaşlı bir cadının&#160;yanında yaşaman gerek.”</p>
<p>“Eh, bu harika, Tiffany,” dedi Letitia. “Ama benim gidip bir süre evli olarak yaşamam gerekiyor! Artık geri dönelim&#160;mi? Kitabı ne yapmamızı önerirsin? O yaratığın burada olduğu fikri hoşuma gitmiyor. Ya çıkarsa?”</p>
<p>“O zaten çıktı. Ama kitap... eh, onun bu tarafa geçmesini kolaylaştıran bir tür pencere. Bana ulaşmak için. Zaman zaman bu tür şeyler olur. Bir başka dünyaya, ya da belki bu&#160;dünyada bir başka yere açılan kapı gibi.”</p>
<p>Tiffany bunu açıklarken çok havalı hissetmişti ve bu yüzden Letitia, “Ah evet. H. J. Kurbağabağlayan’m Yüzen&#160;Dünyalar kitabı açıklıyordu,” dediğinde biraz havası söndü. “Çançiçeği koruluğundaki, bazen bacasından duman&#160;çıkan, bazen çıkmayan kulübe. Ya da gölette ördek besleyen kız, evin arkasındaki, bazen uçan, bazen tünemiş görülen güvercinler. Kitapta bahsediliyor. Okumak ister misin? Nerede olduğunu biliyorum.” Ve Tiffany tek kelime&#160;edemeden, kız kitaplıkların arasında uzaklaştı. Bir dakika&#160;geçmeden geri dönünce Tiffany rahatladı. Taşıdığı parlak&#160;deri ciltli büyük kitabı Tiffany’nin ellerine bıraktı.</p>
<p>“Bu bir hediye. Bana, benim sana davrandığımdan daha iyi davrandın.”</p>
<p>“Bunu bana veremezsin! Bu kütüphanenin bir parçası! Geride bir boşluk kalacak!”</p>
<p>“Hayır, ısrar ediyorum,” dedi Letitia. “Zaten artık buraya benden başka kimse gelmiyor. Annem aile tarihçesi, şecere ve armalar hakkmdaki kitapları kendi odasında saklıyor&#160;ve onlarla ilgilenen tek kişi o. Bugünlerde benim dışımda,&#160;buraya gelen tek kişi Bay Tyler ve sanırım şu anda onun&#160;yaklaştığını duyuyorum. Bu gecelik, son turunu atıyor.&#160;Eh,” diye ekledi, “çok yaşlı ve çok yavaştır ve evde bir tam&#160;tur atması bir hafta kadar alıyor ve gündüzleri de uyuyor.&#160;Gidelim. Burada birini bulursa kalp krizi geçirir.”</p>
<p>Gerçekten de uzakta bir kapı tokmağı gıcırdamaya başlamıştı.</p>
<p>Letitia sesini alçalttı. “Diğer yoldan çıkmamıza aldırmazsın, değil mi? Buraya birinin girdiğini anlarsa durum çirkinleşebilir.”</p>
<p>Uzun koridordan ışık geliyordu, ama hareket ettiğini görmek için uzun süre izlemeniz gerekiyordu. Letitia dış&#160;kapıyı açtı ve son on sene içinde biri çimleri biçmiş olsa&#160;çimenlik olacak yere çıktılar. Tiffany, buradaki çim biçme&#160;faaliyetinin Bay Tyler’ın hızıyla gittiği izlenimine kapıldı.&#160;Otlarda çiy ve gelecekte gün ışığının mümkün olduğu hissi vardı. Süpürgenin yanma vardıklarında Letitia bir özür&#160;mırıldandı ve bir başka kapıdan eve girdi. Beş dakika sonra, büyük bir çanta taşıyarak geri döndü. “Yas giysilerim,”&#160;dedi, süpürge yumuşak havada yükselirken. “Yarın eski&#160;Baron’un cenaze töreni yapılacak, zavallı adam. Annem her&#160;zaman yas elbiseleri ile yolculuk eder. Kimin aniden düşüp&#160;öleceğini asla bilemezsin, der.”</p>
<p>“Bu çok ilginç bir bakış açısı Letitia, ama şatoya döndüğünde, yaptıklarını Roland’a anlatmanı rica ediyorum. Başka hiçbir şey umurumda değil, ama lütfen ona yaptığın&#160;sihirden bahset.” Tiffany bekledi. Letitia arkasında oturuyordu ve şu anda sessizdi. Çok sessiz. O kadar sessizdi ki,&#160;sessizliğin sesini duyabiliyordunuz.</p>
<p>Tiffany zamanını akıp geçen manzaraya bakarak harcadı. Güneş henüz ufukta belirmemiş olsa da, arada burada, mutfak ateşlerinden duman yükseliyordu. Genelde, köylü&#160;kadınlar duman gösteren ilk kişi olmak için yarışırdı; bu&#160;sizin çalışkan bir ev kadını olduğunuzu kanıtlardı. Tiffany&#160;içini çekti. Çalı süpürgesinin sorunu, ona bindiğinizde insanlara tepeden bakmanızdı. Ne yaparsanız yapın, elinizde değildi. İnsanlar, oraya buraya koşturan beneklerden&#160;ibaret olurdu. Ve bu şekilde düşünmeye başladığınızda,&#160;düşünceleriniz hizaya girsin diye, gidip başka cadıları görme zamanınız gelmiş demekti. Yalnız bir cadı olmamalısın,&#160;derlerdi. Bu bir tavsiyeden çok, bir emirdi.</p>
<p>Arkasında, Letitia, her kelimeyi söylemeden önce özenle tarttığını anlatan bir sesle konuştu: “Neden bana daha fazla&#160;kızmadın?”</p>
<p>“Ne demek istiyorsun?”</p>
<p>“Bilirsin! Yaptıklarımdan sonra! Sen dehşet verici ölçüde... iyi davrandın! ”</p>
<p>Tiffany kızın onun yüzünü görmediğine memnun oldu. Aynı şekilde, kendisi onunkini göremediği için de.</p>
<p>“Cadılar pek sık öfkelenmez. Bağırıp çağırarak hiçbir yere varamazsın.”</p>
<p>Letitia yine duraksadı ve sonra, “Eğer bu doğruysa, belki de ben cadı olmaya uygun değilimdir. Bazen çok öfkeleniyorum.”</p>
<p>“Ah, ben sık sık öfke hissederim,” dedi Tiffany, “ama onunla faydalı bir şey yapma fırsatı bulana kadar öfkemi&#160;bir kenara kaldırırım. Cadılığın farkı budur - sihirbazlığın&#160;da, aslında. Genellikle pek büyü yapmayız ve yaptığımızda, genellikle kendi üzerimizde uygularız. Bak, şato ileride.&#160;Seni çatıya bırakırım. Dürüst olmak gerekirse, samanların&#160;ne kadar rahat olduğunu öğrenmeye can atıyorum.”</p>
<p>“Bak, ben gerçekten çok, ama çok.</p>
<p>“Biliyorum. Söylemiştin. Sana gücenmedim, ama kendi pisliğini temizlemek zorundasın. Bu da cadılığın bir başka&#160;tarafıdır.” Kendi kendine ekledi: Ve bunu en iyi ben bilirim!</p><div><img src="main-20.jpg" alt=""/></div><h6>Böfüm 12</h6><h6>EN BÜYÜK GÜNAH</h6>
<p>Samanların yeterince rahat olduğu anlaşıldı; genellikle küçük kulübelerin misafir odaları bulunmazdı, bu yüzden&#160;bir bebeğin doğumu gibi bir iş için oraya gitmiş olan cadı,&#160;ahırda bir yatak bulabilirse kendini şanslı sayardı. Aslında&#160;çok şanslı. Genellikle daha iyi kokarlardı ve sıcak, çimen&#160;kokan inek nefesinin kendi başına bir ilaç olduğunu düşünen tek kişi Tiffany değildi.</p>
<p>Ama zindandaki keçiler de hemen hemen o kadar iyiydi. Sakin sakin oturmuş, akşam yemeklerini tekrar tekrar çiğneyerek, Tiffany’nin her an jonklörlük yapmaya başlamasını ya da bir tür şarkılı dans gösterisine girişmesini beklermiş gibi, ciddi bakışlarla onu izlemekteydiler.</p>
<p>Uykuya dalmadan önce Tiffany’nin son düşüncesi, birinin onlara yem vermiş olması ve dolayısıyla zindanda bir tutsağın eksik olduğunu fark etmiş olması gerektiği oldu.</p>
<p>Bu durumda, başı fena dertteydi, ama nasıl bundan daha fazla dertte olabileceğini düşünemiyordu. Ama muhtemelen başı o kadar da çok dertte değildi, çünkü yaklaşık bir&#160;saat sonra uyandığında, birinin o uyurken üzerini örtmüş&#160;olduğunu gördü. Neler oluyordu?</p>
<p>Preston, pastırmalı yumurta da içeren bir kahvaltı tepsisiyle geldiğinde öğrendi. Pastırmalı yumurta biraz kahve tadmdaydı, çünkü uzun taş merdivenden inerken kahveyi&#160;dökmüştü. “Baron diyor ki, özürleri ve en içten dilekleriyle birlikte gönderiyormuş,” dedi Preston sırıtarak, “ve dilersen, siyah-beyaz odada seni sıcak bir banyo beklediğini&#160;iletmemi istedi. Ve hazır olduğunda Baron... yeni Baron&#160;seninle çalışma odasında görüşmek istiyor.”</p>
<p>Banyo fikri kulağa harika geliyordu, ama Tiffany yeterince zamanı olmayacağını biliyordu. Dahası, azıcık işe yarar bir banyo hazırlamak için bile, zavallı kızın birinin&#160;bir sürü dolu kovayı dört beş kat taş merdivenden yukarı&#160;taşıması gerekecekti. Tiffany, fırsat bulduğunda lavaboda&#160;temizlenmekle yetinmeye karar verdi.<sup>19</sup> Ama pastırmalı&#160;yumurtalara kesinlikle hazırdı. Tabağı sıyırırken, eğer bu&#160;“Tiffany’ye iyi davran günü” olacaksa, bundan bir tabak&#160;daha isteyebileceğini aklına yazdı.</p>
<p>Cadılar, taze minnetten en iyi şekilde faydalanmaya çalışırdı. İnsanlar bir iki gün sonra unutmaya başlarlardı. Preston onu kahvaltıda tuzlu lapa yemiş bir oğlan çocuğunun ifadesiyle izledi ve Tiffany yemeğini bitirdiğinde, dikkatle, “Şimdi, gidip Baron’u görecek misin?” dedi.</p>
<p>19 Cadılar ellerini temiz tutmak konusunda titizdiler; cadının geri kalanının, dolu programında yer açılmasını -ya da bir yağmur fırtınası çıkmasını- beklemesi gerekiyordu.</p>
<p>Benim için endişeleniyor, diye düşündü Tiffany. “ilk önce, gidip eski Baron’u görmek isterim,” dedi.</p>
<p>“O hâlâ ölü,” dedi Preston, endişeli bir ifadeyle.</p>
<p>“Eh, içim rahatladı,” dedi Tiffany. “Olmasaydı nasıl utandırdım, düşünsene.” Preston’m şaşkınlığına gülümsedi. “Cenazesi yarın, bu yüzden onu bugün görmem lazım&#160;Preston, hem de şu anda. Lütfen? Şu anda, o, oğlundan&#160;daha önemli.”</p>
<p>Tiffany mahzen-mezara yürürken herkesin gözlerini üzerinde hissediyordu. Preston ona yetişmek için koşturuyordu. Mahzen-mezara inen uzun merdivenlerde tangır&#160;tungur peşinden geldi. Tiffany onun için biraz üzülüyordu, çünkü her zaman nazik ve saygılı davranmıştı, ama&#160;kimsenin bir muhafızın onu önüne katıp götürdüğünü düşünmesine izin veremezdi. Şimdiye kadar buna yeterince&#160;tahammül etmişti. İnsanların ona fırlattığı bakışlarda öfkeden çok korku vardı ve Tiffany bunun iyiye işaret mi,&#160;yoksa kötüye mi olduğunu bilemiyordu.</p>
<p>Merdivenlerin dibinde derin bir nefes aldı. Her zamanki mahzen-mezar kokusu vardı ve içinde bir parça soğuk patates kokusu da alabiliyordu. Kendi kendini tebrik ederek&#160;hafifçe gülümsedi. Baron buradaydı, onu bıraktığı gibi, elleri göğsünde kavuşturulmuş, uyuyan bir adam ifadesiyle,&#160;huzur içinde yatıyordu.</p>
<p>“Burada cadılık yaptığımı düşündüler, değil mi Preston?” dedi.</p>
<p>“Bazı dedikodular vardı, evet, küçükhanım.”</p>
<p>“Eh, yapıyordum. Ninen sana ölülerle nasıl ilgilenileceğini öğretmişti, değil mi? Bu yüzden cesedin ölülerin dünyasında çok fazla kalmasının iyi olmadığını biliyorsun.&#160;Havalar iyi gidiyor ve sıcak bir yaz oluyor ve mezar kadar&#160;soğuk olabilen taşlar mezar kadar soğuk değil. Bu yüzden,&#160;Preston, git ve bana iki kova su getir, lütfen.” Preston telaşla uzaklaşırken Tiffany Baron’u yatırdıkları taşın yanında&#160;sessizce oturdu.</p>
<p>Toprak, tuz ve salcı için iki madeni para, ölülere verdiğiniz şeyler bunlardı ve yeni doğmuş bir bebeğin annesi gibi izler ve dinlerdiniz.</p>
<p>Preston, iki koca kovayla, pek az su saçarak dönünce Tiffany memnun oldu. Delikanlı kovaları yere bıraktı ve&#160;gitmek üzere döndü.</p>
<p>“Hayır, burada kal Preston,” diye emretti Tiffany. “Ne yaptığımı görmeni istiyorum ki, biri sorduğunda, gerçeği&#160;söyleyebilesin.”</p>
<p>Muhafız sessizce başını salladı. Tiffany etkilenmişti. Kovalardan birini taşın yanma koydu, yanında çömeldi, bir&#160;elini soğuk kovaya soktu ve diğerini taşa dayayarak, kendi&#160;kendine fısıldadı: “Denge her şeydir.”</p>
<p>Öfke işe yarıyordu. Tıpkı Letitia’ya söylediği gibi, onu iyi bir iş için kullanabileceğiniz ana kadar sakladığınız zaman&#160;ne kadar faydalı olduğu şaşırtıcıydı. Kovadaki su buharlar&#160;saçmaya, sonra kaynamaya başladığında genç muhafızın&#160;nefesini içine çektiğini duydu.</p>
<p>Preston ayağa fırladı. “Anladım küçükhanım! Ben kaynayan kovayı götürüp soğuk bir tane getireyim, değil mi?”</p>
<p>Mahzen-mezardaki hava bir kez daha kış ortasındaki kadar soğuk olana kadar üç kova kaynar suyun dökülmesi gerekti. Tiffany dişleri takırdayarak merdivene yürüdü.&#160;“Ninem böyle bir şey yapabilmek için neler vermezdi,”&#160;diye fısıldadı Preston. “Her zaman, ölülerin sıcaktan hoşlanmadığını söylerdi. Taşa soğuk koydun, değil mi?”</p>
<p>“Aslında, taştaki ve havadaki ısıyı alıp kovadaki suya koydum,” dedi Tiffany. “Tam olarak büyü sayılmaz. Bu&#160;yalnızca bir... bir beceri. Yapmak için cadı olman gerek, o&#160;kadar.”</p>
<p>Preston içini çekti. “Ninemin tavukları tavuk-kursağı hastalığına yakalandığında onları tedavi etmiştim. Onları&#160;açıp, içerideki pisliği temizleyip, sonra yine dikmem gerekmişti. Teki bile ölmedi. Sonra, annemin köpeğinin üzerinden araba geçtiğinde, onu temizledim, parçaları bir araya getirdim ve diktim. Bir tek bacağını kurtaramadım, ama&#160;onun yerine tahta bacak oydum, deri kayışlarla bağladım.&#160;Hâlâ araba kovalar!”</p>
<p>Tiffany şüpheli görünmemeye çalıştı. “Tavuk-kursağı hastalığını tedavi etmek için tavukları kesip açmak pek işe&#160;yaramaz,” dedi. “Bir domuz-cadısı tanıyorum. Gerektiğinde&#160;tavuklara da bakar ve o, kendisi denediğinde hiç işe yaramadığını söylemişti.”</p>
<p>“Ah, ama belki burgukökten haberi olmadığındandır,” dedi Preston neşeyle. “Burgukök suyunu bir parça yarpuzla karıştırırsan kolayca iyileşiyorlar. Ninem köklerden anlardı ve bana da öğretti.”</p>
<p>“Eh,” dedi Tiffany, “bir tavuğun taşlığını dikebiliyorsan, kırık bir kalbi de onarabilirsin. Dinle Preston, neden gidip&#160;bir doktorun çırağı olmuyorsun?”</p>
<p>Baron’un çalışma odasının kapısına gelmişlerdi. Preston kapıyı çaldı ve sonra Tiffany için açtı. “Adının sonuna eklemen gereken harfler yüzünden,” diye fısıldadı. “Onlar&#160;çok pahalı harfler! Cadı olmak için para gerekmiyor olabilir küçükhanım, ama harflere ihtiyacın olduğundan, ah,&#160;nasıl da para gerekir!”</p>
<p>Tiffany içeri girdiğinde Roland kapıya bakarak ayakta duruyordu ve ağzı, söylenmeme çabasıyla birbirlerine dolanmakta olan döküntü sözcüklerle doluydu. Ama yine&#160;de, “Ee, Bayan Sızı...” demeyi başardı “... demek istediğim Tiffany, nişanlım senin, saygın kişiliğine yöneltilmiş&#160;büyülü bir komplonun kurbanı olduğunu anlattı. Umarım&#160;yanlış anlamayı affedersin. Seni çok fazla rahatsız etmediğimizi umuyorum ve küçük zindanımızdan kaçabilmiş&#160;göründüğün gerçeğinin beni biraz cesaretlendirdiğini ekleyebilir miyim? Şey.</p>
<p>Tiffany bağırmak istedi. “Roland, ilk karşılaştığımızda benim dört, senin yedi yaşında olduğunu ve tozların içinde&#160;koşuşturduğumuzu hatırlamıyor musun? Baston yutmuş&#160;yaşlı bir avukat gibi konuşmadığın zamanlarda seni daha&#160;fazla seviyordum. Sanki bir kalabalığa söylev çekiyorsun!”&#160;Ama bunun yerine, “Letitia sana her şeyi anlattı mı?” diye&#160;sordu.</p>
<p>Roland mahcup mahcup baktı. “Her şeyi anlatmadığından kuşkulanıyorum Tiffany, ama çok açık sözlü davrandı.</p>
<p>Hatta çok ısrarlı olduğunu söyleyecek kadar ileri gidebilirim.” Tiffany gülümsememeye çalıştı. Roland, evlilik hakkında bazı gerçekleri anlamaya başlamış bir adam gibi&#160;davranıyordu. Boğazını temizledi. “Bana, hepimizin bir&#160;tür büyülü hastalığın kurbanları olduğumuzu ve o büyülü&#160;hastalığın şu anda Andaç Malikânesi’nde, bir kitabın içinde&#160;kısılı kaldığım söyledi?” Son cümlede kesinlikle bir soru&#160;havası vardı ve Tiffany onun kafasının karışmasına şaşır-mamıştı.</p>
<p>“Evet, bu doğru.”</p>
<p>“Ve... görünüşe göre, Letitia senin başını kum kovasından çıkardığında, her şey yoluna girmiş.” Bu noktada tamamen şaşalamış görünüyordu ve Tiffany onu suçlamıyordu.</p>
<p>“İşler biraz karışmış olabilir,” dedi Tiffany diplomatik bir biçimde.</p>
<p>“Ve bana cadı olacağını söyledi.” Bu noktada perişan görünüyordu. Tiffany onun için üzüldü, ama çok da fazla&#160;değil.</p>
<p>“Eh, gereken temel yeteneğe sahip olduğunu düşünüyorum. Ne kadar ilerleyeceği ona kalmış.”</p>
<p>“Annesi ne diyecek, bilemiyorum.”</p>
<p>Tiffany kahkahayı patlattı. “Eh, Düşes’e, Lancre Kraliçesi Magrat’m bir cadı olduğunu söyleyebilirsin. Bu bir sır değil. Elbette bir kraliçe olarak görevinin önceliği var, ama&#160;konu iksir olduğunda, o en iyilerden biridir.”</p>
<p>“Gerçekten mi?” dedi Roland. “Lancre Kralı ve Kraliçesi düğün davetiyemizi kabul etme inceliğini gösterdiler.”&#160;Tiffany, onun zihninin nasıl çalıştığını görebildiğinden&#160;emindi. Asil sınıf arasında süren bu tuhaf satranç oyununda, gerçek, canlı bir kraliçe hemen herkesi yenerdi, yani&#160;bu, Düşes’in dizleri gıcırdamaya başlayana kadar diz kıracağı anlamına geliyordu. Tiffany döküntü sözcükleri gördü: Elbette bu çok talihsiz olacak. Şaşırtıcı şekilde, Roland&#160;döküntü sözcükler konusunda bile dikkatli olabiliyordu.&#160;Ama hafifçe sırıtmaktan kendini alamadı.</p>
<p>“Baban bana gerçek altından on beş Ankh-Morpork doları verdi. Bir armağandı. Bana inanıyor musun?”</p>
<p>Roland onun yüzündeki ifadeyi gördü ve hemen, “Evet!” dedi.</p>
<p>“Güzel,” dedi Tiffany. “O zaman hastabakıcının nereye gittiğini öğren.”</p>
<p>Yuttuğu baston hâlâ Roland’m karnında olabilirdi, çünkü “Sence babam sana verdiği paranın değerini tam olarak biliyor muydu?” dedi.</p>
<p>“Zihni en sonuna kadar su kadar berraktı, bunu biliyorsun. Bana güvendiğin gibi ona da güvenebilirsin ve şimdi, şunları söylerken de bana güvenebilirsin, çünkü sen evlenirken elini tutan kadın ben olacağım.”</p>
<p>Tiffany elini ağzına kapattı, ama çok geçti. Bu da nereden gelmişti? Roland da Tiffany’nin hissettiği kadar şok olmuş görünüyordu.</p>
<p>İlk konuşan o oldu ve sessizliği kovmak için yüksek sesle ve kararlılıkla konuştu. “Ne dediğini tam olarak duyamadım, Tiffany... sanırım bu kadar çok çalışmak sağduyunu biraz etkilemiş. Güzelce dinlensen hepimizin çok daha iyi hissedeceğinden eminim. Ben... Letitia’yı seviyorum,&#160;biliyorsun. O çok, eh, karmaşık biri değil, ama onun için&#160;her şeyi yaparım. O mutlu olduğunda ben de mutlu oluyorum. Ve genel olarak mutlu olmakta pek başarılı değilimdir.” Tiffany bir damla gözyaşının Roland’ın yanağında&#160;süzüldüğünü gördü ve kendine hakim olmayı başaramaya-rak, ona temiz sayılabilecek bir mendil uzattı. Roland mendili aldı ve bir yandan burnunu silerken, diğer yandan aynı&#160;anda hem gülmeye, hem ağlamaya çalıştı. “Sen, Tiffany,&#160;seni de severim, gerçekten, severim... ama öyle görünüyor ki tüm dünyaya verecek bir mendilin var. Sen akıllısın.&#160;Hayır, başını iki yana sallama. Akıllısın. İkimiz de küçükken, yansımalı sözcüklerin seni büyülediğini hatırlıyorum.&#160;Bir sesten isim ya da sözcük türetmek gibi, örneğin guguk&#160;kuşu, mırıltı ya da...”</p>
<p>“Şıngırtı?” dedi Tiffany, kendine hakim olamadan.</p>
<p>“Doğru. Yeknesak sözcüğünün, sıkıntının çıkardığı ses olduğunu söylemiştin, çünkü kavurucu bir yaz gününde&#160;eski tavan arasında kapalı pencereye çarpan çok yorgun&#160;bir sineğin çıkaracağı sese benzediğini söylemiştin. Ben&#160;de, bunu anlayamadığımı düşünmüştüm! Bana hiç mantıklı gelmemişti ve senin akıllı olduğunu ve sana mantıklı&#160;geldiğini biliyorum. Bence bu şekilde düşünmek için özel&#160;türden bir kafa gerekir. Ve özel bir türden akıllılık. Bende&#160;o türden kafa yok.”</p>
<p>“İyilik nasıl bir ses çıkarır?” dedi Tiffany.</p>
<p>“İyiliğin ne olduğunu biliyorum, ama ses çıkardığını hayal edemiyorum. İşte yine yapıyorsun! Ben iyiliğin kendine has bir sesi olduğu bir dünyada yaşamıyorum. Ben, iki</p>
<p>artı ikinin dört ettiği bir dünyada yaşıyorum. Senin dünyan çok ilginç olmalı ve seni çok kıskanıyorum. Ama Letitia’yı&#160;anladığımı düşünüyorum. Letitia çok basit, ne demek istediğimi anlıyorsan.”</p>
<p>Tuvalete musallat olan hayaleti, sıradan bir iş yapıyormuş gibi kovalayan bir kız, diye düşündü Tiffany. Eh, sana iyi şanslar bayım. Ama bunu sesli olarak söylemedi. Bunun&#160;yerine, “Bence çok akıllıca bir seçim yaptın Roland,” !&#160;dedi. Roland’ın rahatlamış göründüğünü görerek şaşırdı.&#160;Delikanlı, bir askerin surların ardına saklanması gibi, ma- I&#160;sasının arkasına çekildi.</p>
<p>“Bu akşam, uzakta yaşayan konuklar yarınki cenaze için gelmeye başlayacak. Bazıları düğün için de kala- I cak. Şanslıyız ki” -yine küçük bir parça baston-“ Rahip&#160;Yumurta köyleri dolaşırken buraya da uğrayacak ve babam i&#160;için birkaç iyi söz söylemeyi kabul etti ve düğünü resmileştirmek için de bizimle kalacak. Rahip, çağdaş Om mez- j&#160;hebinin üyesidir. Müstakbel kayınvalidem Omnianları beğenir, ama ne yazık ki bu mezhebi beğenmez, bu yüzden&#160;durum biraz gergin.” Gözlerini devirdi. “Dahası, Rahip&#160;Yumurta’nın şehirden yeni geldiğini öğrendim ve bildiğin&#160;gibi, şehir vaizleri burada pek iyi iş yapamaz.<sup>20</sup></p>
<p>“Yaklaşan zor günlerde, küçük güçlükleri ve pürüzleri, özellikle de gizemli nitelikte olanları önlememize yardımcı</p>
<p>20 Tebeşir’de geleneksel olarak kutsal adamlar goktu, ama Tebeşir şehirlerle dağlar arasında olduğundan, ge-nellikle -en azından havalar igi giderken- Rahip Yumurta veya bu mezhebin rahipleri sık sık oradan geçerdi ve 1 gecelemek ya da düzgün bir yemek yemek için ve biraz da kutsal söz yaymak ve genel olarak insanların ruhlarını bir j|&#160;temiz ovalamak için oraya da uğrarlardı. Rahipler düzgün tiplerse. Tebeşir halkı tanrılarının kim olduğu konusunda J&#160;gereksiz yere endişelenmezdi ve güneşi gökyüzünde tuttuklan, ayı doğru düzgün döndürdükleri ve saçma ya da yeni bir&#160;şey talep etmedikleri sürece aldırış etmezlerdi. Vaizin koyunlardan biraz olsun anlaması da işe yarardı.</p>
<p>olursan bana büyük iyilik yapmış olursun Tiffany. Lütfen? Zaten ortalarda yeterince hikâye dolaşıyor.”</p>
<p>Tiffany, biraz önce ağzından kaçırdıkları yüzünden hâlâ kıpkırmızıydı. Başını salladı. “Bak, demin söylediklerim&#160;hakkında, ben...”</p>
<p>Sustu, çünkü Roland elini kaldırmıştı. “Bu, hepimiz için zor zamanlar. Bunca batıl inancın bir sebebi var. Düğün&#160;ve cenaze zamanları ilgili herkes için endişelerle doludur.&#160;Cenaze durumunda, baş oyuncu dışında,” dedi. “Hepimiz&#160;sakin ve dikkatli olalım. Letitia’nm senden hoşlanması&#160;beni çok memnun etti. Çok arkadaşı olduğunu sanmıyorum. Ve şimdi, bana izin verirsen, denetlemem gereken&#160;başka hazırlıklar var.”</p>
<p>Tiffany odadan çıkarken kendi sesi hâlâ kafasında yankılanıp duruyordu. Neden evlenmekten bahsetmişti? Her zaman bunun gerçekleşeceğini düşünmüştü. Eh, biraz&#160;daha gençken düşünmüştü, ama bütün bunlar geçmişti,&#160;değil mi? Evet, geçmişti! Hem, bu kadar aptalca ve duygusal bir şey söylemek o kadar utanç vericiydi ki.</p>
<p>Şimdi nereye gidiyordu peki? Eh, yapacak bir sürü işi vardı, onun her zaman işi vardı. İşlerin sonu yoktu.&#160;Koridoru yarılamıştı ki, hizmetçilerden biri endişe içinde&#160;ona yaklaştı ve Bayan Letitia’nm odasında onunla görüşmek istediğini bildirdi.</p>
<p>Kız yatağının üzerine oturmuş, bir mendili büküyordu; Tiffany temiz bir mendil olduğunu görerek sevindi.</p>
<p>Endişeliydi, yani her zamankinden daha endişeli görünüyordu, tıpkı koşu tekerleği durmuş bir hamster gibi.</p>
<p>“Gelmen çok nazikçe, Tiffany. Seninle yalnız görüşebilir miyim?” Tiffany çevresine bakındı. Odada başka kimse yoktu. “Özel konularda,” dedi Letitia ve mendilini bir daha&#160;büktü.</p>
<p>Yaşıtı arkadaşı pek yok, diye düşündü Tiffany. Eminim köylü çocuklarla oynamasına izin verilmemiştir. Fazla dışarı çıkmıyor. İki gün sonra evleniyor. Eyvah eyvah! Sonuca&#160;varmak kolaydı. Bacağı sakat bir kaplumbağa bile çabucak&#160;varırdı. Sonra bir de Roland vardı. Elflerin Kraliçesi tarafından kaçırılmış, büyümeden, senelerce onun pis ülkesinde tutsak edilmişti. Sonra, halaları tarafından baskı altına&#160;alınmış, yaşlı babası için endişelenmişti ve olduğundan&#160;yirmi yaş daha büyükmüş gibi davranması gerektiğini düşünüyordu. Eyvah eyvah!</p>
<p>“Sana nasıl yardım edebilirim?” dedi neşeyle.</p>
<p>Letitia boğazını temizledi. “Düğünden sonra balayma gideceğiz,” dedi, yüzü narin bir pembeye dönüşerek. “Tam olarak ne olması gerekiyor?” Son birkaç sözcüğü çabucak&#160;mırıldanmıştı.</p>
<p>“Hiç... teyzen var mı?” diye sordu. Teyzeler bu tür konularda iyiydi. Letitia başını iki yana salladı. “Annenle bu konuda konuşmayı denedin mi?” diye öneride bulunmayı&#160;denedi ve Letitia kaynamış ıstakoz rengine döndü.</p>
<p>“Sen olsan benim annemle bu tür bir konuda konuşur musun?”</p>
<p>“Sorununu anlayabiliyorum. Eh, genel anlamda, bu konuda uzman olduğum söylenemez...” Ama öyleydi<sup>2</sup>'. Bir cadı, insanların nasıl dünyaya geldikleri konusunda uzman&#160;olmaktan kaçınamazdı; Tiffany on iki yaşına geldiğinde,&#160;diğer cadılar ona, onu kendi başına doğuma gönderecek&#160;kadar güveniyorlardı. Dahası, daha küçücük bir çocukken&#160;kuzuların doğmasına yardımcı olmuştu. Ona doğal geliyordu, ama Ogg Ana’nm dediği gibi, sandığın kadar doğal&#160;değil. Bay ve Bayan Sepet’i hatırlıyordu. Düzgün bir çifttiler, ama bu işin nasıl olduğunu anlayana kadar art arda üç&#160;çocuk yapmışlardı bile. O zamandan beri Tiffany, ne olur&#160;ne olmaz diye, belli bir yaşa gelmiş köylü kızlarla küçük&#160;sohbetler etmeye özen gösteriyordu.</p>
<p>Letitia, daha sonra not alacak ve cuma günü de sınava girecek biri gibi dinledi. Tiffany yarısına gelene kadar soru&#160;sormadı ve o zaman da, “Emin misin?” diye sordu.</p>
<p>“Evet, oldukça eminim,” dedi Tiffany.</p>
<p>“Eh, şey, mantıklı ve aşikâr görünüyor. Elbette, oğlanlar bu konuda her şeyi biliyordur, sanırım. Neden gülüyorsun?”</p>
<p>“Kime sorduğuna bağlı,” dedi Tiffany.</p>
<p>Ah, şimdi seni görüyorum. Seni görüyorum, seni pislik, seni veba, seni iğrenç yaratık!</p>
<p>Tiffany Letitia’nın aynasına baktı. Büyüktü ve çerçevesinde altın kaplamalı bir sürü şişman bebek melek vardı ve üşütecekleri kesindi. Letitia’nın yansımasını gördü ve bir&#160;de -soluk, ama görünür halde - Sinsi Adam’ın gözsüz yüzü&#160;vardı. Sinsi Adam’ın silueti kalınlaşmaya başladı. Tiffany,</p>
<p>21 Ama kişisel deneyimleri sayesinde değil.</p>
<p>yüzünde hiçbir şeyin değişmediğini biliyordu. Biliyordu. Ona yanıt vermeyeceğim, diye düşündü. Onu neredeyse&#160;unutmuştum. Yanıt verme. Seni etkilemesine izin verme!</p>
<p>Letitia sandık ve bavullardan, çeyizi olduğunu söylediği şeyleri çıkarırken Tiffany gülümsemeyi başardı. Onun fikrine göre, dünyanın tüm fırfır stoku buradaydı. Onlara&#160;odaklanmaya çalıştı, fırfırların zihnini doldurmasına ve bir&#160;şekilde ondan gelen sözcükleri kovalamasına izin verdi.&#160;Anladığı sözcükler yeterince kötüydü; anlamadıkları daha&#160;beterdi. Her şeye rağmen, gıcırdayan, boğuk ses aradan sızmayı başardı: Şansının yaver gittiğini sanıyorsun, cadı. Yine&#160;şanslı olacağını umuyorsun. Sonunda uyuman gerekecek. Ben&#160;asla uyumam. Her seferinde şanslı olman lazım. Benim bir&#160;kere şanslı olmam yeterli. Benim şansım bir kez yaver gitse&#160;sen... yanarsın. Önceki gıcırtılı, öksürüklü, hışırtılı sözcüklerden sonra, son sözcük yumuşak, neredeyse nazikti.&#160;Böylesi daha kötüydü.</p>
<p>“Biliyor musun,” dedi Letitia, düşünceler içinde, Tiffany’nin asla satın alamayacağını bildiği bir parça giysiye bakarak. “Bu şatonun hanımı olmayı dört gözle bekliyorum, ama buradaki lağım sisteminin korkunç koktuğunu söylemek zorundayım. Aslında, dünya kurulduğundan&#160;beri hiç temizlenmemiş gibi kokuyor. Cidden, tarihöncesi&#160;canavarların oraya pislediğine inanabilirim.”</p>
<p>Demek Sinsi Adam’ın kokusunu o da alabiliyor, diye düşündü Tiffany. O gerçekten bir cadı. Eğitime ihtiyaç duyan bir cadı, çünkü eğitilmezse yalnızca kendisi için değil,&#160;herkes için tehlikeli olacak. Letitia hâlâ gevezelik ediyordu</p>
<p>- tarif etmenin başka yolu yoktu. Tiffany, irade gücüyle Sinsi Adam’ın sesini alt etmeye çalışarak, yüksek sesle sordu: “Neden?”</p>
<p>“Ah, çünkü bence kurdeleler düğmelerden çok daha şeker görünüyor da ondan,” dedi Letitia. Oldukça gösterişli bir geceliği kaldırmıştı: cadıların gerçekten de hiç parası&#160;olmadığını hatırlatan bir başka şey.</p>
<p>Önceden de yandın. Ben de öyle! diye gakladı kafasının içindeki ses. Ama bu sefer beni yakalayamayacaksın! Ben&#160;seni yakalayacağım ve sizin şer ocağınızı yok edeceğim!!!!!</p>
<p>Tiffany ünlem işaretlerini görebildiğini düşündü. Sinsi Adam usul usul konuşuyor olsa da, ünlem işaretleri onun&#160;adına bağırıyordu. Ortaya atılıyor, sözcükleri biçiyorlardı.&#160;Tiffany onun çarpık yüzünü, parmak sallayarak bağırmasına eşlik eden tükürük damlalarını görebiliyordu - aynanın&#160;önünde, havada uçuşan sıvı delilik damlaları.</p>
<p>Letitia’nın onu henüz duyamaması ne şanstı, ama onun zihni şu anda fırfırlar, çanlar, pirinç taneleri ve bir düğünün ortasında olma fikriyle doluydu. Bu hayalleri Sinsi&#160;Adam bile delip geçemezdi.</p>
<p>“Bence yakışmaz,” demeyi başardı. Ve kafasının içinde bir parça tekrarlayıp duruyordu: Gözü yok. Hiç gözü yok.&#160;Yalnızca kafasının içine açılan iki tünel.</p>
<p>“Evet, sanırım haklısın. Muhtemelen leylak rengi olan üzerimde daha iyi durur,” dedi Letitia, “ama her zaman&#160;su yeşilinin bana en yakışan renk olduğunu söylerler. Bu&#160;arada, seni baş nedimem yaparak, olanları biraz telafi edebilir miyim? Elbette, anladığım kadarıyla son iki haftadır</p>
<p>nedime elbiselerini üzerinden çıkarmamış bir dolu minik uzak kuzenim var.”</p>
<p>Tiffany hâlâ boşluğa, daha doğrusu boşluğa açılan iki deliğe bakıyordu. O anda, zihnindeki en önemli şeyler on-lardı ve işe minik kuzenler karışmadan da yeterince kötüydüler. “Cadıların nedimeliğe uygun olduğunu sanmıyorum, ama yine de teşekkürler,” dedi.</p>
<p>Nedimeler? Bir düğün?</p>
<p>Tiffany’nin içi burkuldu. Elinde değildi. Yaratık daha fazlasını öğrenemeden odadan kaçtı. Nasıl arıyordu? Ne&#160;arıyordu? Biraz önce, odada ona ipucu mu vermişlerdi?&#160;Tiffany zindana kaçtı; şu anda orası ona bir sığınak gibi&#160;geliyordu.</p>
<p>Letitia’nın ona verdiği kitap yanındaydı. Onu açtı ve okumaya başladı. Dağlarda yaşarken hızlı okumayı öğrenmişti, çünkü gezici kütüphaneden başka hiç kimsede kitap&#160;bulamıyordunuz ve gezici kütüphaneden ödünç aldığınız&#160;kitapları geç iade ederseniz bir peni ceza kesiyorlardı. Eski&#160;çizmeler karşılığında hizmet veriyorsanız, bu oldukça ciddi bir paraydı.</p>
<p>Kitap, pencereler hakkında hikâyeler anlatıyordu. Sıradan pencereler hakkında değil, ama bazıları sıradan&#160;olabilirdi de. Ve pencerelerin ardındaki... şeyler; canavarlar, bazen. Bir resim, kitapta bir sayfa -hatta doğru yerde&#160;bir su birikintisi- bir pencere olabilirdi. Eski peri masalları&#160;kitabındaki kötü goblini yine hatırladı; resimdeki goblin&#160;bazen kahkahalar atıyor, bazen sırıtıyordu. Bundan her zaman emin olmuştu. Büyük bir değişiklik değildi, ama yine</p>
<p>de bir değişiklikti. Ve hep merak ederdiniz: Son seferinde nasıl görünüyordu? Yanlış mı hatırlıyorum?</p>
<p>Kitap Tiffany’nin ellerinin altında, fındıklarla dolu bir ağaç kovuğunda uyanmış aç sincap gibi hışırdadı. Kitabın&#160;yazarı bir sihirbazdı, hem de geveze bir sihirbaz, ama yine&#160;de kitap büyüleyiciydi. Bir resme girmiş insanlar olmuştu,&#160;bir resimden çıkmış insanlar olmuştu. Pencereler, bir dünyadan diğerine geçmek için kullanılan yollardı ve her şey&#160;bir pencere olabilirdi, her şey bir dünya olabilirdi. Tiffany,&#160;iyi bir portrenin işaretinin, odada sizi takip eden gözler olduğunu duymuştu, ama kitaba göre resim pekâlâ sizi eve,&#160;yukarı kattaki yatak odasına kadar da takip edebilirdi -Tiffany’nin şu anda düşünmek istemediği bir fikir. Yazar,&#160;sihirbaz olduğundan, her şeyi grafikler ve çizimlerle açıklamaya çalışmıştı, ama hiç faydası olmamıştı.</p>
<p>Sinsi Adam kitabın içinde ona doğru koşmuştu ve Tiffany o dışarı çıkamadan kitabın kapağını kapatmıştı. Tam cendere kapanırken onun parmaklarının dışarı uzandığını&#160;görmüştü. Ama Sinsi Adam kitabın içinde ezilmiş olamaz,&#160;diye düşündü, çünkü aslında kitabın içinde değildi ya da&#160;yalnızca büyülü bir biçimde içindeydi ve beni başka şekillerde de bulmaya çalışıyor. Nasıl? Şu anda, kırık bacaklar,&#160;bozulmuş mideler ve batmış tırnaklarla dolu sıkıcı günler&#160;aniden çok cazip görünmeye başlamıştı. İnsanlara hep cadılığın bunlardan ibaret olduğunu söylemişti ve doğruydu&#160;da, ta ki korkunç bir yaratık hiç yoktan belirene kadar. İşte&#160;o zaman merhemler yeterli olmuyordu.</p>
<p>Bir saman parçası süzülerek düştü ve kitabın üzerine kondu. “Dışarı çıkabilirsiniz,” dedi Tiffany. “Buradasınız,&#160;değil mi?”</p>
<p>Ve kulağının tam dibinde bir ses, “Ah heye, hurdayız,” dedi. Saman balyalarının, örümcek ağlarının, elma raflarının, keçilerin ve birbirlerinin arkasından çıktılar.</p>
<p>“Sen Mini Deli Arthur değil misin?”</p>
<p>“Heye hamfendi, bu dooru. Utanarak da olsa söölemem lazım, polis olduum için Herhangi Bi Rob bana çok güveni-yo ve Rob düşündü ki, bilirsin, kocatiplerle uuraşıyosan bi&#160;polis meemuru onları daha da korkutur. Dahası, ben koca-tipçe konuşabiliyom! Rob şu anda höyükte daha fazla zaman geçiriyo, bilirsin. Ve senin Baron’un küreklerle oraya&#160;gidebilceeni düşünüyo.”</p>
<p>“Bunun olmamasını sağlayacağım,” dedi Tiffany kararlılıkla. “Bir yanlış anlama oldu.”</p>
<p>Deli Mini Arthur ikna olmuş görünmüyordu. “Bunu duyduuma sevindim hamfendi, Koca Adam da sevincektir,&#160;çünkü sana sööleyebilirim, o höyüğe kürek dokunursa, o&#160;şatoda canlı adam bırakmazlar ve kadınların yası büyük&#160;olur, ama sen hariç.” Diğer Feeglelardan, höyüğe el uzatanlar arasında nasıl bir katliam yaşanacağı ve her birinin&#160;işlemek zorunda kalacakları cinayetler için ne kadar üzüleceği hakkında mırıltılar yükseldi.</p>
<p>“Hep pantoloniler yüzünden,” dedi Şişko-Jock’tan-Birazcık-Daha-Zayıf Jock. “Bi adamın pantolonisine Feeglc girdii anda, keder ve sıkıntı zamanı daha yeni başlamış demektir.”</p>
<p>“Ah heye, onlar için büyük bi hoplama zıplama sıçrama zamanı başlar,” dedi Ak Kelleli Mini Jock.</p>
<p>Tiffany şok olmuştu. “Feeglelar kocatiplerle en son ne zaman savaştı ki?”</p>
<p>Feeglelar kendi aralarında bir süre tartıştıktan sonra, Çöp Yığını Savaşı’nda olduğunu ilan etti. Ak Kelleli Mini&#160;Jock’a göre: “Hiç ööle koşuşturma ve bağrışma ve tepinme&#160;ve acıklı acıklı aalama görülmemiştir, eşi benzeri duyulmamıştır, erkekler hamfendilerin kaba kıkırtıları eşliinde,&#160;artık dostları olmayan pantolonilerinden kurtulmak için&#160;debeleniyolardı, ne demek istediimi anlıyosan.”</p>
<p>Hikâyeyi ağzı bir karış açık dinlemekte olan Tiffany, ağzını kapattı ve sonra yine açıp sordu: “Ama Feeglelar hiç insan öldürdü mü?”</p>
<p>Bu, Feeglelarm gözlerini birbirlerinden kaçırmalarına, ayak değiştirmelerine, kafa kaşımalarına ve sonuç olarak&#160;saçlarının arasından böcekler, yiyecekler, ilginç taşlar ve&#160;başka anlatılmaz nesneler yağmasına sebep oldu. Sonunda&#160;Mini Deli Arthur konuştu:</p>
<p>“Daha peri ayakkabıcı olmadımı yeni öörenmiş bi Feegle olarak hamfendi, kaybedecek şerefim olmadıından sana&#160;sööleyebilirim ki yeni kardeşlerimle konuşurken öörendi-ime göre uzak dağlarda yaşarken bazen peri altını aramak&#160;için höyüklerini kazmaya gelen insanlarla savaşmaları gerekmiş. Gerçekten ve korrrkunç bi savaş olmuş ve o haydutların kaçmayı akıl edemiycek kadar aptal olanları ölçek kadar akıllı çıkmış.” Öksürdü. “Bununla birlikte, yeni&#160;kardeşlerimin adil dövüştüklerini söölemem gerek, yani</p>
<p>her on insana bi Feegle düşüyomuş. Bundan daha adil olamazsın. Ve bazı adamların intihar etmesi de onların suçu olamaz.”</p>
<p>Mini Deli Arthur’un gözlerinde bir ışıltı fark eden Tiffany sordu: “Tam olarak nasıl intihar etmişler?”</p>
<p>Polis memuru Feegle mini geniş omuzlarını silkti. “Feegle höyüünü kazmaya kalkışmışlar, hamfendi. Ben kanunu bilirim, hamfendi. Bu nazik beyefendilerle tanışana&#160;kadar hiç höyük görmedim, ama yine de kanım kaynıyo&#160;hamfendi, gerçekten kaynıyo. Parlak çelikten bi küreen bi&#160;Feegle höyüünün kil duvarını deldiiini, kesip ezdiiini düşündükçe kalbim gümlüyo, kanım fışırdıyo ve içim ejder&#160;nefesi gibi kabarıyo. Bunu yapan adamı öldürürüm, hamfendi. Vurup öldürürüm ve bi daa öldürmek için ahrette&#160;de kovalarım ve bunu tekrar tekrar yaparım, çünkü koskoca bi halkı öldürmek en büyük günahtır ve cezası için&#160;bi ölüm yetmez. Bununla birlikte, önceden dediim gibi bi&#160;kanun adamı olduumdan, şimdiki yanlış anlaşmanın katliama, kan dökmeye, aalamalara, feryatlara ve sızlanmalara ve&#160;insan parçalarının hiç görülmemiş şekilde ağaçlara çivilenmesine gerek kalmadan çözülceeni umuyom, anlarsın ya?”&#160;Mini Deli Arthur, tam boy polis rozetini kalkan gibi tutarak,&#160;bir şok ve meydan okuma karışımı içinde Tiffany’ye baktı.</p>
<p>Ve Tiffany bir cadıydı. “Sana bir şey söylemem gerek, Mini Deli Arthur,” dedi, “ve söylediklerimi anlaman gerek.&#160;Evine döndün, Mini Deli Arthur.”</p>
<p>Mini Deli Arthur elindeki kalkanı düşürdü. “Fleye hamfendi, artık bunu biliyom. Bi polis memuru benim biraz</p>
<p>önce söölediklerimi söölememeli. Yargıçlardan, jürilerden, hapishanelerden ve cezalardan bahsetmeli ve kanunu kendin uygulıyamazsm demeli. Bu yüzden rozetimi iade etçem&#160;ve hurda, kendi halkım arasında kalçam, ama eklemem gerek, hijyenime daha fazla dikkat etçem.”</p>
<p>Bu, toplanmış Feeglelardan bir alkış yükselmesine sebep oldu, ama Tiffany onların çoğunun hijyen ya da kanuna&#160;uyma kavramlarını tam olarak anladığından o kadar emin&#160;değildi.</p>
<p>“Sana söz veriyorum,” dedi Tiffany, “höyüğe bir daha dokunulmayacak. Bundan emin olacağım, anlıyor musun?”</p>
<p>“Ah, şeey,” dedi Mini Deli Arthur gözyaşları içinde. “Bu iyi, hoş, hamfendi, ama sen arkanı dönüp, çok önemli işler&#160;peşinde tepelerin üzerine uçup kaçarken nolcak? O zaman&#160;nolcak, ha?”</p>
<p>Keçilerinki dahil bütün gözler Tiffany’ye döndü. Tiffany, uygunsuz kaçtığını bildiği için artık bu tür şeyler yapmıyordu, ama Mini Deli Arthur’u tuttu ve göz hizasına kaldırdı. “Ben tepelerin kocakarısıyım,” dedi. “Ve sana ve&#160;tüm diğer Feeglelara yemin ediyorum, Feegleların yuvası&#160;bir daha asla demirle tehdit edilmeyecek. Ona asla arkamı dönmeyeceğim ve gözüm hep üzerinde olacak. Ve bu&#160;sürdüğü sürece, hiçbir canlı adam, eğer canlı bir adam olarak kalmak istiyorsa, ona dokunmayacak. Ve bu konuda&#160;Feegleları hayal kırıklığına uğratırsam, çivilerden yapılmış&#160;bir süpürgenin üzerinde yedi cehennemde sürükleneyim.”</p>
<p>Tiffany, doğrusunu isterseniz, bunların oldukça boş tehditler olduğunu itiraf etmek zorundaydı, ama Feeglelar,&#160;içinde gök gürültüsü ve şimşek, böbürlenme ve kan olmayan yemini, yeminden saymazdı. Bir şekilde, kan onu resmi hale getiriyordu. O höyüğe bir daha dokunulmamasım&#160;sağlayacağım, diye düşündü. Artık Roland beni reddedemez. Dahası, gizli bir silahım var: Yakında onun karısı olacak genç kadın bana güveniyor. Bu koşullar altında hiçbir&#160;erkek güvende olamaz.</p>
<p>Aldığı güvencenin mutluluğuyla parlamakta olan Mini Deli Arthur, “İyi dedin hamfendi, bu fırsattan faydalanarak&#160;yeni dostlarım ve akrabalarım adına, düğün sonrası olacaklar meselesini açıkladım için de teşekkür edebilir miyim?&#160;Bazılarımız, soru da sorabilir miyiz diye merak ediyodu da.”</p>
<p>Şu anda dehşet verici bir hayalet tarafından kovalanmak yeterince kötü geliyordu, ama bir şekilde Nac Mac Feegleların insanların evlilik hayatı hakkında sorular&#160;sorması daha da kötüydü. Neden açıklamayacağını açıklamanın anlamı yoktu. Tiffany basitçe çelikten bir sesle,&#160;“Hayır,” dedi ve Mini Deli Arthur’u dikkatle yere bıraktı.&#160;“Kulak misafiri olmamanız gerekirdi,” diye de ekledi.</p>
<p>“Nedenkine?” dedi Kaçık Wullie.</p>
<p>“Olmamanız gerekirdi, o kadar! Açıklamayacağım! Dinlememeliydiniz. Ve şimdi, beyler, sizin için de fark etmezse, biraz yalnız kalmak istiyorum.”</p>
<p>Bazıları yine de onu takip edecekti, elbette. Her zaman ederlerdi. Tiffany salona döndü ve dev ateşin mümkün olduğunca yakınma oturdu. Yaz sonu olmasına rağmen salon&#160;soğuktu. Soğuğa karşı yalıtım olsun diye taş duvarlara duvar halıları asılmıştı. Her zamanki türden halılardı: zırhlı&#160;adamlara kılıçlar, yaylar ve baltalar sallayan başka zırhlı&#160;adamlar. Savaşın aslında çok hızlı ve gürültülü bir olay olduğu düşünülürse, muhtemelen her birkaç dakikada bir&#160;durup, duvar halısını dokuyan hanımlara poz vermeleri&#160;gerekiyordu. Tiffany şöminenin yanındaki halıyı ezbere&#160;biliyordu. Bütün çocuklar bilirdi. Yakında, neler olduğunu&#160;açıklayacak yaşlı bir adam da varsa, tarihinizi duvar halılarından öğrenirdiniz. Ama Tiffany daha küçükken, şövalyeler hakkında hikâyeler uydurarak daha fazla eğlenmişti.&#160;Örneğin, atma yetişmek için çılgınca koşan şövalye. Ya da&#160;kendi atının yere fırlattığı ve miğferi sivri olduğu için şimdi yere kafa üstü çakılmış olan. Çocukken bile, bunun savaş meydanında iyi bir duruş olmadığını biliyordu. Onlar&#160;Tebeşir’de, kimsenin adını hatırlamadığı bir savaşta donakalmış eski dostlar gibiydi.</p>
<p>Ve... aniden bir tane daha belirdi, daha önce hiç görmediği biri ve savaşın içinde, Tiffany’ye doğru koşuyordu. Tiffany ona bakakaldı. Vücudu biraz uyumak istiyordu ve&#160;beyninde çalışan hangi parça kalmışsa, bir şeyler yapmasını talep ediyordu. Eli ateşin kenarından bir odun kaptı ve&#160;yakma niyetiyle duvar halısına doğru tuttu.</p>
<p>Halı eskilikten dağılmaya başlamıştı. Kuru ot gibi yanardı.</p>
<p>Şekil şimdi ihtiyatla yürüyordu. Tiffany henüz ayrıntıları seçemiyordu ve seçmek de istemiyordu. Duvar halısındaki şövalyeler, perspektif olmadan dokunmuştu; küçük bir çocuğun resimleri gibi yassıydılar.</p>
<p>Ama başta uzakta bir bulanıklık olan siyahlı adam, yaklaştıkça büyüyordu ve şimdi... Tiffany yüzünü ve boş göz deliklerini görebiliyordu. Buradan bakarken bile, şövalyelerin boyalı zırhlarının önünden geçerken deliklerin ardındaki rengin değiştiği görülebiliyordu. Ve şimdi koşmaya&#160;başlamıştı ve büyüyordu. Ve yine o koku ona doğru akıyordu.. . Duvar halısı ne kadar değerliydi acaba? Ona zarar&#160;vermeye hakkı var mıydı? O şey onun içinden çıkarken?&#160;Ah evet, ah evet!</p>
<p>Sihirbaz olup o şövalyeleri son bir savaş için çağırmak hoş olmaz mıydı?</p>
<p>Burada olmayan bir cadı olmak hoş olmaz mıydı? Tiffany çıtırdayan kütüğü kaldırdı ve gözlerin olması gereken deliklere dik dik baktı. Orada olmayan gözlerin bakışma karşılık vermek için cadı olmanız gerekirdi, çünkü bir şekilde&#160;sizin kendi göz yuvarlarınızı kafatasınızdan çekip almaya&#160;çalışıyormuş gibi hissettiriyordu.</p>
<p>Kafatasındaki o tüneller büyüleyiciydi ve şimdi Sinsi Adam yılan gibi, yavaşça, bir o yana, bir bu yana gidiyordu.</p>
<p>“Lütfen yapma.”</p>
<p>Bunu beklemiyordu; ses telaşlı, ama oldukça dost canlı-sıydı - ve Eskarina Smith’e aitti.</p>
<p>Rüzgâr gümüşsüydü ve soğuktu.</p>
<p>Sırtüstü yatmış olan Tiffany beyaz gökyüzüne bakıyordu; görüş alanının kıyısında, kuru otlar rüzgârda sallanıp savruluyordu, ama ilginç bir biçimde, bu küçük kır manzarasının arkasında büyük bir şömine ve savaşan şövalyeler vardı.</p>
<p>“Hareket etmemen çok önemli,” dedi aynı ses arkasından. “Şimdi olduğun yer konuşmamız için yaratıldı ve sen buraya gelene kadar yoktu ve sen gider gitmez de yok olacak. Aslında, pek çok felsefi ekolün standartlarına göre,&#160;var olduğu söylenemez.”</p>
<p>“Burası büyülü bir yer mi, o zaman? Gerçek Olmayan Mülk gibi?”</p>
<p>“Çok mantıklı bir biçimde ifade ettin,” dedi Eskarina’nın sesi. “Biz, burayı bilenler, ona gezgin-şimdi deriz. Seninle&#160;özel olarak konuşmanın kolay bir yolu; kapandığı zaman,&#160;biraz önce neredeysen orada olacaksın ve zaman geçmemiş&#160;olacak. Anladın mı?”</p>
<p>“Hayır!”</p>
<p>Eskarina yanma, çimenlerin üzerine oturdu. “Buna sevindim. Anlasan pek huzursuz edici olurdu. Sen oldukça sıra dışı bir cadısın, biliyor musun? Anlayabildiğim kadarıyla doğal bir peynircilik yeteneğin var ve bu oldukça iyi&#160;bir yetenek. Dünyanın peynircilere ihtiyacı var. İyi bir peynirci, ağırlığınca, eh, peynire bedeldir. Yani, cadılık yeteneğiyle doğmamışsın.”</p>
<p>Tiffany, ne diyeceğini bilmediği halde yanıt vermek için ağzını açtı, ama insanlar arasında bu pek de sıra dışı değildir. Soru kalabalığı arasından sıyrılıp öne çıkan şu oldu:&#160;“Dur bir dakika, elimde yanan bir odun vardı. Ama sen&#160;beni buraya getirdiğine göre odun şimdi tam olarak nerede? Ne oldu?” Ateşe baktı. Alevler donmuştu. “İnsanlar&#160;beni fark edecek,” dedi ve sonra, durumu düşünerek ekledi, “Değil mi?”</p>
<p>“Yanıt hayır; sebebi karmaşık. Gezgin-şimdi... ehli bir zamandır. Yani, senin tarafında olan zaman. İnan bana, evrende daha tuhaf şeyler de vardır. Şu anda Tiffany, gerçekten de ek sürede yaşıyoruz.”</p>
<p>Alevler hâlâ donuktu. Tiffany onların soğuk olması gerektiğini hissediyordu, ama sıcaklıklarını hissedebiliyordu. Düşünecek zamanı da vardı. “Geri döndüğümde?” “Hiçbir şey değişmemiş olacak,” dedi Eskarina, “kafanın&#160;içindekiler dışında, ki şu anda en önemli olan bu.”</p>
<p>“Ve sen bunca zahmete, benim cadılığa hiç yeteneğim olmadığını söylemek için katlandın, öyle mi?” dedi Tiffany&#160;ifadesizce. “Çok naziksin.”</p>
<p>Eskarina kahkaha attı. Onun genç kahkahasıydı ve yüzündeki kırışıkların yanında, tuhaf kaçıyordu. Tiffany yaşlı birinin bu kadar genç göründüğünü hiç görmemişti. “Cadılık yeteneğiyle doğmadığını söyledim. Kolay gelmemiş olmalı. Sen, o yeteneği istediğin için sıkı çalıştın.&#160;Dünyayı o yeteneği sana vermeye zorladın, hem de bedeli&#160;ne olursa olsun ve bedel her zaman yüksektir ve yüksek&#160;olacak. ‘Çukur kazmanın ödülü daha büyük bir kürektir’&#160;diye bir deyim duymuş muydun?”</p>
<p>“Evet,” dedi Tiffany, “bir seferinde Havausta Nine’nin söylediğini duymuştum.”</p>
<p>“Deyimi o icat etti, insanın cadılığı değil, cadılığın insanı bulduğunu söylerler. Ama sen onu kendin buldun, hem de ne bulduğunu bilmediğin bir zamanda ve onu sıska ensesinden tutup, senin için çalışmasını sağladın.”</p>
<p>“Bütün bunlar çok... ilginç,&quot; dedi Tiffany, “ama yapmam gereken işler var.”</p>
<p>“Gezgin-şimdide değil,” dedi Eskarina kararlılıkla. “Bak, Sinsi Adam seni yine buldu.”</p>
<p>“Kitaplarda ve resimlerde saklanıyor, sanırım,” dedi Tiffany. “Bir de duvar halılarında.” Ürperdi.</p>
<p>“Aynalarda da...” dedi Eskarina “ve su birikintilerinde, kırık bir cam parçasındaki ışıltıda, bıçaktaki yansımada. Başka kaç saklanma yeri düşünebiliyorsun? Ne kadar korkmaya hazırlıklısın?”</p>
<p>“Onunla savaşmam gerekecek,” dedi Tiffany. “Bunu baştan beri biliyordum sanırım. Kaçabileceğin türden birine benzemiyor. O zorbanın teki, değil mi? Kazanacağını&#160;düşündüğü zaman saldırıyor, bu yüzden ondan daha güçlü&#160;olmanın bir yolunu bulmam gerek. Sanırım bir yol bulabilirim - ne de olsa, o da biraz kovana benziyor. Ve o gerçekten epey kolaydı.”</p>
<p>Eskarina bağırmadı, çok sessizce konuştu ve bu bir açıdan bir çığlıktan daha fazla ses çıkardı: “Bunun ne kadar önemli olduğunu anlamamakta ısrar mı edeceksin, peynirci Tiffany Sızı? Sinsi Adam’ı yenme şansın var ve sen&#160;bunu başaramazsan, cadılık müessesesi de başarısız olur&#160;ve seninle birlikte yenilir. O senin bedenine, bilgine, yeteneklerine ve ruhuna hakim olur. Ve kendi iyiliğin için -ve&#160;herkesin iyiliği için- diğer cadılar kendi aralarındaki anlaşmazlıkları bir kenara bırakıp sen daha fazla zarar veremeden ikinizi birden yokluğa yollar. Anladın mı? Bu önemli!&#160;Kendi kendine yardım etmek zorundasın!”</p>
<p>“Diğer cadılar beni öldürür mü?” dedi Tiffany hayretler içinde.</p>
<p>“Elbette. Sen bir cadısın ve Havausta Nine her zaman ne der, bilirsin: Biz doğru olan yaparız, hoş olanı değil. Ya sen,&#160;ya Sinsi Adam olacak, Tiffany Sızı. Kaybeden ölecek. O&#160;ölürse, üzülerek söylüyorum, birkaç yüz yıl sonra onu yine&#160;görürüz. Sen ölürsen, tahmin yürütmek istemiyorum.”</p>
<p>“Ama dur bir dakika,” dedi Tiffany. “Onunla ve benimle savaşmaya hazırsalar, neden şimdi hepimiz birleşip onunla&#160;savaşmıyoruz?”</p>
<p>“Elbette. Bunu yapmalarını ister miydin? Gerçekte ne istiyorsun Tiffany Sızı, şu anda ve burada ne istiyorsun?&#160;Seçim sana kalmış. Diğer cadıların sana duydukları saygıyı&#160;kaybedeceklerini sanmıyorum.” Eskarina bir an duraksadı ve sonra, “Eh, sanırım konudan bahsederken çok nazik&#160;olurlar.”</p>
<p>Zor bir durumla karşılaşan ve kaçan bir cadı? diye düşündü Tiffany. Yeterince iyi olmadığını düşündükleri için çok nazik davrandıkları bir cadı? Eğer yeterince iyi olduğunu düşünmüyorsan, zaten cadı sayılmazsın. Sesli olarak,&#160;“Herkesin nazik davrandığı kız olmaktansa, cadı olmaya&#160;çalışırken ölmeyi yeğlerim,” dedi.</p>
<p>“Bayan Sızı, neredeyse günaha varan bir özgüven, ezici bir gurur ve kendinden eminlik gösteriyorsun ve bir cadıdan daha azını beklemediğimi söylememe izin verir misin?”</p>
<p>Dünya biraz sallandı ve değişti. Daha Tiffany’nin zihni, sözlerini kavramayı bitiremeden Eskarina yok oldu. Duvar&#160;halısı yine önündeydi ve yanan odunu hâlâ ona doğru&#160;tutmaktaydı, ama bu sefer bunu özgüvenle yapıyordu.&#160;Sanki içi havayla dolmuş, onu kaldırıyormuş gibi hissediyordu. Dünya tuhaflaşmıştı, ama en azından odunu halıya&#160;dokundurur dokundurmaz halının çıra gibi yanacağını biliyordu.</p>
<p>“Bu eski örtüyü bir anda yakabilirim bayım, güven bana. Geldiğin yere dön, bayım!”</p>
<p>Karanlık şeklin çekildiğini görerek şaşırdı. Bir anlığına bir hışırtı duyuldu ve Tiffany bir ağırlık kalkmış ve pis kokuyu da yanında götürmüş gibi hissetti.</p>
<p>“Bütün bunlar çok ilginçti.” Tiffany hızla döndü ve Preston’m neşeli sırıtışına baktı. “Biliyor musun,” dedi&#160;Preston, “birkaç saniyeliğine kaskatı kesildiğinde gerçekten endişelendim. Öldüğünü sandım. Koluna dokunduğumda -büyük saygıyla, hiç aşna fişna olmadan- fırtınalı&#160;bir günde havanın verdiği hissi verdi. Ben de, bu cadı işi,&#160;diye düşündüm ve sana göz kulak olmaya karar verdim ve&#160;sonra sen masum bir duvar halısını yakarak öldürmekle&#160;tehdit ettin!”</p>
<p>Tiffany delikanlının gözlerine aynaymış gibi baktı. Ateş, diye düşündü. Ateş onu bir kere öldürdü ve o bunu biliyor.&#160;Ateşe yaklaşmaz. İşin sırrı ateşte. Tavşan ateşe koşar. Hmm.</p>
<p>“Aslında, ateşi bayağı severim,” dedi Preston. “Benim düşmanım olduğunu hiç sanmıyorum.”</p>
<p>“Ne?” dedi Tiffany.</p>
<p>“Korkarım kendi kendine konuşuyordun,” dedi Preston. “Ne hakkında olduğunu sormayacağım. Ninem derdi ki:&#160;Cadıların işlerine karışma, çünkü kulağını çekerler.”</p>
<p>Tiffany ona baktı ve o anda bir karar verdi. “Sır saklayabilir misin?”</p>
<p>Preston başını salladı. “Kesinlikle! Örneğin, çavuşun şiir yazdığını kimseye söylemedim.”</p>
<p>“Preston, şimdi bana söyledin!”</p>
<p>Preston sırıttı. “Ah, ama cadılar kimse değildir. Ninem bir cadıya sır söylemenin, bir duvara fısıldamak gibi olduğunu söylemişti.”</p>
<p>“Şey, evet,” diye başladı Tiffany ve sonra duraksadı. “Çavuşun şiir yazdığını nereden biliyorsun?”</p>
<p>“Bilmemek zor,” dedi Preston. “Ama anlarsın, muhtemelen gece nöbetinde, muhafız kulübesindeki vaka defterine yazıyor. Sayfaları dikkatle yırtıyor ve bunu öyle dikkatle yapıyor ki, tahmin bile edemezsin, ama kurşunkalemi sayfaya o kadar bastırıyor ki, altındaki kâğıda çıkan izi okumak çok kolay oluyor.”</p>
<p>“Diğer adamlar da fark etmiştir kuşkusuz?” dedi Tiffany.</p>
<p>Preston başını iki yana salladı ve başına fazla büyük gelen miğferi biraz döndü. “Ah hayır küçükhanım, onları bilirsin: okuma yazmanın kızlara yakışan kızsı şeyler olduğunu düşünüyorlar. Hem, işe erken geldiğimde alttaki kâğıdı yırtıyorum ki, diğer adamlar çavuşa gülmesin. Söylemek&#160;zorundayım, kendi kendini eğitmiş bir adam olarak oldukça iyi bir şair - mecazi anlatımlarda çok başarılı. Hepsini&#160;Millie diye birine yazıyor.”</p>
<p>“Karısı olmalı,” dedi Tiffany. “Köyde onu görmüş olmalısın; gördüğüm herkesten daha fazla çili var. Bu konuda çok hassastır.”</p>
<p>Preston başını salladı. “Bu, son şiirinin başlığının neden ‘Yıldızsız Gök Neye Yarar’ olduğunu açıklıyor.”</p>
<p>“Adama bakarak, hayatta tahmin edemesin, değil mi?” Preston bir an düşündü. “Kusura bakma Tiffany,” dedi,&#160;“ama iyi görünmüyorsun. Aslında, alınma ama, kesinlikle&#160;korkunç görünüyorsun. Başkası olsan ve kendine baksan,&#160;gerçekten de çok hasta olduğunu söylerdin. Hiç uyumamış&#160;gibi görünüyorsun.”</p>
<p>“Dün gece en az bir saat uyudum. Önceki gün de biraz kestirmiştim!” dedi Tiffany.</p>
<p>“Gerçekten mi?” dedi Preston, sert bir ifadeyle. “Bu sabahki kahvaltı dışında, en son ne zaman doğru düzgün yemek yedin?”</p>
<p>Tiffany bir sebepten, içten içe ışık doluymuş gibi hissediyordu. “Sanırım dün biraz atıştırmış tim...”</p>
<p>“Ah gerçekten mi?” dedi Preston. “Atıştırmak ve kestirmek? İnsan böyle yaşar mı? İnsan böyle ölür!”</p>
<p>Haklıydı. Tiffany onun haklı olduğunu biliyordu. Ama bu her şeyi daha da kötüleştiriyordu.</p>
<p>“Bak, bir başkasının bedenini tamamen ele geçirebilen korkunç bir yaratık peşimde ve onunla benim başa çıkmam gerek!”</p>
<p>Preston ilgiyle çevresine bakındı. “Beni ele geçirebilir mi?” Zehir, zehre kucak açılan yere gider, diye düşündü Tiffany.&#160;Bu faydalı deyim için teşekkür ederim, Bayan Proust.&#160;“Hayır, sanmıyorum. Sanırım doğru türden biri olman gerek - yani, yanlış türden biri. Bilirsin, içinde bir parça kötülük olan biri.”</p>
<p>Preston ilk defa endişelenmiş göründü. “Ben de zamanında birkaç kötülük yapmıştım, ne yazık ki.”</p>
<p>Tiffany, aniden bastıran yorgunluğa rağmen gülümsedi. “En kötüsü hangisiydi?”</p>
<p>“Bir seferinde bir pazar tezgâhından bir paket renkli kalem çalmıştım.” Preston, Tiffany’nin bağırıp çağırmasını ya da onu küçümsemesini bekleyerek, meydan okurcasına&#160;baktı.</p>
<p>Tiffany bunun yerine başını iki yana salladı ve sordu: “Kaç yaşındaydm?”</p>
<p>“Altı.”</p>
<p>“Preston, bu yaratığın senin kafana girmeyi başarabileceğini sanmıyorum. Her şey bir yana, orası zaten oldukça karmaşık ve kalabalık görünüyor.”</p>
<p>“Bayan Tiffany, dinlenmek gerek, hem de doğru düzgün bir yatakta, doğru düzgün bir dinlenme. Kendi kendine ba-kamayan bir cadı nasıl başka herkese bakabilir? Quis cus-todiet ipsus custodes. Bunun anlamı, koruyan koruyucuyu&#160;kim korur.” Preston devam etti: “Benzer şekilde, cadılara&#160;kim göz kulak olur? İnsanlara bakan insanlara kim bakar?&#160;Şu anda, o kişi ben olmalıymışım gibi görünüyor.”</p>
<p>Tiffany pes etti.</p>
<p>Baya n Proust, Tanty Hapishanesi’nin büyük, kasvetli şekline doğru seyirtirken şehrin sisleri perde kadar yoğundu, ama o yaklaşırken bulutlar uysallıkla açılıyor, o geçtikten sonra yine kapanıyordu.</p>
<p>Gardiyan, elinde bir fener, ana kapıda bekliyordu. “Pardon hanımefendi, ama durum resmileşmeden bunu&#160;görmen lazım diye düşündük. Cadıların şu anda pek popüler olmadığını biliyorum, ama biz seni hep aileden biri&#160;gibi görmüşüzdür, anlarsın. Babam herkes hatırlıyor. Ne&#160;usta bir zanaatçıydı! Bir adamı yedi nokta yirmi beş saniyede asabilirdi! Rekorunu kırabilen çıkmadı. Onun gibisini&#160;bir daha hiç göremeyeceğiz.” Ciddileşti. “Söylememe izin&#160;verirsen hanımefendi, umarım şimdi göreceğin gibisini de&#160;bir daha görmeyiz. Bizi fena sarstı, orası kesin. Tam sana&#160;göre bir mesele, bana sorarsan.”</p>
<p>Bayan Proust gardiyan ofisinde pelerinindeki su damlalarını silkeledi. Havada korku kokusu alabiliyordu. Hapishanede işlerin yolundan çıktığı zamanlarda hep&#160;duyduğunuz türden bağırışlar ve tangırtılar duyuluyordu:&#160;Tanımı gereği, bir hapishane, bir sürü insanın sıkış tıkış&#160;doldurulduğu, onca korku, nefret, endişe ve dehşetin yer&#160;bulamayıp birbirinin üzerinde oturduğu, yer için itiştiği&#160;bir yerdi. Bayan Proust pelerini kapının yanındaki çiviye&#160;astı ve ellerini birbirine sürttü. “Gönderdiğin delikanlı kaçan birinden bahsediyordu?”</p>
<p>“D kanadından,” dedi gardiyan. “Macintosh. Hatırladın mı? Yaklaşık bir senedir buradaydı.”</p>
<p>“Ah, evet, hatırladım,” dedi cadı. “Jüridekiler, ikide bir kustuğu için mahkemeyi sonlandırmak zorunda kalmışlardı. Çok pis iş. Ama daha önce kimse D kanadından kaçmamıştı, değil mi? Pencere parmaklıkları çelikten değil mi?”&#160;“Bükülmüş,” dedi gardiyan ifadesizce. “Gelip görsen&#160;daha iyi. Hepimizin ödünü patlattı, sana söylesem de olur.”</p>
<p>“Hatırladığım kadarıyla Macintosh o kadar da iri yarı bir adam değildi,” dedi cadı, rutubetli koridorlarda seyirtirler-ken.</p>
<p>“Orası doğru, Bayan Proust. Kısa boylu ve kötü biriydi. Gelecek hafta da asılacaktı. Güçlü bir adamın levyeyle yerinden kımıldatamayacağı parmaklıkları koparmış ve dokuz metre yüksekten aşağı atlamış. Bu doğal değil. Doğru&#160;da değil. Ama asıl mesele yaptığı diğer şey - aman tanrılar,&#160;düşünmek bile midemi bulandırıyor.”</p>
<p>Kaçak Macintosh’un boşalttığı hücrenin dışında bir başka gardiyan bekliyordu, ama Bayan Proust, adam gittiğine göre, bunu neden yaptığını anlayamadı. Gardiyan onu gördüğünde saygıyla şapkasının siperliğine dokundu.</p>
<p>“Günaydın Bayan Proust,” dedi. “Tarihteki en iyi celladın kızıyla tanışmanın bir şeref olduğunu söylememe izin verin. Darağacında elli bir sene görev yaptı ve tek bir müşteriyi bile hayal kırıklığına uğratmadı. Bay Trooper dersen,&#160;iyi adamdır, ama bazen biraz huzursuzlanıyor ve ben bunu&#160;hiç profesyonelce bulmuyorum. Ama senin baban, daha&#160;sonra şer ateşlerinin ve dehşet iblislerinin peşine düşeceği&#160;korkusuyla, hak edilmiş bir idamı uygulamazlık etmezdi.&#160;O olsa, o şer ateşlerinin ve dehşet iblislerinin de peşinde&#160;düşer, onları da asardı! Yedi nokta yirmi beş saniye! Ne&#160;adamdı!”</p>
<p>Ama Bayan Proust yere bakıyordu.</p>
<p>“Bir hanımın görmesi için korkunç bir şey,” diye devam etti gardiyan.</p>
<p>Bayan Proust dalgın dalgın, “Konu iş olduğunda cadılar hanımefendi değildir, Frank.” Sonra havayı kokladı ve öyle&#160;bir küfür salladı ki, Frank’in gözleri yaşardı.</p>
<p>“İçine ne girmişti diye merak ediyor insan, değil mi?” Bayan Proust doğruldu. “Benim merak etmeme gerek&#160;yok evlat,” dedi sertçe. “Ben biliyorum.”</p>
<p>Bayan Proust telaş içinde Onuncu Yumurta Sokağı’na dönerken sisler onun yolundan çekilme çabasıyla duvarlara yapıştılar ve geride, loşluğun içinde Bayan Proust biçiminde bir tünel bıraktılar.</p>
<p>Annesi, büyük bir pırt sesi eşliğinde içeri dalarken Derek huzur içinde bir fincan sıcak kakao içmekteydi. Alnını kırıştırarak başını kaldırdı. “Bu sana si bemol gibi geldi mi?&#160;Bana hiç de si bemol gibi gelmedi.” Tezgâhın altındaki çekmeceye uzanarak akort çatalını aldı, ama annesi hızla onun&#160;yanından geçip gitti.</p>
<p>“Çalı süpürgem nerede?”</p>
<p>Derek içini çekti. “Bodrum katta, unuttun mu? Cüceler geçen ay onarmak için kaç para istediklerini söylediğinde,&#160;onlara hepsinin bir avuç kazıkçı küçük bahçe süsü olduğunu söylemiştin ya? Zaten onu hiç kullanmıyorsun.”</p>
<p>“Benim... kırlara gitmem lazım,” dedi Bayan Proust, çalışan bir çalı süpürgesi bulma umuduyla dağınık rafları&#160;tarayarak.</p>
<p>Oğlu bakakaldı. “Emin misin anne? Her zaman kırların sana dokunduğunu söylersin.”</p>
<p>“Bu bir ölüm kalım meselesi,” diye mırıldandı Bayan Proust. “Uzun ince Kısa Şişko Sally’ye ne dersin?”</p>
<p>“Ah, anne, gerçekten de ona öyle dememen lazım,” dedi Derek paylarcasına. “Gelgit alerjisi olması onun suçu değil.”&#160;“Ama bir süpürgesi var! Hah! Bir sorun olmasa diğeri&#160;çıkıyor. Bana birkaç sandviç yap, olmaz mı?”</p>
<p>“Bu, geçen hafta buraya gelen kızla mı ilgili?” dedi Derek kuşkuyla. “Onun mizahtan pek anladığını sanmıyorum.”&#160;Annesi onu duymazdan geldi ve tezgâhın altını karıştırarak, büyük kösele bir cop çıkardı. Onuncu Yumurta&#160;Sokağı’ndaki küçük dükkânlar küçük kâr paylarıyla çalışırdı ve hırsızlar söz konusu olduğunda çok doğrudan bir&#160;yaklaşımları vardı. “Bilmiyorum, gerçekten bilmiyorum,”&#160;diye inledi. “Ben? Bu yaşta iyilik yapmak? Yufka yürekli oldum herhalde. Karşılığında para bile almayacağım!&#160;Bilmiyorum, gerçekten bilmiyorum. Bir bakacaksın insanlara üç dilek hakkı vermeye başlamışım. Eğer bunu yaparsam Derek, kafama çok sert vurmanı istiyorum.” Copu ona&#160;uzattı. “Burayı sana bırakıyorum. Biraz kauçuk çikolata ve&#160;gülünç sahte kızarmış yumurtalar satmaya çalış, olmaz mı?&#160;İnsanlara onların yeni moda kitap ayracı falan olduğunu&#160;söyle.”</p>
<p>Bunun ardından, Bayan Proust koşarak geceye daldı. Şehrin cadde ve sokakları geceleri hırsızlar, soyguncular&#160;ve benzer nahoşluklarla çok tehlikeli olurdu. Ama o geçerken gölgelere çekiliyorlardı. Bayan Proust kötü haberdi ve&#160;parmaklarınızdaki kemiklerin doğru yöne bakmaya devam&#160;etmesini istiyorsanız, onu rahat bırakırdınız.</p>
<p>Macinlosh’un bedeni gecenin içinde koşuyordu. Beden acıyla doluydu. Hayalet için bunun önemi yoktu, ne de&#160;olsa onun acısı değildi. Sinirleri ıstırapla haykırıyordu,&#160;ama hayaletin ıstırabı değildi. Çelik parmaklıkları duvardan söken parmaklar kanamaktaydı. Ama hayalet kanamıyordu. O asla kanamazdı.</p>
<p>Gerçekten ona ait olan bir bedene sahip olduğu zamanları hatırlayamıyordu. Bedenlerin yemesi ve içmesi gerekirdi. Bu, o sefil şeylerin sinir bozucu bir özelliğiydi. Sonunda işe yaramaz hale gelirlerdi. Genellikle, buna aldırmazdı;&#160;her zaman bir başkasını bulabilirdi - nefret, kıskançlık ve&#160;kızgınlıkla iltihaplanmış, bir hayaleti içine kabul edebilecek küçük bir zihin. Ama dikkatli olmak zorundaydı, hızlı&#160;davranmak zorundaydı. Ama her şeyden öte, güvenliğini&#160;sağlamak zorundaydı. Burada, boş yollarda, bir başka uygun beden bulmak zor olabilirdi. Canı sıkılarak durdu ve&#160;bedenin bir su birikintisinin çamurlu sularından içmesine&#160;izin verdi. Su kurbağalarla doluydu, ama bir bedenin yemek de yemesi gerekirdi, değil mi?</p><div><img src="main-21.jpg" alt=""/></div>
</body>
</html>