<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="nomargin">
  <p class="p17"></p>

  <h1 class="calibre2" id="sigil_toc_id_12"><a class="calibre" id="ncx740"></a><a class="calibre" id="a34"></a>9 - Hain Estraven</h1>

  <p class="p34"><span class="t24">&nbsp;</span></p>

  <p class="p35"><span class="t8">Gorinhering'de Tobord Cborhawa taraf</span><span class="t8">ı</span><span class="t8">ndan anlat</span><span class="t8">ı</span><span class="t8">lan ve G.A. taraf</span><span class="t8">ı</span><span class="t8">ndan kaydedilen bir Do</span><span class="t8">ğ</span><span class="t8">u Karhide masal</span><span class="t8">ı</span><span class="t8">. Öykünün de</span><span class="t8">ğ</span><span class="t8">i</span><span class="t8">ş</span><span class="t8">ik versiyonlar</span><span class="t8">ı</span> <span class="t8">bilinmekte ve buna dayal</span><span class="t8">ı</span> <span class="t8">bir "habben" temsili Kargav'</span><span class="t8">ı</span><span class="t8">n do</span><span class="t8">ğ</span><span class="t8">usunda gezgin kumpanyalarca sahnelenmektedir.</span></p>

  <p class="p36">&nbsp;&nbsp;&nbsp;&nbsp;&nbsp;&nbsp;</p>

  <p class="p36">Evvel zaman içinde, Karhide'yi tek bir krallık haline getiren Kral Argaven'in devrinden çok önce Kerm diyarında Stok Beyliği ile Estre Beyliği arasında bir kan davası vardı. Kan davası üç kuşaktan beri saldırılar ve kavgalar halinde sürüyor ve bir türlü çözülemiyordu. Çünkü bir toprak kavgasıydı bu. Kerm'de verimli toprak azdır ve bir beyliğin itibarı, sınırlarının uzunluğu ile ölçülür. Ve Kerm diyarının lordları gururlu adamlardır, gölgeleri kapkara, alıngan adamlardır.</p>

  <p class="calibre5">Bir gün Lord Estre'nin tensel varisi olan bir genç adam Irrem ayında Buzayak Gölünde pestri avlarken erimekte olan bir buz tabakasına rast gelip göle düşmüş. Gerçi kayaklardan birini sağlam bir buza dayayıp sudan çıkabilmiş; ama suyun içindeki kadar berbat durumdaymış, hava <span class="t8">kürem*</span> imiş ve karanlık bastırıyormuş. Sekiz mil uzaklıktaki Estre'ye ulaşma umudu yokmuş, böylece gölün kuzeyindeki Ebos köyüne doğru yola koyulmuş. Karanlık bastırdıkça sis buzullardan inmiş ve tüm gölü kaplamış; artık ne nereye gittiğini görebiliyormuş ne de kayaklarını nereye koyabileceğini. Buzun eriyebileceği korkusuyla yavaş gitmekle birlikte, gene de acele ediyormuş; çünkü soğuk iliklerine kadar işlemiş ve hiç hareket edemeyecek hale gelmesine bir şey kalmamış. Nihayet sis ve gece içinde bir ışık görebilmiş. Göl kıyısı engebeli ve yer yer karsız olduğundan kayaklarını çıkarmış. Ayaklarında hiç derman yokmuş artık ve elinden geldiğince çabalamış ışığa varmak için. Ebos yolundan çok uzaklardaymış. Burası Kerm ülkesinin ormanlarını kaplayan thore ağaçlarıyla dolu bir ormanın kenarına kurulu küçük bir evmiş, etrafı ise yükseklikleri evin çatısına kadar varan thore ağaçlarıyla çevriliymiş. Kapıyı çalmış ve seslenmiş ve biri kapıyı açıp onu ateşin yanına almış.</p>

  <p class="p37"><span class="t15">* Kürem: 15-25 derece aras</span><span class="t15">ı</span> <span class="t15">nemli hava.</span></p>

  <p class="calibre5">Başka biri yokmuş orada, sadece bu adam, tek başınaymış. Estraven'in buzdan demire dönmüş elbiselerini çıkarmış, onu kürklere sarmış. Kendi vücudunun sıcaklığıyla Estraven'in ayaklarındaki, ellerindeki ve yüzündeki buzları çözmüş ve içmesi için ona sıcak bira vermiş. Sonunda genç adam kendine gelmiş ve kendisine yardım edene bakmış.</p>

  <p class="calibre5">Kendisi kadar genç bir yabancıymış bu. Birbirlerini süzmüşler. Her ikisi de güçlü, kuvvetli, sağlam, yakışıklı ve esmer kişilermiş. Estraven diğerinin yüzünde kemmer ateşini görmüş.</p>

  <p class="p19">"Ben Estreli Arek'im" demiş.</p>

  <p class="p19">"Ben de Stoklu Therem'im" demiş öteki.</p>

  <p class="calibre5">Derken Estraven gülmüş. Çünkü hâlâ halsizmiş ve demiş ki: "Beni öldürmek için mi ısıttın, Stokven?"</p>

  <p class="p19">Öteki, "Hayır" demiş.</p>

  <p class="p19">Elini uzatmış ve artık donmuş olmadığını göstermek istercesine Estraven'in eline dokunmuş. Dokunma sırasında, kemmerine daha bir-iki gün olmasına rağmen Estraven aynı ateşi kendi içinde de duymuş. Böylece bir süre el ele kalmışlar.</p>

  <p class="calibre5">"Hiç fark yok" demiş Stokven ve avcunu açarak bunu göstermiş Estraven'e: Elleri aynı uzunlukta ve aynı biçimdeymiş, parmakları adamın avuç avuca bakan iki eli gibiymiş.</p>

  <p class="calibre5">"Seni daha önce görmemiştim" demiş Stokven. "Bizler can düşmanıyız." Ayağa kalkmış ve ocaktaki ateşi canlandırdıktan sonra Estraven'in yanına oturmuş.</p>

  <p class="calibre5">"Can düşmanıyız" demiş Estraven. "Seninle kemmering sözü vermek istiyorum."</p>

  <p class="calibre5">"Ben de seninle" demiş öteki. Sonra da kemmering sözü vermişler. Bu sadakat sözü Kerm diyarında şimdi olduğu gibi o zaman da bir daha bozulmaz, bir daha yenilenmezmiş. O geceyi ve ertesi günü ve ertesi geceyi donmuş gölün kıyısındaki kulübede geçirmişler. Ertesi sabah Stok’tan bir grup adam gelmiş kulübeye. İçlerinden biri Estraven'i tanıyormuş. Tek bir söz söylememiş, hiç uyarmadan bıçağını çekmiş, Stokven'in gözleri önünde Estraven'in gırtlağını ve göğsünü yarmış. Genç adam kanlar içinde sönmüş ocağın kenarına düşüp ölmüş.</p>

  <p class="p19">"O Estre'nin varisiydi" diye mırıldanmış katil.</p>

  <p class="calibre5">Stokven, "Onu kızağına koy ve gömülmesi için Estre'ye götür" demiş.</p>

  <p class="calibre5">Stok'a geri dönmüş. Adamlar kızağa Estraven'in cesedini yükleyip yola koyulmuşlar, fakat thore ormanında cesedi vahşi hayvanlara bırakıp o gece Stok'a dönmüşler. Therem tensel ebeveyni Lord Harish em ir Stokven'in karşısına çıkmış ve adamlara sormuş: "Söylediğimi yaptınız mı?" "Evet" diye yanıtlamışlar. Therem demiş ki: "Yalan söylüyorsunuz; Estre'den sağ dönemezdiniz. Bu adamlar emrime karşı geldiler ve itaatsizliklerini gizlemek için yalan söylediler; cezalandırılmalarını istiyorum." Lord Harish bunun için söz vermiş ve adamlar Ocak'ın ve yasanın dışına çıkartılmışlar.</p>

  <p class="calibre5">Çok geçmeden Therem, bir süre Rotherer İnzivasında kalmak istediğini söyleyip Beylik'ten ayrılmış ve bir yıl Stok'a dönmemiş.</p>

  <p class="calibre5">Estre Beyliği'nde ise dağlarda ve ovalarda Arek'i arıyorlar ve onun için ağlıyorlarmış; yaz ve güz boyu ağlayanlar arttıkça artmış çünkü lordun tek tensel çocuğuymuş o. Ama Thern ayının sonunda, kış bastırınca dağdan bir adam gelmiş kayalıklara. Estre kapısındaki muhafıza kürklere sarılı bir bohça vermiş; demiş ki: "Bu Therem'dir, Estre'nin oğlu." Sonra da kimsenin aklına onu yakalamak gelmeden suyun üstünde seken bir taş parçası gibi kayaklarıyla dağa kaçmış.</p>

  <p class="calibre5">Kürk yığını içinde ağlayan yeni doğmuş bir bebek varmış. Çocuğu Lord Sorve'ye getirmişler ve yabancının söylediklerini iletmişler; ve acı içindeki yaşlı lord bu bebekte kayıp oğlu Arek'i görmüş. Çocuğun İç Ocak'ın bir oğlu olarak büyütülmesini ve adının Therem koyulmasını emretmiş. Oysa Estre klanının hiç kullanmadığı bir admış bu.</p>

  <p class="calibre5">Çocuk büyümüş, güzelleşmiş ve güçlenmiş; karanlık ve sessiz bir tabiatı varmış, yine de herkes kayıp Arek’e ne kadar benzediğini görebiliyormuş. Büyüyünce, Lord Sorve vasiyetiyle onu Estre'nin varisi tayin etmiş. Sorve'nin kemmering oğulları, uzun süredir lordluk için bekleyen bütün o güçlü adamlar kızmışlar ona. Irrem ayında pesthri avına çıkan genç Therem'e pusu kurmuşlar. Ama o silahlı ve hazırlıklıymış. Karlar çözülürken Buzayak Gölünü kaplayan sis içinde Ocak kardeşlerinden ikisini vurmuş, üçüncüsünü de onunla bıçak bıçağa dövüşüp öldürmüş. Ancak kendisi de göğsünden ve boynundan derin yaralar almış. Sonra da buzun üstüne inen sis içinde kardeşinin ölüsü yanında durmuş ve gecenin bastırdığını görmüş. Yaralarından kan akıyormuş, zayıf ve halsiz düşmüş, o da yardım istemek için Ebos köyüne gitmeye karar vermiş; ama karanlık bastırınca yolunu kaybetmiş ve gölün doğu yakasına gitmiş. Orada terk edilmiş bir kulübe görüp içine girmiş ve bir ateş yakacak hali kalmadığından ocağın soğuk taşları üzerine uzanmış, yaraları sarılamadan öylece kalakalmış.</p>

  <p class="calibre5">Gece karanlığında birisi çıkagelmiş, tek başına bir adam. Kapıda durmuş, öylece durmuş ve ocağın kenarında uzanan adama bakmış. Sonra telaşla içeri girmiş, eski bir dolaptan çıkardığı kürklerle bir yatak yapmış, ateş yakmış, sonra Therem'in yaralarını temizleyip sarmış. Genç adamın ona baktığını görünce demiş ki: "Ben Stoklu Therem'im."</p>

  <p class="p19">"Ben de Estreli Therem'im."</p>

  <p class="calibre5">Bir süre konuşmamışlar. Sonra genç adam gülümsemiş ve demiş ki: "Beni öldürmek için mi sardın yaralarımı, Stokven?"</p>

  <p class="p19">"Hayır!" demiş daha yaşlı olan.</p>

  <p class="calibre5">Estraven sormuş: "Nasıl oluyor da sen Stok Lordu burada, ihtilaflı arazide tek başına geziyorsun?"</p>

  <p class="p19">"Buraya sık sık gelirim" diye yanıt vermiş Stokven.</p>

  <p class="calibre5">Elini tutarak genç adamın nabzına ve ateşine bakmış ve bir an avcunu Estraven'in avcuna dayamış; her iki elin her bir parmağı tam tamına birbirine uyuyormuş, tıpkı bir adamın iki eli gibi.</p>

  <p class="p19">"Biz can düşmanlarıyız" demiş Stokven.</p>

  <p class="calibre5">Estraven yanıtlamış: "Biz can düşmanlarıyız. Yine de seni daha önce görmemiştim."</p>

  <p class="calibre5">Stokven ona doğru dönmüş. "Bir kez gördüm seni, çok önceleri" demiş. "Keşke ailelerimiz barışabilseydi."</p>

  <p class="p19">"Seninle barış sözü vereceğim" demiş Estraven.</p>

  <p class="p17">Böylece söz vermişler ve başka bir şey söylememişler ve yaralı adam uyuyakalmış. Sabah Stokven gitmiş ama Ebos köyünden bir grup adam gelmiş ve Estraven'i evine, Estre'ye götürmüş. Artık kimse ihtiyar lordun vasiyetine karşı çıkamamış. Bunun haklılığı üç adamın kanıyla donmuş gölün üstünde yazılıymış ve Sorve'nin ölümünden sonra Therem Estre Lordu olmuş. Bir yıla kalmamış, ihtilaflı toprakların yarısını Stok Beyliğine verip eski kan davasını bitirmiş. Bunun için ve Ocak kardeşlerini öldürdüğü için Hain Estraven denmiş ona. Yine de Therem adı hâlâ bu Beylik'teki çocuklara verilir durur.</p>
</body>
</html>
