<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_8" id="calibre_pb_2"><span xml:lang="tr">Salt düşlemeye dayanmayan bu romanda,</span> <span xml:lang="tr">gerçek kişilerle ilgili olaylar, konuşmalar aslına tastamam bağlı kalınarak,</span> <span xml:lang="tr">belge niteliğinde verilmeye çalışılmıştır.</span> <span xml:lang="tr">Bol belgesel kullanılmış bir film deyin isterseniz.</span></p>

  <p class="block_9" xml:lang="tr">Vedat TÜRKALİ</p>

  <p class="block_10"></p>

  <p class="block_10"></p>

  <p class="block_10"></p>

  <p class="block_11" xml:lang="tr">Cezaevinin Duvarları</p>

  <p class="block_4"><span xml:lang="tr">Kar serpiştirmeye başladı.</span> <span xml:lang="tr">Martın son oyunu bunlar.</span> <span xml:lang="tr">Bozuk asfaltta, göllenmiş çamurlu suları iki yana savurarak geçen boz bulanık asker kamyonları, uçuşan karların soğukluğunu taşıyor çevreye.</span> <span xml:lang="tr">Cezaevi karşıda,</span> <span xml:lang="tr">kırmızı kiremitli çatıların lekelediği sis bulutu altına sinmiş tekdüze kışla yapılarında. Nöbetçilerin dolaştığı tel örgülü bahçe kapısındaki görüşmeciler,</span> <span xml:lang="tr">gelip geçen minibüslerin ara sıra duralayarak kadınlı erkekli birilerini bırakmasıyla kalabalıklaşıyor.</span> <span xml:lang="tr">Bazıları kapının yanındaki barakaya girdi,</span> <span xml:lang="tr">birkaçı sundurma altında. Ankara otobüsünden sabah sekizde inip de,</span> <span xml:lang="tr">Topkapı</span><span xml:lang="tr">’</span><span xml:lang="tr">daki terminalden doğru buraya gelince,</span> <span xml:lang="tr">karşıki kapıda o da dolanmıştı bir süre.</span> <span xml:lang="tr">Görüşme onda başlayacakmış.</span> <span xml:lang="tr">Barakadan çıkıp minibüse giden yaşlı bir kadın bu kahveyi gösterdi;</span> <span xml:lang="tr">en iyisi burada beklemekmiş.</span> <span xml:lang="tr">Büyük camın dibindeki masada, garsonun ikide bir getirdiği sıcak çayı yudumluyor. Araçların koşturduğu çamurlu yola, kışla yapılarını çevreleyen kırlara bakınıp duruyor,</span> <span xml:lang="tr">bunca yıl sonra oğluyla görüşmek için cezaevi kapısında beklemenin,</span> <span xml:lang="tr">yerleşip kalacakmış gibi çöken ağırlığını sürekli bir dirençle dağıtmaya çalışıyordu.</span> <span xml:lang="tr">Dün gece ara sıra başını önüne düşüren sayıklamalar dışında,</span> <span xml:lang="tr">sarsıntılı yol boyu,</span> <span xml:lang="tr">içinde gezinen,</span> <span xml:lang="tr">düş mü düşünce mi,</span> <span xml:lang="tr">bir türlü ayıramadığı bulanık nesneler,</span> <span xml:lang="tr">birer ikişer sokulup boş masanın çağrısız konukları olmuşlardı şimdi de;</span> <span xml:lang="tr">söyleşiye girmek tatsızdı onlarla.</span> <span xml:lang="tr">Saatine baktı,</span> <span xml:lang="tr">daha epey var.</span> <span xml:lang="tr">Bulutu aralamış şaşırtıcı bir güneş vurdu camdan,</span> <span xml:lang="tr">sonra gene gölgelendi.</span> <span xml:lang="tr">Kalkıp kapıya gitsem, görüşmecilere mi karışsam? Böyle uzaktan gözlemek daha iyi geliyordu. Belki Doktor Hanım da ordadır!</span> <span xml:lang="tr">Gelmeyeceğim demiş,</span> <span xml:lang="tr">gelmez.</span> <span xml:lang="tr">Yadsımaya çalıştığı bir kırgınlıkla Doktor Hanım dediği Doktor</span> <span xml:lang="tr">Gülşen</span><span xml:lang="tr">,</span> <span xml:lang="tr">Levent</span><span xml:lang="tr">’</span><span xml:lang="tr">in,</span> <span xml:lang="tr">cezaevindeki oğlunun annesiydi.</span> <span xml:lang="tr">Yirmi yılı geçiyordu,</span> <span xml:lang="tr">ayrılalı beri görüşmemişlerdi bir.</span> <span xml:lang="tr">Tek tük aklar daha o günler vardı kapkara saçlarında,</span> <span xml:lang="tr">artık iyice ağarmıştır. Boyatmıyorsa.</span> <span xml:lang="tr">Boyatmaz!...</span> <span xml:lang="tr">Böyle tez,</span> <span xml:lang="tr">kesin yargıya varmasına takıldı gene. Ya</span> <span xml:lang="tr">boyatıyorsa? Boyalı saçları permanantda yaptırmıştır!.,</span> <span xml:lang="tr">-takma kirpikleri, ojeli tırnakları,</span> <span xml:lang="tr">moda giysileriyle Doktor</span> <span xml:lang="tr">Gülşen</span><span xml:lang="tr">...</span> <span xml:lang="tr">Olmaz</span><span xml:lang="tr">’</span><span xml:lang="tr">ı varsaymakla bile, içinde bir şeylerin yıkılır gibi olduğunu duyumsuyordu.</span> <span xml:lang="tr">Kırık dökük de olsa yıkılan şeyler,</span> <span xml:lang="tr">yüreğine kök salmış Doktor</span> <span xml:lang="tr">Gülşen</span> <span xml:lang="tr">saygısından alıp götürecekleriyle, sanki bir mutluluk kaynağıydı.</span> <span xml:lang="tr">Bir tür öç alma duygusuyla mutluluk kaynağı... Olamaz mı?</span></p>

  <p class="block_4"><span xml:lang="tr">Yılların silip yok edemediği,</span> <span xml:lang="tr">düşmanlıktan da öte bir şeyler var aramızda. Levent var!</span> <span xml:lang="tr">Yirmi yılı aşkın ayrılık serüveni,</span> <span xml:lang="tr">cezaevi kapısında da bitmemiş; belleğinden sürüp atmak istediği ne varsa,</span> <span xml:lang="tr">önlenemez bir akışkanlıkla bu soğuk kışla cezaevi karşısındaki kahvede dolup duruyordu yüreğine.</span> <span xml:lang="tr">Oğluna, Levent</span><span xml:lang="tr">’</span><span xml:lang="tr">e, yıllar yılı uzak durmasının Doktor Gülşen</span><span xml:lang="tr">’</span><span xml:lang="tr">den kaçmak olduğunu söylerken kendini suçlu saymaktan da bir türlü kurtulamamıştı.</span> <span xml:lang="tr">Yadsıyabilirsin, saklayamazsın. Sürüp giden yaşamın baş döndüren doğurganlığında bir şeyleri sonuna dek örtbas etmeye kimin gücü yetiyor ki? İyice yoruldum artık.</span> <span xml:lang="tr">Geçmişte yitip kalmış acılı günleri bile buruk bir özlemle anımsıyordu.</span> <span xml:lang="tr">Ölçüler yamuluverdi; yaşlılığın göstergesi bunlar olsa gerek.</span> <span xml:lang="tr">Gülşen</span> <span xml:lang="tr">acımasızdı,</span> <span xml:lang="tr">katıydı.</span> <span xml:lang="tr">Kaskatıydı.</span> <span xml:lang="tr">Bir süre özendim ben de.</span> <span xml:lang="tr">Parçalandım.</span> <span xml:lang="tr">Bunu bugün söylüyorsun.</span> <span xml:lang="tr">Yo,</span> <span xml:lang="tr">o günler de biliyordum. O yüzden yitirdim ne yitirdimse.</span> <span xml:lang="tr">Gülşen</span> <span xml:lang="tr">benden her vakit güçlü oldu; doğruydu anlamına d</span><span xml:lang="tr">a gelmez bu. Ona sorarsan hayı</span><span xml:lang="tr">nın biriyim ben.</span> <span xml:lang="tr">Öyle miyim? Peki, niye soruyorsun? Maltepe paketini çıkarıp bir sigara yaktı.</span> <span xml:lang="tr">Kalp yetmezliği tanısıyla yattığından beri,</span> <span xml:lang="tr">doktorların da baskısıyla,</span> <span xml:lang="tr">iyice azaltmıştı sigarayı. Çok dayanamazsa yakıyor,</span> <span xml:lang="tr">bu da günde beşi altıyı geçmiyordu.</span> <span xml:lang="tr">Tam bırakmak da istemiyordu,</span> <span xml:lang="tr">borçlulukla bağlıydı sigaraya!</span> <span xml:lang="tr">Bu zıkkım olmasaydı çıldırırdım ben o günler.</span> <span xml:lang="tr">Derince çekip dumanı bütün ciğerlerinde duymanın doyumuyla gevşedi, soluğunu boşalttı ağır ağır.</span></p>

  <p class="block_4" xml:lang="tr">Cama doğru yayılan duman bulutuna takılıp kaldı. Sorgulama, hesaplaşma yeri mi burası? Yine mi sorgulama, hesaplaşma; yirmi yıl önce gene cezaevi kapısında başlamadı mıydı? Sesli sessiz sürüp geliyor o günden beri.</p>

  <p class="block_4"><span xml:lang="tr">Doktor</span> <span xml:lang="tr">Gülşen</span> <span xml:lang="tr">güçlü olabilir,</span> <span xml:lang="tr">hiç kuşkum yok ki ben yenilmedim. Tuttuğum yoldan da mutluyum,</span> <span xml:lang="tr">yaptıklarımdan da;</span> <span xml:lang="tr">bu da yetiyor bana.</span> <span xml:lang="tr">Yetmediği olmuyor mu? Eksiksiz olan ne ki? Aslında yenilen onlar.</span> <span xml:lang="tr">Taptıkları kişilerin pislikleri, çirkinlikleri ortaya apaçık</span> <span xml:lang="tr">dökülünce çelişkiler yumağına dönen içleriyle hesaplaşmaları gerekirdi.</span> <span xml:lang="tr">Eski pullar devrildi,</span> <span xml:lang="tr">yenisini yaratmanın uğraşındalar.</span> <span xml:lang="tr">Onların devrimciliklerine...</span> <span xml:lang="tr">Nasıl savunduğunuzu görmek isterdim Doktor Hanım!</span> <span xml:lang="tr">O savunur mu? Savunmak biz hayınlara düşer!..</span> <span xml:lang="tr">Birkaç kez üst üste çekip bastırdı sigarayı.</span> <span xml:lang="tr">Yağacaksa yağsın şu kar da.</span> <span xml:lang="tr">Sundurmanın altında toplananlar çoğalmaya başladı.</span> <span xml:lang="tr">Gitsem mi ben de? Dönüp kahveye, masalarda bekleşenlere baktı.</span> <span xml:lang="tr">Devrimcilerin görüşmecileri mi bunlar da? Çoğu taşralı görünümlü kadınlar,</span> <span xml:lang="tr">erkekler.</span> <span xml:lang="tr">Belli belirsiz mırıltılı bir bekleyiş içinde herkes.</span> <span xml:lang="tr">Tek görüşmecim ablamdı benim.</span> <span xml:lang="tr">Keşke hiç uğram</span><span xml:lang="tr">asaydı o da; yükümü ağırlaştırı</span><span xml:lang="tr">yordu sadece.</span> <span xml:lang="tr">Yüreğinin yükünü?..</span> <span xml:lang="tr">Evet,</span> <span xml:lang="tr">yüreğimin yükünü.</span> <span xml:lang="tr">Ben karara o yükle varmadım.</span> <span xml:lang="tr">Gene de kızıyordu ablasına.</span> <span xml:lang="tr">Her görüşmede yineleyip durduğu kaygılarının,</span> <span xml:lang="tr">saldırganlığa varan abuk sabuk uyarılarının bir ölçüde etken olduğunu...</span> <span xml:lang="tr">Hayır,</span> <span xml:lang="tr">hiç kimse diyemez böyle bir şeyi.</span> <span xml:lang="tr">Sen de diyemez misin? Belki bazı günler düşündüm bunları,</span> <span xml:lang="tr">şimdi kesin söylüyorum ki,</span> <span xml:lang="tr">ev,</span> <span xml:lang="tr">birkaç kez ağbim, özellikle ablam bitmez tükenmez saldırılarıyla bunalttılar beni;</span> <span xml:lang="tr">o kadar. Onun için de Levent</span><span xml:lang="tr">’</span><span xml:lang="tr">e karışmadım;</span> <span xml:lang="tr">karışmam.</span> <span xml:lang="tr">Karış istersen!..</span> <span xml:lang="tr">Seninle görüşmeye çıkacağından bile güvenli değilsin daha.</span> <span xml:lang="tr">Sağalmayan bar yaranın acısını duydu birden.</span> <span xml:lang="tr">Ne denli örtbas etmek istemişsen izleri o denli derin oluyor. Açıklığa varmak da o denli güç.</span> <span xml:lang="tr">Sorunlarla birlikte doğmuştu Levent.</span> <span xml:lang="tr">Başka bir soruna da gerek kalmadı!</span> <span xml:lang="tr">Gülşen</span><span xml:lang="tr">’</span><span xml:lang="tr">den acılarla kopuştan sonra,</span> <span xml:lang="tr">çökmüş yürekle dolanıp durduğu ilk yıllar,</span> <span xml:lang="tr">oğlunu pek seyrek anımsadı. Ablasının,</span> <span xml:lang="tr">Levent</span><span xml:lang="tr">’</span><span xml:lang="tr">in halasının Bostancı</span><span xml:lang="tr">’</span><span xml:lang="tr">da,</span> <span xml:lang="tr">denize yakın evinde,</span> <span xml:lang="tr">bir iki yaz tatili oğluyla birlikte geçirdiği sayılı günler de hiçbir iz bırakmadan geçip gitmişti sanki.</span> <span xml:lang="tr">Sessiz bir ilkokul öğrencisiydi daha Levent;</span> <span xml:lang="tr">halasının evinde iyice çekingendi.</span> <span xml:lang="tr">Sonra da pek birlikte olmadılar. Ayrıldıklarında</span> <span xml:lang="tr">Gülşen</span><span xml:lang="tr">,</span> <span xml:lang="tr">çocuk için bir istekte bulunmamıştı, istese neyini alacaktı ki? O da biliyordu bunu.</span> <span xml:lang="tr">Kültür Bakanlığı</span><span xml:lang="tr">’</span><span xml:lang="tr">na bağlı bir yan kuruluşun kitaplığına atanıncaya dek parasız,</span> <span xml:lang="tr">umutsuz dolaştığı günler, Doktor</span> <span xml:lang="tr">Gülşen</span><span xml:lang="tr">,</span> <span xml:lang="tr">yanında bebeği Levent</span><span xml:lang="tr">’</span><span xml:lang="tr">le zorunlu hizmet gereği Doğu</span><span xml:lang="tr">’</span><span xml:lang="tr">da doktorluğa başlamıştı.</span> <span xml:lang="tr">Çeşitli kentlerde,</span> <span xml:lang="tr">sağlık ocaklarında epeyi de sürdü bu görev,</span> <span xml:lang="tr">İstanbul</span><span xml:lang="tr">’</span><span xml:lang="tr">a</span> <span xml:lang="tr">döndüklerinde ilkokula girecek yaşa,</span> <span xml:lang="tr">yedi yaşına basmıştı Levent,</span> <span xml:lang="tr">baba oğul ilk kez Bostancı</span><span xml:lang="tr">’</span><span xml:lang="tr">daki hala evinde karşılaştıklarında oğluna bir yazlık pabuçla bir mayo alarak ilk harcamasını yapmıştı.</span> <span xml:lang="tr">Sonraki yıllar,</span> <span xml:lang="tr">daha çok hala aracılığıyla ufak tefek yardımlar etti gene;</span> <span xml:lang="tr">ara sıra para gönderdi oğluna.</span> <span xml:lang="tr">Lise</span><span xml:lang="tr">’</span><span xml:lang="tr">de, daha sonra bitiremediği Teknik Üniversite</span><span xml:lang="tr">’</span><span xml:lang="tr">deki öğrenim yıllarında da sürdürdü yardımlarını.</span></p>

  <p class="block_4"><span xml:lang="tr">Kendini yitirircesine dalıp gittiği uğraşları,</span> <span xml:lang="tr">çalışmaları, araştırmaları arasında oğluyla ilgili ne olup bittiğinin,</span> <span xml:lang="tr">neyi yapıp neyi yapmadığının ayrımında bile değildi.</span> <span xml:lang="tr">Sanatsal incelemelere vermişti kendini.</span> <span xml:lang="tr">Kayarak düştüğü pis yaşam ırmağının çamurlu,</span> <span xml:lang="tr">bulanık sularında boğulup gitmemek için bir şeylere tutunması gerekti.</span> <span xml:lang="tr">Önce küçük kaçışlar olarak başlayan,</span> <span xml:lang="tr">sanata,</span> <span xml:lang="tr">özellikle resme, görsel sanatlara,</span> <span xml:lang="tr">giderek sinema sanatına duyduğu ilgi,</span> <span xml:lang="tr">daha ilk yılların coşkulu birikimiyle yakındaki bir yola</span> <span xml:lang="tr">taşmış</span> <span xml:lang="tr">gibi,</span> <span xml:lang="tr">minyatür,</span> <span xml:lang="tr">tezhip, eski ciltçilik,</span> <span xml:lang="tr">hattatlık,</span> <span xml:lang="tr">sedef işlemeciliği,</span> <span xml:lang="tr">oymacılık türünden eski Türk sanatlarının nitelikli ürünlerine yönelik bir arama,</span> <span xml:lang="tr">araştırma tutkusuna dönüşmüştü.</span> <span xml:lang="tr">Seccadelerde,</span> <span xml:lang="tr">halılarda,</span> <span xml:lang="tr">eski bir kumaş parçasındaki bir renk, bir biçim,</span> <span xml:lang="tr">bir örgü ustalığının mutluluk düşlerinde,</span> <span xml:lang="tr">saatler,</span> <span xml:lang="tr">bazı günler boyu yitip gidebiliyordu artık.</span> <span xml:lang="tr">Çok geçmeden tanındı.</span> <span xml:lang="tr">Önce yakın çevrede,</span> <span xml:lang="tr">sonra iyice yaygınlaşan ünüyle,</span> <span xml:lang="tr">dergilerde,</span> <span xml:lang="tr">gazetelerin sanat köşelerinde yazıları ilgiyle izlenen,</span> <span xml:lang="tr">aranan,</span> <span xml:lang="tr">gerektiğinde güvenle dinlenen yetkili bir kişi oluvermişti alanında.</span> <span xml:lang="tr">Birlikte işyeri açmak önerilerine uymadı;</span> <span xml:lang="tr">birkaç yıl önceki emekliliğine dek kitaplıktaki görevinde kaldı. Aylığından daha çok, alanındaki uzmanlığından kazanmıştı.</span> <span xml:lang="tr">Özellikle Doğu kilimlerinden getirip seçerek sattıkları da küçümsenmeyecek gelir sağlamıştı.</span> <span xml:lang="tr">Tökezleyerek geçirdiği ilk birkaç yıl dışında sıkıntısı olmamıştı pek.</span> <span xml:lang="tr">Bir katı,</span> <span xml:lang="tr">bankada birkaç lirası, biraz altını bile vardı.</span></p>

  <p class="block_4"><span xml:lang="tr">Yirmi yıl önce bir cezaevi kapısında bırakıp gittiği sorun,</span> <span xml:lang="tr">işte yine bir cezaevi kapısında dikilivermişti karşısına.</span> <span xml:lang="tr">Yaşamın tatlı akışıyla yıllar boyu güçlenen unutma çabası,</span> <span xml:lang="tr">içindeki minik kara taşın serpilip gelişmesinden başka şeye yaramamıştı demek.</span> <span xml:lang="tr">Siyasal kavganın en acımasızına atılıveren oğlunu ilk duyduğunda da önce şaşkınlığa,</span> <span xml:lang="tr">giderek öfkeye kapılmıştı.</span> <span xml:lang="tr">Üniversitede okuyan bir delikanlı oğlu olduğunu o zaman anımsadı!</span> <span xml:lang="tr">Silahlı eyleme atılmıştı levent. İçinde yıllar yılı pusuda bekleyen kara çekirdeğin çizdiği yazgıydı bu;</span> <span xml:lang="tr">öç alma oyunuydu!</span> <span xml:lang="tr">Peki annesi,</span> <span xml:lang="tr">Doktor Hanım da mı bu yolu tutuyordu? Hiç sanmıyordu. Onun kılı kırk yaran akılcı tutumuyla bu kanlı serüvenci yolun ortak yanlarını düşündü;</span> <span xml:lang="tr">açık seçik,</span> <span xml:lang="tr">kuşkudan arınmış bir sonuca varamadı bir türlü. Olabilirdi de...</span> <span xml:lang="tr">Niye olmasın? Bunlar da dinamitle oynayan bir tür Stalinciler değil mi? Oğluyla lise son sınıftayken tartıştıklarını anımsıyordu.</span> <span xml:lang="tr">Pek tartışma da denemezdi.</span> <span xml:lang="tr">İçine kapanık,</span> <span xml:lang="tr">az konuşan bir delikanlıydı Levent.</span></p>

  <p class="block_4"><span xml:lang="tr">Nasılsa Ankara</span><span xml:lang="tr">’</span><span xml:lang="tr">ya gelip babasında kaldığı bir gece,</span> <span xml:lang="tr">raftaki kitaplara bakmış,</span> <span xml:lang="tr">Marx</span><span xml:lang="tr">’</span><span xml:lang="tr">in,</span> <span xml:lang="tr">Lenin</span><span xml:lang="tr">’</span><span xml:lang="tr">in bir iki yapıtını karıştırırken,</span> <span xml:lang="tr">“</span><span xml:lang="tr">Gene okuyor musunuz bunları?</span><span xml:lang="tr">”</span> <span xml:lang="tr">demişti.</span> <span xml:lang="tr">“</span><span xml:lang="tr">Her şeyi okurum ben.</span><span xml:lang="tr">”</span> <span xml:lang="tr">Bu tür bir savunmaya kalkışmasından bugün daha çok utanç duyuyordu.</span> <span xml:lang="tr">“</span><span xml:lang="tr">Okuduğunu unutmamak gerek</span><span xml:lang="tr">”</span> <span xml:lang="tr">demişti Levent,</span> <span xml:lang="tr">“</span><span xml:lang="tr">unuttu mu çakıyor insan.</span><span xml:lang="tr">”</span> <span xml:lang="tr">Üstünde bıyıkların terlediği dudak kıvrımındaki sinsi gülücükle kabaca açıklık kazanıyordu sözcükler.</span> <span xml:lang="tr">Karşısında Levent</span><span xml:lang="tr">’</span><span xml:lang="tr">i değil annesini görür gibi olmuştu.</span> <span xml:lang="tr">Bir ara oturup uzun uzun konuşmayı düşünmüştü o gece;</span> <span xml:lang="tr">oğluna her şeyi anlatmayı.</span> <span xml:lang="tr">Birkaç kez başlayacak gibi olmuş, götürememişti.</span> <span xml:lang="tr">Neyi,</span> <span xml:lang="tr">nasıl anlatacaktı? Hem niye anlatacaktı? Levent de pek istekli görünmüyordu dinlemeye. Annesinden bellediklerinin bozulmasını ister mi? Bozmaya da nasıl gücüm yeter? Görünüşe bakarsan hayınlık etmiş biriyim. Arkadaşlarını ele vererek cezasının dörtte üçünden kurtulmuş dönek bir devrimci!..</span> <span xml:lang="tr">Levent okuduklarını unutup sınıfta çakmış biriyle konuşmaya niye katlansın? Birkaç yıl boyunca söylendiği gibi içinde duran sözlerin nasıl yakıcı bir küçümseme taşıdığını,</span> <span xml:lang="tr">Levent</span><span xml:lang="tr">’</span><span xml:lang="tr">in katıldığı eylemler gazetelerde yer almaya başlayınca,</span> <span xml:lang="tr">asıl o zaman kavrayabilmişti.</span> <span xml:lang="tr">Yüreği,</span> <span xml:lang="tr">umarsız başkaldırmayla asıl o zaman sarsıldı.</span> <span xml:lang="tr">Bir sigara daha yaktı.</span> <span xml:lang="tr">Derince çekip doldurdu ciğerlerini. Üfleyip boşaltırken içindeki bütün karaltıların uçuşan dumanlara karışıp gitmesini yanık bir özlemle düşledi.</span> <span xml:lang="tr">Kazısan da gitmez! Abarttığını çok iyi biliyordu.</span> <span xml:lang="tr">Hayınlık ettiğine inanmıyordu ki...</span> <span xml:lang="tr">Salt yüreklice atılımla bir yanlışı düzelmişti,</span> <span xml:lang="tr">o kadar.</span> <span xml:lang="tr">İlk acılı günle</span><span xml:lang="tr">rden sonra kendini ikircilikten</span> <span xml:lang="tr">kurtarmış,</span> <span xml:lang="tr">çoktan varmıştı bu kesin sonuca.</span> <span xml:lang="tr">Öğrencilik yıllarının coşkulu saplantısıyla göremediklerini cezaevinin somut insan sergisinde apaçık,</span> <span xml:lang="tr">biraz da iğrenerek algılayan biri için,</span> <span xml:lang="tr">yanlışta diretmek,</span> <span xml:lang="tr">kendini beş altı yıl daha zindana kapattırmak değil miydi asıl hayınlık? İlle de kahraman olacaktım, pisliklere de gölge düşürmeyecektim!</span> <span xml:lang="tr">Bunu yapacak kadar ne aptal,</span> <span xml:lang="tr">ne de yüreksiz olmadığım için mutluyum!</span> <span xml:lang="tr">Gerçi her vakit böyle kesin söylemiyordu ya, özünde kuşku duymuyordu davranışından.</span> <span xml:lang="tr">Ne çok bakış açısı,</span> <span xml:lang="tr">ne çok yanı var doğruların. Güncel yaşamda bu çeşitlilik bitmez tükenmez acıların kaynağı,</span> <span xml:lang="tr">sanatta yaratma sonsuzluğunun!</span> <span xml:lang="tr">Sanata tutkuyla bağlılığı acılardan kaçmak için, bilinçli bilinçsiz sığınmaydı biraz da.</span> <span xml:lang="tr">Biliyordu;</span> <span xml:lang="tr">bu yüzden suçlamıyordu da kendini. Çirkinliklerden güzele kaçış bu.</span> <span xml:lang="tr">Kaçış diyorsun!</span> <span xml:lang="tr">Biten sigarasını yenilemek geldi içinden;</span> <span xml:lang="tr">güç tuttu kendini.</span> <span xml:lang="tr">Döndü,</span> <span xml:lang="tr">masalara bakmaya başladı.</span> <span xml:lang="tr">Niye geldim buraya? Levent</span><span xml:lang="tr">’</span><span xml:lang="tr">le konuşmanın getireceği ağırlığı taşımak da var.</span> <span xml:lang="tr">Yaşam bu! Hep bir şeyler taşıyacaksın;</span> <span xml:lang="tr">ezilmeyeceksin yükün altında. Asılması isteğiyle yargılanan yirmisindeki delikanlının babası olarak da ezilmeyeceksin!</span> <span xml:lang="tr">Her şey boş,</span> <span xml:lang="tr">anlamsız geldi birden.</span> <span xml:lang="tr">Geçen asker kamyonları,</span> <span xml:lang="tr">kahvedeki dumanlı uğultu, masada ordan oraya tek başına konup kalkan,</span> <span xml:lang="tr">nerden çıktığı belirsiz kış sineği, karşıda,</span> <span xml:lang="tr">sundurmada birikmiş kalabalık,</span> <span xml:lang="tr">daha bir sürü ıvır zıvır;</span> <span xml:lang="tr">basık çatı gibi çökmüş gökyüzünün altında sıkıntılı bir bekleyiş tümü de;</span> <span xml:lang="tr">ne ilgisi var bunların benimle? Olmaz olur mu? Şu yorgun sinek gibi tek basmayım burda!.. Yıllar önce verilmiş kesin sözüm var benim:</span> <span xml:lang="tr">Yakın sıcak ilişki yok çevreyle, benden başka her şey benim dışımda olacak!</span> <span xml:lang="tr">Bu doğru,</span> <span xml:lang="tr">tüm insanlar için geçerli aslında;</span> <span xml:lang="tr">ben acılıkla ayrımına vardım.</span> <span xml:lang="tr">Dışardakilerle ilişkimi de ben düzenlerim.</span> <span xml:lang="tr">Güzeli bulup ölçülere vurmaktan başka da...</span> <span xml:lang="tr">Levent</span><span xml:lang="tr">’</span><span xml:lang="tr">i asacaklarsa bir gün...</span> <span xml:lang="tr">Tökezliyordu bu noktaya gelince.</span> <span xml:lang="tr">Yıllardır ilkesiyle başbaşa sürüp giden yaşamının en beklenmedik günlerinde kemente takılmış bir yerini kurtarmaya çalıştıkça daha da sarılıyordu ipler.</span> <span xml:lang="tr">Boğazıma da dolanacak mı? Levent</span><span xml:lang="tr">’</span><span xml:lang="tr">i astıkları gün!</span> <span xml:lang="tr">Gerçek göremiyordu böyle bir olasılığı.</span> <span xml:lang="tr">Ne kadar genci astılar; gerçek değil miydi onlar? Gerçek olmaz mı;</span> <span xml:lang="tr">biliyordu gerçek olduğunu. Bilmek yetmiyordu ki inanmak için.</span> <span xml:lang="tr">Birini ya da birilerini öldürmek çılgınlığına nasıl kalkışabilmişti Levent? Devrimci annesi Gülşen</span><span xml:lang="tr">’</span><span xml:lang="tr">den mi öğrendi? Niye oturup konuşmayız bu kadınla biz? En aşağılayıcı sözlerle sövüp sayarak kovduktan sonra beni,</span> <span xml:lang="tr">yıllar geçti diye,</span> <span xml:lang="tr">karşı karşıya geçip çocuğumuzu konuşacağız! Yapabilecek misin? Niye olmasın? Benim dışımda bütün bunlar!</span> <span xml:lang="tr">Doktor Hanım</span><span xml:lang="tr">’</span><span xml:lang="tr">ın içindedir, çıkmaz bir daha...</span> <span xml:lang="tr">O aptalın da dışında oysa!..</span> <span xml:lang="tr">Levent</span><span xml:lang="tr">’</span><span xml:lang="tr">in birilerini öldürmesini ister miydi o? Bizim dışımızda olmayan ne var ki? Çocuklarımız mı?..</span></p>

  <p class="block_4"><span xml:lang="tr">Asılmak için ortaya atılması,</span> <span xml:lang="tr">Levent</span><span xml:lang="tr">’</span><span xml:lang="tr">in bizden öç almak için düzenlediği bir oyun belki de!..</span> <span xml:lang="tr">Ortak yanımızı bulup çözmeye ikimizin de gücünün yetmediği bir kördüğümle bağladığı bizi!..</span> <span xml:lang="tr">Kurtulun birbirinizden!..</span> <span xml:lang="tr">Hiçbir bağınız kalmayacak beni asarlarsa!..</span> <span xml:lang="tr">Boğazı kurumuştu.</span> <span xml:lang="tr">Çay getirsin diye el etti garsona. Ortadaki direğin dibinde tek başına oturmuş bir kız çarptı gözüne.</span> <span xml:lang="tr">Yoktu bu,</span> <span xml:lang="tr">yeni gelmiş. Kocasını,</span> <span xml:lang="tr">belki ağbisini babasını belki de,</span> <span xml:lang="tr">görmek için bekliyor.</span> <span xml:lang="tr">Mavi blucini, karışık saçları,</span> <span xml:lang="tr">parka benzeri kısa paltosuyla öğrenci belki de.</span> <span xml:lang="tr">Gözlerini dikip de bakmaya başlayınca,</span> <span xml:lang="tr">kız da ona dönmüştü;</span> <span xml:lang="tr">duyumsadı sanki.</span></p>

  <p class="block_4"><span xml:lang="tr">Başlasa artık görüşme.</span> <span xml:lang="tr">Çayını yudumlarken içindekileri yeniden ele geçirmeye,</span> <span xml:lang="tr">daha doğrusu hepsini dışına atmaya çalıştı bir süre. Olmuyordu. Kazısa da yapışıp kalan bir şey vardı.</span> <span xml:lang="tr">Gözü gene blucinli kıza takıldı. Ocağın yanındaki masadan kalkan kadınlara baktı.</span> <span xml:lang="tr">Gencecik onlar da. Acılı,</span> <span xml:lang="tr">eski bir türkü gibi her şey!</span> <span xml:lang="tr">“</span><span xml:lang="tr">Muzıka çalınır düğün mü sandın. Al yeşil bayrağı gelin mi sandın.</span> <span xml:lang="tr">Yemen</span><span xml:lang="tr">’</span><span xml:lang="tr">e gideni gelir mi sandın.</span><span xml:lang="tr">”</span> <span xml:lang="tr">Gözleri yandı yanacak,</span> <span xml:lang="tr">çevirdi başını. İtelemeye çalıştığı son dizeler çakılmıştı içine.</span> <span xml:lang="tr">“</span><span xml:lang="tr">Dön gel ağam dön gel dayanamirem. Ağam öldüğüne inanamirem.</span><span xml:lang="tr">”</span> <span xml:lang="tr">Nedir çilesi bu ülke insanının? Şimdi de gencecik kadınlar cezaevi kapılarında. Al kızıl bayrağı gelin mi sandın?.. Cezaevine gireni çıkar mı sandın? Hiç mi bitmeyecek bu acı türküler? Artık yoktu bunlar benim için;</span> <span xml:lang="tr">işte yine cezaevi önündeyim!</span> <span xml:lang="tr">Toplumu kurtaracak gücüm mü var benim? Kimin var ki? Levent</span><span xml:lang="tr">’</span><span xml:lang="tr">e karşı içinde kabaran kızgınlık taşma noktasına vardı birden.</span> <span xml:lang="tr">Çekip gitmeyi düşündü.</span> <span xml:lang="tr">Diretti,</span> <span xml:lang="tr">elinden geldiğince gevşemeye bıraktı kendini.</span> <span xml:lang="tr">Hep anlamaya çalışıyor</span><span xml:lang="tr">du oğlunu. Öğ</span><span xml:lang="tr">rencilikte,</span> <span xml:lang="tr">bu ölçüye varmasa da,</span> <span xml:lang="tr">o delilik günlerinde,</span> <span xml:lang="tr">saplantılı öğreti tutkusuyla kitaplardan tümceler bulup çıkararak coşkulu sözlerle en yakınlarına bile saldırdıklarını,</span> <span xml:lang="tr">korkaklıkla,</span> <span xml:lang="tr">en azından kaytarmacılıkla bağıra çağıra suçladıklarını anımsadıkça anlayışla karşılamaya çalışıyordu Levent</span><span xml:lang="tr">’</span><span xml:lang="tr">i.</span> <span xml:lang="tr">Nasıl bir çıkmazdadır genç adam,</span> <span xml:lang="tr">bilmem mi? Biliyordu aslında,</span> <span xml:lang="tr">kendi çıkmazıydı bu. Savunduklarının doğruluğunu,</span> <span xml:lang="tr">yanlışlığını değil,</span> <span xml:lang="tr">direnemediğini biliyordu. Doğrusu yanlışı var;</span> <span xml:lang="tr">ama içine düştüğümüz koşullar var bir de. Acılara batmış tek başına bir kişi neyin savaşını yürütecek? Yürüttü,</span> <span xml:lang="tr">neyi,</span> <span xml:lang="tr">nasıl kazanacak? Soruların yanıtlarını bulup vermek de değiştirmiyordu durumu.</span> <span xml:lang="tr">Kendini tek başına duyumsuyorsun,</span> <span xml:lang="tr">yanlış yoldasın demek.</span> <span xml:lang="tr">Kendini yalnız bırakmışsın! Cezaevine girip de örgütü yönettiği bilinen kişileri görünce nasıl düş kırıklığına uğradığını hiç unutmuyordu.</span> <span xml:lang="tr">Biz bunlarla mı devrim yapacağız? Ayağı suya ermişti!</span> <span xml:lang="tr">O zaman anladım ki...</span> <span xml:lang="tr">Hiç de öyle olmamıştı oysa!.</span></p>

  <p class="block_4"><span xml:lang="tr">Gerçi cezaevinde görüp tanıdıklarının yarattığı düş kırıklığı küçümsenemezdi;</span> <span xml:lang="tr">ama bu muydu asıl neden? Dört yanın duvar;</span> <span xml:lang="tr">ranzaya kapanıp da özlemiyle iliklerine kadar titreyip sarsıldığın geceleri...</span> <span xml:lang="tr">Boşuna karalıyorum kendimi!</span> <span xml:lang="tr">Ben hiçbir gün çevremdekiler kadar saldırgan olmadım kimseye karşı. Devrimci yayınları susuzlukla okuyordum,</span> <span xml:lang="tr">doğru.</span> <span xml:lang="tr">Gene de hiçbir gün öyle gözü kapalı...</span> <span xml:lang="tr">Şu anda kimbilir nerde,</span> <span xml:lang="tr">bir sürü genç arkadaşının,</span> <span xml:lang="tr">birbirlerini en kırıcı sözlerle aşağılayıp suçlamalara kalkışmaları bugün de gözlerinin önündeydi.</span> <span xml:lang="tr">Onaylamıyordu ki onları.</span> <span xml:lang="tr">Gülşen</span> <span xml:lang="tr">de bağırıp çağıranlardan değildi. İçtenlikle yumuşak...</span></p>

  <p class="block_4"><span xml:lang="tr">Öyle sanmıştım!</span> <span xml:lang="tr">Kapaklanıp gittin onun için de.</span> <span xml:lang="tr">Sertliği yüreğindeymiş onun!</span> <span xml:lang="tr">Her şeyiyle nasıl özlüyordun!</span> <span xml:lang="tr">Bitmiş gitmiş;</span> <span xml:lang="tr">kurup da bu saçma anılarla nereye varacağım? Vakit mi geldi? Gişe gibi pencerenin önünde sıralandılar sundurmanın orda.</span> <span xml:lang="tr">Görüşme başlıyor mu ne? Kahveden de kalkıp gidiyorlardı.</span> <span xml:lang="tr">O da kalktı toparlandı,</span> <span xml:lang="tr">paltosunu giyip yürüdü.</span></p>

  <p class="block_4"><span xml:lang="tr">Müslim</span><span xml:lang="tr">’</span><span xml:lang="tr">i yakalamayacaklar mıydı ben söylememiş olsam? Kapıya çıkıp da yüzüne ıslak,</span> <span xml:lang="tr">soğuk karlar serpiştirince içinde temiz,</span> <span xml:lang="tr">yeni bir sayfa açılmış gibi oldu.</span> <span xml:lang="tr">Göründüğü kadar temiz değildir,</span> <span xml:lang="tr">leke yapar bu karlar!</span> <span xml:lang="tr">Önü sıra yürüyüp çamurlu yolu geçenlere baktı.</span> <span xml:lang="tr">Bekleyenler epeyi kalabalıkmışız burda. Müslim</span><span xml:lang="tr">’</span><span xml:lang="tr">in ele geçmesi değildi sorun.</span> <span xml:lang="tr">Bir dönemeçteydim.</span> <span xml:lang="tr">Yürekli bir adım atmam gerekti, attım.</span> <span xml:lang="tr">Kuyrukta mı bekleyeceğiz şimdi de? Yetmemiş beklediğimiz!</span> <span xml:lang="tr">Upuzun sıraya girip de bezdirecek bir ağırlıkta pencereye doğru yaklaşırken kalabalıkla içiçeydi.</span></p>

  <p class="block_4"><span xml:lang="tr">Yalnız yakınlarına,</span> <span xml:lang="tr">anne,</span> <span xml:lang="tr">baba,</span> <span xml:lang="tr">kardeşlere,</span> <span xml:lang="tr">eşlere,</span> <span xml:lang="tr">çocuklara izin varmış şimdi.</span> <span xml:lang="tr">Bizi isteyenle görüştürürlerdi.</span> <span xml:lang="tr">Özellikle asker cezaevinde görüşmeler bayağı şenlikli olurdu ilk günler.</span> <span xml:lang="tr">İçerde kavgalar başlayıp yönetimle ilişkiler gerilince kısıtladıkça kısıtladılar ya,</span> <span xml:lang="tr">gene de bu kadar değildi.</span> <span xml:lang="tr">İşkencede ölen olmadı bizde.</span> <span xml:lang="tr">Siz kimi öldürmüştünüz? Çevresinde kalabalığın yoğunlaşmasıyla arttıkça artıyor gibiydi yalnızlığı.</span></p>

  <p class="block_4"><span xml:lang="tr">Ürküyle umarsız bakınmaya başladı yöresine.</span> <span xml:lang="tr">Kurtulamamıştı; bunlardan biriydi işte.</span> <span xml:lang="tr">Kurt tuzağının sivri çelik dişlerine o da,</span> <span xml:lang="tr">yıllarca unuttuğu bir yanını kaptırmıştı.</span> <span xml:lang="tr">Bu tuzak yazgımız mı oluyordu şimdi? İstediğin kadar yum gözlerini,</span> <span xml:lang="tr">açtığında gene ordasın.</span> <span xml:lang="tr">İçinde dolanıp duran acılı başkaldırma, geçmişte yaşanmış olayların sessiz akışına bırakmıştı yerini.</span> <span xml:lang="tr">Şu saçları kıvırcık kadın -eğilmiş pencere ötesindeki askere kimliğini uzatıyor- ablası değil miydi? Evi aramaya geldiklerinde eni konu kafa tutmuştu polislere. Komiser yardımcısıyla takıştılar.</span> <span xml:lang="tr">Kurmay albay olan Enişte Beyimizden güç alıyordu. Komiser yardımcısı da ileriye o nedenle gidememiş olmalıydı.</span> <span xml:lang="tr">Oysa en tedirgin olan kurmay albay Enişte Bey</span><span xml:lang="tr">’</span><span xml:lang="tr">di.</span> <span xml:lang="tr">O yıl yükseliş yılıydı;</span> <span xml:lang="tr">general olmamaktan korkuyordu bizim yüzümüzden!</span> <span xml:lang="tr">Niye korksun,</span> <span xml:lang="tr">adam Mit</span><span xml:lang="tr">’</span><span xml:lang="tr">de çalışıyordu.</span> <span xml:lang="tr">Ya da yakın arkadaşları vardı orda.</span> <span xml:lang="tr">Mah mı neydi adı o zaman? Olsun!</span> <span xml:lang="tr">Onlar korkmaz mı?</span></p>

  <p class="block_4"><span xml:lang="tr">Bir profesörün evinde bir yüksek bürokratın söyledikleri takılıp kalmıştı kafasına.</span> <span xml:lang="tr">Gizli servisin en yüksek başını görmeye gitmiş katına.</span> <span xml:lang="tr">Yakını olurmuş. Adam eliyle susmasını işaret edip yandaki odaya almış bunu.</span> <span xml:lang="tr">“</span><span xml:lang="tr">Allah kahretsin demiş,</span> <span xml:lang="tr">benim orayı hep dinlerler.</span> <span xml:lang="tr">Bağışla.</span> <span xml:lang="tr">Hoş geldin!</span> <span xml:lang="tr">Burda konuşalım.</span><span xml:lang="tr">”</span> <span xml:lang="tr">Havadan sudan,</span> <span xml:lang="tr">konuşmaları da.</span> <span xml:lang="tr">İnsanlar hep bir şeylerden korkuyorlar.</span> <span xml:lang="tr">Enişte Bey</span><span xml:lang="tr">’</span><span xml:lang="tr">i korku kurtaramadı!</span> <span xml:lang="tr">Genel Kurmay Başkanlığına doğru</span> <span xml:lang="tr">gidiyordu ki emeklilik zarfını masasında buldu daha tümgeneralliğinde.</span> <span xml:lang="tr">Hem de dışarda Nato</span><span xml:lang="tr">’</span><span xml:lang="tr">da görevdeyken. Ağlayıp durmuş günlerce.</span> <span xml:lang="tr">Kötü adam değildi aslında.</span> <span xml:lang="tr">Bazı acı acı</span> <span xml:lang="tr">güldürerek ne tatlı anlatırdı Doğu</span><span xml:lang="tr">’</span><span xml:lang="tr">daki teğmenlik,</span> <span xml:lang="tr">üsteğmenlik, yüzbaşılık anılarını.</span> <span xml:lang="tr">Yol yok,</span> <span xml:lang="tr">iz yok o zaman Doğu</span><span xml:lang="tr">’</span><span xml:lang="tr">da.</span> <span xml:lang="tr">Katır sırtında dağlarda beklerken geçip gelen hasta binbaşı ile ailesinin öyküsünü aynı tatla iki kez dinlemişti Enişte Bey</span><span xml:lang="tr">’</span><span xml:lang="tr">den.</span> <span xml:lang="tr">Binbaşı mide kanamasından oluvermiş.</span> <span xml:lang="tr">Üzülerek gömmüşler adamı. Karısı tutturmuştur ille de mevlit isterim diye.</span> <span xml:lang="tr">Olmayacak şey!</span> <span xml:lang="tr">Dağ başında nerde bulacaklar mevlitçiyi? Kadın öylesine dayatmış ki,</span> <span xml:lang="tr">sonunda komutanın emriyle bu okumuş mevlidi!</span> <span xml:lang="tr">Olayı bir alaylı anlatışı vardı,</span> <span xml:lang="tr">değme oyuncuya parmak ısırtır. Asker okuluna gireceğine oyunculuğu seç</span><span xml:lang="tr">e</span><span xml:lang="tr">ydi başından, tiyatro için önemli kazançtı belki de.</span> <span xml:lang="tr">Tutmaları gerekli yolu niye bulamıyor insanlar? Sen de yanlış başladın!</span> <span xml:lang="tr">Doğru başlayıp doğru götüren kaç kişi var? Geç de olsa yolunu bulmuş olmanın mutluluğunu duyuyordu içinde.</span> <span xml:lang="tr">Bu kalabalıktan ayırıyordu yolu onu.</span> <span xml:lang="tr">Raslantı sonu kesişmeydi şimdi olan;</span> <span xml:lang="tr">bir süre sonra bitip gidecekti nasıl olsa!</span> <span xml:lang="tr">Kendi asıl yöresine kavuşup,</span> <span xml:lang="tr">yıllardır Ankara</span><span xml:lang="tr">’</span><span xml:lang="tr">da Küçük</span><span xml:lang="tr">e</span><span xml:lang="tr">sat</span><span xml:lang="tr">’</span><span xml:lang="tr">da gönlünce yerleştiği katında sereserpe çalışmasına kavuşmak için tedirgin kalabalıktan bir an önce sıyrılıp kurtulmaktı sorun.</span> <span xml:lang="tr">Kalabalık da eni konu bastırmıştı.</span> <span xml:lang="tr">Dönüp yola arkalara baktı;</span> <span xml:lang="tr">sürekli inenler vardı minibüslerden. Üşümüştü.</span></p>

  <p class="block_4"><span xml:lang="tr">Kar gene aynı serpintili kar.</span> <span xml:lang="tr">Rüzgâr mı arttı? Öndekiler de yürümüyor!</span></p>

  <p class="block_4"><span xml:lang="tr">Ankara</span><span xml:lang="tr">’</span><span xml:lang="tr">da tutuklandığında da böyle rüzgârlı,</span> <span xml:lang="tr">soğuk bir gündü.</span> <span xml:lang="tr">Daha dün gibi. Bin yıl önceydi oysa!</span> <span xml:lang="tr">Dünyada,</span> <span xml:lang="tr">Türkiye</span><span xml:lang="tr">’</span><span xml:lang="tr">de neler değişti,</span> <span xml:lang="tr">neler akıp gitti yeryüzünün yuvarlak sırtından!</span> <span xml:lang="tr">Yığınla kişi gene bekleşip duruyor bu kapılarda! Hem de birbirlerini kıyasıya vurup öldürerek geldiler buralara!</span> <span xml:lang="tr">Ben yokum aralarında,</span> <span xml:lang="tr">bunların içinde işim ne benim? Bıyık altı,</span> <span xml:lang="tr">sinsi gülüşüyle Levent bakıyordu karşıdan.</span> <span xml:lang="tr">Unuttu mu çakıyormuş insan!</span> <span xml:lang="tr">İt! Anneden aldın sen o sırıtan yüzü!</span> <span xml:lang="tr">Dönüp gitmekti en iyisi ya,</span> <span xml:lang="tr">yapamıyordu.</span> <span xml:lang="tr">Görüp de ne olacaktı o oğlanı? Ah bu babalık duygusu!</span> <span xml:lang="tr">İnsan diretemiyor işte.</span> <span xml:lang="tr">Doğuştan yenikiz doğaya. Dışardaki o sinsi gülüşlü oğlandan da içerde ne kaldı bakalım? El yumruğunu yiyince aklı başına geldi belki de!</span> <span xml:lang="tr">Gelmez!</span> <span xml:lang="tr">Onlar,</span> <span xml:lang="tr">ana oğul...</span> <span xml:lang="tr">Gömülü bir duygu ağılı, ince bir yılan gibi süzülüp gelmişti derinlerden.</span> <span xml:lang="tr">Ben de babasıyım Levent</span><span xml:lang="tr">’</span><span xml:lang="tr">in. Bunu derken,</span> <span xml:lang="tr">çok eski,</span> <span xml:lang="tr">bir günler içini yakıp kavurmuş bir kuşkunun,</span> <span xml:lang="tr">gölge gibi de olsa,</span> <span xml:lang="tr">karşısında belirivermesiyle şaşalamıştı.</span></p>

  <p class="block_4"><span xml:lang="tr">Müslim</span><span xml:lang="tr">’</span><span xml:lang="tr">le arkadaşlıkları üniversitede başlamıştı ya,</span> <span xml:lang="tr">ta çocukluklarından beri birlikte büyüdüklerine inanacaklardı nerdeyse.</span> <span xml:lang="tr">Gülşen</span><span xml:lang="tr">’</span><span xml:lang="tr">le ilişki kurduğunda,</span> <span xml:lang="tr">büyük coşkuyla alıp götürmüştü Müslim</span><span xml:lang="tr">’</span><span xml:lang="tr">i.</span> <span xml:lang="tr">İşte bu herif!.. Gülşen</span><span xml:lang="tr">’</span><span xml:lang="tr">le Müslim</span><span xml:lang="tr">’</span><span xml:lang="tr">in hemen başlayıp gelişen arkadaşlıkları daha ilk gününden çentik açmıştı yüreğinde.</span> <span xml:lang="tr">Kıskandığı anlaşılacak diye de korkuyordu.</span> <span xml:lang="tr">Uzun süre kendi kendinden bile saklamıştı.</span> <span xml:lang="tr">Saklayabildiği kadar!</span> <span xml:lang="tr">Sonra bir gün eve geldiği bir gece... Ne olmuştu ki eve geldiğim gece!</span> <span xml:lang="tr">Yeni evlenmiştik;</span> <span xml:lang="tr">Gülşen</span><span xml:lang="tr">’</span><span xml:lang="tr">i kıskanmadığım ne vardı ki? Pek de öyle olmayan bir yanı vardı işin!</span> <span xml:lang="tr">Ne vardı? Poliste çıktı ortaya ne olduğu!</span> <span xml:lang="tr">Nerden bunlar da şimdi? Geçmiş bitmiş şeyler!..</span> <span xml:lang="tr">Bitmemiş demek ki, sürüp gidiyor işte!</span> <span xml:lang="tr">Sadece Müslim için bitti!</span> <span xml:lang="tr">Evet,</span> <span xml:lang="tr">hem de işkencede bitti. Müslim için bitmesiyle başlamıştı onun için başladıysa!</span> <span xml:lang="tr">Yadsısa,</span> <span xml:lang="tr">unutmaya çalışsa da bilmekten de öte biliyordu bunu.</span> <span xml:lang="tr">Birinin ölümüyle kurtularak başladık mı; ne denli kıyısında dursan akan ırmağın,</span> <span xml:lang="tr">böyle ara sıra bak istersen;</span> <span xml:lang="tr">demek sen de düştün düşecek oluyorsun suların karaltısında.</span> <span xml:lang="tr">İrkiliyordu</span><span xml:lang="tr">.</span> <span xml:lang="tr">Yıllar önce günler, geceler boyu yaşadığı bitip tükenmeyen karabasanlar yeniden birer birer karşısına mı dikilecekti? Niye yakasını bırakmıyorlardı? Yokum demişti.</span> <span xml:lang="tr">Ta içinden demişti,</span> <span xml:lang="tr">yokum ben bu işlerde artık.</span> <span xml:lang="tr">Bu acılı kalabalığa niye itilmişti gene? Üşüyordu.</span> <span xml:lang="tr">Dışında uçuşan karlı esintiden mi geliyordu üşüme,</span> <span xml:lang="tr">içindeki soğuk lekelerden miydi? Yılların artığı kara benekler,</span> <span xml:lang="tr">bir dönem patlayıp sönmüş yanardağın donuk kalıntıları güçlenebilir mi böyle? Hasta mı oluyorum? Yanardağ sönmemiş miydi? Yanardağ benzetmesi üzerine düşünmeye başladı.</span> <span xml:lang="tr">Kendisi değil, gençlik yıllarında çevresiydi yanardağ belki.</span> <span xml:lang="tr">Bir yanıyla öyle iyi anlıyordu ki bu çocukları.</span></p>

  <p class="block_4"><span xml:lang="tr">Türkiye hep yanardağ olagelmişti.</span> <span xml:lang="tr">Gençlik de yanardağ.</span> <span xml:lang="tr">Hep genç, hep delikanlı bu ülke!</span> <span xml:lang="tr">Ne delikanlı!</span> <span xml:lang="tr">Hem sarsak yaşlı,</span> <span xml:lang="tr">hem de de</span><span xml:lang="tr">li</span><span xml:lang="tr">fişek!..</span> <span xml:lang="tr">Bir yere varılacağına inanmıyordu bu kavgalarla.</span> <span xml:lang="tr">Gençlik düşleri acımasız,</span> <span xml:lang="tr">sert kayalara çarpıp parçalanınca önce sarsılmıştı.</span> <span xml:lang="tr">Sonra sonra durulmuştu yeni umutlarla. Gene emekten yanaydı.</span> <span xml:lang="tr">Halktan yanaydı.</span> <span xml:lang="tr">Aynı yoldaydı aslında; daha doğrusu çıkar yolu bulmuştu bu karanlık ormanda. Ayağı yere basan duygulara dayanıyordu yeni tutkuları.</span></p>

  <p class="block_4"><span xml:lang="tr">Yapabileceği,</span> <span xml:lang="tr">giderek en iyisini yapabildiğini kanıtladığı bir uğraşa öylesini vermişti ki,</span> <span xml:lang="tr">hiç gereği yokken yemden duvara çarpmanın şaşkınlığından nasıl kurtarabilirdi kendini? Ne işim var burda benim? Yıllar önce acılarla koptuğum bir kadının tuzağı belki de.</span> <span xml:lang="tr">Doktor Hanım,</span> <span xml:lang="tr">Levent</span><span xml:lang="tr">’</span><span xml:lang="tr">i doğurduğu gün kurmuştu sana tuzağını!</span> <span xml:lang="tr">Vura kıra dünyayı değiştirmeye kalkışanların arasında oğlun var!..</span> <span xml:lang="tr">Kıstırdılar,</span> <span xml:lang="tr">asacaklar onu.</span> <span xml:lang="tr">Dönüp dolaşıp aynı yere</span> <span xml:lang="tr">varmanın umarsızlığında gene bir süre anlamsız bakınıp durdu çevresine.</span> <span xml:lang="tr">Karışık ipler arasında bir türlü bulamıyordu ilmeğin ucunu.</span> <span xml:lang="tr">Oğlunun bu öldürme çılgınlığına Gülşen</span><span xml:lang="tr">’</span><span xml:lang="tr">in katılıp katılmadığını çözmek de bir sorundu.</span> <span xml:lang="tr">Bu tür bireysel,</span> <span xml:lang="tr">hem de kanlı bir iş ona da ters düşmeli değil miydi? Toplumun koca bir yaşam boyu sürüp giden umutsuz durağanlığı onu da mı böyle bir yola sürmüştü? Pek izlemese de, duyup işittiği,</span> <span xml:lang="tr">kırk parçaya bölünmüşler deniyordu bunlar da aralarında.</span> <span xml:lang="tr">Tekti, bütündü eskilerde.</span> <span xml:lang="tr">Kaç kişiydi ki topu topu.</span> <span xml:lang="tr">En kalabalık dönem sayılmıştı;</span> <span xml:lang="tr">iki yüze bile varmıyorduk biz.</span> <span xml:lang="tr">Biraz özenti,</span> <span xml:lang="tr">biraz da yukarıya yaranmak için</span> <span xml:lang="tr">“</span><span xml:lang="tr">Torçkist</span><span xml:lang="tr">”</span><span xml:lang="tr">lere sövülürdü ara sıra;</span> <span xml:lang="tr">öyle birileri de pek yoktu ortalarda. Şimdi on binler;</span> <span xml:lang="tr">yüz binler belki.</span> <span xml:lang="tr">Birbirlerini de kırıyorlarmış kıyasıya. Levent</span><span xml:lang="tr">’</span><span xml:lang="tr">in kimlerden yana olduğunu bilmiyordu.</span> <span xml:lang="tr">Silahlı soygunlar yaptıklarını,</span> <span xml:lang="tr">biri polis dört kişiyi öldürdüklerini yazmıştı gazeteler.</span> <span xml:lang="tr">Levent</span><span xml:lang="tr">’</span><span xml:lang="tr">in de resmi vardı, tanımadığı kızlı oğlanlı birilerinin ortasında;</span> <span xml:lang="tr">elebaşıymış çetede! Ankara</span><span xml:lang="tr">’</span><span xml:lang="tr">da tanıdığı bir avukatla konuşmuştu hemen. Adam atlayıp İstanbul</span><span xml:lang="tr">’</span><span xml:lang="tr">a gelmişti. Levent görüşmeye bile yanaşmamış onunla. Avukat istemiyormuş;</span> <span xml:lang="tr">varmış onların avukatları.</span> <span xml:lang="tr">Doktor Gülşen</span><span xml:lang="tr">’</span><span xml:lang="tr">le de ancak telefonla konuşabilmiş adam.</span> <span xml:lang="tr">Ben bilmem, karışmam demiş o da!</span> <span xml:lang="tr">Her şey gizemli!</span> <span xml:lang="tr">Ne gizemi,</span> <span xml:lang="tr">ortada;</span> <span xml:lang="tr">ilişki kurmak istemiyor,</span> <span xml:lang="tr">kendilerinden başkasına güvenleri yok.</span> <span xml:lang="tr">Kendileri derken,</span> <span xml:lang="tr">anayı mı, oğlunu mu düşünüyordu;</span> <span xml:lang="tr">ayıramıyordu. Ayırmalı mıydı? Önündeki son adam da çekilince kendini yerden biraz yüksekteki pencerenin önünde buldu. Kimliğini alıp giriş kartı verdiler.</span></p>

  <p class="block_4"><span xml:lang="tr">Bir er önündeki deftere kimliğini işleyip bir yanını imzalattı. Sundurmadan çıkıp yapının içindeki koridorumsu bir hole geçti.</span> <span xml:lang="tr">Koridorda subaylar, astsubaylar,</span> <span xml:lang="tr">kadın erkek resmi giysili polisler gelip gidenleri gözetliyorlar, yandaki kapılardan bir yerlere girip çıkıyorlar,</span> <span xml:lang="tr">ara sıra bağırmaya varan uyarılarda bulunuyorlardı.</span> <span xml:lang="tr">Kadınlı erkekli birikmiş kalabalıkça görüşmecilerle ilerdeki bir kapıya yürüyüp büyükçe bir salona girdiler.</span> <span xml:lang="tr">Hemen tümü dolmuş tahta kanepeler vardı salonda.</span> <span xml:lang="tr">Bakındı,</span> <span xml:lang="tr">ilerde,</span> <span xml:lang="tr">pencere dibinde aralıklıca oturmuş yaşlıca bir kadınla,</span> <span xml:lang="tr">iki orta yaşlı adam yaklaştığını görünce, toparlandılar. Köşeye büzülür gibi oturdu.</span> <span xml:lang="tr">Epeyce üşümüştü dışarda.</span> <span xml:lang="tr">Görüşmeye çağrılıncaya kadar elleri cebinde sıkışıp beklemek iyi gelecekti.</span> <span xml:lang="tr">Solukla ısınmıştı içerisi. Kahvedekinden kalabalıktı;</span> <span xml:lang="tr">uğultulu bir bekleyiş içindeydi herkes. Anadolu</span><span xml:lang="tr">’</span><span xml:lang="tr">da bir istasyonun ikinci mevki bekleme salonu;</span> <span xml:lang="tr">treni bekliyorlar! Getirdiği yolcuları uzaktan,</span> <span xml:lang="tr">şöyle bir göstererek alıp götürecek treni... İçerde görüşmecileri beklerken nasıl eziklik duyarsın yüreğinde.</span> <span xml:lang="tr">Çıkıp göreceksin şimdi;</span> <span xml:lang="tr">onlar gidecek,</span> <span xml:lang="tr">sen kalacaksın;</span> <span xml:lang="tr">bir düşten uyanır gibi.</span> <span xml:lang="tr">Bunlar öyle değiller belki de.</span> <span xml:lang="tr">Çok katılarmış. Avukat da demişti. Aylarca görüşmeye çıkmadıkları oluyormuş;</span> <span xml:lang="tr">açlık grevinde ölüyorlar ikide bir...</span> <span xml:lang="tr">Kan döküyorlar; başka nasıl olacaklardı? Ankara</span><span xml:lang="tr">’</span><span xml:lang="tr">da kurdukları gizli hücreyi, heyecanla yürüttükleri eylemleri düşününce aşağılanmış gibi oluyordu.</span> <span xml:lang="tr">Gülünce kaçan çocuksu şeylerdi aslında. Ama o zaman...</span> <span xml:lang="tr">Yo,</span> <span xml:lang="tr">o zaman da ayrımındaydı bunun. Gizli gizli buluşup okudukları,</span> <span xml:lang="tr">daktiloyla yazılmış üç beş sayfalık bildiriler, ara sıra gelen bültenler,</span> <span xml:lang="tr">şanlı partimizin gelecekteki utkusu üzerine hep aynı şeyleri yineleyen konuşmalar,</span> <span xml:lang="tr">konuşmalar...</span> <span xml:lang="tr">Ödenti diye topladığımız üç otuz parayla ne örgütü olacaktı ki.</span> <span xml:lang="tr">Bugün kocaman daireler,</span> <span xml:lang="tr">konaklar kiralıyorlarmış gizli çalışmaları için;</span> <span xml:lang="tr">iş yerleri açıyorlarmış.</span> <span xml:lang="tr">Onca gelirle niye yapmasınlar? Silah kaçakçılığından banka soygunculuğuna,</span> <span xml:lang="tr">çevirmedikleri yok!.. Gazeteler yazıyor.</span> <span xml:lang="tr">Polis de biliyor demek.</span> <span xml:lang="tr">Polis hangi zaman bilmedi? Kurmay albay Enişte Bey,</span> <span xml:lang="tr">Kızılay</span><span xml:lang="tr">’</span><span xml:lang="tr">da parklarda gizli hücre buluşmaları yapan gençlerden söz etmişti bir gün yemekte bıyık allı güler gibi.</span> <span xml:lang="tr">Çocukça,</span> <span xml:lang="tr">aptalca buluyordu yaptıklarını. Değil miydi? O gün yemekte ürperir gibi olmuştu</span> <span xml:lang="tr">duyunca. Kızarmış, terlemiş;</span> <span xml:lang="tr">başını yemeğe eğmişti belli etmemek için.</span> <span xml:lang="tr">Sanki biliyor da ona taş atıyordu Enişte Bey.</span> <span xml:lang="tr">Göz ucuyla yokladı çekinerek.</span></p>

  <p class="block_4"><span xml:lang="tr">Konu değişmişti;</span> <span xml:lang="tr">pek öyle iğneli söz etmişe de benzemiyordu adam. Daha birkaç saat önce Güven Parkı</span><span xml:lang="tr">’</span><span xml:lang="tr">nda hücre buluşmasındaydı biri kız,</span> <span xml:lang="tr">iki fakülte arkadaşıyla.</span> <span xml:lang="tr">O günden sonra hücre toplantılarını atlatır olmuştu.</span> <span xml:lang="tr">Kız karşısına dikildi fakültede;</span> <span xml:lang="tr">gülmeye vuruyor,</span> <span xml:lang="tr">geçiştirip gidiyordu onu da...</span> <span xml:lang="tr">Keşke öylece bitseydi.</span> <span xml:lang="tr">Her şeye yeniden başlamıştı Gülşen</span><span xml:lang="tr">’</span><span xml:lang="tr">le tanışınca bir de Müslim girince...</span> <span xml:lang="tr">Görüşmeye çağırıyorlar.</span> <span xml:lang="tr">Kapıya yakın toplanıyorlardı.</span> <span xml:lang="tr">Kalktı o da, bir iki adım atıp dinledi.</span> <span xml:lang="tr">Başka koğuşları diyorlar.</span> <span xml:lang="tr">Beşinci koğuştu Levent</span><span xml:lang="tr">’</span><span xml:lang="tr">inki,</span> <span xml:lang="tr">bize var daha...</span> <span xml:lang="tr">Bir asteğmenin ardından koridora çıkıp gidenlere baktı,</span> <span xml:lang="tr">döndü.</span> <span xml:lang="tr">Duvarlardaki resimlere takıldı gözü.</span> <span xml:lang="tr">Yağlıboya,</span> <span xml:lang="tr">suluboya irili ufaklı tablolar,</span> <span xml:lang="tr">desenler...</span> <span xml:lang="tr">Küçük etiketlerle ederleri yanlarında. Satılıyor demek!</span> <span xml:lang="tr">Neymiş bunlar? Kim alıyor? Bazıları pek kötü değil.</span> <span xml:lang="tr">Şunda renkler uyumlu...</span> <span xml:lang="tr">Soyut özentisi bu da. Altlarında imzalar da var.</span> <span xml:lang="tr">Benzer resimler öteki duvarlarda da asılıydı.</span> <span xml:lang="tr">İlgisi can sıkıntısına dönüştü.</span> <span xml:lang="tr">Köşedeki yerine geçti. Demin oturanlar kalkmış,</span> <span xml:lang="tr">yanı boşalmıştı. Anlamsız bakındı çevresine. Sıkıntısı artar olmuştu.</span></p>

  <p class="block_4"><span xml:lang="tr">En iyisi başka şeyler düşünmektir bu durumda.</span> <span xml:lang="tr">Bankanın bastırdığı Osmanlı minyatürlerinden seçmeler albümüne yazdığı önsöz basımevindeydi; yaptığı düzeltmeleri</span> <span xml:lang="tr">atlayacaklar,</span> <span xml:lang="tr">yanlışlarla çıkacak diye kaygılıydı.</span> <span xml:lang="tr">Yetişebilse iyi olacaktı.</span> <span xml:lang="tr">Bekleyeceklerdi basımevinden. Ankara</span><span xml:lang="tr">’</span><span xml:lang="tr">dan ayrılırken</span> <span xml:lang="tr">“</span><span xml:lang="tr">İyi</span><span xml:lang="tr">”</span> <span xml:lang="tr">demişti Genel Müdür Fehmi Bey</span> <span xml:lang="tr">“</span><span xml:lang="tr">Hem de basımevine uğrayıp yeniden bir gözden geçirirsiniz</span><span xml:lang="tr">”</span><span xml:lang="tr">.</span> <span xml:lang="tr">Demese de aklındaydı...</span> <span xml:lang="tr">Yazısının yanlışlarla çıkması sinirlerini iyiden iyiye bozacaktı.</span> <span xml:lang="tr">Fehmi Bey</span><span xml:lang="tr">’</span><span xml:lang="tr">in inceliklerle dolu anlayışlı, sanat konularında,</span> <span xml:lang="tr">yalnız sanat mı,</span> <span xml:lang="tr">her konuda insancıl yardımcı yaklaşımı gerçekten saygı uyandırmıştı tanıdığı günden beri;</span> <span xml:lang="tr">isteği,</span> <span xml:lang="tr">uyarısı da önemliydi. İnsanlara pek güven duymuyordu.</span> <span xml:lang="tr">Bu dönen çarkın içinde ufalanıp duran yaratıklardı tümü. Tek tük de olsa gene de bazıları kişilikleriyle kalabiliyorlardı demek.</span></p>

  <p class="block_4"><span xml:lang="tr">Fehmi Bey bunlardan biriydi.</span> <span xml:lang="tr">Çok yardımını görmüştü.</span> <span xml:lang="tr">On beş yıl kadar önce Ankara</span><span xml:lang="tr">’</span><span xml:lang="tr">da açtıkları bir kilim sergisine gelip kilimler,</span> <span xml:lang="tr">cicimler yapmışlardı. O gün bugün sürüp gelmişti yakınlıkları.</span> <span xml:lang="tr">Pasaport almasını da o sağlamıştı ilk. Değil de,</span> <span xml:lang="tr">çabuklaştırmıştı.</span> <span xml:lang="tr">Devrim sözcüğünden bile ürken -ürken mi? Tiksinen biriydi Fehmi Bey. Azeri kökenliydiler;</span> <span xml:lang="tr">Karabağ</span><span xml:lang="tr">’</span><span xml:lang="tr">da epeyce varlıklarını ellerinden almış Sovyet devrimi.</span> <span xml:lang="tr">Fehmi Bey için devrim demek insanlığın sonu demekti bir ülkede!</span> <span xml:lang="tr">Önceleri tepki duymuştu adama karşı içinde. Sınıfsal çıkarların kölesi,</span> <span xml:lang="tr">gericinin gericisi biri diye düşünmüştü.</span> <span xml:lang="tr">Sonraları, daha doğrusu somut olaylarla tanıdıkça birer ikişer dökülüp gitmişti bu yargılar. Adam değişmemişti,</span> <span xml:lang="tr">-Ben de değişmedim- daha nesnel bakabilmeye başlamıştı adama. İnsanlar ille de ideolojilere bağlı olarak iyi ya da kötü olmuyorlar ki,</span> <span xml:lang="tr">bir de kendi özbenlikleri var işte!..</span> <span xml:lang="tr">Siyasal,</span> <span xml:lang="tr">insancıl büyük savlarla çıkan nicelerini görüp tanımamış mıydı? Bolşevik devriminde ne pislikler etmişlerdir kimbilir Fehmi Beylere.</span> <span xml:lang="tr">Kendi yoldaşlarına bile neler ettiklerini biliyoruz bugün. Cezaevinde karşılaştığı,</span> <span xml:lang="tr">parti yöneticisi diye başa geçmiş kişileri düşünüyordu. Ellerine bir olanak geçsin de gör bu herifleri!..</span> <span xml:lang="tr">Yasaya konan özel maddeden yararlanıp da cezasının dörtte üçünün kalkmasını sağlayacaklara kuşkuyla, tedirginlikle bakıldığı günlerde bunlardan biri,</span> <span xml:lang="tr">en siliklerinden biri. - Arkadaş,</span> <span xml:lang="tr">demişti,</span> <span xml:lang="tr">belli et yerini de bilelim artık!</span></p>

  <p class="block_4"><span xml:lang="tr">Yayvan,</span> <span xml:lang="tr">hımhım sesi bulaşıp kalmış gibiydi kulağında,</span> <span xml:lang="tr">iyi demişti o da...</span> <span xml:lang="tr">“</span><span xml:lang="tr">Senin gibiler nerdeyse onun karşısındaki yerdeyim ben!</span><span xml:lang="tr">”</span> <span xml:lang="tr">Hep de öyle kalmaya çalışmıştı.</span> <span xml:lang="tr">O silik herifin yasaya sığınmadan gidip sekiz yıl yatmasını da budalalığının kanıtı diye,</span> <span xml:lang="tr">biraz da önleyemediği bir kızgınlıkla düşünüyordu. Biz hayın,</span> <span xml:lang="tr">böyleleri yiğit!..</span> <span xml:lang="tr">Kişiyi bu pisliklerden kurtaran güçlü şey, sanat uğraşı,</span> <span xml:lang="tr">tutkuya belki de o yüzden dönüşüyor!</span> <span xml:lang="tr">Yaşanmaya değer ne var dünyada sanat olmasa!..</span> <span xml:lang="tr">İki yıldır düşünüp tasarladığı İtalya gezisini ertelemek zorunda kalması da içinde takılı duran ayrı bir sorun olmuştu. Michelangeloları, Leonardo da Vincileri,</span> <span xml:lang="tr">Raffaelloları,</span> <span xml:lang="tr">Botticellileri gidip kendi ülkelerinde, yerlerinde görmek düşlerine giriyordu.</span> <span xml:lang="tr">Her şeyi güzelce düzenliyorum sandığınız anda yaşam oyun ediveriyor!</span> <span xml:lang="tr">Sesli oynayan filmin sesinin kesilmesi gibi salona sessizlik çöktü birden;</span> <span xml:lang="tr">resim donmuş gibiydi.</span> <span xml:lang="tr">Şaşkınlıkla duralayıp bakınırken derinden bir uğultu duyulmaya başlamıştı.</span> <span xml:lang="tr">Cezaevinden geliyor!</span> <span xml:lang="tr">Ürperti dolaştı içinde.</span> <span xml:lang="tr">Duran film mırıltılarla ağırdan ağıra devinime geçti yeniden.</span> <span xml:lang="tr">“</span><span xml:lang="tr">Yeşil</span><span xml:lang="tr">ler</span> <span xml:lang="tr">de katılıyormuş bu sefer!</span><span xml:lang="tr">”</span> <span xml:lang="tr">Dönüp baktı;</span> <span xml:lang="tr">yanına oturmuş yaşlıca bir adamdı. Konuşmak,</span> <span xml:lang="tr">bir şeyler anlatmak için sokulganlıkla bakıyordu.</span> <span xml:lang="tr">Ne konuşacağız seninle? Çevirdi başını.</span> <span xml:lang="tr">Öyle de merak etmişti ki...</span> <span xml:lang="tr">Yeşiller ne demek? Bizans</span><span xml:lang="tr">’</span><span xml:lang="tr">ta değil miydi? Yeşillerle bilmem neler vuruşurlardı? Nika ayaklanmasında Teodora,</span> <span xml:lang="tr">Jüstinyanüs</span><span xml:lang="tr">’</span><span xml:lang="tr">ü diretmeye zorlayıp otuz bin kişiyi hipodromda öldürmüşler diye yazar.</span> <span xml:lang="tr">Derinden derine yankılanan uğultu da yeşillerle kızıllar demek!... Bu hipodromda da öldürüyorlar mı? Ne haykırış!..</span></p>

  <p class="block_4" xml:lang="tr">- Sizin hangi koğuşta?</p>

  <p class="block_4"><span xml:lang="tr">Duymazdan gelmek istedi.</span> <span xml:lang="tr">Olmayacak.</span> <span xml:lang="tr">Döndü,</span> <span xml:lang="tr">isteksizce yanıtladı.</span></p>

  <p class="block_4"><span xml:lang="tr">- B 5</span><span xml:lang="tr">’</span><span xml:lang="tr">teymiş...</span></p>

  <p class="block_4"><span xml:lang="tr">Adamın bakışları değişti gibi.</span> <span xml:lang="tr">Gözleri daha saygılı parlıyordu!..</span></p>

  <p class="block_4" xml:lang="tr">- Asıl onlar yürütüyorlar!..</p>

  <p class="block_4"><span xml:lang="tr">Ses çıkarmadı.</span> <span xml:lang="tr">Neyi yürütüyorlar? Tuzağına düşmekten korkuyor gibiydi adamın.</span> <span xml:lang="tr">Bir yakalandın mı dinle artık!</span> <span xml:lang="tr">Salonda,</span> <span xml:lang="tr">gerilim içindeki mırıltılı sessizlik derinden derine yankılanıp duran uğultuyu daha da görkemli kılıyordu.</span></p>

  <p class="block_4" xml:lang="tr">- Sizin kiminiz var beyefendi?..</p>

  <p class="block_4"><span xml:lang="tr">Kulağının dibinde fısıltıya benzer soru çivi gibi batmıştı.</span> <span xml:lang="tr">Dönüp baktı adama.</span></p>

  <p class="block_4" xml:lang="tr">- İlk kez geliyorsunuz sanırım.</p>

  <p class="block_4" xml:lang="tr">- Evet... Susup dönecekti.</p>

  <p class="block_4"><span xml:lang="tr">- Biz her hafta burda herkesi tanır olduk artık...</span> <span xml:lang="tr">Kabakoz</span><span xml:lang="tr">’</span><span xml:lang="tr">dan birilerini getirmişler gene.</span> <span xml:lang="tr">Sizinkinin neydi demiştiniz?</span></p>

  <p class="block_4" xml:lang="tr">Umarsız duralayıp baktı, dönerken,</p>

  <p class="block_4"><span xml:lang="tr">- Levent,</span> <span xml:lang="tr">dedi yavaşça.</span></p>

  <p class="block_4" xml:lang="tr">- Levent Durak...</p>

  <p class="block_4"><span xml:lang="tr">- Haa,</span> <span xml:lang="tr">dedi adam,</span> <span xml:lang="tr">Doktor Hanım</span><span xml:lang="tr">’</span><span xml:lang="tr">ın oğlu.</span> <span xml:lang="tr">Siz...</span></p>

  <p class="block_4" xml:lang="tr">Çekingen duralayıvermişti sanki.</p>

  <p class="block_4"><span xml:lang="tr">- Ben babasıyım,</span> <span xml:lang="tr">dedi,</span> <span xml:lang="tr">aranın uzamasını önler gibi.</span></p>

  <p class="block_4" xml:lang="tr">- Eveeet!..</p>

  <p class="block_4"><span xml:lang="tr">Sessiz kaldı adam.</span> <span xml:lang="tr">Ne anlamaydı ağzında genişleyip uzayan evet? Uğultu da kesildi.</span> <span xml:lang="tr">İçeri gelen bir asteğmenle gene ayağa kalkıp yaklaştılar yöresine. Koğuş numaralarıyla adlar okundu.</span> <span xml:lang="tr">Kalabalıkça birileri daha çıkıp gittiler asteğmenin peşi sıra.</span> <span xml:lang="tr">Yanındaki adam da gitmişti onlarla.</span> <span xml:lang="tr">Görüşme sürüyor. Bize ne vakit sıra gelecek? Yeni görüşmecilerle salon sürekli doluyordu. Mırıltılar yükselmiş,</span> <span xml:lang="tr">gürültüye dönüşmüştü.</span> <span xml:lang="tr">Böyle daha iyi;</span> <span xml:lang="tr">tek başına kalabiliyorsun... Adam da gitti.</span> <span xml:lang="tr">Eveeet deyişi?..</span> <span xml:lang="tr">Ben babasıyım deyince,</span> <span xml:lang="tr">“</span><span xml:lang="tr">Eveeet</span><span xml:lang="tr">”</span><span xml:lang="tr">!..</span> <span xml:lang="tr">Gülşen</span> <span xml:lang="tr">Hanım oğlunun babasını mı anlattı bunlara? Dönek,</span> <span xml:lang="tr">hayının biridir babası!.. Hepsi birbirini tanıyormuş!..</span> <span xml:lang="tr">Eveeet,</span> <span xml:lang="tr">seni de biliyoruz!..</span> <span xml:lang="tr">Sesinde apaçık o vardı herifin.</span></p>

  <p class="block_4"><span xml:lang="tr">Canı öyle sigara istemişti ki... Ağzı acıydı,</span> <span xml:lang="tr">içi eziliyordu. Açlıktan. Saat da on bire geliyor.</span> <span xml:lang="tr">Salonda,</span> <span xml:lang="tr">karşıda kantin gibi bir yerden bir şeyler alıp yiyenler vardı.</span> <span xml:lang="tr">Kalkıp isteksizce yaklaştı.</span> <span xml:lang="tr">Paketlerde bisküviler, gofretler filan.</span> <span xml:lang="tr">İki er bakıyor.</span> <span xml:lang="tr">İçi çekmiyordu hiçbir şeyi.</span> <span xml:lang="tr">Bir küçük torba tuzlu kraker alıp döndü.</span> <span xml:lang="tr">Yerine birileri oturmuştu.</span> <span xml:lang="tr">Bir an şaşalar gibi kaldı.</span> <span xml:lang="tr">Bakındı. Boş yer görünmüyordu.</span> <span xml:lang="tr">Ortadaki direğe yaklaşıp ayakta söyleşen birilerinin yanı sıra dikeledi.</span> <span xml:lang="tr">Torbayı yırtıp minik krakerleri ağır ağır alıştırmaya başladı. Doktor Hanım her hafta geliyordur.</span> <span xml:lang="tr">Oğluna çok bağlı olduğunu duymuştu.</span> <span xml:lang="tr">Bu haftaki görüşmeyi bana bırakmakla ne özveride bulundu kimbilir!..</span> <span xml:lang="tr">Bir iki telefon konuşmasından sonra bu hafta görüşmeye gelebileceğini onların avukatları evvelsi gün bildirmişti Ankara</span><span xml:lang="tr">’</span><span xml:lang="tr">ya.</span> <span xml:lang="tr">Görüşme de beş dakikaymış.</span> <span xml:lang="tr">Levent</span><span xml:lang="tr">’</span><span xml:lang="tr">e ben ne diyeceğim beş dakikada? Uzun olsa ne diyecektin? Blucinli kız değil mi orda oturan. Tek başına.</span> <span xml:lang="tr">Bu gürültü de insanı sersem ediyor.</span> <span xml:lang="tr">Herkes yüksek perdeden başladı gene. Beş dakikalık sürenin hafta boyu özlemiyle koşup gelenler önce birbirlerine karışmanın çağıltısıyla mutlu oluyorlar!</span> <span xml:lang="tr">Ne karmaşık sorunları vardır şu bir avuç insanın.</span> <span xml:lang="tr">Ülkenin bütün dertlerini yüklenmeye kalkışmış cezaevi dolusu deliler sürüsünün kamburu bu zavallıların sırtında!</span> <span xml:lang="tr">Bu düşüncesini yadırgadı birden.</span> <span xml:lang="tr">Bir savaş yürütenlere deliler sürüsü diye bakan biri olmak, yakışmıyordu kendine.</span> <span xml:lang="tr">Kimbilir ne değerli kişiler vardı içlerinde,</span> <span xml:lang="tr">yadsıyabilir miydi? Toplumu değiştirmeye kalkışıyorlar;</span> <span xml:lang="tr">yapabilseler keşke.</span> <span xml:lang="tr">Bu yolla mı? Peki, yolu ne? Tam bilmiyorsunuz,</span> <span xml:lang="tr">sezinliyorsunuz da,</span> <span xml:lang="tr">size ne ödeteceklerini apaçık</span> <span xml:lang="tr">biliyorsunuz.</span> <span xml:lang="tr">Öyle acılı biliyordu ki.</span> <span xml:lang="tr">Yerinde nedenler de vardı bu acıdan kaçmak için;</span> <span xml:lang="tr">acıyı göze alanlara deli demenin ağırlığı da...</span> <span xml:lang="tr">Yasadaki maddenin özel fıkrasından yararlanarak cezasının dörtte üçünü kaldırmamın yollarını anlatan asker yargıca bir süre sessiz bakıp durduğunu,</span> <span xml:lang="tr">ne düşündüğünü bilmeksizin dakikalar boyu düşündüğünü -ya da düşünür gibi donup kaldığını- hep dün gibi anımsardı.</span> <span xml:lang="tr">Karısı ağır ateşle yatıyordu bir tanıdıklarının evinde. Asıl Müslim</span><span xml:lang="tr">’</span><span xml:lang="tr">in peşindeydi polis.</span> <span xml:lang="tr">Ona şöyle bir sorup geçmişlerdi;</span> <span xml:lang="tr">yakınlıklarını pek bilmiyor olmalıydılar!</span> <span xml:lang="tr">Polis için sorun örgüt ilişkileriydi,</span> <span xml:lang="tr">o da Müslim</span><span xml:lang="tr">’</span><span xml:lang="tr">de yoktu aslında.</span> <span xml:lang="tr">Yıllar önce,</span> <span xml:lang="tr">Fakülte</span><span xml:lang="tr">’</span><span xml:lang="tr">de,</span> <span xml:lang="tr">yeniden kurulan örgüt ilişkilerinde öndeydi,</span> <span xml:lang="tr">hep daha ataktı Müslim. Ağır ödettiler!.. Böylesine</span> <span xml:lang="tr">canavarlaşacaklarını nerden bilirdim? Kırımlar,</span> <span xml:lang="tr">kıyımlar mı vardı o günler? Tatsız bir saklambaçta sayım suyum yok deyip çekildim.</span> <span xml:lang="tr">Saklananları da ele vermedim aslında.</span> <span xml:lang="tr">Ötekiler her şeyi benden önce anlatmışlardı alındığımda, ben de uydum onlara...</span> <span xml:lang="tr">Duruşmaya çıkınca da her şeyi yadsıyacaktım örgütün emriyle, bunu istiyorlardı!</span> <span xml:lang="tr">Örgüt dedikleri de...</span> <span xml:lang="tr">Yıllarca cezaevinde sürünüp duracaktık! Müslim</span><span xml:lang="tr">’</span><span xml:lang="tr">i söylemen ayrı bir konu.</span> <span xml:lang="tr">Gerçekten ayrı bir konuydu Müslim</span><span xml:lang="tr">’</span><span xml:lang="tr">i söylemesi. Tam adını koyamadığı bir yanı vardı işin. Ankara</span><span xml:lang="tr">’</span><span xml:lang="tr">da gözaltına alınıp karanlık hücreye atıldığında çok renkli bir dünyada buldu kendini.</span> <span xml:lang="tr">Yıllardır biraz korku, daha çok da merakla konuşup düşündükleri gelip çatmıştı işte.</span> <span xml:lang="tr">En ağırına karşı koyacak güçte buluyordu kendini.</span> <span xml:lang="tr">Sonra nasıl olmuştu da k</span><span xml:lang="tr">afasının içindeki ışıltı bulanı</span><span xml:lang="tr">vermiş,</span> <span xml:lang="tr">parlak biçimler eğri büğrü karaltılara dönmüştü? Derinden gelen çığlıklarla uykusuz,</span> <span xml:lang="tr">günler,</span> <span xml:lang="tr">geceler boyu karanlık hücrede, sorguya alınmak için kapı şimdi açılıverecek diye beklemek,</span> <span xml:lang="tr">yüreğini içten içe bir ivmeyle didikleyip çürütüvermişti sanki.</span> <span xml:lang="tr">Korku muydu bu? Değildi!</span> <span xml:lang="tr">Daha kötüsüydü belki de...</span> <span xml:lang="tr">Sımsıkı sarıldığını sandığı ne varsa ellerinden kayarak gitmiş, giysisiz,</span> <span xml:lang="tr">yapayalnız kalmıştı hücrede. Asıl şimdi tek başınaydı işte! Ateşler içinde bıraktığı</span> <span xml:lang="tr">Gülşen</span><span xml:lang="tr">,</span> <span xml:lang="tr">giderek tutkuya dönüşen ışığa çıkma özleminin odağını oluşturuyordu.</span> <span xml:lang="tr">Örgütteki arkadaşlarının tümü tutukluydular.</span> <span xml:lang="tr">Bir iki kız arkadaşının alındığını da duymuştu;</span> <span xml:lang="tr">Gülşen</span><span xml:lang="tr">’</span><span xml:lang="tr">in adı ortalarda değildi, atlatmıştı belki de!</span> <span xml:lang="tr">Niye olmasındı? Kızların tümü de sorgulamada yaman diretmişler deniyordu.</span> <span xml:lang="tr">Diretmeseler ne yaparlardı ki,</span> <span xml:lang="tr">birbirlerini ele vermekten öte.</span></p>

  <p class="block_4"><span xml:lang="tr">Bizim yaptığımız gibi...</span> <span xml:lang="tr">Kilit adam Müslim</span><span xml:lang="tr">’</span><span xml:lang="tr">m</span><span xml:lang="tr">iş!</span> <span xml:lang="tr">Niye</span> <span xml:lang="tr">“</span><span xml:lang="tr">miş</span><span xml:lang="tr">”</span><span xml:lang="tr">? Öyle olduğunu bilmiyor gibi!</span> <span xml:lang="tr">Güya bilmiyordu;</span> <span xml:lang="tr">gizliydi!</span> <span xml:lang="tr">Bilmeyen mi vardı? Bizim örgüt gizliliğimizi!..</span> <span xml:lang="tr">Önemli bir iş</span> <span xml:lang="tr">yürüttüğüne inandı mı,</span> <span xml:lang="tr">hiçbir şey yapmasa gizemli suskunluğu ele verir adamı!</span> <span xml:lang="tr">Herkesin bilip birbirinden sakladığına da giz derler!..</span> <span xml:lang="tr">Önemli bir işe koşulduğu sezilse bile,</span> <span xml:lang="tr">tam ne yaptığının bilinmesi çenesini tutup tutmamaya bağlıdır gene de.</span> <span xml:lang="tr">Zevzekliklerin acısını da poliste çıkarırlar adamdan.</span> <span xml:lang="tr">Müslim için de geçerli miydi bunlar? Niye olmasın? Yalnız Müslim</span><span xml:lang="tr">’</span><span xml:lang="tr">in alçak gönüllülüğü...</span></p>

  <p class="block_4"><span xml:lang="tr">Bir sigara yaktı.</span> <span xml:lang="tr">Yanı başındaki direğin ardında yer boşalmıştı. Geçip oturdu.</span> <span xml:lang="tr">Sigarasını çekti.</span> <span xml:lang="tr">Müslim</span><span xml:lang="tr">’</span><span xml:lang="tr">i düşünmek karabasana bir düşe mi dönüşecekti gene? O günden bugüne öyle değişti ki,</span> <span xml:lang="tr">çok eskilerde anlatılmış masal gibi her şey.</span> <span xml:lang="tr">Unutma,</span> <span xml:lang="tr">acıyla birlikte başlıyor.</span> <span xml:lang="tr">Öyle olmasa nasıl dayanılırdı? Bazı duygularımızı abartıp acıya dönüştürüyoruz;</span> <span xml:lang="tr">anlamsızlığını anlayınca da kurtuluyoruz ondan!..</span> <span xml:lang="tr">İçinde ağırdan birikenleri dağıtma çabasıyla geçmişine yukardan,</span> <span xml:lang="tr">biraz da alaylı bakmaya çalışıyordu.</span> <span xml:lang="tr">Eskilerde başarıyla denediği bu yöntem içine düştüğü bu gerilimli ortamda pek güven vermiyordu;</span> <span xml:lang="tr">aksıyor gibiydi. Uçuşan karlar camları örttü;</span> <span xml:lang="tr">tutacak bu kar.</span> <span xml:lang="tr">Marta güvenilmez derler. Kadınlara güvenmeyeceksin!</span> <span xml:lang="tr">Neye,</span> <span xml:lang="tr">kime güvenilir bu dünyada!..</span> <span xml:lang="tr">Yaşamına girip çıkan kadınlar içinde tek yargıladığı</span> <span xml:lang="tr">Gülşen</span><span xml:lang="tr">’</span><span xml:lang="tr">di.</span> <span xml:lang="tr">Tek güvendiği kadının da o olduğunu biraz utanarak,</span> <span xml:lang="tr">daha çok da kızgınlıkla düşünmekten kendini alamamıştı bir türlü.</span> <span xml:lang="tr">Oysa nasıl delice,</span> <span xml:lang="tr">kızı bezdirecek kadar kıskandığını anımsadıkça utancı artıyordu.</span> <span xml:lang="tr">Gülşen</span><span xml:lang="tr">’</span><span xml:lang="tr">in hiçbir konuda açık vermeyen,</span> <span xml:lang="tr">yarasız,</span> <span xml:lang="tr">beresiz, saydam kişiliğini,</span> <span xml:lang="tr">coşkulu gençlik günlerinde değil,</span> <span xml:lang="tr">ondan ayrıldıktan sonraki anımsamalarıyla,</span> <span xml:lang="tr">yazık ki ancak o zaman değerlendirebilmişti. Tanışmalarından kopmalarına kadar geçen altı yıl içinde,</span> <span xml:lang="tr">onun en anlamadığı,</span> <span xml:lang="tr">daha doğrusu ters anladığı süre,</span> <span xml:lang="tr">iki yılı aşkın evlilikleri olmuştu.</span> <span xml:lang="tr">Evlenmek bana göre değil demek ki...</span> <span xml:lang="tr">O yüzden de evlenmemişti bir daha.</span> <span xml:lang="tr">Saliha</span><span xml:lang="tr">’</span><span xml:lang="tr">yla uzun süren ilişkilerinde,</span> <span xml:lang="tr">değil evlenmek,</span> <span xml:lang="tr">birlikte oturmaya bile yanaşmamıştı. Yaşamına girip çıkan üç beş kadın içerisinde Saliha</span><span xml:lang="tr">’</span><span xml:lang="tr">dan başkasıyla da yakınlık kurmamıştı.</span> <span xml:lang="tr">Çeşitli aralıklarla yinelenip durmuş geçici cinsel bağlardı,</span> <span xml:lang="tr">‘</span><span xml:lang="tr">bağ</span><span xml:lang="tr">’</span> <span xml:lang="tr">denirse.</span> <span xml:lang="tr">Çok bilmiş Zekiye</span><span xml:lang="tr">’</span><span xml:lang="tr">yle daha ilk günden kavgaya varan tartışmaları, ne denli örtbas etse,</span> <span xml:lang="tr">derinlerde kımıldayıp duran</span> <span xml:lang="tr">Gülşen</span> <span xml:lang="tr">özlemini dışa vurur olmuştu her seferinde.</span> <span xml:lang="tr">Etiyle istiyordu Gülşen</span><span xml:lang="tr">’</span><span xml:lang="tr">i.</span> <span xml:lang="tr">Gene böyle bir tartışmadan sonra yattıkları bir gün kalkıp giyindi,</span> <span xml:lang="tr">bırakıp çıktı kızı;</span> <span xml:lang="tr">bir daha da aramadı.</span> <span xml:lang="tr">Oysa yaptığı yontular bir şeye benzemese de cıvıltılı,</span> <span xml:lang="tr">biraz ukala (Zekiye öztürkçeci olduğu için</span> <span xml:lang="tr">“</span><span xml:lang="tr">çokbilmiş</span><span xml:lang="tr">”</span> <span xml:lang="tr">diyordu ukala yerine;</span> <span xml:lang="tr">kız da gülüyordu kızacağına!)</span> <span xml:lang="tr">aslında iyi kızdı.</span> <span xml:lang="tr">Biraz da ondan kaçmıştı; böyle iyilerle evlenilir!</span> <span xml:lang="tr">Evliliğe karşı mıydı? Yoo,</span> <span xml:lang="tr">ona göre değildi sadece. Önceleri böyle başlamıştı;</span> <span xml:lang="tr">çevresindeki evlilikleri görüp,</span> <span xml:lang="tr">geçmişteki denemesi üstünde uzun uzun düşününce de iyice artmıştı direnci.</span> <span xml:lang="tr">Hep burun buruna kaldığın birine hesap vermekle yükümlü olacaksın.</span> <span xml:lang="tr">Niye? O iş bitli benim için;</span> <span xml:lang="tr">o sınavı kötü verdim ben!</span> <span xml:lang="tr">Daha cezaevi kapısında buzdan yontu gibi karşısına dikilen Gülşen</span><span xml:lang="tr">’</span><span xml:lang="tr">e bir şey diyemeden utanca boğulup...</span> <span xml:lang="tr">Evli olmasak da dikilirdi. Haklıydı demek!</span> <span xml:lang="tr">Düşünmek istemiyordu bu konuyu.</span> <span xml:lang="tr">Evliliğin,</span> <span xml:lang="tr">kişiyi bir çember içinde,</span> <span xml:lang="tr">mum gibi eriten -çürüten daha doğru-,</span> <span xml:lang="tr">bunaltıcı -evlilikleri süresince bunaldığını hiç anımsamıyordu.</span> <span xml:lang="tr">Sonradan düşününce varmıştı bunalması gerekliliğine!-,</span> <span xml:lang="tr">kapalı kutu yapısı,</span> <span xml:lang="tr">düşünebilen kişinin doğasına aykırı bir kez!</span> <span xml:lang="tr">İnsan hiç tek başına olmak,</span> <span xml:lang="tr">yapayalnız olmak da mı istemez? Hesap vermeden! Yalnız Gülşen</span><span xml:lang="tr">’</span><span xml:lang="tr">e mi hesap vermekle yükümlüydün? Evet!</span> <span xml:lang="tr">Sen ona hesap soracaktın sözde!</span> <span xml:lang="tr">Yanılgıdan kurtuldun mu acılar başlıyor.</span> <span xml:lang="tr">Sorunun ne olduğunu sonradan anlamıştı.</span> <span xml:lang="tr">Örgütle yeniden ilişki kurarken Gülşen</span><span xml:lang="tr">’</span><span xml:lang="tr">i kazanmaktı asıl istediği. Bunu bugün,</span> <span xml:lang="tr">daha doğrusu.</span> <span xml:lang="tr">Gülşen</span><span xml:lang="tr">’</span><span xml:lang="tr">i yitirdiğinden beri sadece kendine de olsa açıkça söyleyebiliyordu.</span> <span xml:lang="tr">Neyi,</span> <span xml:lang="tr">neden savunduğunu gerçek nedenini algılayıp tam bilincine varmak önemli sorun;</span> <span xml:lang="tr">en güç sorun belki de.</span> <span xml:lang="tr">Söylediklerinin temel kaynağını,</span> <span xml:lang="tr">neye varıp,</span> <span xml:lang="tr">kime,</span> <span xml:lang="tr">kimlere yaradığını düşünüp kestirebilen çok mu kişi var? Yanlış yapmaya yazgılı doğmuşuz bir kez;</span> <span xml:lang="tr">ne gelir elimizden? Korku içinde yaşayıp gitmeye bağımlı kaldığının ayrımına vardığı da oluyordu bu tür baktığı için;</span> <span xml:lang="tr">dikelmeye kalkışıyor,</span> <span xml:lang="tr">biraz şaşkın,</span> <span xml:lang="tr">biraz beceriksiz aranmalarından sonra sanatsal eylemin arı,</span> <span xml:lang="tr">duru doğasına bırakıyordu kendini. Üstüne yapışmış çamurlardan kurtulmak için ılık bir göle atılır gibi... Asıl yaşamın gölün dışında olduğunu unutsan da taş gibi olaylar öyle bir anımsatır ki...</span> <span xml:lang="tr">Levent</span><span xml:lang="tr">’</span><span xml:lang="tr">i unutabilir miydi? Etliye sütlüye karışmadan yaşayıp giden ta ilkokuldan arkadaşı,</span> <span xml:lang="tr">tarih öğretmeni Zekeriya</span><span xml:lang="tr">’</span><span xml:lang="tr">nın olaysız evlilik yaşamı, büyüyüp duran iki kızı,</span> <span xml:lang="tr">kızların saçlarına özenle örgü yapıp,</span> <span xml:lang="tr">kurdele bağlayan anneleriyle,</span> <span xml:lang="tr">ılık gölden karaya bakınca gözüne çarpan ilk şey oluyordu.</span> <span xml:lang="tr">Bu mutlu yuvaya öteberi taşıyan,</span> <span xml:lang="tr">apartman merdivenlerinde ikide bir rastladığı, kolunda sepetiyle bakkalın,</span> <span xml:lang="tr">manavın çırağı bir de.</span> <span xml:lang="tr">Karşı daire onlarındı;</span> <span xml:lang="tr">oturduğu katı da Zekeriya bulmuştu.</span> <span xml:lang="tr">Üstelemelerine dayanamayıp da kırk yılda bir yemeğe gitse boğulacak gibi olduğunu belli etmemek için biraz daha boğulmaya katlanması gerekiyordu.</span> <span xml:lang="tr">Reçel kaynatıp salata yapan böyle bir karım mı olacaktı benim de!..</span></p>

  <p class="block_4"><span xml:lang="tr">Evlilikte değil asıl bende var!</span> <span xml:lang="tr">Onda ne olduğunun da gizemli bir yanı yok ki,</span> <span xml:lang="tr">belliydi,</span> <span xml:lang="tr">kurtulmanın yollarını arıyordu sadece.</span> <span xml:lang="tr">Sanatsal sorunlara kaptırdın mı,</span> <span xml:lang="tr">çevrenle iletişimin,</span> <span xml:lang="tr">giderek ilişkin kesiliyor;</span> <span xml:lang="tr">yitip gidiyorsun! Yabancılaşmak bu işte.</span> <span xml:lang="tr">Bu pis çamurlu kara parçası bize yabancılaşmış,</span> <span xml:lang="tr">biz ona değil!.</span> <span xml:lang="tr">Dönek mi oluyoruz şimdi? Ne ilgisi var;</span> <span xml:lang="tr">kurtulmuş oluyorsun!.. Özellikle ilk yıllar,</span> <span xml:lang="tr">neden kurtulması gerektiği üstünde çok düşünmüştü. İnsanları seviyordu</span> <span xml:lang="tr">(Hangi insanları?),</span> <span xml:lang="tr">kurtulmalarını istiyordu</span> <span xml:lang="tr">(Hangilerinin?)</span> <span xml:lang="tr">ama kendi kurtuluşunu niye onlara bağlamalıydı</span> <span xml:lang="tr">(Hangilerine?)? Yanıt veremeyebilirdi; sormadan duramıyordu.</span> <span xml:lang="tr">İçinin bilip tükenmek bilmeyen gelgitiydi bu.</span> <span xml:lang="tr">Bir yaşam biçiminden başkasına sığınmanın kaçınılmaz uyumsuzluğu belki de. Benim diyebildiklerinin tümünü isteyecekler;</span> <span xml:lang="tr">bir özveriyle sunmaya kalkışıp kopmanın ne güç olduğunu anlayınca şaşkın yıkılıp kalacaksın.</span> <span xml:lang="tr">Devrimciyim diye çıkıp dönek damgası yedin mi...</span> <span xml:lang="tr">Mart ayında yolları örten şu kar gibi bir şey. Geçen ılık günlerin erken baharları yanıp gidecek.</span> <span xml:lang="tr">“</span><span xml:lang="tr">Cehennem yerinde hiç ateş yoktur. Kişi ateşini bile götürür!</span><span xml:lang="tr">”</span> <span xml:lang="tr">Dize,</span> <span xml:lang="tr">olanca yakıcılığıyla derinden derine yankılanıyordu.</span> <span xml:lang="tr">Ne hücredeydi ne de ürpererek beklediği bir soruşturmaya çıkacaktı.</span></p>

  <p class="block_4"><span xml:lang="tr">Gizlemek ya da açıklamakla tutacağı yolların ayrımında dikilip kalmış gibi yöresine bakındı.</span> <span xml:lang="tr">Tren belki de hiç gelmeyecek,</span> <span xml:lang="tr">kimseleri getirmeyecekti bu uğultulu bekleme salonuna.</span> <span xml:lang="tr">En doğrusu onun da buralara hiç uğramamasıydı. Oyuna geldiğini söylemek de boş.</span> <span xml:lang="tr">Böylesine yoğun anca</span><span xml:lang="tr">k burada düşünür olmuştu Doktor</span> <span xml:lang="tr">Hanım</span><span xml:lang="tr">’</span><span xml:lang="tr">ı.</span> <span xml:lang="tr">Oyun onun oyunu!</span> <span xml:lang="tr">Müslim bir gün... Asteğmen göründü;</span> <span xml:lang="tr">sıra bize mi geldi? Adları okuyor. Adlar değil de,</span> <span xml:lang="tr">soyadları pek çeşitli. Adlar zaten belli! Ahmet,</span> <span xml:lang="tr">Mehmet, Ali,</span> <span xml:lang="tr">Veli... Aydın kesimin adları pek öyle değil...</span> <span xml:lang="tr">Ertan, Özkan, Ergün,</span> <span xml:lang="tr">Ural,</span> <span xml:lang="tr">Sanlı...</span> <span xml:lang="tr">Bir de neler!</span> <span xml:lang="tr">Hacı,</span> <span xml:lang="tr">Ökkeş,</span> <span xml:lang="tr">Durbaba,</span> <span xml:lang="tr">Mirza,</span> <span xml:lang="tr">Beşir. Doğulu adlar bunlar.</span> <span xml:lang="tr">Hacı diye ad duymamıştım hiç.</span> <span xml:lang="tr">Doğulusu,</span> <span xml:lang="tr">Batı</span><span xml:lang="tr">’</span><span xml:lang="tr">lısı, Orta Anadolulusu,</span> <span xml:lang="tr">Güneylisi,</span> <span xml:lang="tr">Kuzeylisi,</span> <span xml:lang="tr">binlercesi toplanmış karmakarışık olmuş gençler...</span> <span xml:lang="tr">Müslim de</span> <span xml:lang="tr">Elazığlıydı</span><span xml:lang="tr">.</span> <span xml:lang="tr">Köylüklerinden.</span> <span xml:lang="tr">Kürt müydü? O günler Kürtlük sorun değildi pek.</span> <span xml:lang="tr">Biraz Doğu</span><span xml:lang="tr">’</span><span xml:lang="tr">luya çalıyordu dili belli belirsiz. Başkalarına yapılan</span> <span xml:lang="tr">“</span><span xml:lang="tr">Kürt</span><span xml:lang="tr">”</span> <span xml:lang="tr">şakası ona yapılamazdı.</span> <span xml:lang="tr">Kürt Mahmut vardı.</span> <span xml:lang="tr">O zaten,</span> <span xml:lang="tr">ben Kürdüm derdi.</span> <span xml:lang="tr">Sonra Kasım.</span> <span xml:lang="tr">O da Kürt</span><span xml:lang="tr">’</span><span xml:lang="tr">tü. Asteğmen topladı,</span> <span xml:lang="tr">gidiyor.</span> <span xml:lang="tr">Daha bekleyeceğiz burda.</span> <span xml:lang="tr">Kahrolası...</span> <span xml:lang="tr">Bir sigara yaktı gene.</span> <span xml:lang="tr">İyice kaçırdık ölçüyü;</span> <span xml:lang="tr">bu kaçıncı sabahtan beri? Ağzı ağı gibiydi.</span> <span xml:lang="tr">Müslim de çok sigara içerdi.</span> <span xml:lang="tr">Müslim</span><span xml:lang="tr">’</span><span xml:lang="tr">in adını söylediği anda anlamıştı yanlış yaptığını.</span> <span xml:lang="tr">Cezaevine getirilirken olayların şeridiyle bulanık başının içinde sancıyan yerdi.</span> <span xml:lang="tr">Sonra,</span> <span xml:lang="tr">Müslim</span><span xml:lang="tr">’</span><span xml:lang="tr">in yakalanıp sorgulamada öldüğü haberi...</span> <span xml:lang="tr">Sancıyı da duymaz olmuştu artık.</span> <span xml:lang="tr">Çürüyen bir yerdi beynindeki.</span> <span xml:lang="tr">Karanlık hücredeki ilk günler gecelerde çürüyen yer yoktu kafasının içinde.</span> <span xml:lang="tr">Işıldıyordu bile.</span> <span xml:lang="tr">Cezaevinde anımsar olmuştu ışıldadığını da... Kararma sonradan başlamıştı.</span> <span xml:lang="tr">Hem de birden! Arkası gelecekti belki de. Sonradan anladığı;</span> <span xml:lang="tr">ağbisinin,</span> <span xml:lang="tr">ablasının başvuruları,</span> <span xml:lang="tr">araya birilerini koymalarıyla bir kıyıya alınıvermişli.</span> <span xml:lang="tr">Çözemediği düğümün ilmeği de o kıyıcıkta takılmıştı yüreğine.</span> <span xml:lang="tr">Karanlık hücrede Gülşen</span><span xml:lang="tr">’</span><span xml:lang="tr">di tek sayıkladığı.</span> <span xml:lang="tr">Kimseyi ele vermemişti. Savaştan yenik düşmeden çıkmak gerekti.</span> <span xml:lang="tr">Korkulu bir sevinçle düşlüyordu Gülşen</span><span xml:lang="tr">’</span><span xml:lang="tr">i.</span> <span xml:lang="tr">Kurtulacak mıydı? Birlikte gidebilecekler m</span><span xml:lang="tr">iydi dışarıya? Uzmanlık için dı</span><span xml:lang="tr">şarda çalışmayı kurardı</span> <span xml:lang="tr">Gülşen</span><span xml:lang="tr">,</span> <span xml:lang="tr">İngiltere</span><span xml:lang="tr">’</span><span xml:lang="tr">de psikiyatri yapsam derdi hep.</span></p>

  <p class="block_4"><span xml:lang="tr">Ben ne yapacaktım İngiltere</span><span xml:lang="tr">’</span><span xml:lang="tr">de,</span> <span xml:lang="tr">sigarasını yandaki küllüğe attı. Salonun kalabalığı da,</span> <span xml:lang="tr">uğultusu da bitmiyordu hiç.</span> <span xml:lang="tr">Karşıda gene bir şeyler satın alıp tıkınanlar.</span> <span xml:lang="tr">İnceden bir bulantı dolanıyordu içinde.</span> <span xml:lang="tr">Yüreğine hüzün bastı birden. Toparlanmaya çalıştı.</span> <span xml:lang="tr">Oğlum asılacak;</span> <span xml:lang="tr">ben surda beklemeye dayanamıyorum daha! Bütün yadsımalarına,</span> <span xml:lang="tr">örtbas etmelerine karşın,</span> <span xml:lang="tr">kendini zaman zaman öyle çok suçlamıştı ki öyle çok nedenle,</span> <span xml:lang="tr">etkisini de yitirir olmuştu artık. Güçsüzdü. Yıkılan bir yerini onaramıyordu.</span> <span xml:lang="tr">Gene düşüp kalmıştı.</span> <span xml:lang="tr">Kalktı birden. Arkadaki pencereye doğru yürüdü. Ayaküstü dikilen birilerinin yanından sokulup camın önünde durdu.</span> <span xml:lang="tr">Kar örttü örtecek her yanı.</span> <span xml:lang="tr">Bir yerlerden güneş ışınları geliyor. Erir gider bu karlar.</span> <span xml:lang="tr">Dün gece Bolu Dağı</span><span xml:lang="tr">’</span><span xml:lang="tr">ndan geçiyorduk,</span> <span xml:lang="tr">orası karlıydı asıl. O da erir!..</span> <span xml:lang="tr">Sonra bahar,</span> <span xml:lang="tr">sonra yaz,</span> <span xml:lang="tr">sonra kış...</span> <span xml:lang="tr">Dolaş dur bu dönme dolapta!. Ama güzel gene de.</span> <span xml:lang="tr">Hiç durmadan dönüp duruyor.</span> <span xml:lang="tr">Güzelliği de burda. Duran, tökezleyen,</span> <span xml:lang="tr">biz.</span> <span xml:lang="tr">Sonra düşen,</span> <span xml:lang="tr">yitip giden...</span> <span xml:lang="tr">Penceredeki şu serçecik de öyle... Serçe bilmiyor bunu;</span> <span xml:lang="tr">biz biliyoruz.</span> <span xml:lang="tr">Biliyoruz da ne oluyor?..</span> <span xml:lang="tr">Serçe gibi mi olsaydık biz de?.. Açlığı da benim gibi duymuyor mu bu serçe? İçim kazınıyor gene.</span> <span xml:lang="tr">Surdan gidip bir şeyler alabilirim. Almıyorum.</span> <span xml:lang="tr">O durabilir mi? Sen ne kadar durabilirsin? Kavgalarla yürütülen açlık grevine katılmaması... Niye katılacaktım? Sevmediğim,</span> <span xml:lang="tr">inanmadığım kişilerin aras</span><span xml:lang="tr">ın</span><span xml:lang="tr">dayım.</span> <span xml:lang="tr">Kavgayı bırakmışım; bana neydi açlık grevinden? Bu açık yürekli açıklamayı solduran böcek içinde dolanıyordu gene.</span> <span xml:lang="tr">Kızıp baş kaldırmaya kalkışınca gücünü yitiriyor, beceriksizleşiyordu. Açlık grevi dediğin aç kalıp ölümü beklemekti.</span> <span xml:lang="tr">Yadsıyamadığı bir korkuyla bakmıştı;</span> <span xml:lang="tr">hep de o korkuyla anımsıyordu.</span> <span xml:lang="tr">O güç yok bende.</span> <span xml:lang="tr">Olması için güçlü neden yok da ondan...</span> <span xml:lang="tr">Her şey o güçlü nedende bitiyor.</span> <span xml:lang="tr">Ya</span> <span xml:lang="tr">da başlıyor! Bu takıntılarla geçinerek yaşamak zorunda olduğunu biliyordu.</span> <span xml:lang="tr">Kimseye de bir kötülüğüm yok!</span> <span xml:lang="tr">Olmadı da...</span> <span xml:lang="tr">Yetti!..</span> <span xml:lang="tr">On ikiye geliyor...</span> <span xml:lang="tr">Gene bir sessizlik çökmüştü salona.</span> <span xml:lang="tr">Derinlerde yankılanan uğultu vardı.</span> <span xml:lang="tr">Slogan atıyorlar!.. Nedir bağırdıkları?..</span> <span xml:lang="tr">Vurucu söz çook!</span> <span xml:lang="tr">İstediğin düşmanla inatlaşmaksa... Patlamaya benzer bir haykırışla irkilip kaldı.</span></p>

  <p class="block_4"><span xml:lang="tr">Koridorda bir karışma olmuştu.</span> <span xml:lang="tr">Erler bir kadını çekip götürmeye,</span> <span xml:lang="tr">ya da susturmaya mı çalışıyorlardı? Çığlık çığlığa bağırıyordu kadın:</span> <span xml:lang="tr">“</span><span xml:lang="tr">Bulgar yapmaz sizin yaptığınızı,</span> <span xml:lang="tr">Bulgar...</span> <span xml:lang="tr">Öldürün isterseeez!..</span> <span xml:lang="tr">“</span> <span xml:lang="tr">Salon homurtuyla koridora yönelmişti.</span> <span xml:lang="tr">Polisler,</span> <span xml:lang="tr">subaylar çevresine,</span> <span xml:lang="tr">doluşmuştu kadının.</span> <span xml:lang="tr">Bir subay</span> <span xml:lang="tr">“</span><span xml:lang="tr">Bağırma!</span><span xml:lang="tr">”</span> <span xml:lang="tr">diye bağırıyordu.</span> <span xml:lang="tr">Ondan güç almış gibi daha da haykırmaya başlamıştı kadın.</span> <span xml:lang="tr">“</span><span xml:lang="tr">Öldürün isterseez,</span> <span xml:lang="tr">ne duruyorsuuz,</span> <span xml:lang="tr">öldürün!</span> <span xml:lang="tr">Yavrumu...</span><span xml:lang="tr">”</span> <span xml:lang="tr">Sözcükler karışıvermişti...</span> <span xml:lang="tr">“</span><span xml:lang="tr">Yavrumu...</span> <span xml:lang="tr">Ben...</span><span xml:lang="tr">”</span></p>

  <p class="block_4" xml:lang="tr">Kadını yandaki bir odaya çekip almışlar kapıyı da kapatmışlardı.</p>

  <p class="block_4"><span xml:lang="tr">Koridora doğru doluşan gergin kalabalık önce sessiz duralamış,</span> <span xml:lang="tr">sonra artan mırıltılarla yeniden salona dönmüştü.</span> <span xml:lang="tr">Kalkanlar sinirli bir gerilemeyle ağır ağır gelip yeniden oturmuşlardı yerlerine.</span> <span xml:lang="tr">Yalnız emekli görünümünde yaşlıca bir adamla birkaç kadın,</span> <span xml:lang="tr">polislerle alt perdeden tartışıyor gibiydiler koridorda. Cezaevinin derinlerinden gelen görkemli ses de kesilmişti.</span> <span xml:lang="tr">Sustular! Savaşta cephedeki askerleri tedirgin eden sessizlik bu.</span> <span xml:lang="tr">Eziklik yüreğine daha da bastırıyor gibiydi.</span> <span xml:lang="tr">Çevresinde sabırla bekleyip duran şu kişiler,</span> <span xml:lang="tr">aynı ezikliği duyuyorlardı kuşkusuz.</span> <span xml:lang="tr">Hem de yıllardan beri,</span> <span xml:lang="tr">her hafta.</span> <span xml:lang="tr">Çekilir şey mi? Şu insanların birbirine ettiği...</span> <span xml:lang="tr">Deminki yürek yırtan çığlığı o kadının. Çınlaması sürüyor daha!.. Analar haykırır böyle...</span> <span xml:lang="tr">Neydi acaba? Odaya çekiverdiler. Kötü bir şey yapacaklarını olası görmüyor ki pek üstlerine gitmedi bu kalabalık! Durmazlardı yoksa!</span> <span xml:lang="tr">Kadını kandırıp yatıştırmışlardır!</span> <span xml:lang="tr">Salona bir kez daha baktı. Gizli bir anlaşma içinde gibi görünüyordu mırıltılarla bekleyen herkes. Ürktü birden.</span> <span xml:lang="tr">O aralarında olamazdı bunların.</span> <span xml:lang="tr">Şimdi bir olay çıksa surda; copla saldırsa herifler... Artan biçimde içi çekiliyordu.</span> <span xml:lang="tr">Korktuğundan düşünmüyordu ki bunları.</span> <span xml:lang="tr">Biliyordu,</span> <span xml:lang="tr">olasılığı zayıftı. Aklına geliyordu sadece;</span> <span xml:lang="tr">gelince de ne denli anlamsız olduğu daha iyi beliriyordu burda bulunuşunun.</span> <span xml:lang="tr">Buraya Doktor Hanım gerekli!..</span> <span xml:lang="tr">Peki,</span> <span xml:lang="tr">niye sen değil? Baba olarak payına düşen acıdan değil, sindiremediği bir yükümlülükten kaçmaktı bu;</span> <span xml:lang="tr">tuzaktan,</span> <span xml:lang="tr">oyuna düşürülmekten kurtulma çabasıydı.</span> <span xml:lang="tr">Yargılamaya getirdiler beni buraya!</span> <span xml:lang="tr">İnanmadığım şeyler için cezalandıracaklar.</span> <span xml:lang="tr">Ne yargılatırım kendimi ne de cezalandırmalarına izin veririm.</span> <span xml:lang="tr">En iyisi dikilip karşısına,</span> <span xml:lang="tr">yüzyüze konuşmak o kadınla; damgacının dibinde bekleyen oğlunun annesinden baba olarak hesap sormak.</span> <span xml:lang="tr">İşte bu günleri getirdiniz sonunda!</span> <span xml:lang="tr">Oğlumu da astıracaksınız karlar altında!..</span> <span xml:lang="tr">Camdan uzaklara bakmaya çalıştı.</span> <span xml:lang="tr">Minibüsler,</span> <span xml:lang="tr">serçeler,</span> <span xml:lang="tr">insanlar...</span> <span xml:lang="tr">İyice gülünç olacaktı Doktor Hanım</span><span xml:lang="tr">’</span><span xml:lang="tr">ın karşısında.</span> <span xml:lang="tr">Bu kar tutmaz. Akşama erir belki de.</span> <span xml:lang="tr">İçimdeki buz da. Üşüdüğünü ayrımsadı birden.</span> <span xml:lang="tr">Ürperir gibi olmuştu,</span> <span xml:lang="tr">iyice soğumuş burası. Kadının çığlığından sonra...</span></p>

  <p class="block_4"><span xml:lang="tr">Dönüp baktı salona aranır gibi.</span> <span xml:lang="tr">Göstermiyorlar mı,</span> <span xml:lang="tr">yoksa oğluna bir iş mi ettiler kadının? Cezaevlerinde çok ölüm olayı var diyorlar.</span> <span xml:lang="tr">Herkes canavarlaştı. Cezaevlerinde pek olmazdı bizde.</span> <span xml:lang="tr">Sorgulamada...</span> <span xml:lang="tr">Müslim</span> <span xml:lang="tr">hastaymış zaten</span><span xml:lang="tr">. Biz yaşıyoruz da ne oluyor!..</span> <span xml:lang="tr">Daha da sıkıştı yüreği.</span> <span xml:lang="tr">Hele bir yakının ölümü karşısında ne yakışıksız,</span> <span xml:lang="tr">bayağı utanmazca sözlerdi bunlar.</span> <span xml:lang="tr">Kimselere kötülük etmek istemem bir şeyi değiştirmiyor işte.</span> <span xml:lang="tr">Kötülük nedir? Neye diyoruz kötülük? Yırtık bayraklı bir gönder kakılmıştı içine.</span> <span xml:lang="tr">Dört bir yandan esip savuran yellerle bayrak paramparçaydı.</span> <span xml:lang="tr">Kırmızı bezin arasına karalar da karışmıştı!.. Esen yellerde mi,</span> <span xml:lang="tr">bayrakta mı kötülük? Ya gönderin kırıldı kırılacak tahta sopası? Kurtlar didik didik etmiş.</span> <span xml:lang="tr">Tümü de boşuna;</span> <span xml:lang="tr">çirkin bile bu benzetmeler. Kara rengin ulaşmadığı yer var mı? Güneşte bile kara lekeler oluyormuş! Bayrağı tutan el de gevşer;</span> <span xml:lang="tr">el bu!..</span> <span xml:lang="tr">Yükselen sesleri ayrımsadığında salondaki tartışma kavgaya dönüşür gibiydi. Araya birilerinin girmesiyle uzaklaştırılmış iki kadındı,</span> <span xml:lang="tr">bağrışan.</span> <span xml:lang="tr">Çekiştirilerek oturdukları kanepelerden atışmayı sürdürüyorlardı.</span></p>

  <p class="block_4" xml:lang="tr">- Bir dilim ekmek için yerlerde süründü seninki...</p>

  <p class="block_4" xml:lang="tr">- Başımıza her türlü bela mı sizden geliyor zaten.</p>

  <p class="block_4"><span xml:lang="tr">- Sizden iyi bela mı olur!...</span> <span xml:lang="tr">Utanmanız da kalmamış...</span> <span xml:lang="tr">Birden susuverdiler. Salona iki resmi giysili polis,</span> <span xml:lang="tr">subay,</span> <span xml:lang="tr">astsubaylar girmişti.</span></p>

  <p class="block_4" xml:lang="tr">- Ne oluyor?</p>

  <p class="block_4"><span xml:lang="tr">Astsubay</span><span xml:lang="tr">’</span><span xml:lang="tr">ın tepeden sorusu birden bastıran sessizlikte daha batıcı olmuştu. Neydi olay;</span> <span xml:lang="tr">pek anlaşılmamıştı ya,</span> <span xml:lang="tr">salonla birlikte kadınların suskun kalmaları bir korku değil,</span> <span xml:lang="tr">içeri gelen polislere karşı onurlu bir dayanışma,</span> <span xml:lang="tr">inatlı bir direniş izlenimi veriyordu.</span> <span xml:lang="tr">Birbirini acımasızca suçlayan iki yanı da onurlu bir aklama vardı bu suskunlukta.</span> <span xml:lang="tr">Uzakça kanepelerde karşılıklı oturan kavgacı iki kadından biri,</span> <span xml:lang="tr">üste çıktığını kanıtlamak ister gibi ters yana çevirdiği başını yapay biçimde dik tutmuş boşluğuna dikmişti gözlerini.</span> <span xml:lang="tr">“</span><span xml:lang="tr">Bir dilim</span> <span xml:lang="tr">ekmek için yerlerde sürünen</span><span xml:lang="tr">”</span> <span xml:lang="tr">kim idi ise,</span> <span xml:lang="tr">onun yakını olmalıydı bu.</span> <span xml:lang="tr">Belki annesi. Suçlama onur kırıcı biçimde ağır.</span> <span xml:lang="tr">Yerlerde sürünmeyen mi var bir dilim ekmek için!..</span></p>

  <p class="block_4"><span xml:lang="tr">Sorun neydi acaba? Öteki kadın,</span> <span xml:lang="tr">güvenli biçimde çevresine bakıyor, saldırıyla kazandıklarına yeni destekler arıyor gibiydi.</span> <span xml:lang="tr">Polisler salondan çıktıktan sonra da suskunluk sürdü.</span> <span xml:lang="tr">Kimse hiçbir yana destek vermeye niyetli görünmüyordu.</span> <span xml:lang="tr">Yeğleme yapılmasını zorunlu kılacak</span> <span xml:lang="tr">bir durum yok demek!.. Kavgacı</span> <span xml:lang="tr">iki kadın aslında nasıl da benziyorlardı birbirlerine!.. Giysilerine, başörtülerine,</span> <span xml:lang="tr">ellerindeki torba benzeri çantalarına varıncaya dek... Yalnız pabuçları ayrı;</span> <span xml:lang="tr">biri çizmeli,</span> <span xml:lang="tr">ötekinde yarım topuk iskarpin.</span> <span xml:lang="tr">Her yanını kaplamış çamurları aynı ikisinin de...</span> <span xml:lang="tr">Başörtülerinden sarkan aklanmış saçları da aynı. Acıları da!..</span> <span xml:lang="tr">Soğuk,</span> <span xml:lang="tr">gergin yüzlerinde donup kalmış acıları...</span> <span xml:lang="tr">Bu çatışmalar, nasıl parçalayıp gereksiz çıkmazlara itiyor insanları.</span> <span xml:lang="tr">Önemli sayılacaklar da var belki ya;</span> <span xml:lang="tr">çoğu hiç yüzünden!</span> <span xml:lang="tr">Önemlisiyle önemsizini nasıl ayıracaksın? Herkesin kendi ölçüsü önemli.</span> <span xml:lang="tr">Ortalarda buluşmayı önerdin mi sevimsiz olur çıkarsın.</span> <span xml:lang="tr">Kuşkuyla bakarlar.</span> <span xml:lang="tr">En iyisi kafayı takmamak.</span> <span xml:lang="tr">Şimdi şu salonda birbirine güvensizce bakan,</span> <span xml:lang="tr">içten içe ağır biçimde suçlayan kaç kişi var kim bilir? Nasıl</span> <span xml:lang="tr">“</span><span xml:lang="tr">Eveeet!</span><span xml:lang="tr">”</span> <span xml:lang="tr">demişti deminki adam!</span> <span xml:lang="tr">Doktor Hanım</span><span xml:lang="tr">’</span><span xml:lang="tr">ın suçladığı gibi! Hiç yüzünden bile kavgalar etmedik mi Gülşen</span><span xml:lang="tr">’</span><span xml:lang="tr">le? O zaman da mı hayındım?.. Çok yakın olmayacak insanlar!</span> <span xml:lang="tr">Sürtüşme,</span> <span xml:lang="tr">giderek hırlaşma kaçınılmaz. İçteki kördüğümler çözülmeyi bekliyor.</span> <span xml:lang="tr">Birine boşalacaksın kurtulabilmek için. Patlayıp akacak içinin irini,</span> <span xml:lang="tr">cerahati...</span> <span xml:lang="tr">Cinsel boşalma da bir türü bunun!.. Kördüğümler nasıl oluşuyor,</span> <span xml:lang="tr">cerahatler nasıl toplanıyor içerde? Ne bileyim ben? Çözümsüzlükler içinde kıvranarak...</span> <span xml:lang="tr">Peki,</span> <span xml:lang="tr">çözümsüzlükler? Satış yapılan yere doğru yürüdü.</span> <span xml:lang="tr">Bir şey alacağından değil,</span> <span xml:lang="tr">alanlara bakmak istemişti! Başına oturdu oturacak ağrıdan kaçmak için bir de!</span> <span xml:lang="tr">Kişinin içini açar yer değiştirmek! Ne de yer değişikliği ya!</span> <span xml:lang="tr">Yaşlı bir kadın bisküviler,</span> <span xml:lang="tr">paketlerde başka bir şeylerle yüklü kucağını torbaya boşaltıp yerleştirirken,</span> <span xml:lang="tr">yanındaki adama söyleniyordu bir yandan da.</span> <span xml:lang="tr">Dişleri mi yoktu ne,</span> <span xml:lang="tr">sözleri tam anlaşılmıyordu. Ağır ağır baş sallıyordu adam da,</span></p>

  <p class="block_4"><span xml:lang="tr">- Öyle,</span> <span xml:lang="tr">dedi bir ara.</span> <span xml:lang="tr">Hepsi kurtulmalı...</span></p>

  <p class="block_4"><span xml:lang="tr">Kadın öksürmeye başladı birden.</span> <span xml:lang="tr">Hırlar gibi sesler çıkarıyordu. Tuttu kendini.</span> <span xml:lang="tr">Yüzü kızarmıştı,</span> <span xml:lang="tr">gözleri akıyordu. Anlaşılmaz bir şeyler dolanıyordu ağzında.</span> <span xml:lang="tr">Ne diyor bu? Önemli bir şey diyor!</span> <span xml:lang="tr">Öyle bir dikilme çabasında.</span> <span xml:lang="tr">“</span><span xml:lang="tr">Hepsi</span><span xml:lang="tr">”</span> <span xml:lang="tr">mi diyor? Evet</span> <span xml:lang="tr">“</span><span xml:lang="tr">Hepsi...</span><span xml:lang="tr">”</span> <span xml:lang="tr">Ne olmuş hepsine? Biraz daha sokulunca çözer gibi oldu.</span> <span xml:lang="tr">“</span><span xml:lang="tr">...</span> <span xml:lang="tr">bizim çocuklarımız</span><span xml:lang="tr">”</span><span xml:lang="tr">...</span> <span xml:lang="tr">Paketlerle önünden geçerlerken daha iyi anlamıştı gerisini. Ayrım yapmıyor,</span> <span xml:lang="tr">tüm tutuklu gençleri kendi oğlu sayıyordu. Adam da katılıyor buna.</span> <span xml:lang="tr">Söylemesi güzel.</span> <span xml:lang="tr">Kolay da...</span> <span xml:lang="tr">Gene de en çok kendi çocuğuna üzülürsün.</span> <span xml:lang="tr">Sende öyle,</span> <span xml:lang="tr">iyi yürekli yaşlı kadın.</span> <span xml:lang="tr">Baş sallayan adam, sen de öyle.</span> <span xml:lang="tr">Ben de hepsine üzülürüm,</span> <span xml:lang="tr">ama Levent olmasa ne işim vardı burda? Ne işim var benim burda? Tanıdık sözdü. Anımsamıştı tümceyi.</span> <span xml:lang="tr">Cezaevinde ilk aydığında söylemişti.</span> <span xml:lang="tr">Ne işim var benim burda? Yabancılaşmanın karabasana dönüşmesindeki anahtar tümce,</span> <span xml:lang="tr">içinde,</span> <span xml:lang="tr">yerleştiği yerinde ağırlaşmıştı.</span> <span xml:lang="tr">Unutmamış olmasına kızıyordu.</span> <span xml:lang="tr">Sanki artık çirkindi tümce;</span> <span xml:lang="tr">çarpılmış,</span> <span xml:lang="tr">biçimi,</span> <span xml:lang="tr">anlamı değişmiş gibiydi.</span> <span xml:lang="tr">Buna kızıyordu.</span> <span xml:lang="tr">Bu bir iki sözcükle mi belirlenmişti yaşamının yönü, doğrultusu? Nerden alırız direnme gücümüzü? Bizi sürekli itip yönelten bir minicik nokta var içimizde.</span> <span xml:lang="tr">Bir şeye dayanıp dayanmamamızı da o belirliyor. O nokta nasıl oluşuyor peki? Çok mu gizemli? Niteliği niceliği değişiyor mu? Tanrının içimize yerleştirdiği bir şey olmasın!</span> <span xml:lang="tr">Yazgımızı belirleyen!.. Tanrı varsa işi başından aşkın!..</span> <span xml:lang="tr">Tam anlayamadığımız bir şey var içimizde. Sözümüzü geçiremediğimiz bir suçlu ararız olup biteni üstüne yıkmak için. Dışımızdakiler yetmiyorsa içimizde... Aslında...</span> <span xml:lang="tr">İt Necmi</span><span xml:lang="tr">’</span><span xml:lang="tr">nin terbiyesizce iğnelemeşini hep böyle anlarda anımsıyordu nedense.</span> <span xml:lang="tr">Hem de kadınların yanında söylemişti.</span> <span xml:lang="tr">“</span><span xml:lang="tr">Kalın geldi fakire müslümanlık ya Resûlüllah</span><span xml:lang="tr">.”</span> <span xml:lang="tr">Neyzen</span><span xml:lang="tr">’</span><span xml:lang="tr">inmiş. Neyzen</span><span xml:lang="tr">’</span><span xml:lang="tr">i de sevmezdi.</span> <span xml:lang="tr">Göklere çıkarır kimileri!..</span> <span xml:lang="tr">Sanata bulaşmış lümpen pisliği.</span> <span xml:lang="tr">Tam it Necmi</span><span xml:lang="tr">’</span><span xml:lang="tr">lere göre.</span> <span xml:lang="tr">Bu oğlan da solcu geçinir.</span> <span xml:lang="tr">Ne halt ettiği bilinmez.</span> <span xml:lang="tr">Ne çok karışık insan var? Polis derlerdi zaten.</span> <span xml:lang="tr">Sana da dediler! Ona da demişlerdi,</span> <span xml:lang="tr">biliyordu.</span> <span xml:lang="tr">Sevmiyordu bu sözcüğü.</span> <span xml:lang="tr">Nasıl polis olur insan? Polise yardımcı olursun.</span> <span xml:lang="tr">Biz de savcıya yardımcı olduk bir anlamda,</span> <span xml:lang="tr">ama öyle bir isteğimiz de yoktu.</span> <span xml:lang="tr">Yani ben savcıya yardımcı olayım diye değil...</span> <span xml:lang="tr">Bize yardımcı olsun da...</span> <span xml:lang="tr">O da değil.</span> <span xml:lang="tr">Yasaydı.</span> <span xml:lang="tr">Yasadan yararlandık.</span> <span xml:lang="tr">Pisi pisine dört yıl yatacaksın...</span> <span xml:lang="tr">“</span><span xml:lang="tr">Kalın geldi fakire...</span> <span xml:lang="tr">“</span> <span xml:lang="tr">Terbiyesizlik.</span> <span xml:lang="tr">Çirkin... Uğraşmayacaksın bu pis heriflerle.</span> <span xml:lang="tr">Bildiklerini söylesinler.</span> <span xml:lang="tr">Ne olacak söyleyecekler de? Hem kimler? Doktor Hanım bile belki!...</span> <span xml:lang="tr">Bir sigara yakmamak için güç tutuyordu kendini.</span> <span xml:lang="tr">Yirmi kişi kadardırlar yasadaki indirim maddesinden yararlanıp cezalarının dörtte üçünü sildirenler.</span> <span xml:lang="tr">Bilmem kaçta kaçını da yargıçlar düşmüş,</span> <span xml:lang="tr">birden askeri cezaevinin kapısında bulmuştu kendini.</span> <span xml:lang="tr">Yeni yaşamı o kapıda başlamıştı.</span> <span xml:lang="tr">Ötekilerin hiçbirini görmemişti sonraları.</span> <span xml:lang="tr">Yalnız biri yazılar yazıp kitaplar yayınlamaya kalkışmıştı.</span> <span xml:lang="tr">Solculara saldırıyor,</span> <span xml:lang="tr">içyüzlerini açıklıyordu eski yoldaşlarının!</span> <span xml:lang="tr">Yazdıklarını okumamıştı ya,</span> <span xml:lang="tr">bildiği çok şey olmamalıydı onun</span> <span xml:lang="tr">da.</span> <span xml:lang="tr">Uyduruyor demişlerdi.</span> <span xml:lang="tr">Böyle biriyle geçmiş bağlılığını anımsaması da hep ağırına gitmişti.</span> <span xml:lang="tr">Sokakta,</span> <span xml:lang="tr">bir iki toplantıda karşılaşınca ya yolunu değiştirmiş ya da usulca bir yana kayıvermişti.</span> <span xml:lang="tr">Kitapların gazetelerdeki yaygaracı duyuruları pat diye karşısına çıkınca da içi kararıyordu. Adamın duymadığı</span> <span xml:lang="tr">“</span><span xml:lang="tr">vicdan azabı</span><span xml:lang="tr">”</span> <span xml:lang="tr">da onun yüreğine yükleniyordu sanki.</span></p>

  <p class="block_4"><span xml:lang="tr">Kendini bir gün sevinirken de yakalamıştı! Asıl hayın bu!</span> <span xml:lang="tr">Çabası da bizi gündemden düşürmemek sanki...</span> <span xml:lang="tr">Vicdan azabından söz etmek de ağırına gidiyordu. Yok yere suçlamaktı kendini.</span> <span xml:lang="tr">Çevrenin etkisine kapılıyor insan.</span> <span xml:lang="tr">Savunma için suçlamalardan söz etmen gerekiyor.</span> <span xml:lang="tr">Suçlaması kolay da savunması güç. Her konuda öyle değil mi? Beğendiği bazı yapıtlara yöneltilmiş yersiz eleştiriler karşısında hem susmak istemediğini hem de söyleyeceklerini yeterli bulmadığını anımsıyordu hep.</span> <span xml:lang="tr">Beğenmediğini savunmak zorunda kalmamak en iyisi. O da o kadar güç ki...</span> <span xml:lang="tr">Yaşam zorluyor,</span> <span xml:lang="tr">sürekli bir yerlere itiyor insanı. İsteyerek yaptıklarınla yapmak istemediklerin,</span> <span xml:lang="tr">bir bakıyorsun,</span> <span xml:lang="tr">yer değiştirmiş.</span></p>

  <p class="block_4"><span xml:lang="tr">Bu dünya karmakarışık.</span> <span xml:lang="tr">Hep de böyle gidecek.</span> <span xml:lang="tr">Düzeltmeye kalkan biraz daha bozuyor!</span> <span xml:lang="tr">Öyle değil mi? Bir yenilmişlik duygusuyla baktı çevresine. Görmeden bakıyordu.</span> <span xml:lang="tr">İçine çökmüş kara toz bulutu ardındaki biçimsiz nesnelerin, geçmiş yıllar boyu yüreğine çekilmiş kalın perdenin aralanmasıyla,</span> <span xml:lang="tr">yöresine üşüşüp en gizli yanlarını ele geçirmelerinden ürküyor gibiydi.</span> <span xml:lang="tr">Bu umacılara baş eğiyor, bizi gönüllerince sürüklemelerine izin veriyoruz sonunda.</span> <span xml:lang="tr">Vardığımız nokta bu! Hep birileri var bizim dışımızda,</span> <span xml:lang="tr">bizden güçlü.</span> <span xml:lang="tr">Ne kazanabiliyoruz başkaldırmakla? Önünde sonunda oturup içimize,</span> <span xml:lang="tr">eziyorlar bizi.</span> <span xml:lang="tr">Ezenler değişiyor belki.</span> <span xml:lang="tr">Bu mu değişmek? Kimsenin değiştiği yok aslında.</span> <span xml:lang="tr">Bir aldatmaca bütün olup biten.</span> <span xml:lang="tr">Mutluluk değişmemek belki de!</span> <span xml:lang="tr">Onun için mutluluk yok.</span> <span xml:lang="tr">Tam ele geçirdiğinde bir bakıyorsun kaçıp gitmiş,</span> <span xml:lang="tr">tersine dönüvermiş her şey.</span> <span xml:lang="tr">Ölüm de pusuda;</span> <span xml:lang="tr">yörende dolanıp durur.</span> <span xml:lang="tr">Tutunabildiğimiz tek güzellik sanat;</span> <span xml:lang="tr">onun da mutluluk umrunda değil!</span> <span xml:lang="tr">Mutluluk bizim kuruntumuz!..</span> <span xml:lang="tr">Bütün çabamız acılardan kaçmak.</span> <span xml:lang="tr">Kaçtıkça batıyoruz.</span> <span xml:lang="tr">Bir yanılsama içinde şaşkın dolanıp duruyoruz işte. Müslim</span><span xml:lang="tr">’</span><span xml:lang="tr">in Jale</span><span xml:lang="tr">’</span><span xml:lang="tr">de olacağını nerden biliyordum ben? Rastlantı.</span> <span xml:lang="tr">Polisin gidip onu eliyle koymuş gibi bulması rastlantı asıl.</span> <span xml:lang="tr">Şunu ya da bunu bilmenin,</span> <span xml:lang="tr">şöyle ya da böyle söylemenin bir anlamı yoktu ki benim için.</span> <span xml:lang="tr">Bütün kapılar kapanmıştı. Müslim dışardaydı...</span> <span xml:lang="tr">Gülşen</span> <span xml:lang="tr">de dışardaydı...</span> <span xml:lang="tr">Hastaydı ama,</span> <span xml:lang="tr">iyileşecekti nasıl olsa...</span> <span xml:lang="tr">Bu olasılıktı dayanamadığın!</span> <span xml:lang="tr">Buluşacaklar...</span> <span xml:lang="tr">Sonra da...</span></p>

  <p class="block_4"><span xml:lang="tr">Böyle miydi gerçekten? Kesin demiyordu eskisi kadar.</span> <span xml:lang="tr">Kuşkular girmişti araya.</span> <span xml:lang="tr">Gülşen</span><span xml:lang="tr">’</span><span xml:lang="tr">i hep kıskanmıştı.</span> <span xml:lang="tr">Yıllar sonra, -Gülşen</span><span xml:lang="tr">’</span><span xml:lang="tr">siz yıllar bunlar- bugün yitip gitmiş duygularla kendini yargılamaya kalkışmak aptalca geliyordu.</span> <span xml:lang="tr">Olayları birbirine bağlarken bulunan nedenler çoğu kez aptalca olmuştur zaten.</span> <span xml:lang="tr">Yani ben Müslim</span><span xml:lang="tr">’</span><span xml:lang="tr">i ele vereyim diye mi söyledim bir şeyler!</span> <span xml:lang="tr">Söyleyince de her şey solup gitmiş,</span> <span xml:lang="tr">önemini yitirmişti benim için. Yakamı bıraksınlar...</span> <span xml:lang="tr">Cezaevinden kurtulup çıksındı da,</span> <span xml:lang="tr">kimler ne olacaksa olsun!</span> <span xml:lang="tr">Tek başıma olmak isliyordum yalnızca.</span> <span xml:lang="tr">Gülşen</span><span xml:lang="tr">’</span><span xml:lang="tr">i hasta bırakmıştım.</span> <span xml:lang="tr">Onu mu ele verecektim!..</span> <span xml:lang="tr">Onu Müslim ele verebilirdi.</span> <span xml:lang="tr">Kimseyi ele vermedi o da. Öldü. Ölümünü duyunca bir kızgınlık ateşiyle kavrulmuştu yüreği.</span> <span xml:lang="tr">Öldüğü için bağışlayamıyordu Müslim</span><span xml:lang="tr">’</span><span xml:lang="tr">i!</span> <span xml:lang="tr">En ağır biçimde alçaktı beni.</span> <span xml:lang="tr">Öç aldı!</span> <span xml:lang="tr">Yaşamın asıl dönüm noktası o andı işte.</span> <span xml:lang="tr">O da bir şeyler söyleyip cezaevine gelseydi önümüzde uzanıp giden bambaşka bir yol olacaktı belki de.</span> <span xml:lang="tr">Kire bulaştın mı niye sakınacaksın artık!..</span> <span xml:lang="tr">Kirlilik dediğim de söz gelimi.</span> <span xml:lang="tr">Niye kirleneyim;</span> <span xml:lang="tr">arındım daha doğru. Nereye varacağımı,</span> <span xml:lang="tr">nasıl varacağımı hep bilerek yürüdüm ondan sonra. Kahramanlığın peşini bırakmakla da çok iyi bir iş yaptım.</span> <span xml:lang="tr">Yolum buymuş benim. Sonunu gördüm o yolda diretenlerin de.</span> <span xml:lang="tr">Hem kendi baskıları,</span> <span xml:lang="tr">hem karşı yanın baskısıyla yamru yumru oldular.</span> <span xml:lang="tr">Neye yarar senin özverin,</span> <span xml:lang="tr">direttiğin şey boşsa? Müslim kahraman mı? Ben de hayın!</span> <span xml:lang="tr">Onun gibi kahramanlığa kalksaydım ben de yoklum belki bugün.</span></p>

  <p class="block_4"><span xml:lang="tr">Neye yarayacaktı? Yaşıyorum.</span> <span xml:lang="tr">Yaşamın kimilerde çekilmez ağırlığını duysan da yaşamak yaşamaktı.</span> <span xml:lang="tr">Kendini bile anlayamadığın olmaz mı? En çok o olur! Tümüyle doğrulara varmaya gücümüz yetmiyor demek.</span> <span xml:lang="tr">Gülşen</span><span xml:lang="tr">’</span><span xml:lang="tr">e o denli düşkünlüğüm çocuksu bir tutkuydu belki de.</span> <span xml:lang="tr">Niye</span> <span xml:lang="tr">“</span><span xml:lang="tr">belki de</span><span xml:lang="tr">”</span><span xml:lang="tr">? Hangi ge</span><span xml:lang="tr">rçek sevginin özünde çocuksuluk</span> <span xml:lang="tr">yoktur? Sanatı sanat yapan o duygu değil mi? En güzel dünya çocuklarla delilerin dünyası!</span> <span xml:lang="tr">Kural kaygısından arınmadıkça ortada olanı yineler durursun.</span></p>

  <p class="block_4"><span xml:lang="tr">Sevgide de sanatta da oyunu bozacaksın!</span> <span xml:lang="tr">Oyunu da çocuklar bozar. Bencilliğimizle birlikle doğuyoruz.</span> <span xml:lang="tr">Matisse,</span> <span xml:lang="tr">Vlamink,</span> <span xml:lang="tr">Braque,</span> <span xml:lang="tr">Duly niye</span> <span xml:lang="tr">“</span><span xml:lang="tr">vahşi hayvan</span><span xml:lang="tr">”</span> <span xml:lang="tr">olup çıktılar? Gülşen</span><span xml:lang="tr">’</span><span xml:lang="tr">e sevgim bütün pırıltısıyla özbeöz çocuksu bencillikti.</span> <span xml:lang="tr">Onun kaskatı yüreğini ısıtamadı.</span> <span xml:lang="tr">Müslim</span><span xml:lang="tr">’</span><span xml:lang="tr">in evimize benden habersiz girip çıktığını poliste söylediklerinde yapamayacağım ne vardı ki?..</span> <span xml:lang="tr">Bugün de anlıyorum bu duygumu.</span> <span xml:lang="tr">Hem de saygım eksilmedi. Ancak bazı yanlışlara düştüğünü de anlaması gerekiyordu.</span> <span xml:lang="tr">Onu da biliyordu.</span> <span xml:lang="tr">Uğrak yeri diye Jale</span><span xml:lang="tr">’</span><span xml:lang="tr">nin evini söylerken Müslim</span><span xml:lang="tr">’</span><span xml:lang="tr">le Gülşen</span><span xml:lang="tr">’</span><span xml:lang="tr">in ilişkisini temize çıkarmayı mı kurmuştu? Öyleydi</span> <span xml:lang="tr">belki de.</span> <span xml:lang="tr">O olayları hep bulanık perde arkasında anımsıyordu. Açık seçik düşünebildiği pek az şey vardı o eski günlerden.</span> <span xml:lang="tr">Ona vurmamışlardı. Bu, ablasının etkili birilerini arkaya koymasından;</span> <span xml:lang="tr">bir de...</span> <span xml:lang="tr">Vurmalarına kaldı mı? Koridorda sürükleyerek götürdükleri birini görmüştü,</span> <span xml:lang="tr">daha Birinci Şube</span><span xml:lang="tr">’</span><span xml:lang="tr">nin kapısından girer girmez.</span> <span xml:lang="tr">Ölü mü,</span> <span xml:lang="tr">diri mi belli değil;</span> <span xml:lang="tr">kan içinde...</span> <span xml:lang="tr">İçeri sokan polisi tersleyip onu hemen yandaki bir karanlık odaya itivermişlerdi. Sonra aldıkları hücrede o gece,</span> <span xml:lang="tr">daha sonraki bir gün derinden gelen iniltiler, çığlıklar,</span> <span xml:lang="tr">bağırıp çağırmalarla karman çorman olmuş sinirleri,</span> <span xml:lang="tr">neyi doğal karşılayabilirdi? İlk sorgulamayı atlatmıştı gene de.</span> <span xml:lang="tr">Şöyle bir adı geçmişti Müslim</span><span xml:lang="tr">’</span><span xml:lang="tr">in.</span> <span xml:lang="tr">Eski arkadaş,</span> <span xml:lang="tr">fakülteden tanırım,</span> <span xml:lang="tr">görüşmeyiz,</span> <span xml:lang="tr">falan filan... Sizin eve gelir mi? Hayır gelmez!</span> <span xml:lang="tr">On gün kadar sonra bir kez daha alıp da, Müslim</span><span xml:lang="tr">’</span><span xml:lang="tr">in evlerine girip çıktığını söyleyen komisere ne yanıt vereceğini şaşırınca öyle yüklenmişlerdi ki...</span> <span xml:lang="tr">Gülşen</span><span xml:lang="tr">’</span><span xml:lang="tr">i sormuşlardı.</span> <span xml:lang="tr">Karın şimdi nerde? İstanbul</span><span xml:lang="tr">’</span><span xml:lang="tr">a gitti, teyzesine.</span> <span xml:lang="tr">Şehremini</span><span xml:lang="tr">’</span><span xml:lang="tr">deki adresini vermişti teyzenin.</span> <span xml:lang="tr">Numarayı yanlış söylemişti;</span> <span xml:lang="tr">sokağın adını da...</span></p>

  <p class="block_4"><span xml:lang="tr">- Demek sen yokken geliyordu Müslim sizin eve;</span> <span xml:lang="tr">kapıya kasketi asıyordu!... Komiserin sesindeki vurgu,</span> <span xml:lang="tr">kurduğu savunma düzenini hiç beklemediği biçimde</span> <span xml:lang="tr">altüst etmişti.</span> <span xml:lang="tr">Parmağını uzatmış,</span> <span xml:lang="tr">bir akşam evde karşılaştığı Müslim</span><span xml:lang="tr">’</span><span xml:lang="tr">in gülerek bakışındaki alayı açıklıyordu komiser!</span> <span xml:lang="tr">Oysa Jale</span><span xml:lang="tr">’</span><span xml:lang="tr">nin çatı katında, Ankara Kalesi</span><span xml:lang="tr">’</span><span xml:lang="tr">ne bakan odasına gider Müslim.</span> <span xml:lang="tr">Jale kocasından da ayrıldı.</span> <span xml:lang="tr">Bunu mu düşündüm ben? Neyi düşündüğünü bugün bile lam bilmiyordu.</span> <span xml:lang="tr">Niye açık açık söylemiyordu kendisini böylesine darmadağın edenin,</span> <span xml:lang="tr">canını yakacaklarından korkması olduğunu? Açık seçik düşününce de yaramıyordu o bilince,</span> <span xml:lang="tr">belki de! Varsa ne olacaktı? Bir bakıma da,</span> <span xml:lang="tr">bütün bunların,</span> <span xml:lang="tr">tümünün birden yapay gerekçeler olduğuna inanıyordu.</span> <span xml:lang="tr">Baştan yanlışa gitmiş,</span> <span xml:lang="tr">ilk sınavda da gerçek yolunu bulmuştu;</span> <span xml:lang="tr">buydu işin doğrusu!</span> <span xml:lang="tr">Zorunlu çözümdü bu.</span> <span xml:lang="tr">Ne çeşitli adları vardır yanlışların!</span> <span xml:lang="tr">Ya doğruların? Yanlışla doğru ikizdir,</span> <span xml:lang="tr">kim kolay ayırabilir</span> <span xml:lang="tr">ki?..</span></p>

  <p class="block_4"><span xml:lang="tr">- Siz Nazif Bey</span><span xml:lang="tr">’</span><span xml:lang="tr">siniz değil mi? Levent</span><span xml:lang="tr">’</span><span xml:lang="tr">in babası.</span></p>

  <p class="block_4"><span xml:lang="tr">Uykudan, silkinerek uyandırılmış gibi döndü.</span> <span xml:lang="tr">Şey değil mi</span> <span xml:lang="tr">bu kız? Oydu.</span> <span xml:lang="tr">Kahvede de görmüştü daha önce,</span> <span xml:lang="tr">blucinli kız.</span> <span xml:lang="tr">Demin de...</span> <span xml:lang="tr">.</span></p>

  <p class="block_4"><span xml:lang="tr">-</span> <span xml:lang="tr">Evet...</span></p>

  <p class="block_4"><span xml:lang="tr">- Ben arkadaşıyım,</span> <span xml:lang="tr">Yurdagül benim adım.</span></p>

  <p class="block_4"><span xml:lang="tr">Elini uzatmıştı.</span> <span xml:lang="tr">O da uzatıp biraz da şaşkın sıktı kızın elini.</span></p>

  <p class="block_4"><span xml:lang="tr">- Sevindim,</span> <span xml:lang="tr">dedi kekeler gibi.</span></p>

  <p class="block_4"><span xml:lang="tr">Soğuk izlenimi veren gülümseme vardı kızın gözlerinin içinde.</span> <span xml:lang="tr">Mavi hem de...</span></p>

  <p class="block_4" xml:lang="tr">- Şöyle oturmak ister misiniz?</p>

  <p class="block_4" xml:lang="tr">Karşı çıkmasını önlemek ister gibi ekledi,</p>

  <p class="block_4" xml:lang="tr">- Biraz konuşmak istiyordum da... Duraladı,</p>

  <p class="block_4"><span xml:lang="tr">- Sizin için...</span> <span xml:lang="tr">Şeyi yoksa,</span> <span xml:lang="tr">dedi,</span> <span xml:lang="tr">ürkütmüş olmaktan çekinir gibi.</span></p>

  <p class="block_4"><span xml:lang="tr">Neyi olacaktı ki? Keşke sormasaydı. Aklına bir sürü</span> <span xml:lang="tr">“</span><span xml:lang="tr">şey</span><span xml:lang="tr">”</span> <span xml:lang="tr">üşüşmeye başladı birden.</span> <span xml:lang="tr">Salona baktı.</span> <span xml:lang="tr">Gidenler,</span> <span xml:lang="tr">yeni gelenler.</span> <span xml:lang="tr">Kızın gösterdiği pencere altına baktı,</span> <span xml:lang="tr">boşalmış gibi.</span> <span xml:lang="tr">Bir anda paketler filan...</span> <span xml:lang="tr">Nedenini tam açıklayamadığı bir tedirginlikle ağır ağır yürüdü kızın peşi sıra,</span> <span xml:lang="tr">yanına oturdu Şimdi ne olacak? Bakalım neymiş? Bir şeyler toparlıyormuş gibi başı önde sessiz kalmıştı kız. Saçları buğday sarısı,</span> <span xml:lang="tr">kıvırcık.</span> <span xml:lang="tr">Başını kaldırdı,</span></p>

  <p class="block_4"><span xml:lang="tr">- Ağbim var benim,</span> <span xml:lang="tr">dedi.</span> <span xml:lang="tr">Hastaneye göndermişler. Açlık grevindeydi onlar; kanama yapmış midesi.</span></p>

  <p class="block_4"><span xml:lang="tr">Kız gene duraladı.</span> <span xml:lang="tr">Benden bir şey isteyecek bu!</span> <span xml:lang="tr">Gözlerini de kaçırıyor. Asteğmen de yok ortalarda.</span> <span xml:lang="tr">Bir türlü sıra gelmedi bize de!</span> <span xml:lang="tr">Beni nerden tanıdı bu</span> <span xml:lang="tr">kız? Levent</span><span xml:lang="tr">’</span><span xml:lang="tr">in babası olduğumu kim söyledi buna? Anımsadı;</span> <span xml:lang="tr">kahvede de gözleri üstümdeydi!</span></p>

  <p class="block_4"><span xml:lang="tr">- Geçmiş olsun,</span> <span xml:lang="tr">dedi.</span> <span xml:lang="tr">Hangi hastaneye kaldırmışlar?</span></p>

  <p class="block_4"><span xml:lang="tr">- Bilmiyorum.</span> <span xml:lang="tr">Haydarpaşa dediler ya,</span> <span xml:lang="tr">yalan belki de. Araştıracağız. Elle tutulur bir sessizlikten sonra,</span></p>

  <p class="block_4"><span xml:lang="tr">- Daha kötü bir şey değilse,</span> <span xml:lang="tr">dedi yavaşça.</span></p>

  <p class="block_4"><span xml:lang="tr">Daha kötü bir şey, ölüm yani!.. Çok varmış öldürülen; ara sıra gazetelere de yansıyor. Kıza baktı; soluk benzinin durgunluğunda gizlediklerini bulup çıkarmak hiç de kolay görünmüyordu. İçine yerleşti yerleşecek ürkek çekingenliğe direnmek için konuşmak isteğiyle arandı, söyleyeceğini bir türlü bulamadı. O konuşacaktı; dese ne diyecekse.</span> <span xml:lang="tr">Kız anlamış gibi baktı,</span></p>

  <p class="block_4"><span xml:lang="tr">- Sizi yukarda kahvede tanıdım,</span> <span xml:lang="tr">dedi.</span> <span xml:lang="tr">Gülşen</span> <span xml:lang="tr">Hanım demişti bu hafta görüşmeye geleceğinizi...</span></p>

  <p class="block_4"><span xml:lang="tr">Dudak kıvrımlarında,</span> <span xml:lang="tr">gözlerinin iki yanındaki yumuşak, sevimli karışıklıklardaki gülümseme çabası gözbebeklerindeki hüznü belirliyor gibiydi. Demek</span> <span xml:lang="tr">Gülşen</span> <span xml:lang="tr">Hanım...</span> <span xml:lang="tr">Birilerinin bizi konuşmuş olduklarını duymak -Birileri değil.</span> <span xml:lang="tr">Gülşen</span> <span xml:lang="tr">Hanım</span><span xml:lang="tr">’</span><span xml:lang="tr">la bu kızın!</span> <span xml:lang="tr">Yurdagül müydü? ikisi de gül!- konuştuğunu duymak ılık bir yel gezindiriyor insanın içinde!</span> <span xml:lang="tr">Niye ılık oluyor? Belki de buz gibi!</span> <span xml:lang="tr">Başka neler duydunuz benim için</span> <span xml:lang="tr">Gülşen</span> <span xml:lang="tr">Hanım</span><span xml:lang="tr">’</span><span xml:lang="tr">dan? Hayın olduğumu söylese bu kız bana sokulur muydu? Sokuldu mu? Bir zorunlukla yaklaştı.</span> <span xml:lang="tr">Söylemekte de ikircikli görünüyor!.</span></p>

  <p class="block_4" xml:lang="tr">- Sizi resminizden tanıdım.</p>

  <p class="block_4"><span xml:lang="tr">İyice şaşaladı.</span> <span xml:lang="tr">Resmimden mi? Nerden benim resmim?..</span></p>

  <p class="block_4"><span xml:lang="tr">- Levent göstermişti.</span> <span xml:lang="tr">Bir sanat dergisinde.</span> <span xml:lang="tr">Silik eski bir şey. Hiç değişmemişsiniz...</span></p>

  <p class="block_4"><span xml:lang="tr">Silik,</span> <span xml:lang="tr">eski...</span> <span xml:lang="tr">Hiç değişmemişim!</span> <span xml:lang="tr">Yaşayan Geçmiş</span><span xml:lang="tr">’</span><span xml:lang="tr">teki resim olacak bu. Zaten kaç resmin çıktı? Levent nerden bulmuş? Yüreği okşanmış gibi oldu. Toparlandı. Levent için bu tür düşlere kapılmasının saçmalığını biliyordu.</span> <span xml:lang="tr">Kimbilir, nasıl bir rastlantı?..</span> <span xml:lang="tr">“</span><span xml:lang="tr">İşte benim hayın babam!</span><span xml:lang="tr">”</span> <span xml:lang="tr">demek için saklanmıştır!.</span></p>

  <p class="block_4" xml:lang="tr">- Fakülteden mi arkadaşınız? Bulabildiği ilk sözdü.</p>

  <p class="block_4"><span xml:lang="tr">- Yo,</span> <span xml:lang="tr">dedi kız hemen.</span> <span xml:lang="tr">Ben iktisatlaydım Biraz duraladı,</span></p>

  <p class="block_4"><span xml:lang="tr">- Şimdi atıldık,</span> <span xml:lang="tr">dedi açıklama gereği duymuş gibi.</span> <span xml:lang="tr">Doğal görünmeye çalışan bir sesle ekledi yavaşça,</span></p>

  <p class="block_4"><span xml:lang="tr">- Levent</span><span xml:lang="tr">’</span><span xml:lang="tr">le birlikteydik biz.</span> <span xml:lang="tr">Gene duraladı.</span></p>

  <p class="block_4"><span xml:lang="tr">- Siz biraz uzaksınız,</span> <span xml:lang="tr">dedi. Ankara</span><span xml:lang="tr">’</span><span xml:lang="tr">da...</span></p>

  <p class="block_4"><span xml:lang="tr">Evet,</span> <span xml:lang="tr">uzaktayım.</span> <span xml:lang="tr">Daha da uzakta olmak istiyorum.</span> <span xml:lang="tr">Birlikteydik ne demek? Levent</span><span xml:lang="tr">’</span><span xml:lang="tr">le birlikte yaşıyorlardı demek.</span> <span xml:lang="tr">Güzel kız.</span> <span xml:lang="tr">Oğlumuzun kadını da bu! Hep bir yük allında ezilmeme çabasında!</span> <span xml:lang="tr">Bir de ağbisi...</span> <span xml:lang="tr">de kendisi de belki. İnceler gibi baktı kıza.</span> <span xml:lang="tr">Bu da onlardan.</span> <span xml:lang="tr">Yüzünün gergin,</span> <span xml:lang="tr">sinirli derisi, acılı kıvılcımla yanıp sönen gözbebekleri,</span> <span xml:lang="tr">kıvırcık saçlı başının güvensizce kımıldanışı bile,</span> <span xml:lang="tr">kimliğini açıklıyor.</span></p>

  <p class="block_4" xml:lang="tr">- Sizi tutuklamadılar iyi ki...</p>

  <p class="block_4" xml:lang="tr">- Tutukladılar.</p>

  <p class="block_4" xml:lang="tr">Şöyle bir bakıp eğdi başını,</p>

  <p class="block_4"><span xml:lang="tr">- Geçen ay çıktım,</span> <span xml:lang="tr">dedi.</span> <span xml:lang="tr">Yargılama tutuksuz sürüyor...</span></p>

  <p class="block_4" xml:lang="tr">- Ne kadar kaldınız?</p>

  <p class="block_4"><span xml:lang="tr">- İki yıl filan...</span> <span xml:lang="tr">Kanıt yok.</span> <span xml:lang="tr">Salıverdiler şimdilik.</span></p>

  <p class="block_4"><span xml:lang="tr">Salıvermişler şimdilik.</span> <span xml:lang="tr">O da biliyor bunun bir oyun olduğunu.</span> <span xml:lang="tr">Salona baktı. Herkes kendi derdinde görünüyor.</span> <span xml:lang="tr">Kimbilir nasıl gözetliyorlardır bunu.</span></p>

  <p class="block_4"><span xml:lang="tr">- Evet,</span> <span xml:lang="tr">dedi.</span> <span xml:lang="tr">Konuşalım demiştiniz.</span></p>

  <p class="block_4"><span xml:lang="tr">- Şunları,</span> <span xml:lang="tr">dedi kız.</span> <span xml:lang="tr">Yana itilmiş iki paketi gösteriyordu. Levent</span><span xml:lang="tr">’</span><span xml:lang="tr">e götürmenizi isteyecektim.</span></p>

  <p class="block_4" xml:lang="tr">Tedirgin bir duraksamadan sonra sürdürdü,</p>

  <p class="block_4"><span xml:lang="tr">- Çamaşır var,</span> <span xml:lang="tr">dedi.</span> <span xml:lang="tr">Gömlek filan...</span> <span xml:lang="tr">Öteki</span> <span xml:lang="tr">paket de pantolon.</span></p>

  <p class="block_4"><span xml:lang="tr">Onun zaten.</span> <span xml:lang="tr">Gülşen</span> <span xml:lang="tr">Hanım yolladı.</span> <span xml:lang="tr">Çamaşırlar ağbimindi.</span> <span xml:lang="tr">Geri götürmeyeyim... Bakarsınız döner hastaneden.</span> <span xml:lang="tr">Yakın koğuştalar.</span></p>

  <p class="block_4"><span xml:lang="tr">Sustu.</span> <span xml:lang="tr">Ne de doğal söz ediyor!</span> <span xml:lang="tr">Gülşen</span> <span xml:lang="tr">Hanım yolladı!</span> <span xml:lang="tr">Götürmek de bana düşüyor!..</span> <span xml:lang="tr">Bir sürü kara çizgi kesişivermişti yüreğinde.</span> <span xml:lang="tr">Şimdi ne diyecekti?</span></p>

  <p class="block_4" xml:lang="tr">- Olur, dedi sesindeki gerilimi gizlemeye çalışarak. Gene de biraz sinirli miydi sesi? Toparlandı,</p>

  <p class="block_4"><span xml:lang="tr">- Bir engel çıkarmasınlar da,</span> <span xml:lang="tr">dedi.</span> <span xml:lang="tr">Son tümceyi daha doğal söylemişti.</span></p>

  <p class="block_4"><span xml:lang="tr">- Sanmıyorum.</span> <span xml:lang="tr">Niye çıkarsınlar?</span></p>

  <p class="block_4"><span xml:lang="tr">Yanıtı biraz yadırgamış gibi baktı kız.</span> <span xml:lang="tr">Sustu.</span> <span xml:lang="tr">Uzadıkça ağırlaşıyordu suskunluk.</span></p>

  <p class="block_4"><span xml:lang="tr">- Açlık grevi demiştiniz.</span> <span xml:lang="tr">Sürüyor mu?</span></p>

  <p class="block_4"><span xml:lang="tr">Kız sessizce önüne bakıyordu.</span> <span xml:lang="tr">Bir süre kaldı düşünür gibi;</span> <span xml:lang="tr">yavaşça kaldırdı başını,</span></p>

  <p class="block_4" xml:lang="tr">- Ben de sizinle onu konuşacaktım, dedi.</p>

  <p class="block_4" xml:lang="tr">Onu mu konuşacak benimle? Bakışından belli değil mi? Sinsi! Söylesene neymiş?</p>

  <p class="block_4"><span xml:lang="tr">- Burda bitti grev.</span> <span xml:lang="tr">Geçen hafta kestiler.</span> <span xml:lang="tr">Yalnız iki koğuş sürdürüyor.</span></p>

  <p class="block_4"><span xml:lang="tr">Kız gene duralamıştı;</span> <span xml:lang="tr">söylese mi,</span> <span xml:lang="tr">söylemese mi gibi!.. Aldı birden,</span></p>

  <p class="block_4"><span xml:lang="tr">-</span> <span xml:lang="tr">Sağmalcılar</span><span xml:lang="tr">’d</span><span xml:lang="tr">aki</span> <span xml:lang="tr">arkadaşlar yeniden başladılar.</span> <span xml:lang="tr">Bunu lütfen bir biçimde iletir misiniz Levent</span><span xml:lang="tr">’</span><span xml:lang="tr">e?</span></p>

  <p class="block_4"><span xml:lang="tr">Gözlerini üstüne dikmiş,</span> <span xml:lang="tr">tepkisini ölçer gibi ayırmadan bakıyordu kız. Ne diyor bu? Ne diyecek eylem öneriyor sana!</span> <span xml:lang="tr">Bir biçimde...</span> <span xml:lang="tr">Bu kız benden ne istediğinin ayrımında mı? Sen ayrımına vardıktan sonra!</span> <span xml:lang="tr">Beklemediği anda üstüne bir şeyler devrilmiş gibiydi,</span> <span xml:lang="tr">ezilmese de.</span> <span xml:lang="tr">İçindeki ürküyü sarsan,</span> <span xml:lang="tr">onurlu bir kıpırdama bile duyumsadı.</span> <span xml:lang="tr">Bir şey isteniyordu ondan; güveniliyordu!</span></p>

  <p class="block_4" xml:lang="tr">- Nasıl biçimde?</p>

  <p class="block_4"><span xml:lang="tr">- Bilmiyorum.</span> <span xml:lang="tr">Konuşma arası filan...</span> <span xml:lang="tr">Gardiyanın anlamayacağı biçimde... Kızın umutla üstüne diktiği gözleri önünde ne diyeceğini bilememenin ağır</span> <span xml:lang="tr">durgunluğuyla kalakalmıştı.</span></p>

  <p class="block_4"><span xml:lang="tr">- Peki sonra? Ne olacak,</span> <span xml:lang="tr">Levent duyacak da?..</span></p>

  <p class="block_4"><span xml:lang="tr">Bu sertçe çıkış kızı sarsmış gibiydi.</span> <span xml:lang="tr">Dikelir gibi yanıtladı hemen.</span></p>

  <p class="block_4" xml:lang="tr">- Belki onlar da yeniden başlayacaklar greve...</p>

  <p class="block_4"><span xml:lang="tr">Bir an göz göze bakışıp kaldılar.</span> <span xml:lang="tr">İçinde kabaran kızgınlığı bütün yakıcılığıyla kızın üstüne boca edivermekten güçlükle tuttu kendini.</span></p>

  <p class="block_4" xml:lang="tr">- Adınız neydi sizin?</p>

  <p class="block_4"><span xml:lang="tr">Beklemediği soruyla şaşalar gibi oldu kız.</span> <span xml:lang="tr">Yüzü çekingen bir gülümsemeyle aralandı,</span></p>

  <p class="block_4" xml:lang="tr">- Yurdagül, dedi.</p>

  <p class="block_4"><span xml:lang="tr">- Bağışlayın.</span> <span xml:lang="tr">Kafam biraz karışık da...</span> <span xml:lang="tr">Bakın Yurdagül Hanımın,</span> <span xml:lang="tr">bu tür işlere aracı olarak kullanılmak istemem,</span> <span xml:lang="tr">izin veremem böyle bir şeye...</span></p>

  <p class="block_4" xml:lang="tr">Gözlerini bir üstünlük duygusuyla yeniden kızın üstüne dikti.</p>

  <p class="block_4" xml:lang="tr">- Umarım beni anlıyorsunuz!..</p>

  <p class="block_4" xml:lang="tr">- Hayır anlamıyorum...</p>

  <p class="block_4" xml:lang="tr">Bu saldırıyı nasıl karşılayacağını aranıyordu ki kız aldı gene,</p>

  <p class="block_4"><span xml:lang="tr">- Sizden izin isteyen de yok,</span> <span xml:lang="tr">kullanmak isteyen de...</span></p>

  <p class="block_4"><span xml:lang="tr">- Peki,</span> <span xml:lang="tr">ne istiyorsunuz benden?</span></p>

  <p class="block_4"><span xml:lang="tr">Kızın,</span> <span xml:lang="tr">karanlıktaki kedi gözü gibi üstüne dikilmiş par par yanan bakışlarıyla bir şey diyemeden tıkanıp kalmış gibiydi.</span></p>

  <p class="block_4"><span xml:lang="tr">- Size sadece bir soru sordum ben.</span> <span xml:lang="tr">Levent</span><span xml:lang="tr">’</span><span xml:lang="tr">in babasısınız diye.</span></p>

  <p class="block_4" xml:lang="tr">- Babası olduğum için yapmıyorum bende.</p>

  <p class="block_4"><span xml:lang="tr">Birden söyleyiverdiği bu sözle güven kazanmış,</span> <span xml:lang="tr">üste çıkmış buldu kendini. Sürdürmeliydi.</span></p>

  <p class="block_4"><span xml:lang="tr">- Açlık grevi dediğiniz şey zarardan başka ne getirir? İnatla ölmek... Bunu mu götüreyim Levent</span><span xml:lang="tr">’</span><span xml:lang="tr">e?..</span></p>

  <p class="block_4"><span xml:lang="tr">Savaşın kuralları da,</span> <span xml:lang="tr">kişilerin yerleri de belliydi artık. Alanı kolay kolay bırakacaklardan değildi kız.</span> <span xml:lang="tr">Daha saygılı bakmaya başlamıştı yalnız!</span> <span xml:lang="tr">O da daha yakın bakıyordu kıza.</span> <span xml:lang="tr">İyi dedim.</span> <span xml:lang="tr">Sonuna kadar götürmeliyim.</span> <span xml:lang="tr">Götürebilirim de...</span></p>

  <p class="block_4"><span xml:lang="tr">- Anlıyorum,</span> <span xml:lang="tr">dedi kız.</span> <span xml:lang="tr">Oğlunuzu düşünüyorsunuz. Ama ona neler yaptıklarını biliyor musunuz? Yalnız ona değil,</span> <span xml:lang="tr">herkese...</span> <span xml:lang="tr">Kaç kişiyi öldürdüler işkencede... İçerde dayak,</span> <span xml:lang="tr">baskı,</span> <span xml:lang="tr">her türden aşağılama sürüp gidiyor.</span> <span xml:lang="tr">Kimse durduk yerde grev yapmaz. Açlıktan ölmeye razı olmaz.</span> <span xml:lang="tr">İnsanlığınızı çiğniyorlar; ne yapacaksınız?..</span></p>

  <p class="block_4"><span xml:lang="tr">Kız kötü vurmuştu!</span> <span xml:lang="tr">Sersemletti!</span> <span xml:lang="tr">Ne diyecekti şimdi buna? Deminki kızgınlığını bir usturayla kesip akıtmış,</span> <span xml:lang="tr">ince bir sızıyla doldurmuştu yüreğini. Bu acıyla konuşma gücünü de almıştı elinden.</span> <span xml:lang="tr">Nasıl yalnız,</span> <span xml:lang="tr">nasıl umarsız duyumsuyordu kendini.</span> <span xml:lang="tr">Bir şeyler yapabileceğine inanıyordu bu sıska kız!</span></p>

  <p class="block_4" xml:lang="tr">- Ne yararı oluyor peki? Etkisi?</p>

  <p class="block_4"><span xml:lang="tr">- Böcek gibi ezemeyeceklerini gösteriyoruz.</span> <span xml:lang="tr">Kendi istencimizle neler yapabileceğimizi kanıtlıyoruz.</span></p>

  <p class="block_4" xml:lang="tr">- Sadece kendinize!..</p>

  <p class="block_4"><span xml:lang="tr">- Olsun,</span> <span xml:lang="tr">az şey mi bu?..</span></p>

  <p class="block_4"><span xml:lang="tr">Gözleri bir yerlerde -Kızla göz göze gelmek istemiyordu- durgun sessiz kaldı. Tartışmayı sürdürse açıkça yenik düşeceğinden korkuyordu. Az şey olur mu kendimize kanıtlamak? Her işin başı belki de!</span> <span xml:lang="tr">Yıllardır kendime kanıtladıklarımı bu kız yakıp geçemez.</span> <span xml:lang="tr">Levent</span><span xml:lang="tr">’</span><span xml:lang="tr">e işkence yaptıklarını bilmiyor muydu? Böyle açık açık söyleyen olmamıştı.</span></p>

  <p class="block_4" xml:lang="tr">- Size de işkence yaptılar mı?</p>

  <p class="block_4"><span xml:lang="tr">Niye sormuştu? Konuşmayı başlatmak için.</span> <span xml:lang="tr">Yakınlık duyduğundan da değil, öyle gelivermişti!</span> <span xml:lang="tr">Kız sessizdi.</span> <span xml:lang="tr">Gene önüne bakıyor.</span> <span xml:lang="tr">Övünürler de...</span> <span xml:lang="tr">Başını dikçe kaldırdı,</span></p>

  <p class="block_4"><span xml:lang="tr">- Bunları konuşmayalım,</span> <span xml:lang="tr">dedi kız.</span> <span xml:lang="tr">Bağışlayın...</span></p>

  <p class="block_4"><span xml:lang="tr">Birkaç sözcük önünde çarpım yanlışına düşmüş gibi duraladı.</span> <span xml:lang="tr">Levent</span><span xml:lang="tr">’</span><span xml:lang="tr">i de mi konuşmayacağız?</span></p>

  <p class="block_4"><span xml:lang="tr">- Cezaevinde niye yapıyorlar işkence? Durduk yerde mi? Tümcedeki gizli taşı duyumsatmak için sözcüklere bastırarak söylemişti.</span> <span xml:lang="tr">Kız donuk baktı,</span></p>

  <p class="block_4" xml:lang="tr">- Haklı neden mi arıyorsunuz işkenceye? dedi. Abarttığımızı sanıyorsunuz belki de...</p>

  <p class="block_4"><span xml:lang="tr">- Yo,</span> <span xml:lang="tr">dedi.</span> <span xml:lang="tr">Hiçbir şey sanmıyorum...</span> <span xml:lang="tr">Yalnız...</span></p>

  <p class="block_4"><span xml:lang="tr">Durdu.</span> <span xml:lang="tr">Niye durmuştu? Niye</span> <span xml:lang="tr">“</span><span xml:lang="tr">yalnız</span><span xml:lang="tr">”</span> <span xml:lang="tr">demişti? Tamamlamalıydı.</span></p>

  <p class="block_4" xml:lang="tr">- Ne de olsa anlamakta güçlük çekiyor insan.</p>

  <p class="block_4"><span xml:lang="tr">Yalandı dediği.</span> <span xml:lang="tr">Öyle iyi anlıyordu ki...</span> <span xml:lang="tr">Yalanını kendisinden de saklamaya çalışıyordu! Anlayan kişinin sorumluluğuna yadsıyamadığı yılgınlık duyuyordu. Utanılası bir şey bu yılgınlık.</span> <span xml:lang="tr">Gücüm bu kadar,</span> <span xml:lang="tr">ne yapabilirim? Sigara paketini çıkardı,</span> <span xml:lang="tr">uzattı kıza.</span></p>

  <p class="block_4" xml:lang="tr">- Alır mıydınız?</p>

  <p class="block_4" xml:lang="tr">Aldı kız. Kibrit çıkarıp yaktı sigaralarını. Koridorda toplanmaya benzer bir devinimle o yana yönelecek gibi baktı.</p>

  <p class="block_4"><span xml:lang="tr">- Size daha var,</span> <span xml:lang="tr">dedi kız.</span> <span xml:lang="tr">Bir saat sonra filan...</span></p>

  <p class="block_4"><span xml:lang="tr">Sıkıntıyla çekti sigarasını.</span> <span xml:lang="tr">Ciğerlerine dolan nikotinli dumanla gevşer gibi olmuştu.</span> <span xml:lang="tr">Daha bir saat ne yapacaktı bu kızla? Sigara içmesi özenti. Yeni alışıyor!</span> <span xml:lang="tr">Üflemesinden belli.</span> <span xml:lang="tr">İyi bir şeye alışsa ya.</span> <span xml:lang="tr">Levent de içiyor mu acaba? Sorsana!</span> <span xml:lang="tr">Onu mu konuşacağız? Oğlan ne durumda kimbilir?</span></p>

  <p class="block_4"><span xml:lang="tr">- İşkencenin haklı nedeni olamaz, dedi, biliyorum. Öyle bir yere saplandı ki Türkiye, neyi kimden soracaksın? Levent</span><span xml:lang="tr">’</span><span xml:lang="tr">in birilerini öldürdüğü de yalan geliyor bana!..</span> <span xml:lang="tr">Çıldırır insan...</span></p>

  <p class="block_4"><span xml:lang="tr">Yarıladığı sigarasını yere atıp çiğnedi kız.</span> <span xml:lang="tr">Gözleri karşıya saplanmış suskun kaldı.</span> <span xml:lang="tr">Dalmış,</span> <span xml:lang="tr">bir şeyler düşünüyor gibiydi.</span> <span xml:lang="tr">İyidir,</span> <span xml:lang="tr">düşün!</span> <span xml:lang="tr">İşler hiç de yalınkat değil.</span> <span xml:lang="tr">Yatıverin gitsin açlık grevine;</span> <span xml:lang="tr">ne kolay!</span> <span xml:lang="tr">Köşeli ayraç içine tıkıştırdınız mı olup bitiyor değil mi? Ya onun dışında kalanlar? Gözlerinizle sadece bakıyorsunuz;</span> <span xml:lang="tr">kafanız arada sıkışıp kalmış!</span> <span xml:lang="tr">Kimi suçlayacağım ben? Suçlamak yetiyor mu? Siz de beni suçluyorsunuz.</span> <span xml:lang="tr">Oğlum söylemedi mi babasının hayın olduğunu?</span></p>

  <p class="block_4" xml:lang="tr">- Beni yanlış anladınız!</p>

  <p class="block_4"><span xml:lang="tr">Dönmüş dimdik bakıyordu Yurdagül.</span> <span xml:lang="tr">Yanlış mı anladım?</span></p>

  <p class="block_4"><span xml:lang="tr">- Bir savaş bu,</span> <span xml:lang="tr">dedi.</span> <span xml:lang="tr">Sizinle onu tartışmıyorum. Acındırmak için de söylemedim heriflerin yaptığı pislikleri.</span> <span xml:lang="tr">Doğal onlar için.</span> <span xml:lang="tr">Başka ne yapacaklardı? Biz de elimizden geleni yapıyoruz.</span> <span xml:lang="tr">Kavga!..</span> <span xml:lang="tr">Sizden istediğim, oğlunuza bir çift söz söylemenizdi.</span> <span xml:lang="tr">Siz bilirsiniz.</span></p>

  <p class="block_4"><span xml:lang="tr">Kızın kesin bildirisiyle dışlanıvermişti.</span> <span xml:lang="tr">Üşür gibi oldu. Ah bu aptal gençlik!</span> <span xml:lang="tr">Kızın gözbebekleri kaynıyor!</span> <span xml:lang="tr">Öldürür bunlar!..</span> <span xml:lang="tr">Onlardan değilsem karşı yandan sayacak beni.</span> <span xml:lang="tr">Hangi yandasın peki? İlle de bir yanda mı olmam gerekiyor? Savaş başlamışsa,</span> <span xml:lang="tr">dediği gibi,</span> <span xml:lang="tr">başka yolu var mı? Benim savaşım değil bu; yokum ben.</span> <span xml:lang="tr">Hangi savaşta oldun ki? Senin savaşın salt kendi kendinle;</span> <span xml:lang="tr">onda da yeniksin her seferinde.</span></p>

  <p class="block_4"><span xml:lang="tr">- Bir şey getireceğine inanmıyorum bunların ben.</span> <span xml:lang="tr">Umursamaz gibi başım çevirdi kız.</span> <span xml:lang="tr">Kalkıp gidecek mi? İstemiyordu gitmesini.</span></p>

  <p class="block_4" xml:lang="tr">- Levent size babasını tanıtmıştır!..</p>

  <p class="block_4"><span xml:lang="tr">Bu yürekli atılma kendi de şaşırmıştı.</span> <span xml:lang="tr">Yanlışlarımı seviyorum; yol gösteriyor bana onlar!...</span></p>

  <p class="block_4"><span xml:lang="tr">- Levent pek konuşmaz.</span> <span xml:lang="tr">Sizden uzun boylu söz ettiğini de anımsamıyorum.</span></p>

  <p class="block_4"><span xml:lang="tr">Kuşkuyla baktı kıza.</span> <span xml:lang="tr">Doğru diyor bu kız!</span> <span xml:lang="tr">Niye yalan söylesin? Yüreğindeki</span> <span xml:lang="tr">gergin tel gevşeyivermişti.</span> <span xml:lang="tr">Demek bilmiyor bu!</span> <span xml:lang="tr">Bilse sokulup öneride bulunur muydu? Levent ne yüzle söz edecekti babasından? Yeniden bir taş oturdu içine. Bırak kendinle uğraşı da bir şeyler öğren.</span></p>

  <p class="block_4" xml:lang="tr">- Demin takıştı bunlar bir ara. Kavgaya kalkışıyorlardı. Uzatmasına kalmadı; gösterdiği yana bakmadan yavaşça başını salladı Yurdagül,</p>

  <p class="block_4"><span xml:lang="tr">- Boş yere,</span> <span xml:lang="tr">dedi.</span> <span xml:lang="tr">Sinir bozukluğu biraz da...</span> <span xml:lang="tr">Bu açlık grevi yüzünden ikilik doğdu içerde.</span></p>

  <p class="block_4" xml:lang="tr">- Bölündüler demek? Yüzü kararır gibi oldu,</p>

  <p class="block_4"><span xml:lang="tr">- Bölünmesek burda mı olurduk? dedi... Az güç mü bu?..</span> <span xml:lang="tr">Cezaevleri tıklım tıklım...</span> <span xml:lang="tr">Hiçbir ayrılığa düşmeden birleşebilsek...</span> <span xml:lang="tr">Dert anlatmak öyle güç ki...</span></p>

  <p class="block_4"><span xml:lang="tr">Kızın sert,</span> <span xml:lang="tr">soğuk tepkisi sıcak yakınmaya dönüşmüştü.</span> <span xml:lang="tr">Sokulur gibi! Olmayacak bir şey söyleyip uzaklaştırmaktan korkmuştu;</span> <span xml:lang="tr">uygun sözler aramaya çalıştı.</span> <span xml:lang="tr">Sessizliği Yurdagül bozdu gene,</span></p>

  <p class="block_4" xml:lang="tr">- Bir haber belki de birleşmelerini sağlayacak!..</p>

  <p class="block_4"><span xml:lang="tr">Bak sen!</span> <span xml:lang="tr">En iyisi anlamazdan gelmeliydi. Aklınca baskı yapacak dolaylı biçimde!</span> <span xml:lang="tr">Ben de özeneceğim!..</span> <span xml:lang="tr">İnceler gibi baktı yine.</span> <span xml:lang="tr">Pek oralı değil;</span> <span xml:lang="tr">ya da çok sinsi,</span> <span xml:lang="tr">belli etmiyor,</span> <span xml:lang="tr">içten görünüyor.</span> <span xml:lang="tr">Dediği yanlış da değil.</span> <span xml:lang="tr">Bir haberle birleşecekler açlık grevinde.</span> <span xml:lang="tr">Birleştirme onuru da beni bekliyor!</span> <span xml:lang="tr">Çocuksu bir oyun gene de.</span> <span xml:lang="tr">Belki de benim yorumum çocuksu.</span> <span xml:lang="tr">Kız dalmış gene.</span> <span xml:lang="tr">Önemli sorunların çözümü peşinde!</span> <span xml:lang="tr">Değil mi? Kendi sorunlarını çözebilse!</span> <span xml:lang="tr">Kim çözebilmiş kendi sorunlarını? Beni kandırmaya da kalkmasın!..</span></p>

  <p class="block_4" xml:lang="tr">- Demek bu kadar kolay birleşmeleri?</p>

  <p class="block_4" xml:lang="tr">Yurdagül dönüp uyanmış gibi baktı. Anlayışsızlığına mı şaşmıştı? Biraz da zorunluydu açıklaması.</p>

  <p class="block_4"><span xml:lang="tr">- Geçici birleşme bu,</span> <span xml:lang="tr">dedi.</span> <span xml:lang="tr">Cezaevine karşı.</span> <span xml:lang="tr">Şu anda önemli ama. Aileler bile gerginlik içinde kapışacaklar,</span> <span xml:lang="tr">gördünüz.</span> <span xml:lang="tr">Siz içeriyi bilmiyorsunuz.</span></p>

  <p class="block_4"><span xml:lang="tr">Ne bakışında,</span> <span xml:lang="tr">ne sesinde yapay bir şey yoktu kızın.</span> <span xml:lang="tr">Niye kışkırtıyorum sanki? İçeriyi bilmezmişim!</span> <span xml:lang="tr">Biliyor musun? Yeşiller,</span> <span xml:lang="tr">kırmızılar... Nerden bileceksin?</span></p>

  <p class="block_4"><span xml:lang="tr">- Sloganları duydunuz değil mi? Merakını örtbas edemiyordu.</span> <span xml:lang="tr">Biraz duraladı,</span></p>

  <p class="block_4"><span xml:lang="tr">- Pek anlayamadım,</span> <span xml:lang="tr">dedi.</span> <span xml:lang="tr">Derinden uğultulu bir bağrışma...</span></p>

  <p class="block_4"><span xml:lang="tr">- Evet,</span> <span xml:lang="tr">dedi kız.</span></p>

  <p class="block_4" xml:lang="tr">- Kesildi.</p>

  <p class="block_4"><span xml:lang="tr">- Evet,</span> <span xml:lang="tr">kesildi,</span> <span xml:lang="tr">dedi.</span> <span xml:lang="tr">Coplarla,</span> <span xml:lang="tr">sopalarla saldırmışlardır içeriye... Ama gene başlar!..</span> <span xml:lang="tr">Birilerini almaya gelmişlerdir belki de...</span></p>

  <p class="block_4"><span xml:lang="tr">Ürkek bir yakınlık duyuyordu kıza. Abarttığı filan yok bu kızın. Neydi, Yurdagül müydü? Adları da tutamaz oldum.</span> <span xml:lang="tr">Kimin nesi bu? Niye ilgilendiriyor beni? Oğlumun...</span> <span xml:lang="tr">Oğlun pek mi ilgilendiriyordu? Biraz daha sokuldun mu korkuyla baktığın kavganın ortasına düşeceksin!</span> <span xml:lang="tr">Seni oraya sürüklemek istiyor bu kız da...</span> <span xml:lang="tr">Korkuyla ne demek;</span> <span xml:lang="tr">bakmak bile istemediğin...</span> <span xml:lang="tr">Bakmaktan kendini alamıyorsun ama.</span> <span xml:lang="tr">Önce Levent kıyıya çağırdı,</span> <span xml:lang="tr">seyircisi yaptı seni,</span> <span xml:lang="tr">bu kız da ortaya çekiyor!</span> <span xml:lang="tr">Levent</span><span xml:lang="tr">’</span><span xml:lang="tr">i şimdi copluyorlar belki de.</span></p>

  <p class="block_4"><span xml:lang="tr">- Size bir şey soracağım;</span> <span xml:lang="tr">doğruyu söyleyecek misiniz bana? Şaşalamış gibi baktı Yurdagül,</span> <span xml:lang="tr">gülümsedi ilk kez,</span></p>

  <p class="block_4" xml:lang="tr">- Yalan söylemem için bir neden var mı? dedi.</p>

  <p class="block_4"><span xml:lang="tr">- Gerçekten</span> <span xml:lang="tr">birilerini öldürdü mü Levent?</span></p>

  <p class="block_4"><span xml:lang="tr">Yüzündeki gülümseme solup dağılıvermişti kızın.</span> <span xml:lang="tr">Gözlerini kaçırır gibi başını döndürdü,</span></p>

  <p class="block_4"><span xml:lang="tr">- Bunu ben bilemem,</span> <span xml:lang="tr">dedi.</span> <span xml:lang="tr">Bilsem de...</span> <span xml:lang="tr">Duraladı,</span> <span xml:lang="tr">anımsamış gibi aldı gene,</span></p>

  <p class="block_4"><span xml:lang="tr">- Babası bile olsanız bunu sormamanız gerekir.</span> <span xml:lang="tr">Sessizliği gene o bozdu.</span></p>

  <p class="block_4"><span xml:lang="tr">- Polisin öğrenmek istediği de bu.</span> <span xml:lang="tr">Levent değilse kim?..</span></p>

  <p class="block_4"><span xml:lang="tr">Birden çöken ağır suskunluk salonun uğultusunu bastırmış</span> <span xml:lang="tr">gibiydi.</span> <span xml:lang="tr">Levent değilse kim mi? Kim olursa olsun!</span> <span xml:lang="tr">Bana ne? Senin değil, ama onların sorunu.</span> <span xml:lang="tr">Levent</span><span xml:lang="tr">’</span><span xml:lang="tr">de bulunduğu söylenen tabanca</span> <span xml:lang="tr">(Avukat</span><span xml:lang="tr">’</span><span xml:lang="tr">tan duymuştu) iki kişiyi öldürmüş silahtı.</span> <span xml:lang="tr">Levent</span><span xml:lang="tr">’</span><span xml:lang="tr">in öldürdüğünü kanıtlar mı bu? Ağılı kuşkudan acılı umuda geçmenin mutluluğu var. Geçebilirsen.</span></p>

  <p class="block_4" xml:lang="tr">- Kendisi ne diyor? Soruşturmada filan...</p>

  <p class="block_4" xml:lang="tr">- Tabanca benim değil diyor.</p>

  <p class="block_4"><span xml:lang="tr">Kızın dudak kıvamındaki sinsi kımıltıyı yakalamasa hemen inanacaktı. Atlatacaklar akıllarınca.</span> <span xml:lang="tr">Kimbilir nasıl oyunlara getiriyorlar bunları.</span></p>

  <p class="block_4"><span xml:lang="tr">- Siz ne derseniz deyin,</span> <span xml:lang="tr">ne bulsalar yetiyor onlara.</span></p>

  <p class="block_4"><span xml:lang="tr">Gene şaşkınlıkla bakmaya başladı.</span> <span xml:lang="tr">Yakınmıyor kız,</span> <span xml:lang="tr">gösteriyor sadece. Suçladığı filan da yok.</span> <span xml:lang="tr">Bu yaşta,</span> <span xml:lang="tr">nasıl katılaşma bu? Bunca olayın dışında kalmak için diretmedir katılaşma.</span> <span xml:lang="tr">Başını döndürüp geçmeye bakıyorsun. Senin yüreğin ezilmiyor mu? Ya bu kızın acıları? Kendinden söz etmek istemiyor. Ürkek serçe gibi bir yerde duramayan mavi gözleri,</span> <span xml:lang="tr">kıvırcık saman sarısı saçları, incecik gövdesiyle ne çok şey yüklenmiş!</span> <span xml:lang="tr">Nasıl taşıyacaksın kızım? Bu yük zamanla ağırlaşır da...</span> <span xml:lang="tr">Değişir mi sanıyorsun? Benim gözlerim kararıyor. Sen benden güçlü müsün? Nasıl? Nerden alıyorsun gücünü? Saplantılarınızdan. Nereye varacağınızı sanıyorsun? Sonunuz ya ip,</span> <span xml:lang="tr">ya cezaevlerinde çürüyüp gitmek. Sallandığına bakıp kanmayın,</span> <span xml:lang="tr">kolay kolay</span> <span xml:lang="tr">sökemezsiniz</span> <span xml:lang="tr">bu paslı çiviyi! İçi kavrulur gibiydi.</span> <span xml:lang="tr">Levent</span><span xml:lang="tr">’</span><span xml:lang="tr">e söylese bütün bunlara,</span> <span xml:lang="tr">tepkisi ne olurdu? Ben mutlu muyum böyle düşünüyorum diye? Hadi ben korktum,</span> <span xml:lang="tr">hayınlığa düştüm, bunların yürekliliği ne kazandırdı? Acılar,</span> <span xml:lang="tr">acılar,</span> <span xml:lang="tr">acılar,</span> <span xml:lang="tr">bitmeyen acılar. Benim acılarım bana yetmiyor sanki!</span> <span xml:lang="tr">Durulmaya çalıştı. Artık bir şey sormak istemiyordu kıza.</span> <span xml:lang="tr">Öğreneceğim nesi var? Yeni dönemin Doktor Hanım</span><span xml:lang="tr">’</span><span xml:lang="tr">ı da bu. Öyle yalnız buluyordu ki kendini,</span> <span xml:lang="tr">insanlar bu durumda ağlar işte.</span> <span xml:lang="tr">Ben ağlayamam da.</span> <span xml:lang="tr">Gülşen</span> <span xml:lang="tr">nasıl şaşmıştı gencecik kardeşimin trafik kazasıyla ölümünde.</span> <span xml:lang="tr">Bir damla bile yaş gelmiyordu gözümden.</span> <span xml:lang="tr">İçim kavruluyordu oysa.</span> <span xml:lang="tr">Levent</span><span xml:lang="tr">’</span><span xml:lang="tr">i asarlarsa da ağlayamam;</span> <span xml:lang="tr">ölürüm belki de.</span> <span xml:lang="tr">En iyisi de o.</span> <span xml:lang="tr">Yetti.</span> <span xml:lang="tr">Yaşa yaşa,</span> <span xml:lang="tr">hep aynı!</span> <span xml:lang="tr">En iyisi bitmesi belki de.</span> <span xml:lang="tr">Floransa</span><span xml:lang="tr">’</span><span xml:lang="tr">yı,</span> <span xml:lang="tr">David heykelini görebilseydim;</span> <span xml:lang="tr">öteki Rönesans ustalarını,</span> <span xml:lang="tr">Roma</span><span xml:lang="tr">’</span><span xml:lang="tr">yı...</span> <span xml:lang="tr">Tilian</span><span xml:lang="tr">’</span><span xml:lang="tr">ın Venüslerini;</span> <span xml:lang="tr">Urbino Venüsü</span><span xml:lang="tr">’</span><span xml:lang="tr">nü, Aldatan Venüs</span><span xml:lang="tr">’</span><span xml:lang="tr">ü, Venedik</span><span xml:lang="tr">’</span><span xml:lang="tr">te Pieta</span><span xml:lang="tr">’</span><span xml:lang="tr">yı.</span> <span xml:lang="tr">Görecek öyle çok şey var ki yeryüzünde,</span> <span xml:lang="tr">sonu yok. Görmek güzel.</span> <span xml:lang="tr">Güzel şeyleri görmek güzel.</span> <span xml:lang="tr">Biz niye böyle acılara batmışız? Bütün o güzellikler ne acılarla çıktı ortaya.</span> <span xml:lang="tr">Biz umutsuz acılara düşmüşüz. Yaratıcı acılardan korkup kaçtığın için.</span> <span xml:lang="tr">Ben mi? Neyi yaratabilirim ki? Suçlayarak da olsa yeniden yol açmaya çalıştı kendine.</span> <span xml:lang="tr">Durulmuştu biraz.</span> <span xml:lang="tr">Yurdagül de bir çekingenlikle,</span> <span xml:lang="tr">suskun bu değişimi bekliyor gibiydi.</span> <span xml:lang="tr">Güzellikler</span> <span xml:lang="tr">yaratmak hepimizin elinde!</span> <span xml:lang="tr">Bu kız da onun kavgasını veriyor! Ama,</span> <span xml:lang="tr">çirkinlikler çıkıyor ortaya...</span> <span xml:lang="tr">Şu cezaevinin duvarları kimbilir ne yaratıcılıkların üstüne çekilmiş. Geleceğin tohumları gömülü.</span> <span xml:lang="tr">Resimler de güzel diye yapılıp konmuş oraya! Çok kötü şeyler.</span> <span xml:lang="tr">Yurdagül</span><span xml:lang="tr">’</span><span xml:lang="tr">e duvarı gösterdi,</span></p>

  <p class="block_4"><span xml:lang="tr">- Biliyor musunuz,</span> <span xml:lang="tr">nedir bu resimler?</span></p>

  <p class="block_4"><span xml:lang="tr">- Yönetime sığınanların yaptıkları şeyler.</span> <span xml:lang="tr">Satılacakmış burda! Göstermelik. Demek çürük tohumlar sergileniyor şimdilik!</span> <span xml:lang="tr">Dostoyevski gibi dehalar çıkıyor</span> <span xml:lang="tr">bazı o hayın çürük tohumlardan.</span> <span xml:lang="tr">Umutsuzluğa kapılman için neden yok! Yeteneğimin sınırı belli benim,</span> <span xml:lang="tr">hayınlıktan öteye geçemem!..</span> <span xml:lang="tr">Bu zavallılar da öyle görünüyor.</span> <span xml:lang="tr">Gene de şu kıza sormam gerekir.</span></p>
</body>
</html>
