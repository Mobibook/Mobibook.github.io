<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx1533"></a><a id="a17"></a>18</h1>
<p class="p5">&nbsp;</p>
<p class="p5">Ter damlacıkları süzülüyordu Wendy&rsquo;nin alnından. Parmaklarına ısrarcı bir titreme hâkim olmuştu. Gözleri kapalıyken, sesi megafon yüzünden bozuk çıkan birinin seni öldüreceğini söylemesinde, insanın sinirlerini felce uğratan bir şey vardı.</p>
<p class="p5">Ama Wendy&rsquo;nin aklında onun başını ölüm korkusundan daha fazla ağrıtan, hasta eden tek bir düşünce vardı. Delirmiş. Tamamen kafayı yemiş. O kadar derinlere inmiş ki, yeryüzünün var olduğundan bile haberi kalmamış.</p>
<p class="p5">Sesinde tanıdık bir ton bulmaya çalıştı. Ama sesin bir erkeğe ait olması dışında bir şey anlayamadı. Onlardan biri olabilir miydi? Carey? Pinkus? Hatta Colt? Megafondan ses gelmeyeli baya olmuştu. Acaba Red neden gözlerini kapamalarını istemişti?</p>
<p class="p5">&quot;Gitti mi?&quot; Nicole Wendy&rsquo;nin aklındaki soruyu sordu.</p>
<p class="p5">Diğerleri de aynı Wendy gibi cevap vermekte isteksiz kaldılar bir süre için.</p>
<p class="p5">Sonra kütüphane içinde birinin yürüdüğü duyuldu. &quot;Gitmiş,&quot; dedi Colt.</p>
<p class="p5">Wendy gözlerini açtı ve rafları kontrol ederek ortaya doğru koşmaya başladı.</p>
<p class="p5">&quot;Eee silahın?&quot; dedi Pinkus.</p>
<p class="p5">&quot;Şimdi ne yapacağız?&quot; diye sordu Carey. &quot;Başlangıç olarak buradan çıkalım.&quot;</p>
<p class="p5">Nicole Colt&rsquo;un yanına giderek elini onun dirseğine koydu. Colt&rsquo;u bir bebek kadar masum olduğuna inandırmış olmalıydı. Wendy&rsquo;nin öfkesi kabarmıştı ve görünüşe göre git gide büyüyordu.</p>
<p class="p5">&quot;Neden yapıyoruz bunu?&quot; diye sordu Nicole Colt&rsquo;a bakarak.</p>
<p class="p5">Colt tereddüt etti. &quot;Çünkü burada kesilmeyi bekleyen mezbahalık hayvanlar gibiyiz.&quot;</p>
<p class="p5">&quot;Sizden birinin o olmadığını nereden bileceğiz?&quot; diye sordu Carey.</p>
<p class="p5">Kartlar masaya açılmıştı artık.</p>
<p class="p5">&quot;Ne demek istiyorsun?&quot; diye sordu Nicole.</p>
<p class="p5">&quot;Hepimizin gözleri kapalıydı diyorum. Konuşanın Colt ya da Pinkus olmadığından nasıl emin olabiliriz ki?&quot;</p>
<p class="p5">&quot;Hm, çünkü ben katil değilim,&quot; dedi Pinkus. &quot;Biz senin hakkında ne biliyoruz?&quot;</p>
<p class="p5">&quot;Millet, geliyor musunuz yoksa kalıp zaten ortada olanı tartışmaya devam mı edeceksiniz?&quot; diye sordu Colt.</p>
<p class="p5">&quot;Ortada olan neymiş?&quot; diye sordu Nicole.</p>
<p class="p5">&quot;Teknik olarak Red&rsquo;in ya da her kimse onun yalnız çalışmadığı. Aramızdan her hangi biri olabilir. Bizimle oynuyor. Tuzağa düşürdü. Başka bir şeyin peşinde olduğu belli. Dürtüp duruyor bizi. Aynı bir boksörün rakibini ölçmek için attığı hafif yumruklar gibi.&quot;</p>
<p class="p5">Colt bu sefer onları beklemedi. Kendini Nicole&rsquo;den kurtardı ve ön kapıdan dışarı çıktı.</p>
<p class="p5">Onu takip ederek dışarı çıktılar. Wendy ufukta göz gezdirdi. Gökyüzünün maviliğini bozan tek şey, çöl tabanından yükselen kırmızımsı pustu. Yaşam belirtisi yoktu.</p>
<p class="p5">&quot;Hadi bu adam hakkında neler biliyoruz bir bakalım,&quot; dedi Colt.</p>
<p class="p5">&quot;Ya hakkında neler bildiğimiz konusundaki tartışmamız onun canını sıkarsa?&quot; diye sordu Carey etrafına bakarak. &quot;Saat işliyor değil mi?&quot;</p>
<p class="p5">Colt ciddiye almadı. &quot;Ateş etme şeklinden son derece iyi silah kullandığını biliyoruz.&quot;</p>
<p class="p5">Onun ilk düşündüğü şeyin silah olması doğal diye düşündü Wendy. Nedense bu kendini daha güvende hissetmesine yol açıyordu.</p>
<p class="p5">&quot;Dikkat çekmek için öldürmeyi seviyor,&quot; dedi Wendy. &quot;Traktörde bulduğumuz çiftçi vahşice öldürülmüştü.&quot;</p>
<p class="p5">&quot;Güç ve kontrol duygusu tarafından güdülenmiş ve çirkin olanları öldürmeye odaklanmış,&quot; dedi Colt.</p>
<p class="p5">&quot;Ya da kendini güzel kılmaya,&quot; dedi Wendy. &quot;Belki çirkinlikten nefret ediyor. Çünkü güzel olma konusunda o kadar takıntılı ki, çirkin olan her şeyden rahatsız oluyor.&quot;</p>
<p class="p5">&quot;Güzel,&quot; dedi Pinkus. &quot;Ama bunlar bizi bir yere götürmez.&quot; &quot;Eğer dediğini yapmazsak sözünü tutacaktır,&quot; dedi Colt. &quot;Eğer biz onu daha önce durdurmazsak,&quot; dedi Wendy.</p>
<p class="p5">&quot;Bu doğru. Ve şu andaki tek seçeneğimiz bu.&quot;</p>
<p class="p5">&quot;Ne?&quot; diye bağırdı Pinkus. &quot;Delirdiniz mi? Onu durduramazsınız.&quot;</p>
<p class="p5">Colt Pinkus&rsquo;a doğru yürüdü ve elini yaralı parmağının çok yakınından tutarak konuştu, &quot;Bunu son kez söylüyorum. Alçak sesle konuş. Hepimizi tehlikeye atıyorsun.&quot;</p>
<p class="p5">Şoktan gözlerini kırpıştıran oyuncuyu bıraktı.</p>
<p class="p5">&quot;İçinizden birini ölüme gönderebileceğimi sanmıyorum.&quot; dedi Wendy, Nicole'e bakarak. O da hızlıca aynı fikirde olduğunu göstermek için gözlerini kırptı. Fazlasıyla hızlı diye düşündü Wendy.</p>
<p class="p5">&quot;Hayır, tabi ki hayır. Bu çok saçma. Wendy haklı.&quot;</p>
<p class="p5">&quot;Teknik olarak size ölecek kişiyi seçmenizi söylemedi,&quot; dedi Carey. &quot;Bunu hatırlatırım.&quot;</p>
<p class="p5">&quot;Neden sadece çekip gitmiyoruz?&quot; dedi Wendy. &quot;Cidden, bizi kuzeye gitmekten alıkoyan ne ki? Hep beraber gidersek, geçen seferki gibi bizi zorlayamaz da değil mi?&quot;</p>
<p class="p5">Colt hemen cevap veremediğine göre kabul etmemesi için bir neden bulamamış olmalıydı. Gerçekten bu kadar basit olabilir miydi?</p>
<p class="p5">&quot;Peşimizden gelecektir,&quot; dedi Pinkus sesini alçak tutmaya gayret ederek. &quot;İyi ateş ettiğini söyledin. Atış talimi yapar gibi indirecektir hepimizi.&quot;</p>
<p class="p5">Colt düşünürken doktorun evini inceliyordu.</p>
<p class="p5">Nicole Colt&rsquo;un yanına geldi ve elini onun sırtına koydu. &quot;Ne oldu? Bir planın varsa anlat bize.&quot; Yavaşça sırtını okşadı.</p>
<p class="p5">Görünüşe bakılırsa birkaç saat içinde Colt&rsquo;u sahiplenmişti. Wendy kızmakta haksız mıydı? Hem Tanrı aşkına neden Colt buna tepkisiz kalıyordu?</p>
<p class="p5">Çünkü o da onun kadar yaralıydı. Ama yanıltıcı değil, diye düşündü. Geldiklerinde saftı. Ya Nicole? Wendy inanmamıştı. Kendini bu konudaki en nitelikli kişi ilan etmesinde bir zarar yoktu.</p>
<p class="p5">Hala bildiği tek şey vardı: Bu kadından hoşlanmıyorum. Hem de hiç.</p>
<p class="p5">&quot;Biraz fazla samimi olmaya başlamadınız mı?&quot; Kelimeler ağzından çıktığı anda kendini bunu söylediği için lanetledi.</p>
<p class="p5">Şüphesiz diğerleri de her kelimesinden kıskançlık damlayan bu cümleyi duymuşlardı.</p>
<p class="p5">Nicole kötü kötü baktıktan sonra elini çekti. Ve tek kelime etmeden o masum görünüşüne büründü. Colt söyleneni duymamış gibi davrandı.</p>
<p class="p5">&quot;Bir yolu olabilir,&quot; dedi Colt gözlerini doktorun evinden ayırmadan. Onlara döndü ve ustaca Nicole&rsquo;den uzaklaştı. &quot;Riskli bir şey. Pinkus bu konuda haklı. Hepimizin ölümüne neden olabilir. Ama işe yarayabilir de.&quot;</p>
<p class="p5">&quot;Nedir?&quot; diye sordu Carey.</p>
<p class="p5">Colt gözlerini başka tarafa çevirdi. &quot;Bana güvenmek zorunda kalacaksınız.&quot;</p>
<p class="p5">&quot;Hangi konuda olduğunu bilmeden sana nasıl güveneceğiz peki?&quot; diye sordu Pinkus.</p>
<p class="p5">&quot;Ne yazık ki başka seçeneğim yok.&quot;</p>
<p class="p5">Çünkü Red'in şu anda burada olabileceğini biliyor, diye düşündü Wendy. Ona avantaj sağlama riskini göze alamaz. Akıllı adam.</p>
<p class="p5">&quot;Ben kabul ediyorum,&quot; dedi.</p>
<p class="p5">Nicole ona baktıktan sonra, &quot;Ben de,&quot; diye ekledi.</p>
<p class="p5">&quot;Bu kadar basit mi?&quot; diye sordu Carey. &quot;Bu adam bizi, istediği an öldürebileceğini kanıtladı. Eğer istediğini yapmazsak hepimizi öldürebilir. İstediğini yaparsak sadece bir kişi ölür. Bunun kolay bir seçim olduğunu söylemiyorum, ama en nihayetinde bunu düşünmek zorundayız.&quot;</p>
<p class="p5">&quot;Gönüllü mü oluyorsun?&quot; diye sordu Colt.</p>
<p class="p5">&quot;Onun aklındaki adamı seçeceğiz diye bir garantimiz yok,&quot; dedi Wendy. &quot;Bu, bu kadar belli mi?&quot; Demek istediğim, en çirkin olan kişi belli mi? Wendy, Colt derdi. Belki Pinkus. Ama Red&rsquo;in Colt&rsquo;u öldürmelerini istediğinden şüpheleniyordu. Çünkü hayatta kalabilmeleri için tek umutları Colt&rsquo;du ve Red'in karşısındaki tek gerçek tehdit oydu.</p>
<p class="p5">Düşünceleri kafasından uzaklaştırdı. &quot;Ve sonra bu kişiyi öldürürüz. Öyle bile bile birini öldüremeyiz. Bunu biraz evvel tespit ettik zaten.&quot;</p>
<p class="p5">Carey ellerini kaldırdı. &quot;Ben sadece neyin içinde olduğumuzu anladığımızdan emin olmaya çalışıyorum.&quot;</p>
<p class="p5">&quot;Boşuna zaman kaybediyoruz,&quot; dedi Colt. &quot;Hepimiz hemfikir miyiz?</p>
<p class="p5">Pinkus onayladı. Doğal olarak olası bir seçim durumunda idam edilmek için iyi bir aday olabileceği sonucuna varmış olmalıydı.</p>
<p class="p5">Carey de onayladı. Aralarındaki en yakışıklı adam olmasının farkında olduğundan Carey, biraz itibar görmeyi hak etti, diye düşündü Wendy.</p>
<p class="p5">&quot;Eve doğru takip edin beni,&quot; dedi Colt. &quot;Ve söylediklerimi aynen yapın.&quot;</p>
<p class="p5">&nbsp;</p>
</body>
</html>