<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx3210"></a><a id="a35"></a>36</h1>
<p class="p5">&nbsp;</p>
<p class="p5">Wendy eliyle plastik iskemleye dokundu. Son derece gerçekti.</p>
<p class="p5">Doktoru, bulduklarını göstermesi için beklerken</p>
<p class="p5">Clifton'ın yanındaki ışıklı panoya bakıyordu. Summerville kliniği üç odası olan ufak bir klinikti. Bekleme odasında renkleri yeşil olan altı tane iskemle vardı. Bir röntgen cihazının zar zor sığabildiği bir laboratuvar ve şu anda oturdukları bir toplantı odasından ibaretti klinik.</p>
<p class="p5">Gerçekti. Hepsi gerçekti. Bunların hayal olabilmesi imkânsızdı. Olamazdı.</p>
<p class="p5">Üç saattir kütüphanenin dışında olmalarına rağmen sanki sadece iki dakika geçmiş gibi hissediyordu. Colt'un arabası kasabanın bir mil kadar batısında bir kulübenin önünde bulunmuştu. Oraya nasıl gittiği konusunda kimse bir şey bilmiyordu. Yaptıkları her şeyi uyuşturucunun etkisi altındayken yaptıklarından söz ediliyordu.</p>
<p class="p5">Wendy yavaş yavaş damarlarında uyuşturucuyla dolaşığını ve bunun farkına varamadığı gerçeğiyle yüzleşmeye başlamıştı.</p>
<p class="p5">Arabadan inip Clifton ile karşılaştıktan anda Colt ve Wendy, röntgenlerinin çekilmesi gerektiği konusunda ısrar etmişlerdi. Bu yaşadıkları deneyiminden uyuşturucunun sorumlu olması imkânsızdı. Kesinlikle olamazdı.</p>
<p class="p5">Clifton talep ettikleri şeyi zaten önceden biliyormuşçasına hemen kabul etmişti.</p>
<p class="p5">Beşinin de işlemleri iki saat içinde bitmişti. Bu esnada Wendy'nin sol baldırında ve sırtının aşağı kısmındaki hafif kurdeşen ve şimdi öğrenmiş olduğu her iki topuğundaki su toplaması problemleriyle de ilgilenilmişti. Çölde yaptıkları koşu sırasında olduğunu düşünüyordu. Onun dışında sağlık durumu iyiydi. En azından şu ana kadar bütün bildikleri bunlardı.</p>
<p class="p5">Son bir saat içinde Clifton'la birlikte ürkütücü bir sessizliğe bürünmüş olan Colt'a baktı. Colt'un onu izlediğinin farkına vardı. Gözleri onun gözlerine takılıp kalmıştı. Bu gözlerde, bir erkeğin gözlerinde görmeyi umduğundan çok daha fazla suçluluk duygusu vardı. Bu konudaki sezgileri halen düzenli olarak çalışmaktaydı.</p>
<p class="p5">Yanına gitmek istedi. Ona her şeyin yolunda olduğunu söylemek istedi. Olanların hiç biri onun suçu değildi. Ama kendini bu odada mikroskop altındaki bir örnek gibi hissediyordu. Bütün gözler onun üstündeymiş gibi.</p>
<p class="p5">Colt'a bakmaya devam etti. Tebessüm ederek onu cesaretlendirmeye çalışıyordu. Ama sırıtıyormuş gibi görünmekten korkarak. Colt boşluğa bakmaktaydı.</p>
<p class="p5">Yutkundu ve kapıda ağaç gibi dikilen ajana baktı. Mahkûm muamelesi görüyorlardı. Birileri bir şey söylemeliydi. Kendilerini savunmalıydılar.</p>
<p class="p5">Ama Clifton'ı tatmin edecek bir savunmanın olduğunu sanmıyordu. Ona her şeyi olduğu gibi anlatmışlardı. Onun anlattıklarının her kelimesine inandığından kuşkusu olmadığını biliyordu. Ama yine de Red ile bağlantılı olayların tek görgü tanıkları onlardı.</p>
<p class="p5">Ansızın kapı açıldı ve ajan Winters'ın eşliğinde Dr. Hurtz içeri girdi. Onların yokluğunda kasabaya gelmişti.</p>
<p class="p5">&quot;Efendim?&quot;</p>
<p class="p5">Clifton başıyla onayladı. &quot;Devam edin.&quot;</p>
<p class="p5">Doktor ışıklı panoya doğru gitti ve puslu cam ardındaki florasan lambaları yakmak için düğmesine bastı. Sonra çantasından röntgenleri çıkartarak panonun üstüne yerleştirmeye koyuldu.</p>
<p class="p5">Beş negatif, beş kafa. Hepsinden dört farklı açıda çekilmiş toplam yirmi negatif asılmıştı. Negatiflerin köşelerinde isimleri yazıyordu: Jackson, Davidson, Pinkus, N. Swartz, C. Swartz.</p>
<p class="p5">Wendy ayağa kalktı ve kafatasının resimlerini inceledi.</p>
<p class="p5">Kemikler ve beyin. Gerçeküstüydü.</p>
<p class="p5">Dr. Hurtz onları suçlarmış gibi bakarak cebinden teleskopik bir işaret çubuğu çıkardı ve Jackson'a ait olan negatifin üstüne vurdu. Colt'un kafası.</p>
<p class="p5">&quot;Dikkatinizi beyin zarına&mdash;&quot;</p>
<p class="p5">&quot;Teknik terimler istemiyorum Doktor,&quot; diye sözünü kesti Clifton. Bakışları Colt'un üstündeydi. &quot;Bize neler bulduğunuzu anlatın. Bütün günümüzü buna ayıramayız.&quot;</p>
<p class="p5">&quot;Peki efendim.&quot; Colt'un beyni üzerinde BB diye işaretlenmiş yeri gösterdi. Wendy o lekeyi görmüş ve negatifin üzerindeki bir işaret zannetmişti. Anatomik gözükmüyordu.</p>
<p class="p5">&quot;Her beşinin de kafasında bir çeşit implantasyon diye bulunmakta. Tam olarak Hippocampus'un içinde ve hepsinde de aynı bölgeye yerleştirilmiş.&quot; Sırayla bütün negatifleri geçti. &quot;Bunları oradan çıkarmadan etkileri hakkında emin olamayız. Ama görünüşe göre içlerinde elektrikle beslenen bir verici var.&quot; Kendi eseri hakkında düşünüyormuş gibi durdu. &quot;Ya da bir alıcı.&quot;</p>
<p class="p5">Colt ayağa fırladı birden. &quot;İşte bu!&quot; &quot;Oturun Bay Jackson,&quot; dedi Clifton.</p>
<p class="p5">Colt oturdu. Bakışları panoya odaklanmıştı. &quot;Bu, değil mi?&quot;</p>
<p class="p5">Dedektif bu soruyu umursamadı. &quot;Ne zamandan beri orada olduklarını söyleyebilir misiniz?&quot;</p>
<p class="p5">&quot;Bulabildiğim herhangi bir yara ya da ameliyat izi yok. Deri üstünde en ufak bir çizik bile yok. Çok uzun zaman önce yerleştirilmiş olduklarını söyleyebilirim.&quot;</p>
<p class="p5">&quot;Ne kadar uzun zaman önce?&quot; &quot;Çok uzun.&quot;</p>
<p class="p5">&quot;Lütfen daha kesin konuşun.&quot;</p>
<p class="p5">Doktor çubukla kafasına vuruyordu. Tereddüt etti. &quot;Bunun mantıksız geleceğini biliyorum ve herhangi bir mantığa da uymadığını kabul ediyorum. Ama bana kalırsa onlar hep oradaymış.&quot;</p>
<p class="p5">&quot;Doğduklarından beri mi yani?&quot; &quot;Onun gibi bir şey, evet.&quot;</p>
<p class="p5">Kimse konuşmadı. Wendy boğuluyormuş gibi hissetti. Bir hata olmalıydı. Duyduğu ufak bir şüphenin dışında bütün bildiği buydu.</p>
<p class="p5">Kafasının arkasına dokundu. Ne bir şişlik, ne bir yara izi, ne de bir acı vardı. Hiçbir şey yoktu.</p>
<p class="p5">Pinkus ayağa fırladı birden. &quot;O zaman kesip çıkartın,&quot; dedi. &quot;Otur&mdash;&quot;</p>
<p class="p5">&quot;Çıkartmak zorundasınız! Neler olduğunu görmüyor musunuz? Bizi bu şekilde kontrol ediyor! Onları çıkarırsanız bize dokunamaz! Çıkartın şunları!&quot;</p>
<p class="p5">&quot;İmkânsız,&quot; dedi doktor. &quot;Çok ciddi bir tıbbi müdahale gerekiyor. Ona rağmen yine de çok riskli.&quot;</p>
<p class="p5">Wendy kalktı ve panoya doğru yürüdü. Clifton onu durmaya yönelik bir şey yapmadı. Film üstündeki o küçük beyaz noktanın içinin dolu olmadığını gördü. İnce çizgilerin belli belirsiz hatları kıvrılarak merkeze doğru gidiyordu.</p>
<p class="p5">&quot;Bunun uyuşturucunun işi olduğunu söylediğinizi sanmıştım,&quot; dedi. Bu implantasyonları kafasından çıkarmak için bir yol arar gibiydi.</p>
<p class="p5">Dosdoğru Clifton'a bakıyordu ama cevap doktordan geldi. &quot;Daha önce böyle bir şey görmedim. Ama akla yakın olan, eğer doğru uyuşturucu verilirse, bu cihazın sensörleri bunu algılayabilir ve yaşam deneyimlerini taklit edecek belirtileri. ...&quot; diyerek durdu. Teorik ve pratik arasında bağlantı kurmakta zorlanıyor olmalı diye düşündü Wendy.</p>
<p class="p5">Wendy gözünü kırptı ve onun mavi gözlerine baktı. &quot;Ama bu anlattıklarınızın mümkün olabileceğini söylüyorsunuz.&quot;</p>
<p class="p5">&quot;Teorik olarak.&quot; Pinkus'un beynindeki implantasyona bakıyordu. &quot;Belki bundan on yıl sonra. Ne şimdi ne de daha önce. Sıradan bir algılama gerçekleşmeden önce, yaşanmış bir tecrübenin kesin olarak taklit edilebileceğini herkes bilir. Bu sadece bir zaman meselesi. Beyaz bir duvara bakarken kırmızı bir Mustang araba gördüğünüzü zannedersiniz.&quot; Çok hızlı konuşuyordu. Neredeyse kendi kendine anlatır gibiydi.</p>
<p class="p5">&quot;Uyuşturucular da aynı şeyi çok başka bir düzlemde yapar. Beyindeki hücrelere yapışan sentetik protein ortaya arzulu etkilerin çıkmasına neden olur. Renkler ve resimler bile görebilirsiniz. Algılama elektrik akımları ve kimyasal etkileşimler tarafından kontrol edilir. Bizim bu akımlara verdiğimiz tepki yaşam deneyimlerimize göre farklılık gösterir. Her şey mümkün elbette. Ama...&quot;</p>
<p class="p5">&quot;Neden biz?&quot; diye sordu Carey. Hala sersemlemiş gibi görünüyordu. &quot;Demek istediğim... Altüst olmuş durumdayız.&quot; Elleri titriyordu.</p>
<p class="p5">&quot;Bu bizim şahane bir biçimde üşüttüğümüz anlamına geliyor,&quot; dedi Pinkus.</p>
<p class="p5">Nicole ayağa kalkarak sandalyesini duvara itti. Sandalye büyük bir gürültü çıkararak duvara çarptı. &quot;Hastaneye götürün bizi!&quot; Çığırından çıkmıştı. &quot;Düzeltin bunu! Kesikler içindeki yüzünü gösteriyordu. &quot;Düzeltin!&quot; Sonra sandalyeye vurdu. &quot;Bütün bunları düzeltin, seni adi domuz! Hemen!&quot;</p>
<p class="p5">Clifton son derece sakin duruyordu. &quot;Teşekkürler Doktor.</p>
<p class="p5">Çıkabilirsiniz.&quot; &quot;Bu filmleri&mdash;&quot;</p>
<p class="p5">&quot;Çıkın!&quot; Gözleri sinirden hala kıpkırmızı bir halde kırpmaksızın ona dikmiş olan Nicole'ün üstündeydi.</p>
<p class="p5">Doktor aceleyle kapıyı kapatarak toplantı salonunu terk etti.</p>
<p class="p5">Clifton Wendy'nin yanında duruyordu. Bir ajan da kapıda.</p>
<p class="p5">Wendy odanın diğer ucuna giderek arkasını döndü. Ellerini göğsünde kavuşturdu.</p>
<p class="p5">&quot;İki seçeneğiniz var Bayan Swartz.&quot; Sözler Clifton'ın dilinde zevk alırmışçasına dönüyordu. Gözleri parlamaktaydı. &quot;Ya söylediklerimi itiraz etmeksizin harfiyen yerine getirirsiniz ya da bana karşı gelirsiniz. Size birinciyi yapmanızı öneririm. Bana karşı gelirseniz yaşama şansınız dramatik bir biçimde azalacaktır.&quot;</p>
<p class="p5">&quot;Beni tehdit mi ediyorsun?&quot;</p>
<p class="p5">&quot;Hayır. Durumu izah ediyorum. Bu tatlı doktor konuşması kendinizi kurban gibi hissetmenize yol açmış olabilir. Ama durum şu ki Red hala dışarıda bir yerlerde. Ya da burada. Planını başarıyla uygulamaya devam ediyor. Durmayı tasarladığından kuşku duyarım çünkü hepinizin kafasında şu BB'yi bulduk.&quot;</p>
<p class="p5">&quot;Yavaş ol,&quot; diye çıkıştı Colt. &quot;Herhangi bir insanoğlunun yaşadığından daha fazlasını&mdash;&quot;</p>
<p class="p5">&quot;Orada öylece oturup bana zorbalık etmesine izin mi vereceksin?&quot; diye Colt'un lafını kesti Nicole. &quot;Durdur onu!&quot;</p>
<p class="p5">Bu kadarı yetmişti. Wendy öne geldi. &quot;Geri çekil! Senin sorunun nedir? Bu adam senin için hayatım feda etti!&quot;</p>
<p class="p5">&quot;Evet, sonucu da bu!&quot; Nicole eliyle yanmış yüzünü gösteriyordu. &quot;Olması gereken bu değildi!&quot;</p>
<p class="p5">&quot;Hepiniz oturun!&quot;</p>
<p class="p5">Wendy elini silahına atmış olan Clifton'a döndü. Silah elindeydi ve namlusu yere bakıyordu.</p>
<p class="p5">Wendy oturdu. Nicole küfür etti ve devrilmiş olan sandalyesini düzeltti. Wendy'nin üstüne karanlık çöktü yeniden ve dünya birkaç saniyeliğine karardıktan sonra eski haline geldi. Her şey daha da kötüleşiyordu.</p>
<p class="p5">&quot;Teşekkür ederim. Duygusuz biri olduğumu düşündüğünüzün farkındayım. Ama bağrına basılacak biri olmak yaptığım şeyin bir parçası değil. Gerçeklerle ilgileniyorum. En çirkin haliyle adaletsizliği durdurmak. Her şey bununla ilgili değil mi? En çirkin olanla?&quot;</p>
<p class="p5">Wendy bir an için konuşanın Clifton değil de Red olduğunu sandı. Bu düşünceyi aklından çıkardı.</p>
<p class="p5">&quot;Benimle aynı fikirde olmayabilirsiniz,&quot; dedi. &quot;Bütün bildiğim gerçeğin saklandığı.&quot;</p>
<p class="p5">Nicole'ün çıkışı yeterli gelmiş olmalıydı ki Colt dikkatini yeniden odaya vermişti. &quot;Bunu düşünmene sebep olan şey nedir?&quot; Clifton masanın etrafında yürüdü. &quot;Bulduğumuz kanıtlar, anlattığınız hikâyeye uymamaya başladı.&quot;</p>
<p class="p5">&quot;Ne kanıtı?&quot; diye sordu Wendy bu olan biteni en az onun kadar anlamaya hevesli olarak. &quot;Sadece bizi temize çıkaran kanıtlar bulduk.&quot;</p>
<p class="p5">&quot;Geçmişleriniz. Bütün cinayetler biriniz ya da birden fazlanızın ortada olmadığı zamanlarda işlendi. Aslında hepinizin de ortadan kaybolduğu o fırtına gecesi. Bizim zamanımızla. Daha sonra ertesi gün hiçbir şey olmamış gibi ortaya çıktınız. Aynı Red gibi.&quot;</p>
<p class="p5">&quot;Bu röntgenler neden öyle davrandığımızı açıklıyor,&quot; dedi. &quot;Onlar sizin neden öyle yaptığınızı açıklıyor. Ne yaptığınızı değil. Uyuşturucunun sizin deyiminizle değişiminizde bir rol oynadığını sanmıyorum. Sadece algılamanızı değiştirdi. Gördüğünüz şeylerin tenini, konuştuklarını. Yaptığınız seçimleri değil. İlginç. Tahminimce bu iş bittiğinde hepimiz psikoloji dergilerinde çıkacağız. Ama bunların hiç biri bana Red'i durdurmam konusunda yardımcı olmuyor.&quot;</p>
<p class="p5">Clifton silahını Wendy'nin kafasına doğrulttu. &quot;Aynı zorlamayı burada ve şimdi ben de yapabilirim. Diyebilirdim ki, &quot;En çirkin kişiyi öldür. Yoksa kafana sıkarım.&quot; Bu odada ya da çölde olmuş olmanızın bir önemi yok. Etrafınızda gördükleriniz hakkında ne düşündüğünüzün bir önemi yok. Esas soru kötü adamın kim olduğu ve onu nasıl yeneceğiniz.&quot;</p>
<p class="p5">Wendy kafaya kurşun yemenin nasıl bir şey olduğunu merak ederek namlunun ucundaki siyah deliğe bakıyordu.</p>
<p class="p5">&quot;Ne demek istediğini anladık,&quot; dedi Colt. &quot;Şimdi silahını aşağı indir.&quot;</p>
<p class="p5">Clifton'ın sol gözünden aşağı bir ter damlası aktı. &quot;Clifton...&quot; diye uyardı Colt.</p>
<p class="p5">Dedektif silahını indirerek belindeki kılıfına soktu. &quot;Gerçek Red ayağa kalksın lütfen.&quot;</p>
<p class="p5">&quot;Senin kulağını koparacağı ya da benzer bir şey yapacağı an da gelecek,&quot; dedi Pinkus. &quot;İşte o zaman bize inanacaksın. Bizim delirmiş olduğumuzu düşünüyorsun ama sen daha delisin!&quot;</p>
<p class="p5">Clifton boş gözlerle ona baktı. &quot;Bu gibi yorumlar güven kazanmanızı sağlamıyor. Sadece başkaldırı.&quot;</p>
<p class="p5">&quot;Kütüphane tuvaletindeki kanı kontrol ettin mi?&quot; diye sordu Colt.</p>
<p class="p5">&quot;Timothy Healy'nin. Ayakkabılarınızdaki kanla aynı. Kan var ama ceset yok. Ceset nerede Colt?&quot;</p>
<p class="p5">&quot;Red aldı bildiğimiz kadarıyla. Bana diğer cesetleri söylediğimiz yerde bulamadığını söyle. Bana anlattıklarımıza ters düşen herhangi bir kanıt bulmuş olduğunuzu söyle.&quot;</p>
<p class="p5">&quot;Ama bana şimdi cesetler hakkında bir şey anlatmadınız, değil mi?&quot;</p>
<p class="p5">&quot;Elbette anlattık,&quot; dedi Wendy. &quot;Hepsini. En son olanları da mı?&quot;</p>
<p class="p5">&quot;Bu sabah bulduğunuz beş kişiyi mi söylüyorsun?&quot; diye sordu Colt.</p>
<p class="p5">&quot;Çok iyi Bay Jackson. O zaman bulduğumuz beş cesetle siz gitmeden evvelki iki kişiyi biliyordunuz. Toplamda on dört kişi. İhtiyacım olan aranızdan birinin, sizin bu bilgiye nasıl ulaşmış olduğunuzu anlatması. Bu bilgiyi açıklamadık.&quot;</p>
<p class="p5">&quot;Tahmin ediyordum,&quot; dedi Colt. &quot;Yedi kişiyi daha öldüreceğini söyledi. Demek ki yapmış.&quot;</p>
<p class="p5">&quot;Doğru tahmin. Ama hala bu odanın dışında bir Red olduğuna dair bir kanıtımız yok.&quot;</p>
<p class="p5">&quot;Kütüphaneden getirdiğim şırıngaya ne oldu?&quot; &quot;Yakında öğreniriz.&quot;</p>
<p class="p5">&quot;Cesetleri nerede buldunuz?&quot; diye sordu Colt.</p>
<p class="p5">&quot;Bilmiyor musun? Bu odadakilerden biri biliyor.&quot; Clifton dikkatlice izliyordu onları. &quot;İki yaşlı çifti doğu tarafında, bir bahçıvanı başka bir evi arka bahçesinde bulduk Hepsi de siz kütüphanede oynadığınız sırada, iki saat kadar önce öldürüldü. Neden bize bagajında bulduğumuz el hakkında bir şey söylemedin? Kurbanlardan birine aitti. Bay Stratford'a.&quot;</p>
<p class="p5">Bu yeni bir şeydi işte. &quot;Bu kadar aptal olabileceğime gerçekten inanıyor musun?&quot;</p>
<p class="p5">&quot;Duruma bağlı. Mesela neden doktorun evinin arkasındaki barakanın orada çukur kazıyordunuz?&quot;</p>
<p class="p5">&quot;Sana anlattık. Kasabanın kum altında kalıp kalmadığını öğrenmek için kazmıştık.&quot;</p>
<p class="p5">&quot;Gerçekten mi? Cesetleri gömmek isteyen kişiler yapar böyle şeyleri. Bu yarısı bile değil Colt. Elimizde daha fazlası var. Hem de çok daha fazlası.&quot;</p>
<p class="p5">Kimse tepki vermedi.</p>
<p class="p5">&quot;Bilmelisiniz ki şu anda bu büyüklükte bir kasabanın hayal bile edemeyeceği kadar çok kanun adamı araştırma yapıyor. Elimizde Amerika Birleşik Devletleri'nin tarihindeki bütün seri katilleri bile amatör durumuna düşürecek bir katil var. Eyalet Başkanı FBI içinde özel bir birim kurulmasını ve buraya gönderilmesini emretti. Yirmi dört saat içinde burada olacaklar. FBI'ın burada şu anda beş ajanı var ve bu sayı çok yakında ikiye katlanacak. Medyayı oyalıyoruz ama muhabirin biri dün gece içeri sızmış ve ortalığı ayağa kaldıracak kadar bilgi edinmiş. Aranızda bunun nasıl bir şey olduğu konusunda fikir sahibi olan var mı?&quot;</p>
<p class="p5">Görünüşe göre yoktu.</p>
<p class="p5">&quot;İşte bu, medya köpeklerinin ne olduğuna bakmaksızın her şeye saldırıp, aralarında porsiyon porsiyon parçalayıp paylaştıkları bölümdür. Las Vegas'da her yıl binlerce insan ölüyor. Ama bu bütün dünyanın çığlık atmaması için gece ve gündüz saklamaya karar verdikleri bir durum. Şu anda yaşadığımız şeyse görebileceğimiz en büyük patlama olacak ve onlar bunu paylaşmakta oldukça zorlanacaklar.&quot;</p>
<p class="p5">Omzunu silkti. &quot;Bu Red denen herifin kim olduğu umurumda değil. Nasılsa yarın kılını bile kıpırdatmaya imkânı olmayacak. Eliniz kolunuz bu haber bültenleriyle bağlanmadan önce yapacağınız bir itiraf, hâkimin karşısına daha rahat çıkmanızı sağlar.&quot;</p>
<p class="p5">&quot;Pinkus'un Red olduğunu düşünüyorum,&quot; dedi Carey. &quot;Peki, neden Bay Swartz?&quot;</p>
<p class="p5">&quot;Başlangıç olarak size güvenmemizi söyledi.&quot;</p>
<p class="p5">&quot;Gerçekten mi? Bunu neden söylemiş olabilirsiniz ki Bay Pinkus?&quot;</p>
<p class="p5">&quot;Çünkü sizin gerçek olmadığınızı söylüyor,&quot; dedi Carey.</p>
<p class="p5">&quot;Öyle mi?&quot; Clifton Pinkus'a doğru gitti ve suratına bir tokat attı. Pinkus'un yanağı kıpkırmızı oldu birden. &quot;Gerçek gibi geldi mi Jerry?&quot;</p>
<p class="p5">Kapıya vuruldu. &quot;Gel.&quot;</p>
<p class="p5">Bir teknisyen içeri girerek Clifton'ı kenara çekti. Bir şeyler fısıldadıktan sonra ufak bir kutu vererek dışarı çıktı.</p>
<p class="p5">&quot;Size bu sabahki kurbanların nasıl öldürüldüğünü anlattım mı?&quot;</p>
<p class="p5">&quot;Hayır,&quot; dedi Wendy.</p>
<p class="p5">&quot;Zehirlenerek. Siyanür gibi tipik bir zehirle değil. Ama çok etkili bir zehir. Adamlarımız tarafından inceleniyor. Yarım saat kadar önce bir örneği helikopterle Vegas'a yolladık. Zehir'in kurbanların kaslarını felce uğrattığını biliyoruz. En son etkilenen kas da kalp oluyor. Katil kurbanlarını zehirledikten sonra saçlarını bir alev makinesiyle yakmış, o aleti Colt'un söylediği gibi kütüphanenin içindeki bir rafta bulduk.&quot;</p>
<p class="p5">Clifton ne anlatıyordu?</p>
<p class="p5">&quot;Zehir'in nasıl verildiğini anlatmış mıydım? Bir şırınga ile enjekte edilmiş.&quot; Colt'un bulduğu şırıngayı çıkardı cebinden. &quot;Bu şırınga. Kurbanların iğne yaralarına uyuyor. Ne yazık ki Red Sterling'e ait herhangi bir parmak izi bulamadık. Bulduğumuz tek parmak izi Colt Jackson'a ait. Suçlamaya yetecek kadar iyi bir kanıt. Sizce de öyle değil mi?&quot;</p>
<p class="p5">&quot;Bu saçmalık&mdash;&quot;</p>
<p class="p5">&quot;Olayları bu şekilde çarpıtıyorsunuz.&quot;</p>
<p class="p5">Clifton kapıya vurdu. İki üniformalı polis içeri girdi.</p>
<p class="p5">&quot;Onları içeri atın. Ben söyleyene kadar orada kilitli kalacaklar.&quot;</p>
<p class="p5">&quot;Emredersiniz efendim.&quot;</p>
<h1 class="h11"><a id="ncx3328"></a><a id="a36"></a>37</h1>
<p class="p5">&nbsp;</p>
<p class="p5">İşte şimdi işimiz bitti,&quot; dedi Pinkus saçlarını sıvazlarken. Eli hala bandajlıydı. &quot;Tamamen. Geri zekâlı bana vurdu. Gördünüz değil mi?&quot;</p>
<p class="p5">&quot;Burada dışarıda olduğundan daha güvendesin Pinkus,&quot; dedi Colt. &quot;Sakin ol.&quot;</p>
<p class="p5">&quot;Delirdin mi? Ne zamandan beri birkaç parmaklık Red'i durdurur oldu?&quot;</p>
<p class="p5">Nicole köşede yerde oturuyordu. Dizlerini karnına çekmişti. Hıçkırarak ağlamaya başladı. Carey ona doğru baktıktan sonra sırtını döndü. Bir şeyler mırıldanıyordu.</p>
<p class="p5">Wendy onları izliyordu. Yaklaşık kırk sekiz saat önce fırtına yüzünden yollarının kesiştiği insanlardaki değişimden dolayı iyice kafası karışmıştı. Hepsi değişmişti. Pinkus dışında. Ama o da parmağı kesildikten sonra katılmıştı gruba. Belki o da parmağı kesildikten sonra değişip gruba katılmıştı.</p>
<p class="p5">Elbette hepsi değişmişti. Yoksa yanılıyor muydu? Aynı hücreyi paylaştığı bu dört kişinin geçmişleri hakkında ne biliyordu ki? Clifton geçmişlerindeki bir şeyle ilgileniyordu.</p>
<p class="p5">Olan bitenin dışında hepsinin kafasında birer sır küpü var gibiydi.</p>
<p class="p5">Colt bir Nicole'e bir Wendy'e bakmaya devam ediyordu. Colt kadar sadık, anlayışlı bir adama rastlayabileceğini düşünmemişti. Bundan daha da fazlası, ona âşık olmaya başladığını düşünmekten alamıyordu kendini.</p>
<p class="p5">Ölümün kıyısında olmak bütün gerçeklerin ortaya çıkmasına sebep olmuştu.</p>
<p class="p5">Peki ya sen Wendy? Kalbindeki gerçeği açtın mı? Korkuların, arzuların, her gün karşılaştığın şeytanların?</p>
<p class="p5">Wendy Colt'un yanına gitti ve baktığı tarafa doğru baktı. &quot;İyi misin?&quot;</p>
<p class="p5">Örümcek ağına yakalanmış gibi sallanıyordu. Başını salladı. &quot;Evet.&quot;</p>
<p class="p5">&quot;Evet, mi?&quot; dedi Pinkus. &quot;İyi olduğunu mu söylüyorsun? Hiç birimiz iyi değiliz. İstediğini elde edene kadar bir son bulmayacak bu. Hepiniz biliyorsunuz. İstediğini yapmak zorundayız.&quot;</p>
<p class="p5">&quot;Ona parmağını bile sürecek olursan hayatının geri kalanını hapiste geçirirsin,&quot; dedi Colt. &quot;Tabi eğer benden kurtulacak kadar şanslı olursan.&quot;</p>
<p class="p5">&quot;Onun başkalarını öldürmesiyle ilgili bir sorunun yok mu? Günah kadar çirkin olan için, günahtan daha çirkin olanın ihtiyaçlarını karşıladığı sürece sorun yok demek ki.&quot;</p>
<p class="p5">Wendy Colt'un onu dövme ihtimaline karşın son derece dikkatliydi.</p>
<p class="p5">Colt onu umursamadı. &quot;Kaçırdığımız bir şey var.&quot;</p>
<p class="p5">&quot;İstediğini yapmak zorundayız,&quot; dedi Nicole yavaşça. &quot;Hala yapmadık.&quot;</p>
<p class="p5">Yeterince haklıydı.</p>
<p class="p5">&quot;Timothy haklıydı belki de,&quot; dedi Wendy. &quot;Belki o da aynı bizim gibi kurallar tarafından bağlanmıştır.&quot;</p>
<p class="p5">&quot;Haklısın,&quot; dedi Colt. &quot;Buradan çıkmalı ve oyunu oynamak zorundayız. Ve onu yenmenin bir yolunu bulmalıyız. Kendi oyununda.&quot;</p>
<p class="p5">&quot;O halde en çirkin kişinin, yüzüne çorap geçirmiş olan Red olduğunu düşünüyorsun. Öyle mi?&quot; diye sordu Pinkus. &quot;Onu mu öldürmemizi istiyor? Büyük şans.&quot;</p>
<p class="p5">Colt kafasını iki yana salladı. &quot;Öyle zannetmiyorum. Hayır, bundan daha karmaşık.&quot;</p>
<p class="p5">&quot;O zaman ne?&quot;</p>
<p class="p5">&quot;Red'in intikamım alana kadar duracağım sanmıyorum.&quot;</p>
<p class="p5">Wendy nasıl bir intikam olduğunu anlayamıyordu. O bir şey yapmamıştı kesinlikle. Ve sadece Colt da değildi, çünkü Nicole de Red'in görüş alanındaydı artık.</p>
<p class="p5">Anlaşılmaz bir biçimde dünyasını karartan o karanlık korkunç bir uğuldamayla geldi ve Wendy dondu. Ama bu sefer ki daha kötüydü. Çok daha kötü. Ve hemen sona ermedi.</p>
<p class="p5">Wendy ağır bir şeyin altında kalmış gibi hissediyordu. Ya da sıcak bir battaniye ile sarmalanmış gibi. Zar zor nefes alabiliyordu ve tamamen elden ayaktan kesilmiş gibiydi. Aynı daha öncekiler gibi.</p>
<p class="p5">Çevresindeki belli belirsiz ışık yeni bir şeydi. Grimsi bir daire vardı ve ona canlıymış gibi geldi. Ve hareket ediyordu. Dairenin içinde hareket eden bir şey vardı.</p>
<p class="p5">Ve sonra kayboldu.</p>
<p class="p5">Colt elini onun omzuna koymuştu. Sonra çekti. Wendy'nin bir yanı elini çekmemiş olmasını dilerdi.</p>
<p class="p5">&nbsp;</p>
<p class="p5">Sterling Red. Bu ismi sevmişti. Normalde Sterling gibi bir kelimeden sonra Silver gibi bir sözcüğün gelmesi beklenirdi.</p>
<p class="p5">Sterling Silver. Ve doğruydu da. Ama Red sıradan şeylerle ilgilenmezdi. İliklerine kadar anormaldi. Kahretsin, evet.</p>
<p class="p5">Ve olay sadece titreyişlerle çok uzun zaman önce yaptığı anlaşma değildi. Ne zaman olduğunu bile hatırlayamıyordu şimdi. Sara hastalığı gibi.</p>
<p class="p5">Sadece onun inanılmaz dehası ya da hareket halindeki gücü değildi. Bu iki şey yüzünden çoğu normal insan inanılmaz baş ağrıları nedeniyle hastaneye yatardı.</p>
<p class="p5">Kendine olan güveni, ters taktığı beysbol şapkası ya da yüzüne geçirdiği çorap veya hardala olan düşkünlüğü, nefreti. İlginçti hepsi. Evet, hakkını vermeliydi.</p>
<p class="p5">Ama bunların hiçbiri Sterling Red'i alışılmadık biri yapmazdı. Onu farklı biri yapan daha çok öldürmeye karşı duyduğu aşırı tutkuydu. Gümüş (Silver), bir silah gibi. Kırmızı (Red), kan gibi. Aynı iyi pazarlanmış bir roman gibi. Sadece gerçek, gerçek, gerçek.</p>
<p class="p5">Sterling Red. Gümüş katil.</p>
<p class="p5">Bir sonraki karşılaşmalarında takmaya karar verdiği maskeye bakıyordu. Gerçekten de her şey maskelerle ilgiliydi. Biliyordu. Hepsi maske takıyordu. Sadece o değil. Ne yazık ki çok çabuk kavrayabilen tipler değillerdi. Belki bu maske sayesinde bir fikirleri olurdu.</p>
<p class="p5">Maalesef kasabada dolaşan yeni kanun güçleri hem işi zorlaştırıyor hem de daha önce olmadığı kadar kolaylaştırıyorlardı. Firarda olan bir katil için çok zordu. Ama polis kıyafetiyle dolaşan bir katil için de çok kolay. Red direksiyonun arkasındaki adamın deli gibi titrediğini görmemeleri için polis arabasını hızlı sürüyordu. Polis şapkası da takmıştı tabi ki. Yakında onun kim olduğunu anlayacaklardı. Ama o çoktan gitmiş olacaktı.</p>
<p class="p5">Arabayı rıhtım yoluna soktu. Rıhtım yolu. Bu büyük bir saçmalıktı, çünkü binlerce mil içinde gerçek anlamda bir rıhtım yoktu. Arabayı parka soktu. Arabadan inerek bagaja doğru gitti. Kapağını açtı ve her biri on litrelik iki teneke kutu çıkardı.</p>
<p class="p5">Kasabanın batı tarafındaki rıhtım yoluna gelmesinin sebebi rüzgârın batıya doğru esiyor olmasındandı. Normal insanların yapacakları can sıkıcı derecede önceden tahmin edilebilirken, Red gibi aykırı insanlar arabalarını intihara sürerlerdi. Bu yüzden normal insanları öldürmekten hoşlanıyordu. Normal insanlar başlatmıştı bütün bunları. İlk tepkisi de hesaplaşmak olmuşta.</p>
<p class="p5">Çoğu normal insanın tehlikeyle karşılaştıklarında verdiği ilk tepki kaçmak olurdu. Ne kadar da sıkıcı ve çileden çıkarıcıydı. Ama Red bugün bu zayıflığı kullanabilirdi. Hatta enayiler kanuna sığınarak kendi zamanlarını daraltmışlardı!</p>
<p class="p5">Tenekelerdeki kimyasalları dökmeye başladı. O andan itibaren zehirli gaz, batıya esen rüzgâr tarafından emilip kasabanın tam içine doğru yol almaya başlayacaktı. Kanunun kendisi bu gaz yüzünden kasabayı boşaltmak zorunda kalacaktı. Yasaya göre zehirli gazlar ancak öngörülen şartlar uygun tankerler tarafından taşınabilirdi. Ama bu yaptığı da kabul edilebilir olmalıydı.</p>
<p class="p5">Red rüzgâra karşı durdu ve ciğerlerini temiz havayla doldurdu. Normal insanlar hakkında yeni bir şey daha işte. Genelde insanlar, hatta seri katiller bile alışkanlıkları yüzünden ölürlerdi. Ted Bundy gibi. Bu iyi görünümlü adam kırk kadar yaşlı kadını öldürdüğünde Red henüz dünyada değildi. Onu kahramanı gibi görmüştü. Ama Ted Bundy bile yakalanmıştı çünkü hala o eski, hurda Volkswagen arabasını kullanıyordu. Arabanın, &quot;Bana yardım eder misin?&quot; gibi sesler çıkardığını hayal etti.</p>
<p class="p5">Diğer taraftan Red cümbüşüne başlangıcını otoyolda tüfek kullanarak yapmıştı. Sonra tabancaya geçerek şerifi daha sonraki kurbanlarını donmuş tavukla öldürmüştü. Sonra yumruk, bıçak, iğne ve şimdi de gaz kullanıyordu. Bu seferki amacı öldürmek değildi ama kullandığı teknikler hala çok yönlülük gösteriyordu.</p>
<p class="p5">Bunları düşününce canı hardal yemek istedi.</p>
<p class="p5">Rüzgâra döndü ve titreyen kaslarını sakinleştirdi. Hepsi aklındaydı ve o şimdiden zaferini hissetmeye başlamıştı. Şiddetli bir titremeyi sakinleştirdi ve derin bir nefes daha alarak tenekeleri yan yatırdı. Sıvı hızla tenekelerden boşalmaya başladı. Lık lık lık.</p>
<p class="p5">Red arabaya koşarak içine atladı. Caddeyi yarılamadan polise haber vermişti bile.</p>
<p class="p5">Telsizi dinlerken gülümsüyordu. Ve sonra beklediği anons geldi. Onları normal olarak paniğe sürüklediğini bildiği anons.</p>
<p class="p5">&quot;Bütün ekipler, bütün ekipler batı tarafına.&quot; &quot;Hepsi mi? Bu da nedir? Demek istediğin&mdash;&quot;</p>
<p class="p5">&quot;Sen de demek istiyorum Steve. Bütün Walton polisi. Arabalı herkes. Hemen orayı boşaltmalıyız. Yoksa kahrolası kasabada yaşayan kimse kalmayacak.&quot;</p>
<p class="p5">&quot;Ya polis merkezi?&quot; Frank bilmek istiyordu. &quot;Orası güvende mi?&quot;</p>
<p class="p5">&quot;Rüzgâra bağlı. Denileni yap Frank. O insanların oradan çıkması lazım! Bu Clifton'ın emri.&quot;</p>
<p class="p5">&quot;Clifton&rsquo;ın da bununla ne ilgisi var?&quot; &quot;Arabaya bin artık. Beni duyuyor musun?&quot; Uzun bir sessizlik. &quot;Yola çıkıyorum.&quot;</p>
<p class="p5">&quot;Elbette çıkacaksın,&quot; dedi Red yavaşça. &quot;Hepiniz yolda olacaksınız.&quot;</p>
<p class="p5">&nbsp;</p>
</body>
</html>