<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx1806"></a><a id="a20"></a>21</h1>
<p class="p5">&nbsp;</p>
<p class="p5">Wendy on beşer dakikalık süreye uyarak önce Carey, sonra da Pinkus ile görüştü. Carey hakkında yeni bir şey öğrenememişti. Pinkus hakkında ise birkaç yenilik dışında önemli bir şey yoktu. Şimdi Colt ile birlikteydi ve oldukça fazla şey öğreniyordu.</p>
<p class="p5">Wendy, Red'in neden bu görüşmeleri yapmalarını istediğinden emin değildi. Eğer gerçekten en çirkin kişiyi öldürmelerini istemiş olsa, bunu bütün bu konuşmalar olmadan daha kolay yapabilirlerdi.</p>
<p class="p5">Bu konu hakkında düşünebildiği tek şey, Red'in bütün bunları, onları duygusal açıdan iyice karmaşaya sürükleyerek daha fazla acı çekmelerini sağlamak istiyor olmasıydı.</p>
<p class="p5">Ve işe yarıyor, diye düşündü,</p>
<p class="p5">Carey hakkında fazla bir şey öğrenememişti. Çünkü Carey, o on beş dakikanın neredeyse tamamını, bu olayların mantıklı bir açıklamasını bulabilmek için harcamıştı. Hatta o kadar abartmıştı ki, Wendy onun kendini başka bir tarata yönlendirmeye çabaladığına inanmaya başlamıştı.</p>
<p class="p5">Ne kadar inanmak istemekte zorlanıyor olsa da, eğer Carey Red ise ya da onunla çalışıyorsa, aynı şeyi yapmaz mıydı? Red olmadığını onun hakkında atıp tutarak ispatlamaya çalışmaz mıydı?</p>
<p class="p5">Carey birkaç dize şiir okumuştu ve şiir şeytan ile iyilik hakkındaydı. Bu Wendy'e tuhaf gelmişti. Sesi derinden geliyordu ve çok güzeldi ama kafasının içinde neler olduğu hakkında en ufak bir fikir bile edinememişti.</p>
<p class="p5">Pinkus, konuşma boyunca iddialı yorumlarda bulunmuştu. İkisinin de bildiği üzere, aralarındaki en çirkin kişi Colt'du ve Wendy'nin Pinkus'u seçmesinden başka bir seçeneği olamazdı. Kişisel değildi. Sadece hayatta kalmak ya da kalmamakla ilgiliydi. Eğer Red'in dediklerini yapmazlarsa hepsini, sonu mutlak ölüm olan daha kötü şeyler bekliyordu. Red bunu kanıtlamamış mıydı? Belki Pinkus olaya diğerlerinden daha gerçekçi yaklaşmakta haklıydı.</p>
<p class="p5">&quot;Nicole'ün kardeşini seçeceğini biliyorsun. Bırak seçsin. Bu senin de beni seçmen gerektiğin anlamına geliyor. Eğer Colt'u seçersen Red çıldıracaktır. Eğer bu iç güzellikle ilgili bir seçimse başka fikirlerin olabilir. Ama ikimizde biliyoruz ki bunun iç güzellikle alakası yok.&quot;</p>
<p class="p5">&quot;Biliyor muyum?&quot;</p>
<p class="p5">Ama hakkını teslim etmeliydi ki Pinkus'un yürüttüğü mantık güçlüydü. Pinkus odayı içeri girdiği gibi, biraz şüpheli, biraz oyuncu, mantığı güçlü, anlayışı zayıf ama aynı adam olarak terk etti.</p>
<p class="p5">Bir taraftan Colt, Nicole ile geçirdiği o on beş dakikada oldukça anlayış sahibi olmuşa benziyordu. Gözlerinde karşılıklı anlayıştan fazlasına işaret eden bir ışık vardı.</p>
<p class="p5">Darağacına gitmekte olan bir adama hiç benzemiyordu.</p>
<p class="p5">Wendy'nin boğazındaki tıkanıklık göğsüne doğru indi.</p>
<p class="p5">Sonra Colt, Nicole'e anlattığı hikâyenin aynısını ona da anlattı. Wendy onun için çok üzülmüştü. Bir anne nasıl böyle şeyler yapabilirdi çocuğuna, anlayamıyordu. Anlayabilmesinin tek yolu bunu tarikatta geçirdiği hayatla kıyaslamaktı. Annesi gibi çocuklarını kendi bencillikleri uğruna kurban eden insanlarla, tarikatın yüksek ideolojileri uğruna yapılan şeyler aynı sayılırdı.</p>
<p class="p5">Colt Nicole ile aralarındaki bağdan söz ettiğinde, Wendy tam ona hikâyelerinin birbirine ne kadar çok benzediğini anlatmak üzereydi.</p>
<p class="p5">&quot;Ne bağı?&quot;</p>
<p class="p5">&quot;Yedi yaşındayken dünyadaki en güzel kız oymuş. Bende o yaştayken en çirkin çocuktum,&quot; dedi sanki onurlu olmanın koşulu itiraf etmekmiş gibi.</p>
<p class="p5">&quot;Öyle mi söyledi?&quot;</p>
<p class="p5">&quot;Bu doğru. Sonra kollarıma atıldı. Hayal etmenin zor olduğunu biliyorum ama daha önce başıma hiç böyle bir şey gelmemişti.&quot;</p>
<p class="p5">&quot;Geçmişini düşününce hayır. Kesinlikle zor değil. Ama burada doğru olmayan bir şey var. Anlayamıyor musun?&quot;</p>
<p class="p5">&quot;Ne demek istiyorsun?&quot;</p>
<p class="p5">&quot;Bak Colt. Sen yedi yaşındayken dünyanın en çirkin çocuğu değildin. Sadece seni bu yalana inandırdılar.&quot;</p>
<p class="p5">Değindiği noktayı anlamış göründüğü halde kabul etmek istemedi. &quot;Red aynı fikirde değil ama.&quot;</p>
<p class="p5">&quot;Gerçekten mi? Nasıl peki?&quot;</p>
<p class="p5">&quot;Beni tanıyor.&quot; Colt ona yaklaştı. Wendy bir an ona dokunacağını sanarak irkildi. &quot;Bütün hikâyemi biliyor ve bana karşı kullanıyor. Red beni ölü görmek istiyor.&quot;</p>
<p class="p5">&quot;Ama şimdi Nicole'ün seni seçeceğini düşünüyorsun.&quot;</p>
<p class="p5">&quot;Öyle sanıyorum. Senin diğerlerinden birini seçmen gerekecek.&quot;</p>
<p class="p5">&quot;Ya kardeşini seçecek olursa?&quot;</p>
<p class="p5">Colt ona baktı. &quot;Öyle yapacağını sanmıyorum.&quot; &quot;Kardeşine çok yakın ama.&quot;</p>
<p class="p5">&quot;Carey çirkin değil. Senin onu seçeceğini biliyor.&quot; &quot;Ya seni seçmeyi düşünüyorsam?&quot;</p>
<p class="p5">&quot;Artık onun beni seçecek olduğunu biliyorsun,&quot; dedi Colt.</p>
<p class="p5">Düşünce tarzı kusurluydu. Nicole'ün ona sunduğu yeni duygular yüzünden mantık zincirinde kırılmalar başlamıştı. Ama bu düşünce tarzıyla geldikleri bu noktada kurtulmaları olanaksızdı.</p>
<p class="p5">Kapıya vuruldu ve ardından Carey'nin sesi duyuldu. &quot;İşiniz bitti mi?&quot;</p>
<p class="p5">&quot;Hadi gidelim,&quot; dedi Colt ve beraber odadan çıktılar. Diğerleri masaların arasında ayakta duruyorlardı ve yaklaşırken onları süzdüler. Toz yüzünden etraf kararmıştı. Saçma, diye düşündü Wendy. Olan biten her şey gerçek üstü.</p>
<p class="p5">Gerçek üstü ya da değil, Colt ve Wendy masanın başına geldiler. Hâkim, jüri ve idam mangası. Aralarından biri masanın üstüne not defterleri ve kalemler koymuştu.</p>
<p class="p5">Carey başıyla onayladı. &quot;Bu kadar. Bunu yapmak zorundayız.</p>
<p class="p5">Hepimiz biliyoruz ki altı saatlik süre bitmek üzere.&quot;</p>
<p class="p5">&quot;Zorunda mıyız?&quot; dedi Wendy. Seçim şansları olduğundan değil, sadece içinde bulundukları durumun gerçek üstünlüğünü kırmak için öyle söylemişti.</p>
<p class="p5">&quot;Bildiğimiz tek şey, şu anda üzerimize çevrilmiş bir silah olabileceği,&quot; dedi Carey. &quot;Evet, yapmak zorundayız. Cevaplarınızı kâğıtlara yazabilirsiniz.&quot; Wendy öfkelendi. &quot;Bu kadar mı?&quot;</p>
<p class="p5">&quot;Durumu olduğundan daha fazla zorlaştırma Wendy,&quot; dedi Carey. &quot;Daha iyi bir önerin varsa güzel. Eğer yoksa benim önerim bir an evvel bizden istediği şeyi yapmamız. Seçeneğimiz yok.&quot; Son kelimeleri üstüne basa basa söylemişti.</p>
<p class="p5">Nicole defterlerden biriyle ve bir kalem aldı masadan. Wendy onu takip etti.</p>
<p class="p5">Pinkus dua edercesine ellerini birleştirdi. Söyleyecek son bir sözü varmış gibiydi. &quot;Lütfen doğru olan şeyi yapın. Eğer yanlış seçim yaparsanız, o öldürmeye devam edecek. Bunu aklınızda tutun yeter. Ne düşündüğünüzle ilgili değil bu. Bu&mdash;&quot;</p>
<p class="p5">&quot;Kapa çeneni Jerry,&quot; dedi Nicole. Wendy ekledi. &quot;Evet, sus artık Jerry.&quot;</p>
<p class="p5">Ve sonra Nicole not defterini açarak bir isim yazdı.</p>
<p class="p5">Wendy'nin yazmaya başlaması biraz zaman aldı. Elindeki kalem kâğıda değince bir süre durakladı. Daha önce hiç böylesine zalim, korkunç bir şey yapmaya zorlanmamıştı. Daha da kötüsü, bu yaptığı şey ona anlamsızca yapılan antrenman gibi geliyordu. Deftere hangi ismi yazarsa yazsın, birini öldürmek gibi bir niyeti yoktu.</p>
<p class="p5">Ama Carey'nin haklı olduğunu biliyordu. Katil onları izliyordu ve çaresizliklerinden zevk alıyordu.</p>
<p class="p5">&quot;Bittiyse defterleri masaya koyun,&quot; dedi Carey.</p>
<p class="p5">Nicole yuvarlak güzel gözleriyle Colt'a baktı. Defterini masaya koydu. Üzerinde tek bir isim yazıyordu.</p>
<p class="p5">Carey.</p>
<p class="p5">Colt'un gözleri yanıp söndü. Nicole ile göz göze gelmek için bakışlarını fırlatıyordu.</p>
<p class="p5">Pinkus gözlerini dikmiş Wendy'e bakıyordu. Colt'un da aynı şeyi yapabilmesi için bir süre geçmesi gerekti. Sonunda bakışlarını Nicole'den ayırıp Wendy'e döndürdü.</p>
<p class="p5">Wendy de defterini masaya bıraktı.</p>
<p class="p5">Colt</p>
<p class="p5">&quot;Ne!&quot; Pinkus ağlıyordu. &quot;Ne!&quot;</p>
<p class="p5">Colt anlamak ister gibi bakakalmıştı Wendy'e. Wendy omzunu silkti. Sana anlatmaya çalıştım Colt. Bir kadının kalbinin çalışma şekli hakkında hiçbir şey bilmiyorsun.</p>
<p class="p5">Wendy bununla ne demek istediğini kendi de tam olarak bilmiyordu. Sadece ona inandığını, oyun oynamadığını göstermek istemişti. Şüphesiz, Nicole Wendy'nin Colt'u seçeceğini anlamış ve kardeşini seçmişti.</p>
<p class="p5">Pinkus geriye doğru bir adım attı. &quot;Yanıldığını biliyorsun.&quot; Bakışları kütüphane içinde dolanıyordu. &quot;Senin canına okuyacak dürüst olmadığın için. Ve Colt'u da öldürecek her nasılsa.&quot;</p>
<p class="p5">Hepsi ona baktılar.</p>
<p class="p5">Wendy'e döndü. &quot;Bunu neden yaptın?&quot;</p>
<p class="p5">&quot;Çünkü Nicole'ün kardeşini seçeceğini tahmin ettim,&quot; dedi. &quot;Ve ayrıca, ne Carey'nin ne de Colt'un masum bir insanı öldürebileceklerine inanmıyorum. Diğer taraftan, sen yapabilirsin.&quot;</p>
<p class="p5">Mantığını anlaması için zaman verdi.</p>
<p class="p5">&quot;Gördün mü Jerry? Güvendesin. Burada seni öldürebilecek biri olduğunu sanmıyorum.&quot;</p>
<p class="p5">Carey'e döndü. O kardeşine bakıp durmaktaydı. Onun karakteri hakkında emin değildi ama artık yapabileceği bir şey yoktu. Olan olmuştu.</p>
<p class="p5">&quot;Peki... Peki ya hepimizi öldürecek olursa?&quot; diye kekeledi Carey. &quot;Aramızdaki en çirkin kişiyi öldürmezsek yine öldürmeye başlayacağını söyledi. Eğer öldürmezsek, katil bizi öldürecek.&quot;</p>
<p class="p5">&quot;Eğer Pinkus'u öldürürsen sen de katil olursun,&quot; dedi Wendy. Colt seçimden beri ilk defa konuştu. &quot;Dürüst olmam gerekirse, çirkin derken benden bahsediyordu. O yüzden beni öldürün.&quot;</p>
<p class="p5">Carey afallamış bir halde bir ona bir buna bakıyordu. Wendy haklıydı. Kimseyi öldüremezdi. Ama diğer taraftan av olmak da hoşuna gitmiyordu.</p>
<p class="p5">Wendy bir sandalye çekti ve kollarım kavuşturarak oturdu. &quot;O zaman gelsin, öldürecekse hepimizi öldürsün.&quot;</p>
<p class="p5">&quot;Sen delisin,&quot; dedi Pinkus. Ama sesindeki teslimiyet anlaşılıyordu. Yutkunduktan sonra o da bir sandalye çekerek oturdu. Colt, Nicole ve Carey de onu takiben oturdular.</p>
<p class="p5">Bir dakika boyunca kimse konuşmadı. Nicole pişmanlık dolu bakışlarla Colt'a bakıyordu ama Colt karşılık vermedi. Tekrar polis Colt olmuştu. Nicole rüyası sona ermişti.</p>
<p class="p5">Pinkus ve Carey saldın olasılığına karşı kütüphaneyi süzüyorlardı. Kimsenin gelmediğini görünce konuştu. &quot;Şimdi ne yapıyoruz peki?&quot;</p>
<p class="p5">&quot;Bekliyoruz,&quot; diye karşılık verdi Colt. &quot;Sadece bekleyeceğiz mi? Altı saat doldu.&quot; &quot;O zaman öldür beni.&quot;</p>
<p class="p5">&quot;Hepimizi öldürmek için gelecek.&quot;</p>
<p class="p5">&quot;Zaten büyük ihtimalle bizi izliyordur şu anda,&quot; dedi Colt. &quot;Bu odada olduğunu hepimiz biliyoruz. Şanssız bir günümüzdeyiz.&quot;</p>
<p class="p5">Pinkus kapılara baktı. &quot;Karanlık basmaya başladı dışarıda.</p>
<p class="p5">Belki tekrar kaçmayı deneyebiliriz.&quot;</p>
<p class="p5">&quot;Aptal biri değil. Burada iki şey olur; ya sonunda kurtarma ekipleri bizi bulur ve buradan çıkarır ya da Red bir sonraki hamlesini geçer ve biz de ne yapmak zorunda kalırsak onu yaparız. İkisinin arasındaki zamanda ise burada sıkışmış durumdayız.&quot;</p>
<p class="p5">&quot;Beyler, sanmıyorum ki&mdash;&quot;</p>
<p class="p5">Colt masaya vurdu. Hepsi sıçradılar. &quot;Çeneni kapatır mısın lütfen? Bekliyoruz işte.&quot;</p>
<p class="p5">Pinkus arkasını dönerek kapıya baktı. &quot;Başka bir şey söyleyecektim.&quot;</p>
<p class="p5">&quot;Ne?&quot; diye sordu Colt. &quot;Bize yardımı dokunacak ne söyleyebilirsin ki bize?&quot;</p>
<p class="p5">&quot;Karanlık bastırıyor değil mi? Yani, öyle sanıyorum. Aslında karanlık olması gerekir. Ama bana mı öyle geliyor yoksa şu anda daha mı aydınlık?&quot;</p>
<p class="p5">Wendy sandalyesinde doğruldu. Camların kararmış olması gerekirdi şu anda, diye düşündü, ama değildiler.</p>
<p class="p5">Aslında hepsi ışıkla dolmuştu. Ayağa kalktı.</p>
<p class="p5">Colt da onunla birlikte ayağa kalktı. &quot;Karanlık çöküyordu.&quot; &quot;Bu nasıl mümkün olabilir?&quot; dedi Carey.</p>
<p class="p5">Hepsi ayaktaydı ve kapıya doğru yürüdüler. Uzakta bir köpek havladı. Hepsi donup kaldılar. &quot;Bu bir köpek miydi?&quot;</p>
<p class="p5">Önce Colt koştu. Girişteki masayı aşıp ön kapıya doğru atıldı. &quot;Kurtarma köpekleri,&quot; dedi Carey ağlayarak. &quot;Buradalar!&quot;</p>
<p class="p5">Öyle olmalıydı. Katilin neden hala onları öldürmemiş olduğu da açıklanıyordu böylece. Kurtarma ekiplerinin yaklaşması yüzünden kaçmış olmalıydı.</p>
<p class="p5">Colt, kütüphanenin giriş kapısındaki büyük pirinç tokmağa ulaştığında Wendy onun sadece yarım metre arkasındaydı. Colt kapıyı açtı.</p>
<p class="p5">İçeri ışık doldu. Hem de çok fazla ışık. Uzaktan köpek havlaması geldi yeniden.</p>
<p class="p5">Kütüphaneden çıkarak verandaya doluştular. Karşılarındaki manzara karşısında donmuşlardı.</p>
<p class="p5">Kan Wendy'nin yüzünden çekildi. &quot;Nasıl... Bu nasıl olabilir?&quot; &quot;Geri mi gelmiş?&quot; dedi Pinkus. Ama bu bir soru olamazdı,</p>
<p class="p5">çünkü cevabı önlerindeki manzarada duruyordu.</p>
<p class="p5">Kasaba geri dönmüştü. Her şeyiyle birlikte.</p>
<p class="p5">&nbsp;</p>
</body>
</html>