<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx1993"></a><a id="a23"></a>24</h1>
<p class="p5">&nbsp;</p>
<p class="p5">Wendy nedense odadan çıkarılışını izlediği, eli sakat olan Timothy Healy'nin, Colt dışında güvenebileceği tek kişi olduğunu hissediyordu. Kütüphaneden dışarı çıktıklarında kasabayı bir gün önceki gibi yerli yerinde dururken bulmuşlardı. Etrafta fırtına yüzünden kopmuş ağaç dalları olmasına rağmen her şey yerli yerindeydi. Sonra yayan olarak tepeden aşağı inmişler ve Colt'un Stewart diye hitap ettiği birinden, fırtına dindiğinden beri herkesin onları aradığını öğrenmişlerdi. Öldüklerini düşünmüşlerdi</p>
<p class="p5">Bir hemşire Nicole'ün yüzündeki yarayı temizlemiş ve antibiyotik ilaçlar vermişti ama Pinkus hala eski sargısıyla duruyordu.</p>
<p class="p5">Hiçbiri konuşacak durumda değildi. Sağlam eliyle kafasını tutup, ovuşturan Pinkus bile sessizdi. Yorgundular, açtılar ve her şeyden önemlisi büyük bir şok yaşıyorlardı. Ama daha da önemlisi kafaları son derece karışmıştı.</p>
<p class="p5">Diğer taraftan dedektif onların tekrar ortaya çıkışlarını sakinlikle karşılamıştı. Hikâyelerini soru sormadan dinlemişti.</p>
<p class="p5">Sadece Colt, annesinin ölümünden ve öncesindeki tehditten bahsederken kaşlarını çatmıştı. Ama en sonunda yine de anlatılanlardan etkilenmişe benzemiyordu.</p>
<p class="p5">Anlatmayı bitirdikleri zaman duvardaki yeşil tahtaya doğru yürüdü. &quot;Bana yardım etmek zorundasınız. Çünkü anlamakta güçlük çekiyorum.&quot; Tahtaya düz bir çizgi ve ortasına büyük bir daire çizdi. &quot;Bu Summerville, bu da içinden geçen otoyol. Doktorun evi burada.&quot; Orayı X ile işaretledi. &quot;Otoyol dâhil her şeyin öylece gitmiş olduğunu mu söylüyorsunuz?&quot;</p>
<p class="p5">&quot;Ne gördüysek onu anlatıyoruz,&quot; dedi Colt. &quot;Ya da gördüğümüzü sandığımız şeyi, her neyse. Fırtınadan sonraki sabah dışarı çıktık ve her şey gitmişti.&quot;</p>
<p class="p5">&quot;Doktorun evi ve Jerry'nin geldiği kütüphane hariç,&quot; dedi sözünü keserek. &quot;Değil mi?&quot;</p>
<p class="p5">&quot;Doğru. Ama gördüğümüz şey gerçekti. Ya da öyle sandık. Uyuşturulmuş olmalıyız. Bize şüpheli gibi davranacağın yerde, kan tahlili yaptırmalısın.&quot;</p>
<p class="p5">&quot;Şüpheli mi? Bunu da nerden çıkardın?&quot; Clifton kendi kasabasından gelen adamlardan birini yanına çağırdı. &quot;Şu hemşireyi buraya çağır ve onlardan kan örneği almasını sağla.&quot;</p>
<p class="p5">&quot;Emredersiniz efendim.&quot;</p>
<p class="p5">Pinkus bandajlı elini havada salladı. &quot;Sence bu da mı hayalimin bir ürünü? Söylemeye çalıştığın şey bu mu? Bandajı çıkartmamı ister misin dostum? Beni onu çiğnemeye zorladı&quot;</p>
<p class="p5">Clifton ona yalancı bir tebessümle baktı. &quot;Eminim bütün olanlar son derece üzücüydü. Ama ben sadece gerçeği bulmak için buradayım. Katili yakalamak için. İndir elini. Sinirlenmene gerek yok Jerry.&quot;</p>
<p class="p5">Adam Wendy'nin, filmlerde ya da gerçek hayatta gördüğü dedektiflere hiç benzemiyordu. Tüm bildiği o, katildi. Kasabanın ortadan kaybolmamış olduğunu öğrenmenin en kötü tarafı, ortalıkta çok sayıda Red'in dolaşıyor olma ihtimalini beraberinde getirmesiydi.</p>
<p class="p5">Diğer taraftan Red diye biri de olmayabilirdi.</p>
<p class="p5">&quot;Yeterince adil mi?&quot; diye sordu Clifton Pinkus'a bakarak. &quot;Sargımın değiştirilmesi gerekiyor,&quot; dedi Pinkus.</p>
<p class="p5">&quot;Bunu bir evet olarak kabul ediyorum.&quot; Hepsine bakarak, &quot;Size inanıyorum. Hepinizi kastetmiyorum. Burada birden fazla yalan dolanıyor. Ama bazılarınızın, aynı anlattığınız gibi sabah uyandığında kasabanın gitmiş olduğuna inandığına inanıyorum.&quot;</p>
<p class="p5">&quot;Neden hepimiz inanmayalım ki?&quot; diye sordu Wendy.</p>
<p class="p5">&quot;Çünkü gerçekte neler olduğunu biliyor olsaydınız inanmazdınız.&quot;</p>
<p class="p5">&quot;Bulmaya çalıştığım şey bu.&quot;</p>
<p class="p5">&quot;Ama olduğunu düşündüğümüz şey olmadı,&quot; dedi Colt. &quot;Bu ortada.&quot;</p>
<p class="p5">&quot;Bu doğru. Olduğu yer burası.&quot; Clifton kafasına tıkladı. &quot;Sizi temin ederim ki kasaba devasal bir hortum tarafından yutulup, kuma gömülmedi. Olan, kendine Red diyen birinin, Colt'un peşinden gelip, bir saat içinde dört kişiyi öldürmüş olmasıdır. Benim işim onu bulmak. Ve sizinle sadece bu bağlamda ilgileniyorum. Bir gündür kayıpsınız. Bir anda kayboldunuz. Sanırım bu iki şey birbiriyle bağlantılı. Sizce de öyle değil mi?&quot;</p>
<p class="p5">Hemşire içeri girdi. Onlar izlerken hazırlığını yaptı ve kan almaya Colt ile başladı. Kolunu açmıştı bile.</p>
<p class="p5">&quot;Hangi dört kişiyi öldürdü?&quot; diye sordu Wendy. Eğer dün olanlar sadece hayal ürünüyse, çiftçilere bir şey olmamış olabilirdi. &quot;Kamyonet şoförü?&quot;</p>
<p class="p5">&quot;Sürücüyü omzundan vurulmuş bir halde, kamyonetinin yakınlarında bulduk. Ama yaşıyor&mdash;&quot;</p>
<p class="p5">&quot;Bu bizdik,&quot; diye ağzından kaçırdı Carey. &quot;Buraya geliş nedenimiz o. Kardeşim bir yılan tarafından ısırılmıştı ve yardım bulmak için gelirken o kamyonet tarafından yoldan çıkarıldık. Bizi Wendy buldu ve buraya getirdi. Minibüs nerede?&quot;</p>
<p class="p5">Clifton, Carey ve Nicole' e baktı. &quot;Onu çektik. Yılan soktu ha?</p>
<p class="p5">Isırık izleri hala duruyordur sanırım.&quot;</p>
<p class="p5">Nicole ayağını kaldırdı ve ayakkabısıyla, çorabını çıkardı. &quot;Burada. Şu iki kırmızı iz, gördün mü?&quot; Geçen gece onca soruna yol açan iki minicik kırmızı noktayı işaret ediyordu.</p>
<p class="p5">&quot;Kamp mı yapıyordunuz?&quot; &quot;Evet. Nerden biliyorsunuz?&quot;</p>
<p class="p5">&quot;Bazı kampçılar, dün iki kardeşin kaybolduğunu bildir-diler.&quot;</p>
<p class="p5">Carey ayağa kalktı. &quot;Bob ve Dimitri. Onlara iyi olduğu-muzu haber vermeliyiz.&quot;</p>
<p class="p5">&quot;Otur yerine. Onlara haber verildi.&quot;</p>
<p class="p5">&quot;Gitmekte özgür değil miyiz yoksa? Karşı çıkmak istemem ama biz tatilimizi bu çöplükte geçirmek için gelmedik. Buradan ne kadar erken çıkarsak o kadar iyi.&quot;</p>
<p class="p5">&quot;Sizinle işim ne zaman biterse o zaman gideceksiniz. Otur... yerine!&quot;</p>
<p class="p5">Carey yavaşça oturdu.</p>
<p class="p5">Carey önemli bir noktayı vurguladı diye düşündü Wendy. Hepsinin bir hayatı vardı. Annesiyle buluşmak için bir değil, iki gün kaybetmişti. Arabasının hala benzin istasyonunda olduğunu söylemişlerdi.</p>
<p class="p5">Hemşire Pinkus'a doğru yöneldi.</p>
<p class="p5">&quot;Bizi ne kadar tutmak niyetindesiniz?&quot; diye mümkün olduğunca kibarca sormaya çalıştı Wendy. &quot;Bunlar olduğunda Utah'a doğru gitmekteydim. Ailem beni bekliyor.&quot;</p>
<p class="p5">&quot;O zaman size onları aramanızı tavsiye ederim. Hala sormam gereken birkaç soru var.&quot;</p>
<p class="p5">&quot;Neden biz?&quot; diye sordu Colt kendi masasına, ya da en azından paylaştığı masaya doğru yürürken. &quot;Ve bizi nasıl ele geçirdi? Her şey bir yana, nasıl olur da hepimiz gerçek olmadığı halde aynı deneyimi paylaştık?</p>
<p class="p5">&quot;Oturun, Bay Jackson.&quot;</p>
<p class="p5">Colt ona baktı. Dedektifin soğuk ses tonuyla geriye adım attı ve masasına yaslandı.</p>
<p class="p5">&quot;Teşekkür ederim. Şimdi Red'in kaç kişiyi öldürdüğü sorunuza geri dönelim.&quot; Onlara brifing veriyormuş gibi adımladı. &quot;Kamyonete ve Colt'un aracına aynı silahla ateş edilmiş. Adamın kasabaya nasıl geldiğini hala bilmiyoruz.&quot; Clifton onlara doğru baktı ve Wendy onun gözünde birer şüpheli olduklarını o zaman anladı. &quot;Birinci caddeye yürüyerek gitmiş ve kasabada ateş etmiş. Şef karşılık verince de onu öldürmüş. Sonra da Eli'yi. Bay Jackson'la çatışmaya başladıktan sonra girdiği yerin arka kapısından kaçarak Cyrus ve Helen Healy'nin evine gitmiş. İşlediği son cinayeti bildirmek için aradığı eve. Helen Healy, kafasına indirilen birçok darbe sonucu ölmüş olarak bulundu.&quot;</p>
<p class="p5">&quot;Kafaya darbe mi?&quot; dedi Pinkus. &quot;Ya Cyrus Healy? O nasıl öldürülmüş?&quot;</p>
<p class="p5">&quot;Öldürüldüğünü söyledim mi?&quot; Pinkus Colt'a baktı. &quot;Ben sadece&mdash;&quot;</p>
<p class="p5">&quot;Bu bilgiyi yaymadık. Sen öldürüldüğünü nerden biliyorsun?&quot; &quot;Hepimiz biliyoruz,&quot; dedi Colt. &quot;Red bize yaşlı adamı öldürüp cesedini fıçıya sakladığını söyledi.&quot;</p>
<p class="p5">&quot;Gerçekte dün Red sizle konuşmadı Bay Jackson. Hatırladınız mı? Anlattıklarınızın hiçbiri olmadı. O yüzden kendime sormak zorundayım. Kimsenin bilmediği şeyleri, nasıl oluyor da, hem de hepiniz birden bilebiliyorsunuz?&quot;</p>
<p class="p5">&quot;Bununla gerçekten ilgimiz olduğunu düşünmüyorsunuz herhalde,&quot; dedi Nicole.</p>
<p class="p5">&quot;Bunu bulmak için buradayım.&quot; &quot;Bu saçmalık,&quot; dedi Colt.</p>
<p class="p5">&quot;Esas saçma olan bana anlattığınız hikâye.&quot;</p>
<p class="p5">Colt'un yüzü gerildi. &quot;Sana kanımızda uyuşturucu bulacağını söylüyorum. Bize bir şeyler oldu. Kasabanın gitmiş olduğu hayal olabilir ama Pinkus parmağını kaybetti ve Nicole'ün yüzünü kurşun sıyırdı. Bunların hiç biri hayal ürünü değil. Red bizi tehdit etti.&quot;</p>
<p class="p5">&quot;Uyuşturucular. Fentanyl gibi güçlü bir yatıştırıcı belki...</p>
<p class="p5">Mantıklı olabilir. Ama gerçekte soruya cevap değil.&quot; &quot;Ne sorusu?&quot;</p>
<p class="p5">&quot;Kim yaptı? Niye yaptı? Nasıl yapıyor? Başlangıç olarak, size o uyuşturucuyu nasıl verdi mesela?&quot;</p>
<p class="p5">Hemşire Wendy ile işini bitirip Nicole'e yöneldi. &quot;Buradan başlamamız gerek&quot;, dedi Colt. &quot;Kanımızda bir şeyler bulacağınızı söylüyorum&quot;</p>
<p class="p5">&quot;Başlayalım. O zaman ilk ne zaman bir araya geldiniz?&quot; &quot;Evde. Kütüphanede.&quot;</p>
<p class="p5">&quot;Başka?&quot;</p>
<p class="p5">&quot;Çiftlikler,&quot; dedi Carey.</p>
<p class="p5">Pinkus elini salladı. &quot;İki çiftlikte de bulunmadım.&quot; &quot;Ya da benzin istasyonu,&quot; diye ekledi Colt. &quot;Doğru,&quot; dedi Wendy.</p>
<p class="p5">&quot;Bunu tekrar düşünelim. Benzin istasyonunda yanlış olan bir şeyler vardı,&quot; dedi Colt. &quot;Garip bir koku vardı.&quot;</p>
<p class="p5">Wendy hatırlayarak onayladığını belirtti.</p>
<p class="p5">Clifton bir takım notlar aldı ve telsize konuştu. &quot;Jim, hemen bir ekip toparla ve Diamond Shamrock istasyonuna git. Havadan, yüzeylerden örnekler topla. Her şeyi getir.&quot;</p>
<p class="p5">Wendy'nin kafası hala dedektifin ölü sayısına takılı kalmıştı. &quot;Dört ceset var yani.&quot;</p>
<p class="p5">&quot;Şu ana kadar öyle. Ama işini tamamladığım sanmıyorum.&quot;</p>
<p class="p5">Colt çaktırmadan Wendy'e baktı. Bu adamın sadece birkaç saat önce Nicole'ün omzunda ağladığına inanmak zordu. Kütüphanede yaşadıklarıyla, gerçekte olanlar arasındaki karanlık fark anlaşılır gibi değildi.</p>
<p class="p5">&quot;Dört ceset,&quot; dedi Wendy.</p>
<p class="p5">&quot;Daha fazlası hakkında bilgi sahibi değilsen eğer, öyle.&quot; &quot;Bilgi sahibi misin?&quot;</p>
<p class="p5">&quot;Sanırım Stratford çiftliğinden bahsediyor,&quot; dedi Colt. &quot;Çiftlikte başka cesetlerin de mi olduğunu söylüyorsunuz? &quot;Bilmiyorum. Her şeyin burada olup olmadığına bağlı tabi.&quot;</p>
<p class="p5">Colt kafasını tıklıyordu. &quot;Eğer Stratford öldüyse, bir lambayla öldürüldü.&quot;</p>
<p class="p5">Clifton, Colt'un bakışlarına aynı şekilde cevap verdi. &quot;Diğer çiftlikte de iki ceset daha var,&quot; dedi Carey. &quot;İki tane daha mı?&quot;</p>
<p class="p5">Ona anlattılar.</p>
<p class="p5">&quot;Burada bekleyin.&quot; Clifton, Becky'nin çalıştığı danışmaya giderek bir şeyler söyledikten sonra geri geldi.</p>
<p class="p5">&quot;Otoyol devriyesi Stratford çiftliğinden bir mil kadar uzakta.</p>
<p class="p5">Birkaç dakika içinde haber alırız.&quot;</p>
<p class="p5">Eğer Clifton, Red olmuş olsaydı bunu yapmazdı diye düşündü Wendy. Diğer taraftan her şüpheli durumla ilgilendiği de açıktı. Eğer dedektifin onu şüpheli görme hakkı varsa, onun da dedektifi şüpheli görme hakkı vardı.</p>
<p class="p5">Hemşireye aldığı kan örneklerinin derhal Las Vegas'a gönderilip analiz edilmesi konusunda direktifler verdi. Aradıkları şey hayal gördürebilen cinsten herhangi bir uyuşturucuya dair bulgulardı. Sonuçlan bir saat içinde istediğini ekledi.</p>
<p class="p5">&quot;Cesetleri bulurlarsa ne olacak?&quot; diye sordu Pinkus. &quot;Anlamı ne olur? Hayal gördüğümüz şeylerin aslında olmuş olduğu anlamına mı gelir? Bu delilik dostum. Büyük delilik.&quot;</p>
<p class="p5">&quot;Sana delilik dedim mi Jerry?&quot; diye sordu Clifton. &quot;Hayır.</p>
<p class="p5">Hardal sever misin Jerry?&quot; &quot;Sanırım.&quot;</p>
<p class="p5">&quot;Ya mayonez?&quot;</p>
<p class="p5">&quot;Bu da ne demek şimdi dostum?&quot;</p>
<p class="p5">&quot;Sadece bir soru. Odaklanmanı sağlamaya çalışıyorum. Konsantre ol artık!&quot; Clifton son kelimeyi bağırarak söylemişti. &quot;Mayonez... se... ver... misin?&quot;</p>
<p class="p5">&quot;Elbette,&quot; diye çabucak cevap verdi Pinkus. &quot;Bende öyle düşünmüştüm.&quot;</p>
<p class="p5">&quot;Eee?&quot;</p>
<p class="p5">&quot;Bence Pinkus haklı,&quot; dedi Wendy. &quot;O cesetleri bulurlarsa ne olacak?&quot;</p>
<p class="p5">&quot;O zaman onları kimin öldürmüş olabileceğini sormamız gerekecek kendimize.&quot;</p>
<p class="p5">Kapı birden hızla açıldı ve aralıkta Becky göründü. &quot;Stratford'u oturma odasında bulmuşlar,&quot; dedi. &quot;Ölmüş. Sağ eli kayıpmış.&quot;</p>
<p class="p5">Clifton başıyla onayladı. &quot;Tamam.&quot;</p>
<p class="p5">Becky sanki daha fazlasını bekliyormuş gibi bakmaya devam etti.</p>
<p class="p5">&quot;Öbür çiftlikle ilgili bir şey var mı?&quot; diye sordu Clifton. &quot;Ha... Hayır.&quot;</p>
<p class="p5">&quot;Peki, o zaman.&quot;</p>
<p class="p5">Kapıyı çekerek arkasından kapattı.</p>
<p class="p5">&quot;Söylediğim gibi, şimdi kendimize, bu insanları kimin öldürdüğünü sormak zorundayız.&quot;</p>
<p class="p5">&quot;Bu işle bir ilgimiz olduğunu düşünüyorsan hata edersin,&quot; dedi Wendy. &quot;Fırtına bizi vurduğunda bu çöplükten geçip gitmek üzereydik. Bizi hangi nedenle bu çamurun içine çekmeye çalışıyorsun? Ve sakın bana sakin ol deme!&quot;</p>
<p class="p5">&quot;Domuz.&quot;</p>
<p class="p5">Wendy doğru duyup duymadığından emin değildi. O kelimeyi söyleyen adama, Carey'e baktı. Carey'nin yüzünde söylediği kelimeden dolayı ne tatminkârlığın, ne de pişmanlığın izi görülüyordu ve dedektife bakmaya devam ediyordu. Belki de bir şey söylememişti.</p>
<p class="p5">Clifton sırıttı. Buzdolabına doğru gitti ve bir torbayla geri döndü. Aniden torbanın içinden beyaz bir nesne çıkardı. Kafasının üzerinden salladı ve hemen önlerinde duran tahtadan yazı masasının üstüne vurdu.</p>
<p class="p5">Pat! Masa ikiye ayrıldı.</p>
<p class="p5">Wendy'nin suratına soğuk bir şeyler sıçrayınca irkilerek geriye gitti. Beyaz şey masada boyu kadar bir çatlak meydana getirmişti.</p>
<p class="p5">&quot;Bu da nedir?&quot; diye sordu Pinkus. &quot;Tavuk mu?&quot;</p>
<p class="p5">&quot;Elimizdeki yedi kişiden ikisinin ölümüne sebep olan şey işte bu dondurulmuş tavuk,&quot; dedi Clifton.</p>
<p class="p5">&quot;Bunu neden yaptın?&quot; &quot;Tavuk sever misin Jerry?&quot;</p>
<p class="p5">&quot;Cesedin üstünde not var mıydı?&quot; diye sordu Colt. Hepsi ona döndü.</p>
<p class="p5">&quot;Red bizi kütüphaneye dönmeye zorlamak için bir not bırakmıştı. Ayrıca suç ortakları olduğu konusunda da açıklamaları vardı. Not bulmuşlar mı?&quot;</p>
<p class="p5">Kapı açıldı ve siyah takım elbiseli iki kişi girdi odaya. Başlarıyla Clifton'a selam verdikten sonra gözlerini onlara diktiler.</p>
<p class="p5">&quot;Bir şey buldunuz mu?&quot; diye sordu Clifton.</p>
<p class="p5">&quot;Evet efendim. Doktoru bulduk. Cesedini Bridges çiftliğinde bir traktöre bağlanmış şekilde bulduk.&quot;</p>
<p class="p5">Clifton öfkeyle Colt'a baktı.</p>
<p class="p5">&quot;Daha fazlası var efendim,&quot; dedi adamlardan biri. &quot;Bunu kendiniz görseniz daha iyi olur. Belki Bay Pinkus da eşlik etme nezaketini gösterir.&quot;</p>
<p class="p5">&quot;Ben mi? Neden?&quot;</p>
<p class="p5">Ajan Pinkus'a cevap vermeden Clifton'a bakmaya devam ediyordu.</p>
<p class="p5">Bu iki adam büyük şehirden gelen iki uzmana benzemelerine rağmen Clifton'a üstleri gibi davranıyorlardı. Belki de ona duydukları saygı yüzündendi.</p>
<p class="p5">&quot;FBI ne zaman geldi?&quot; diye sordu Colt.</p>
<p class="p5">Clifton soruyu umursamadı. &quot;Yedi kişiye ulaştık. İki olay için de tam bir araştırma grubu istiyorum.&quot;</p>
<p class="p5">Uzun boylu, koyu renk saçlı adam başıyla onayladı. &quot;Bizi baya zorlayacak.&quot;</p>
<p class="p5">&quot;O zaman Bill'e daha fazla adam getirmesini söyle. Akşama kadar bitmesini istiyorum.&quot; Uzanıp ayağının yanından tavuğu aldı.</p>
<p class="p5">&quot;Tamam efendim. Basın&mdash;&quot;</p>
<p class="p5">&quot;Basına canlarının cehenneme kadar yolu olduğunu söyle.&quot; &quot;Sadece gazeteciler değil efendim. Vali'nin bürosundan da arayıp duruyorlar.&quot;</p>
<p class="p5">&quot;Başka türlü bir şey mi bekliyordun?&quot;</p>
<p class="p5">&quot;Konu sadece cinayetler değil,&quot; dedi adam. Devam etmesinin doğru olup olmadığına karar veremez bir halde Colt'a ve diğerlerine baktı.</p>
<p class="p5">&quot;Devam et,&quot; dedi Clifton.</p>
<p class="p5">&quot;Cyrus Healy'nin öldürülmesiyle ilgili. Adamın belli bir geçmişi varmış.&quot;</p>
<p class="p5">&quot;Geçmiş mi?&quot;</p>
<p class="p5">&quot;Kimse konuşmuyor.&quot;</p>
<p class="p5">Clifton bir an için adamlara baktı. Daha sonra elinde tavukla Colt'a doğru yürüdü. &quot;Vücudunda buraya ait olmayan bir şey var mı Colt?&quot;</p>
<p class="p5">&quot;Ne gibi?&quot;</p>
<p class="p5">&quot;Sadece soruyorum.&quot; &quot;Yok.&quot;</p>
<p class="p5">Tuhaf bir soruydu. Ama Clifton zaten tuhaf bir adamdı. &quot;Arabanı al ve benimle doktorun evinde buluş,&quot; dedi dedektif. Wendy, Nicole ve Carey'e döndü. &quot;Şimdilik serbestsiniz.</p>
<p class="p5">Kasabayı terk etmeyin.&quot;</p>
<p class="p5">Pinkus'a döndü. Colt ile birlikte beni takip edin.&quot; &quot;Kasabayı neden terk edemiyoruz?&quot; diye isyan etti Carey.</p>
<p class="p5">&quot;Ya çeneni kapatırsın ya da seni içeri tıkarım. Duydun mu beni? Kasabayı. Terk. Etme.&quot;</p>
<p class="p5">Wendy Clifton'a çıkıştığı için üzülmüştü. Her kimse, herhangi bir kasaba dedektifinin sahip olabileceğinin çok ama çok üstünde bir yetkisi vardı. Güçlü ya da çok akıllı adamların tuhaf yanları olduğu söylenirdi. Bu laf tam da Clifton'a göreydi.</p>
<p class="p5">Dedektif uzun boylu adamın yanından geçerken tavuğu adamın eline tutuşturdu. &quot;Bunu Vali'nin bürosuna yollayın. Onlara bunun çok önemli bir kanıt olduğunu ve çok iyi korumaları gerektiğini söyleyin.&quot;</p>
<p class="p5">Colt onları takip etti.</p>
<p class="p5">Diğerlerine bir bakış attıktan soma Wendy de Colt'u takip etti. &quot;Domuz.&quot;</p>
<p class="p5">Bu sefer ses Nicole'den gelmiş gibiydi. Ya da kapı kapanırken mi çıkmıştı o ses?</p>
<p class="p5">&nbsp;</p>
</body>
</html>