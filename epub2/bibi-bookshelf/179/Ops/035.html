<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx2950"></a><a id="a32"></a>33</h1>
<p class="p5">&nbsp;</p>
<p class="p5">Uzaktan gelen ince bir uğultu Wendy'nin gözeneklerinden içeri tatlı bir şekilde giriyordu. Kendini kütüphanedeki odalardan birine kapatmıştı. On beş dakikadır içerideydi çünkü idamın gölgesi altında diğerleriyle bir arada olmayı kaldıramazdı.</p>
<p class="p5">Yarım saat geçmişti. On beş dakika önce endişelenmeye başlamıştı. Ya dışarı çıktığında, o aniden bastırıveren karanlığın arkasındaki o çöl hala oradaysa?</p>
<p class="p5">Kasaba yok. Red yok.</p>
<p class="p5">Timothy yok.</p>
<p class="p5">Dışarıdaki merdivenlerin orada kalakalmıştı titremeleriyle savaşırken. Nicole iki kere dışarı bakmış ve tekrar içeri girmişti.</p>
<p class="p5">Söylenecek ne vardı ki? Red'in söylediğini yaptıkları halde hala kapana kısılmış durumdaydılar. Değişmiş olan tek şey şu uğuldamaydı. Daha sık duyulmaya başlamıştı. Havalandırma yoluyla bu küçük odaya kadar geliyordu. Her uğultu sanki cehennem zebanileri ellerindeki çatallan kemiklerine batırıyormuş gibi etkiliyordu vücudunu.</p>
<p class="p5">Bu ve değişen her şey alnının terlemesine sebep oluyordu, Ayağa kalktı ve ilerledi. Diğerleriyle konuşması gerekiyordu. Çünkü Red yalan söylemişti.</p>
<p class="p5">Söylemiş miydi?</p>
<p class="p5">Arkasından uzun, sade bir nota duyuldu gecenin havası içinde. Arkasına döndü. Nota kederli bir hale dönüştü. Bu bir şarkıydı. Eğer yanılmıyorsa söyleyen de Carey idi.</p>
<p class="p5">Wendy kapıyı açtı ve kütüphanenin içine girdi. Önünde duran şey yüzünden aceleyle girişin orada duran masaya doğru gitti. Sersemlemişti.</p>
<p class="p5">Colt'un vücudu boynundan asılmış bir halde hareketsiz sallanıyordu. Hemen altındaki masalar kenara çekilmişti ve Carey'nin kütüphanenin sağından solundan toplamış olduğu beyaz dekoratif mumlar o açılan yere dizilmişti. Kitapları kullanarak yere bir Pentagram yapmıştı. Carey yanan mumların ortasında durmuş, ellerini açmış ve Colt'un cesedine doğru bakarak bir ağıt söylüyordu.</p>
<p class="p5">Görüntünün tuhaflığı Wendy'nin yaklaşık otuz saniye boyunca orada durmasına sebep oldu. Pinkus ortalıkta değildi. Nicole kardeşinden otuz metre uzakta bir masada oturuyordu. Bacak bacak üstüne atmıştı ve elleri çenesinin altındaydı.</p>
<p class="p5">Yabancı bir dilde söylüyordu. Latinceydi belki. Ama bu mırıldanma, mumlar ve Pentagram yüzünden kaybolmuş hissetti kendini. Carey'nin böyle bir şey yapabileceğini asla düşünemezdi. Satanist geçmişine dair söylediklerinden sonra bile.</p>
<p class="p5">Adam açıkça çatlatmıştı.</p>
<p class="p5">Sonra birden başka bir şey çatladı. Cennet ve cehennem arasındaki o ince sınırdan çıkabilecek o uğultu, o bütün aksam boyunca duydukları o uğultu artık kütüphanenin içindeydi.</p>
<p class="p5">Carey'nin şarkısı boğazında takıldı. Mumlara doğru yürüdü ve durdu. Sessizlik.</p>
<p class="p5">Sağına doğru yürüdü ve başka bir şarkıya başladı. Uğultu da başladı.</p>
<p class="p5">Durdu ve o kemik titreten uğultu da durdu. Wendy tir tir titriyordu.</p>
<p class="p5">&nbsp;</p>
<p class="p5">Sterling Red' in canı sıkılmıştı. Küçük kütüphanecinin midesi boşaldığında gelip yemek yediği küçük yemek odasındaydı. Ama onun istediği şey yoktu. Evet, mayonez vardı. Bir sürü ketçap vardı. Sosisler, peynirler ve daha bir sürü şey vardı.</p>
<p class="p5">Ama kahrolası hardal yoktu.</p>
<p class="p5">Titremelerini en aza indirmek için bıçağın sivri ucunu işaret parmağının ucuna batırıp oymaya başladı. Acı, zihnini uyanık tutuyordu. Arkadaşlarının&mdash;evet onları arkadaşları gibi görmeye başlamıştı. Çünkü arkadaşlar insanı mutlu ederdi ve Red şu an mutlu olduğu kadar hiçbir zaman bu kadar mutlu olmamıştı&mdash; onun kim olduğunu anlayacakları zaman gelecekti. Kim olduğunu, ne olduğunu, neden olduğunu, ne zaman olduğunu. Hayır, ne zaman olduğunu değil çünkü bu kadarını zaten anlamışlardı.</p>
<p class="p5">O şimdiydi.</p>
<p class="p5">Daha önce ona karşı komplo kuran bu beş kişiyi tuzağa düşürmek için bütün yeteneklerini kullanmak zorunda kalmıştı. Şimdiyse onlara başarıyla, onların da en az Red kadar karanlık olduklarını ispatlıyordu. Öyle değil mi, Timothy</p>
<p class="p5">Kırılma noktasına gelmişlerdi. Ve hala onlardan ne istediği konusunda fikirleri yoktu. Onlar nasıl bir tehlikenin içinde olduklarını anlayamadan, Summerville'in caddeleri cesetlerle dolup taşacaktı.</p>
<p class="p5">Arkadaşları ne yaptıkları konusunda daha dikkatli düşünmeliydiler. Ama çoğu insan günlük çöplerin arasına gizlenmiş gerçekleri görmekten acizdi. Parçalan bir araya getiremiyorlardı.</p>
<p class="p5">Bu insanlar balık gibiydiler. Canını kurtarmak için su fıçısından hardal fıçısına atlamayı reddeden balıklara. Vurulmaktan böylece saklanabilirlerdi. Aptallar.</p>
<p class="p5">Bu benzetmenin kendisi de aptalcaydı ama hardal olmaması onun böyle düşünmesine sebep olmuştu.</p>
<p class="p5">Ah, şimdi. İşe dönmenin vakti gelmişti.</p>
<p class="p5">&nbsp;</p>
<p class="p5">Üstlerindeki havanın içinden bir şey geçti. Sanki yarasa gibi. Kocaman bir kasap bıçağı uçarak Colt'u tutan halatı kesti. Colt bir çuval taş gibi aşağıya düştü.</p>
<p class="p5">Wendy'nin nefesi tutuldu.</p>
<p class="p5">O yan yoldayken başka bir şey uçarak halıya çarptı. Büyük bir gürültü çıkarmıştı.</p>
<p class="p5">Bu gürültüyle Colt tekrar hayata döndü. Dengeli düşmek için ellerini germiş ve ayaklarını iki yana açmıştı. Direk Pentagram'ın ortasına indi. Düşmenin şiddetini çabucak azalttıktan sonra ayağa kalktı. Yarım saattir boynundan asılı biri için oldukça iyi görünüyordu.</p>
<p class="p5">Nicole'ün dili tutulmuştu. Carey ise bakakalmıştı. Colt boynundaki ve ağırlığını taşıması için gizlice kollarına geçirilmiş ilmekleri çıkardı. Halatı yere atarak bıçağı görmek için ikinci katın balkonuna baktı.</p>
<p class="p5">&quot;Ne?&quot; diye kekeledi Pinkus. &quot;O ölmedi mi?&quot;</p>
<p class="p5">&quot;Ama seni ölürken gördük,&quot; dedi Nicole ona doğru aceleyle giderken.</p>
<p class="p5">Wendy'e boynuna binecek baskıya dayanabileceğine dair söz vermişti. Kollarından geçen ilmekler ağırlığının yüzde doksanını taşımıştı. İlmekleri tişörtünün altına gizlemişlerdi.</p>
<p class="p5">Mutfaktan alınan ketçap ve Wendy'nin silahına kurusıkı kurşun yerleştirmesi sonucu gösteri tamamlanmıştı. En önemi şey diğerlerinin onun nabzını ya da nefesini kontrol etmelerine müsaade etmemekti ve yerden dört buçuk metre yukarıda asılı kalmak bu meseleyi çözmüştü.</p>
<p class="p5">Ama Red onun bu yalandan ölümüne kanmamıştı. Biliyordu.</p>
<p class="p5">Ama nasıl?</p>
<p class="p5">Wendy ona doğru koştu ve boynundaki ize bakmak için çok yakınında durdu. &quot;İyi misin?&quot;</p>
<p class="p5">&quot;Yaşayacağım,&quot; dedi. &quot;O burada.&quot;</p>
<p class="p5">&quot;Aldattın mı bizi?&quot; diye çıkıştı Carey. &quot;Artık kesin hepimizi öldürecektir.&quot;</p>
<p class="p5">&quot;Yaşadığın için Tanrı&rsquo;ya şükür,&quot; dedi Nicole ona yaklaşırken. Colt onun yüzüne dokunmasına izin verdi. Wendy iğrenerek yüzünü buruşturdu.</p>
<p class="p5">&quot;Seni duydum,&quot; dedi Wendy kısık bir tonla. Nicole ona baktı. &quot;Ne?&quot;</p>
<p class="p5">&quot;Bana onu öldürmemi söylediğini duydum.&quot;</p>
<p class="p5">Colt gözlerini kırptı. &quot;Lütfen.&quot; Wendy devam etmek için gerekli gücü bulamadı.</p>
<p class="p5">Colt kitap raflarına baktı. &quot;Dinliyor. Burada onunla birlikte kapana kısıldık.&quot;</p>
<p class="p5">Nicole geriye doğru adım attı ve gözleriyle kütüphaneyi taradı. Hepsi aynı şeyi yaptı. Colt haklıydı. Red şu anda kesinlikle onları dinliyordu. Ama onlar onu arayamayacak kadar aptallardı. Burada patron oydu.</p>
<p class="p5">Carey yere düşen diğer şeye bakmak için yürüdü. Bir kitap.</p>
<p class="p5">Wendy şimdi görmüştü.</p>
<p class="p5">&quot;Bizi öldürecek,&quot; dedi Carey yere bakarken. &quot;Etrafta boşuna dolaşmıyor.&quot; Carey'nin davranışları, sinirleri gerildikçe daha fazla Pinkus'a benzemeye başlamıştı.</p>
<p class="p5">Nicole sinirli bir şekilde adımlamaya başladı. &quot;İstediği nedir?</p>
<p class="p5">Al onu Carey.&quot;</p>
<p class="p5">&quot;Ya bubi tuzağı falansa?&quot;</p>
<p class="p5">Nicole bir anda paniğe kapıldı. &quot;Ne istediğini biliyor musun?&quot; Sesi biraz Pinkus'u andırmıştı. &quot;Aç şunu Carey. Aç şunu!&quot;</p>
<p class="p5">Red neredeydi? Onları izliyordu değil mi? Colt Nicole'ün yanına giderek yavaşça omzuna dokundu. Colt hala o kadına ilgi duyuyorsa kör olmalıydı diye düşündü Wendy.</p>
<p class="p5">Carey eğilerek kitabı yerden aldı. Kitabı inceledi. &quot;Nedir o?&quot; diye sordu Pinkus. &quot;Bir kitap.&quot;</p>
<p class="p5">&quot;Onu biliyorum. Ama onu attı, değil mi?&quot; diye sordu oyuncu. &quot;Ne yazıyor?&quot;</p>
<p class="p5">Carey masaya doğru ilerledi ve kitabı yavaşça masaya bıraktı.</p>
<p class="p5">Etrafında toplandılar. &quot;Aç şunu Pinkus.&quot;</p>
<p class="p5">&quot;Ben mi? Bandajlı iki elim var dostum. Senin sorunun nedir?</p>
<p class="p5">Hadi aç şunu.&quot;</p>
<p class="p5">&quot;Bandajlı iki parmağın var. Diğer parmakların sağlam. &quot;Neden senin açmadığını&mdash;&quot;</p>
<p class="p5">&quot;Yeter!&quot; diye bağırdı Nicole ağlayarak. &quot;Yeter! Açın şu kitabı artık. Bir şey okumamızı istiyor. Okuyun gitsin işte!&quot;</p>
<p class="p5">Carey derin bir nefes aldı ve Colt'a baktı. &quot;Bu senin hatan.</p>
<p class="p5">Biliyorsun değil mi?&quot;</p>
<p class="p5">Wendy Carey'i geçerek kitabın kapağını açtı. Moby Dick. Eski bir Moby Dick kopyası.</p>
<p class="p5">Kitabı eline alarak sayfalan çevirmeye başladı. Kitabın arasına kart sıkıştırılmıştı. Kitabı masaya koydu. Kartı alarak kitabın üstüne koydu. Katilin yazmış olduğunu biliyorlardı.</p>
<p class="p5">Nicole yerden bir mum alarak kitabın arkasına doğru koydu. Kitabı herkesin görebileceği bir şekilde ayarladı. Kart üstündeydi.</p>
<p class="p5">&quot;Ne diyor?&quot; diye sordu Pinkus. &quot;Okusana.&quot; Nicole çatlayan sesiyle yazılanları okudu.</p>
<p class="p5">&nbsp;</p>
<p class="p5">Öldür dediğimde, bu öldür demektir.</p>
<p class="p5">Hecelemem mi gerek? O halde yapacağım.</p>
<p class="p5">Colt, ya beyaz 6&rsquo;lı siyah kapıyı ya da siyah 7&rsquo;li beyaz kapıyı seçecek. Sen birine, acıklı âşık öbürüne girecek. Birinin canı acıyacak, biri de kutlamak için mayonez alacak. Altı saat şu anda altı dakika oldu.</p>
<p class="p5">&nbsp;</p>
</body>
</html>