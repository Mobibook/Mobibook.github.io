<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx862"></a><a id="a10"></a>11</h1>
<p class="p5">&nbsp;</p>
<p class="p5">Wendy aniden sessizliğin çığlığıyla uyandı. Sanki bir gıcırtıya uyanmıştı. Ama şimdi, uyandıktan sonra nefes seslerinden başka bir şey duyamıyordu.</p>
<p class="p5">Sırtüstü yattı ve kirişlere baktı. Akşam yaşadıkları olaylar büyük bir basınçla beynine doldu yeniden. Kapana kısılmışlardı.</p>
<p class="p5">Colt&rsquo;a bakmak için döndü. Hala sağ tarafındaydı uyuyordu. Acaba sabah olmuş muydu? Gece lambalarından başka ışık yoktu hala. Sol tarafta Carey&rsquo;nin soluğunu duydu.</p>
<p class="p5">Kalktı ve gözlerini kırpıştırdı. Kafasından sorular geçip duruyordu.</p>
<p class="p5">&quot;Merhaba.&quot;</p>
<p class="p5">Apar topar sese doğru döndü. Kadın sesine doğru. Nicole Wendy&rsquo;nin solunda durmuş gülümsüyordu. Belinden aşağı doğru sarkan bir erkek tişörtü giymişti.</p>
<p class="p5">&quot;Nicole?&quot;</p>
<p class="p5">Carey yerinden sıçradı. &quot;Nicole!&quot; Ayağa fırladı. &quot;Nicole! Sen iyisin! Sen...&quot;</p>
<p class="p5">&quot;Elbiseleri nereden buldun?&quot; diye sordu Colt doğrulmaya çalışırken.</p>
<p class="p5">&quot;Neler oldu?&quot; Yüzü solgun değildi artık ve saçları kurumuş, şekle sokulmuştu. Wendy&rsquo;nin gece görmüş olduğu doğal güzellik tamamen hayata dönmüştü.</p>
<p class="p5">&quot;Oturmalısın,&quot; dedi Carey. &quot;İyi olduğundan emin misin?&quot;</p>
<p class="p5">&quot;Ah iyi görünmüyor muyum yoksa?&quot; Nicole odaya baktı. &quot;Burası uyumak için rahat bir yer değil. Ama bir açıklamanız vardır herhalde.&quot; Gülümsedi ve Wendy&rsquo;e doğru yaklaştı. &quot;Seni tanıyor muyum?&quot;</p>
<p class="p5">Siyah bir ışık geçti Nicole&rsquo;ün gözlerinden. Sanki bir uzay gemisi, karanlık uzayda yol alırmış gibi. Onunla ilgili bir şeyler yanlış, diye düşündü Wendy.</p>
<p class="p5">Nicole&rsquo;ün direk bakışları, Wendy&rsquo;nin kalbine samimiyetten bir ritim yerleştirdi.</p>
<p class="p5">&quot;Sanırım hayır,&quot; dedi Nicole sonunda.</p>
<p class="p5">&quot;Tişörtü nereden buldun?&quot; diye sordu Colt yeniden.</p>
<p class="p5">Kadın gözlerini Colt&rsquo;a dikti. İfadesi kesin bir masumluk taşıyordu. Ama eğer bakışları bir parfüm olmuş olsaydı, içinden ayartıcılık da sızıyor olurdu. Bu kadında gösterişli bir kemik yokmuş gibi görünüyor, diye düşündü Wendy. Onunla ilgili bir şeyler yanlış olmalı.</p>
<p class="p5">&quot;Odaların birinde, bir dolaptan buldum,&quot; dedi Nicole tişörtünü incelerken. Colt&rsquo;a doğru yaklaştı. &quot;Sen kimsin?&quot;</p>
<p class="p5">&quot;Colt Jackson,&quot; duraksadı. &quot;Ateşin düşmüş.&quot;</p>
<p class="p5">Kız elini onun omzuna koydu, tozlan silkeledi. &quot;O zaman size de teşekkürlerimi sunuyorum Bay Jackson.&quot;</p>
<p class="p5">Şimdi utanıyorsun ama sonra seni ısıracak. Wendy Carey&rsquo;e baktı. Carey gözlerini &quot;Sana ne demiştim?&quot; der gibi kırpıyordu.</p>
<p class="p5">Nicole geriye adım attı, gülümsedi ve herkese teker teker baktı. Gülümsemesi yavaşça ilginin renklerini üstüne çekmeye başlamıştı.</p>
<p class="p5">&quot;Her... Her şey yolunda mı? Hayalet görmüş gibi bakıyorsunuz.&quot;</p>
<p class="p5">&quot;Gördük,&quot; dedi Carey. &quot;Dün geceye ait hiçbir şey hatırlamıyorsun değil mi?&quot;</p>
<p class="p5">&quot;Sadece bir yılan tarafından ısırıldığımı ve birinin bize yardım ettiğini. Neden ki? Ne oldu?&quot;</p>
<p class="p5">&quot;Öleceğini düşünüyorduk. Hortum yüzünden doktor bulamadık. Biz de ...&quot;</p>
<p class="p5">&quot;Hortum mu?&quot; Nicole telaşlı bir şekilde baktı. &quot;Kimse yaralandı mı?&quot;</p>
<p class="p5">&quot;Bilmiyoruz. Ama korkunç bir olaydı. O yüzden burada aşağıdayız.&quot;</p>
<p class="p5">Colt saatine baktı. &quot;Saat sabahın sekizi. Dışarıdan bir şey duyan oldu mu? İçeri gün ışığı girmemiş.&quot; Karşı duvara giderek kulağını duvara dayadı.</p>
<p class="p5">Wendy onu izledi, sonra Carey, biraz duraksadıktan sonra da Nicole onlara katıldı.</p>
<p class="p5">&quot;Neyi dinliyoruz,&quot; diye sordu Nicole. &quot;Hiçbir şey,&quot; dedi Wendy.</p>
<p class="p5">&quot;Hiçbir şey duymuyorum,&quot; dedi Nicole.</p>
<p class="p5">Carey elinden tuttu ve onu duvardan uzaklaştırdı. Gece lambaları büyüleyici bir kızarıklık oluşturuyordu üzerlerinde. &quot;Senin için çok kaygılandım. Başka bir şey hatırlıyor musun?&quot;</p>
<p class="p5">&quot;Hayır.&quot; Nicole göz teması kurmaktan ustaca kaçınan Colt ve Wendy&rsquo;e baktı.</p>
<p class="p5">Wendy, Nicole&rsquo;e Colt&rsquo;u rahat bırakmasını söylemek isterdi. Bakışları dokunuş gibiydi sanki ve aynı onun gibi Colt da kendine dokunulmasından hoşlanmıyordu. Nicole duygularını bildiği tek yolla gösteriyordu gerçi ama Wendy buna tamamen yabancıydı. Gerçeği söylemek gerekirse, kıskanmaya başlamıştı.</p>
<p class="p5">&quot;Elbiselerim nerede?&quot; diye sordu Nicole.</p>
<p class="p5">&quot;Yukarıda, banyoda,&quot; dedi Carey. &quot;Islaklar.&quot;</p>
<p class="p5">&quot;Islak mı? Ama bu şekilde etrafta dolaşamam.&quot; Döndü ve merdivenlere yöneldi. &quot;Elbiselerimi kurutucuya koymalıyım.&quot;</p>
<p class="p5">&quot;Kurutucu mu? Sen... Hayır, bak anlamıyorsun. Burada kapana kısılmış bir durumdayız.&quot;</p>
<p class="p5">&quot;Neden böyle söylüyorsun?&quot; &quot;Hortum...&quot;</p>
<p class="p5">&quot;Ama bu tişörtü yatak odasından aldım,&quot; eliyle yukarıyı gösteriyordu.</p>
<p class="p5">&quot;Bu imkânsız,&quot; dedi Colt.</p>
<p class="p5">Bir an için Nicole&rsquo;ün söyledikleri yüzünden şaşkın bir halde birbirlerine baktılar.</p>
<p class="p5">Colt onu geçti ve basamakları ikişer ikişer çıkarak kapıya yüklendi.</p>
<p class="p5">Kapı hızla açılarak duvara çarptı. Bodrum katı ışıkla dolmuştu. Colt kapıda durdu. Ters ışıkta bir soyguncu gibi gözüküyordu. Wendy ve Carey aynı anda Nicole&rsquo;ün yanından merdivenlere doğru atıldılar. Nicole de onları takip etti. &quot;Kapı daha önce kilitli miydi?&quot; diye sordu.</p>
<p class="p5">Yukarı çıkmıştı. Yatak odasına girmişti. Demek ki hala bir yatak odası vardı. Wendy merdivenlerden yukarı çıktığı anda Colt da evin içine adım atmıştı.</p>
<p class="p5">Evet. Evin içine. Sapasağlam. Ne bir moloz ne de bir şey.</p>
<p class="p5">Cuma sabahının sessizliği içindeki bir ev. Cuma&rsquo;ydı değil mi? &quot;Anlamıyorum,&quot; dedi Carey etrafına bakarak. Napolyon&rsquo;un büyük bir tablosu yerde duruyordu. Öte yandan evde dün akşamki sallantının izlerini görmek zordu.</p>
<p class="p5">&quot;Yani sen buraya, yukarı mı çıktın?&quot; diye sordu Colt. &quot;Elbiselerime ne olduğunu merak ederken, bir gülme veya kıkırdama sesi duydum. Yukarı çıktım, bu tişörtü bularak tekrar aşağı indim.&quot;</p>
<p class="p5">Durdu. &quot;Söylesenize, yoksa evin bir hortum tarafından yerle bir edildiğini mi düşünüyordunuz?&quot;</p>
<p class="p5">&quot;Hı hı,&quot; dedi Carey. &quot;Burası gece bir savaş...&quot;</p>
<p class="p5">&quot;Ama yıkılan bir şey de görmemiştik,&quot; diye sözünü kesti Wendy.</p>
<p class="p5">&quot;Evet, görmedik,&quot; diye onayladı Colt. &quot;Koca bir tren eve çarpmış gibi ses çıktı. Biz de evin paramparça olduğunu sandık.&quot; Görevdeki bir polis memuru gibi koridordan hole doğru yürüdü. Rahat ettiği yere dönmüştü, diye düşündü Wendy.</p>
<p class="p5">&quot;Kapıyı neden açamadık peki?&quot; diye sordu Wendy. &quot;Belki de tablo engellemiştir,&quot; diye cevap verdi Nicole. Colt döndü. &quot;Tablo?&quot;</p>
<p class="p5">&quot;Yerde duruyordu,&quot; eliyle koridorun sonundaki köpek resmini işaret ediyordu. &quot;Yeniden duvara astım. Ama kapıyı engelleyecek kadar büyüktü.&quot;</p>
<p class="p5">&quot;Ama kapı bu sabah kapalı değildi,&quot; dedi Nicole.</p>
<p class="p5">&quot;Son denememizden sonra rüzgâr onu sürüklemiş olabilir,&quot; dedi Colt.</p>
<p class="p5">&quot;Ne rüzgârı?&quot; dedi Wendy. &quot;Evin içinde rüzgâr mı vardı? Ben hatırlamıyorum.&quot;</p>
<p class="p5">Holün köşesinden ufak bir esinti Colt&rsquo;u geçerek yüzlerine çarptı. Bir tek Nicole dışında hepsi, rüzgârın geldiği yöne yürüdüler. Anlaşılan onlarla aynı ilgiyi duymuyordu.</p>
<p class="p5">Duyması için nedeni yoktu.</p>
<p class="p5">Kapının açılmasını engelleyen bir tablo yüzünden, geceyi bodrumda geçirmiş olmaları gerçekten garipti. Ama Wendy uzunlamasına konan bir tahta parçasının basınca ne kadar dayanabileceğini çok iyi biliyordu. Kaçtığı gün, tarikatın üyelerini kapının arkasına koyduğu sandalyeyle odanın dışında tutmuştu. O banyonun ufacık penceresinden kaçarken, onlar kapıya yüzlerce kez yüklenmiş ama açamamışlardı.</p>
<p class="p5">Köşeyi dönerken rüzgâr çarptı yine yüzüne. Tozlar uçuştu. Aralık kalmış olan geniş giriş kapısını gördü. Bu, evin içindeki rüzgârı açıklıyordu.</p>
<p class="p5">&quot;Ne karışıklık ama&quot; dedi Carey.</p>
<p class="p5">Rüzgâr ayrıca bütün gece boyunca duvarı döven kumu da açıklıyordu. Etraf kum içindeydi. Işık kapının camlarında kırılarak kırmızı ve mavi tonlarda etrafa yayılıyordu. Colt elini kapıya uzattı ama açmadan önce durdu.</p>
<p class="p5">Wendy arkasında duruyordu. Onun kokusunu alabiliyordu. Destek olma duygusuyla elini onun sırtına koymak istiyordu başka her kadının yapacağı gibi. Ama o bunun yerine belli bir mesafeden onun omuzu üzerinden bakmayı tercih etti.</p>
<p class="p5">Sonra onun donmuş olduğunu fark etti. &quot;Neyin var? Colt?&quot;</p>
<p class="p5">Colt kapıyı, ardına kadar açılmasını engelleyen ufak kum tepeceğine doğru itti. Wendy güneş yüzünden gözlerini kısarak kapıya doğru yürüdü.</p>
<p class="p5">Başlangıçta tam olarak neye baktığından emin olamadı. Daha önce Summerville&rsquo;i gündüz gözüyle görmemişti. Çöl kasabası olduğunu biliyordu ama açıkçası kum ve kayalardan daha fazlasını beklerdi. Gece gelirken ne çalı ne de ağaç görmüştü. Ama bu...</p>
<p class="p5">İçgüdüsel olarak bir adım geri attı. Önündeki çöl manzarasında yanlış olan bir şeyler vardı. Hem de çok yanlış.</p>
<p class="p5">&quot;Kasabadan ne kadar uzaktayız,&quot; diye sordu Carey arkasından. &quot;Kasabada olduğumuzu sanıyordum.&quot;</p>
<p class="p5">&quot;Oradayız,&quot; dedi Colt.</p>
<p class="p5">&quot;Kasaba nerede?&quot; diye sordu Wendy. Colt kireç gibi bir suratla onlara döndü.</p>
<p class="p5">&quot;Kasaba gitmiş.&quot;</p>
<p class="p5">&nbsp;</p>
</body>
</html>