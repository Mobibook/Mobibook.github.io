<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx3648"></a><a id="a41"></a>42</h1>
<p class="p5">&nbsp;</p>
<p class="p5">Dışarıda gökyüzü uğuldamaktaydı ama ufku daraltan, gökyüzünün kararmasına yol açan kafalarının içindeki korkunç çığlıklarla mukayese bile edilemezdi, diye düşündü Wendy.</p>
<p class="p5">Zaten birkaç tane olan pencerelerin birinden dışarıya, gerçekliğe sığmayan çöle doğru baktı. Çizgiler daha öncekilerin aksine daha alçaktaydılar ve siyah bir sisin yarı saydam battaniyelerine benziyorlardı. Wendy geriye döndü ve Colt'un kendini yere bıraktığı duvar kenarına doğru ilerledi. Pinkus dışarıda dolaşıyordu ve hala her şeyin bitmemiş olduğu hakkında bir şeyler mırıldanıyordu. En çirkin kişiyi öldürmüşlerdi ve hala bitmemişti. Pinkus'un onu en çirkin olarak suçlamaya başlamaması için Wendy Colt'u oradan çıkarmıştı.</p>
<p class="p5">Carey perişan bir halde kardeşinin yanında duruyordu. Gökyüzüne bir kere baktıktan sonra kendi ıstırabına geri dönmüştü.</p>
<p class="p5">Wendy çok düşünmüyor. Su an için onu ilgilendiren tek şey Colt'un durumuydu. Colt parça parça bölünmekteydi.</p>
<p class="p5">Karşısına oturdu. Colt başını iki dizinin arasına öylece oturuyordu.</p>
<p class="p5">Tüm benliğiyle ona doğru uzanıp ona dokunmak istiyordu. &quot;Colt.&quot;</p>
<p class="p5">Nefes alıyordu ama sadece o kadar, içinden dışına doğru donmuş gibiydi. Onun için kalbi acıdı. Parmaklarının ucuna kadar titredi.</p>
<p class="p5">Duygularını bir kenara bırakıp, tarikattan kaçtıktan sonra Louise ve Rachel ona nasıl yardım ettilerse, onun da Colt'a aynı şekilde yardım etmesi gerekiyordu. Ölümle aynı şekilde yüz yüze gelmiş olsalar da güçlü olabilmesi için ona yardım etmeliydi. Çünkü geriye kalan süre içinde kendi akıl sağlığını koruyabilmesi bir şekilde ona bağlıydı.</p>
<p class="p5">Derin bir nefes aldı. &quot;Colt. Hayatımın, hayatlarımızın sana bağlı olduğunu söylemek istemezdim ama gerçek şu ki Red'e karşı koyabilecek kadar güçlü bir tek sen varsın.&quot;</p>
<p class="p5">Cevap vermedi. Zaten Wendy bir cevap gelmesini beklememişti.</p>
<p class="p5">&quot;Senin, annesi tarafından itilip kakılmış o çocuğa geri dönmüş olduğunu biliyorum. Bir erkek gibi düşünemiyorsun ama senin tekrar bir erkek olmanı istiyorum.&quot;</p>
<p class="p5">Bu sefer cevap bir iç çekme şeklinde geldi. Wendy'nin kalbi sanki her çarptığında gözyaşlarında boğuluyormuş gibiydi. Kelime seçimleri yüzünden kendi de afallamıştı.</p>
<p class="p5">Peki ya sen Wendy? Sen bir kadın olabilir misin?</p>
<p class="p5">Wendy ileri doğru uzandı ve onun kolunu tuttu.</p>
<p class="p5">&quot;Colt.&quot; Parmaklarının altında onun sıcak tenini, kolu boyunca uzanan güçlü kaslarını hissedebiliyordu.</p>
<p class="p5">Şaşırtıcı bir biçimde bu düşünce onu korkutmadı. Panik yapmadı. Farkına varmadan elini Colt'un kolundan omzuna koydu. Aynı Rachel Lords'un dediği gibi kendi korkularına değil, başkalarının düşüncelerine ve ihtiyaçlarına odaklanması gerektiği geldi aklına.</p>
<p class="p5">Tanıdığın bütün kadınlar tarafından ihanete uğradın Colt. Onlara inanmaya devam ederken kendine nasıl yardım edebilirsin ki? O kadar yıldan sonra annenin hatalı olduğunu söyleyip durdun kendi kendine. Nicole tarafından aldatılınca annenin senin çok çirkin olduğu konusunda söylediklerinin doğru olduğunu sandın.&quot;</p>
<p class="p5">Colt duygularını bastırmaya çalışıyordu.</p>
<p class="p5">&quot;Gözyaşların senin için akmalı, Nicole için değil. Ve seni hissettiklerin için suçlamıyorum. Aşkın gözü kördür. Algılarımız gelişiyor. Seni hiçbir konuda suçlamıyorum.&quot;</p>
<p class="p5">Yorum yapmadı. Nasıl yapabilirdi ki?</p>
<p class="p5">&quot;Nicole'ün nasıl biri olduğunu biliyoruz artık Carey haklıydı. Görünüş aldatıcı olabilir. Her şeyden önce güzellik içtedir. Ama bu sana yardımcı olmuyor, öyle değil mi? Hala güzel olmak istiyorsun.&quot;</p>
<p class="p5">&quot;Hayır, öyle değil,&quot; dedi yavaşça. &quot;Sadece o değil&mdash;&quot;</p>
<p class="p5">&quot;Hayır, öyle Colt. Sadece seninle ilgili. Şu anda kaybının yasını tutuyorsun. Sana umut vermiş olan tek kadının yasını. Ve o da hiç göründüğü gibi değildi. Seni mahvetti.&quot;</p>
<p class="p5">Gözyaşlarıyla ıslanmış yüzünü kaldırdı. &quot;Haklısın...&quot;</p>
<p class="p5">Cesaretlendirmeye çalışarak devam etti. Ama bir yandan da artık Colt'a değil de kendine konuşuyor olmaktan çekinerek.</p>
<p class="p5">&quot;Kendini suçlu olarak görmeye devam etmen her şeyi daha da kötüleştirecek. Hem de çok daha kötü. Kendini işe yaramaz görüyorsun değil mi?&quot;</p>
<p class="p5">Colt kafasını kaldırıp duvara yasladı. Hıçkırarak ağlıyordu. Gözyaşları Wendy'nin gözüne hücum etti ve o da ağlamaya başladı. O anda Colt'a baktığında kendini gördü. İkisi de birdi. Şiddete maruz kalmış, dışlanmış. Sevgi ve kabullenilmek konusunda umutsuz. İkisi de diğerinin dokunuşlarına muhtaç.</p>
<p class="p5">Wendy'nin kendi omuzları da sessiz hıçkırıklarla sarsılıyordu. Ama elini Colt'un omzundan çekmedi. Aksine yumuşakça, onun acısını almak ister gibi okşadı.</p>
<p class="p5">Eğer kendi hapishanelerinden kaçmak istiyorlarsa çirkin gerçekle yüzleşmek zorundaydılar.</p>
<p class="p5">Wendy'nin beyninde bir şey çaktı. Çirkin gerçek.</p>
<p class="p5">&quot;Colt. Sana bir şey anlatabilir miyim? Kendim hakkında bir gerçek. Neden çirkin olduğum hakkında.&quot;</p>
<p class="p5">Bunu boğazına tıkanmış yumruğun gerisinden söylemişti. Bulanık bakışları arasında Colt'un başını kaldırdığını gördü. Bir an için ikisi de konuşmadı.</p>
<p class="p5">&quot;Çocukken tarikat lideri tarafından kötüye kullanıldım. On sekiz yaşıma girdiğimde onun karısı olacaktım. Oradan kaçmamın sebebi buydu. O tarikat lideri, on üç yaşımdayken başka bir çocuğa dokunduğum için parmaklarımı kırmıştı.&quot;</p>
<p class="p5">Colt sessizce dinliyordu.</p>
<p class="p5">&quot;Kaçtım ama hala onun hapishanesindeyim Colt. Kendimi başka bir erkeğe sunamıyorum. Beynime kilit vurulmuş gibi. Bu şekilde aşkı bulmam mümkün değil.&quot;</p>
<p class="p5">&quot;Hayır,&quot; dedi sinirli tıknaz bir ses tonuyla. &quot;Sevgiyi hepimizden daha iyi biliyorsun. Bunu nasıl söylersin? Sen&mdash;</p>
<p class="p5">&quot;Çirkinim. Parça parçayım. Beni dinle Colt.&quot; Elini indirdi ve kütüphanedeki cam panellerden birine baktı. &quot;Erkeklerden korkuyorum.&quot;</p>
<p class="p5">&quot;Ne demek istiyorsun?&quot; Sesi titriyordu. &quot;Onlara dokunmaktan korkuyorum.&quot;</p>
<p class="p5">Sessizlik sardı ikisini de. Daha fazla şey söylemek isterdi ama Colt'un şu anda boşluktan doldurduğunu biliyordu. Kafasını kaldırdığında Colt&rsquo;un ona üzgün gözlerle baktığını gördü.</p>
<p class="p5">&quot;Nasıl herhangi bir şeyden korkuyor olabilirsin ki?&quot; diye sordu. &quot;O kadar cesursun ki.&quot;</p>
<p class="p5">Herhangi bir şey söylemiş olabilirdi ama bu bakaç basit kelime Wendy&rsquo;nin içinde kendini onun kollarına bırakma isteğinin uyanmasını sağlamıştı.</p>
<p class="p5">Bunun yerine duygularını derin bir nefeste bastırdı. &quot;Evet, aynı senin gibi. Tanıdığım en cesur adam sensin!&quot;</p>
<p class="p5">Cam gibi gözlerinin ardından aklini görebiliyordu sanki. Colt ona farklı bakıyordu artık. Yeni bir anlayışla. Beki de saygıyla.</p>
<p class="p5">&quot;Bu seni güzel yapar.&quot; dedi Wendy duvara bakarak. &quot;Ne gerçek ne değil? Kim güzel kim değil? Bakış açılarımız değişebilir.&quot;</p>
<p class="p5">Colt sessizce bakıyordu. Ne söyleyebilirdi? Kim ne söyleyebilirdi?</p>
<p class="p5">Konunun üstüne gitmeye devam etti. Çünkü anlamak için konuşmaya devam etmesi gerekiyordu. &quot;Kimin gerçeği algılayış şeklini karıştırmak için uyuşturucu aldığını söyleme hakkı var? Hitler koca bir ulusu nasıl aldatabildi? Nasıl bir grup insan dünyaya bakıp da bir şey görürken başkaları tamamen farklı bir şey görebiliyor? Biri kasaba diğeri çöl. Biri güzellik diğeri karmaşa görüyor.&quot;</p>
<p class="p5">&quot;Ten. Dünyanın teni,&quot; dedi Colt sessizce.</p>
<p class="p5">&quot;Eğer aşk gözünü kör edebiliyorsa, diğer duyguların yapamayacağını kim söyleyebilir?&quot;</p>
<p class="p5">&quot;Gördüklerimiz bizi aldatabilir. Ten yanıltıcı olabilir ama ortada tek bir gerçeğin olması gerek, öyle değil mi? Her şey algılarımızın karmaşıklığından oluyor olamaz. O halde gördüklerimizden başka gerçek olan ne var dışarıda?</p>
<p class="p5">Gördüklerimizin yüzeyselliğine o kadar bağımlıyız ki. Ama eğer bu dünyanın teninin arkasına bakabilirsek...&quot; Colt'un sesinin canlılığı azaldı.</p>
<p class="p5">Wendy uzaklara baktı. &quot;Başka bir şey söylemek istiyorum,&quot; dedi. &quot;İnanmak istemeyeceksin, çünkü böyle bir düşünce aklını bin parçaya bölebilir. Ama hayatın söyleyeceğim şeye bağlı olduğundan yine de söyleyeceğim.&quot;</p>
<p class="p5">Çirkin gerçek. Bu iki kelimeyi düşündüğü anda bile aklında bir şeyler oluyordu. Bu kelimelerle ilgili bir şey var gibiydi.</p>
<p class="p5">&quot;Bunu sana söyleyebilecek kadar yetkin olmadığımı düşüneceksindir ama yine de dinleyecek misin?&quot;</p>
<p class="p5">&quot;Evet.&quot;</p>
<p class="p5">&quot;Ben Nicole'ün o parçalanmış yüzüyle bile çirkin olduğunu düşünmedim. Ve senin de çirkin olduğunu düşünmüyorum.&quot;</p>
<p class="p5">Aynı fikirde olduğunu gösterecek bir şey yapmadı.</p>
<p class="p5">&quot;Benim dünyamda sen güzel bir adamsın. Geldiğim yerde yüzün güzel bir yüz. Benim gibi herhangi bir kadın seninle birlikte olabilmek için deli olurdu.&quot;</p>
<p class="p5">Colt başını eğdi. Sessizdi. Ona inanacak durumda değildi. Wendy biliyordu, çünkü aynı durumda kendi olsa ve Colt ona aynı şeyleri söylemiş olsa o da inanmazdı.</p>
<p class="p5">O da aynı şekilde hissediyordu, çünkü her ikisi için konuşmuştu.</p>
<p class="p5">Elini tekrar koluna koydu ve hafifçe sıktı. Yeniden kaslarını hissetmişti. &quot;Gerçek şu ki, sen hem içinde hem de dışında güzel bir insansın,&quot; dedi.</p>
<p class="p5">Wendy son söylediklerinin bütün konuşması içindeki en etkileyici sözler olduğunun bilincindeydi.</p>
<p class="p5">&quot;Ne yüksekten atıp tutuyorum ne de yüzleşmek zorunda kaldığın korkunç karanlığında bir ışık olmaya çalışıyorum. Ve bu konuda yetkili olmadığımı da&mdash;&quot;</p>
<p class="p5">Colt elini elinin üstüne koydu. Gözleri buluştu. Wendy korkmuyordu.</p>
<p class="p5">&quot;Ve sen de hem içinde hem de dışında güzelsin,&quot; dedi yavaşça.</p>
<p class="p5">Wendy ne demek istediğini biliyordu ve bu onun için her şey demekti.</p>
<p class="p5">Colt diğer eliyle onun yanağına dokundu. Wendy hiç yapmayacağı bir şey yaptı. Kalbinin atışı gibi, hızlıca. Aklıyla değil kalbiyle.</p>
<p class="p5">Colt'un elini öptü.</p>
<p class="p5">Ve korku duymadı. O ana kadar hep endişe duyduğu duyguların hiç biri ortaya çıkmadı.</p>
<p class="p5">Onun yerine sıcaklık, mutluluk ve huzur vardı. Colt'un neler hissettiğini bilmiyordu. Bildiği tek şey bu adamı hayatından çıkarmak istemeyeceğiydi. Hiçbir zaman. Ona bu durumdan kurtulması için yardım etmeliydi.</p>
<p class="p5">&quot;Senden hoşlanıyorum Colt.&quot;</p>
<p class="p5">Colt başparmağıyla dudağına dokunarak cevap verdi. Wendy onu öpmeyi istiyordu. Neden olmasın ki? Tanrı aşkına ölümle burun buruna gelmişlerdi. Neden bir adım daha atıp Colt'u öpmüyordu? Onu kendine çek ve dudaklarından, çenesinden öp. Tehlikeli olurdu. Harika olurdu. Gurur duyulacak bir şey olurdu.</p>
<p class="p5">Daha da önemlisi Wendy bunu yapabileceğini biliyordu.</p>
<p class="p5">Yapabilirdi. Korkunç derecede yapmak istiyordu. &quot;Çocuklar?&quot;</p>
<p class="p5">Wendy iki raf arasında duran Pinkus'a dönüp baktı. Colt elini indirdi.</p>
<p class="p5">&quot;Sanırım bir sorunumuz olabilir,&quot; dedi.</p>
<p class="p5">&quot;Şaka yapma,&quot; dedi Colt. &quot;Gerçekten öyle mi düşünüyorsun?&quot; &quot;Hayır, yani... Dedektif geçmişimizle ilgili bir şeyin şüpheli olduğunu söylemişti. İlişkili olan. Sanırım biz... yani tahmin ettiğimizden daha çok ortak yanımız olmalı. Geçmişimizde demek istiyorum.&quot;</p>
<p class="p5">Pinkus da mı?</p>
<p class="p5">&quot;Timothy'nin öldürülmeden söylediği gibi. Belki de katil geçmişimizdeki çirkin bir şeyin peşindedir.&quot;</p>
<p class="p5">&quot;Kafamızda implantasyonlar var,&quot; dedi Wendy. &quot;Geçmişte bir bağlantımız olduğu son derece açık.&quot;</p>
<p class="p5">&quot;Bu Nicole'ün Carey hakkında söyledikleri ile ilgili. Sara hastasıymış. Ama bunların hiçbirini hatırlamıyormuş gibi görünüyor.&quot;</p>
<p class="p5">&quot;Doğru olduğunu kim bilebilir?&quot; dedi Wendy. &quot;Carey bile bilmiyorsa.&quot;</p>
<p class="p5">&quot;Yalanlamadı. Ve ikimizin de sara hastası olma ihtimali nedir?&quot;</p>
<p class="p5">&quot;Bilmiyoruz ama&mdash;&quot;</p>
<p class="p5">&quot;Ve her ikimiz de araştırmalar için verilmişiz,&quot; dedi Pinkus. &quot;Nicole ailesinin Carey'nin ruhunu satmış olduklarını söylemişti. Bana sanki daha çok denek olması karşılığında elli bin dolar almışlar gibi geliyor.&quot;</p>
<p class="p5">Wendy'nin kafası yeniden çalışmaya başlamıştı.</p>
<p class="p5">&quot;Bunun Red'le ne gibi bir ilgisi olabilir?&quot; diye sordu Colt. &quot;Bilmiyorum. Ama bana yaptıkları testin içeriğinde, tedavi sırasında bazı uyuşturucular kullanarak hafızamın belirli kısımlarım olayın dışında tutmuş olduklarını biliyorum.&quot;</p>
<p class="p5">&quot;Anılarımızın kontrol altında olduğunu mu söylüyorsun?'</p>
<p class="p5">Pinkus derin bir nefes aldı. &quot;Ya eğer her ikimizde de sara hastalığı olduğu için çocukken bizi almış ve beynimizi karıştıracak testlerin bir parçası yapmışlarsa? Ya bu testin içeriğinde Red'in üstümüzde kullandığı her neyse o vardıysa? Ve ya bu test kötü sonuçlanmış ve aynı teknikle hafızamızdaki o teste ait kötü anılan silmişlerse?&quot;</p>
<p class="p5">&quot;Colt ve ben sara hastası değildik.&quot;</p>
<p class="p5">Pinkus arkasını döndü ve elini saçlarının arasında gezdirdi. &quot;Ama bu iş geçmişimizle bağlantılıysa belki ben Carey ile bağlantılıdır bir şekilde. Ya eğer... katil Carey ise ve bunu bilmiyorsa? Ya da ben?&quot;</p>
<p class="p5">Sesine panik dolmuştu. Wendy nedenini anlayabiliyordu. Colt karşı çıkmamıştı.</p>
<p class="p5">&quot;Bu delice,&quot; dedi Wendy.</p>
<p class="p5">&quot;Dışarıda hepimizi öldürmek isteyen bir manyak var ve gökyüzünde şeytanlar görüyoruz. Ayrıca kasaba da hala görünmemekte direniyor. Demek istediğim&mdash;&quot;</p>
<p class="p5">&quot;Şeytanlar mı?&quot;</p>
<p class="p5">&quot;Lafın gelişi. Ama başka kimselerin göremediği şeyleri görüyoruz. Buna hayır diyemezsiniz. Sanırım haklıydınız. Red'in anlatmaya çalıştığı çirkinlik içimizdeki, dışımızdaki değil.&quot;</p>
<p class="p5">&quot;Ama onun fiziksel güzellikten bahsettiğine emindim,&quot; dedi Colt.</p>
<p class="p5">&quot;Güzelliğin seyircinin gözlerinde olduğu şeklinde bir saçmalıktan bahsetmişti,&quot; dedi Pinkus.</p>
<p class="p5">&quot;Güzelliğin göreceli olmadığı anlamına gelir,&quot; dedi Wendy. &quot;En çirkin olan kişiyi kolayca bilmemiz gerektiği anlamına gelir.&quot; &quot;Ya da güzelliğin seyircinin gözlerinde olmadığı anlamına gelebilir, çünkü güzellik içtedir. Tenin altında,&quot; dedi Pinkus.</p>
<p class="p5">&quot;O halde neden fiziksel güzelliği düzeltmek ihtiyacını duydu?&quot; diye sordu Colt.</p>
<p class="p5">&quot;Belki de bize güzel olan bir şeyin nasıl kolayca çirkin hale getirilebileceğini göstermek istemiştir,&quot; dedi Wendy. &quot;Yüzü değil&mdash;onun Nicole'ün yüzünü yakarken söylediği bir şey. O teninin altında çirkin ve hep öyleydi.&quot;</p>
<p class="p5">&quot;Tamam, öyleyse Carey de en çirkin kişiyi öldürdü,&quot; dedi Colt. &quot;Nicole'ü öldürdü. Bu her şeyin bitmiş olması gerektiği anlamına gelmiyor mu?&quot;</p>
<p class="p5">&quot;Eğer öyleyse şu gökyüzündeki uğultular bu bilgiyi alamıyor demektir.&quot; Pinkus sağlam kalan parmaklarından birinin tırnağını ısırdı. &quot;Bunları ortaya çıkardığımı söylemiyorum. Söylediğim belki&mdash;sadece belki&mdash;Red çocukken başımıza gelen bir şey yüzünden peşimizde. Bu iyi ve kötüyle alakalı, güzellikle değil. Ve bu sadece birimizi, ikimizi değil hepimizi kapsıyor.&quot;</p>
<p class="p5">&quot;Aramızda dindar olan biri bile yok,&quot; dedi Wendy. &quot;Son yedi yılımı dinden kaçarak geçirdim ben.&quot;</p>
<p class="p5">&quot;Din değil. Bu dış güzelliğe benziyor değil mi? Bu içsel şey işte. Zihnimizin arkasında saklanan bir şey.&quot;</p>
<p class="p5">Kan dondurucu bir çığlık kütüphanenin sessizliğini bozdu ve Wendy'nin ilk düşüncesi Pinkus'un bahsettiği şeytanlardan birinin gökyüzünden koparak kütüphanenin içine girmiş olması oldu.</p>
<p class="p5">&quot;İmdat! Ne yapıyorsun? İmdat!&quot; &quot;Carey,&quot; diye fısıldadı Colt.</p>
<p class="p5">&quot;Hayır! Lütfen, hayır. Yapamam, yapamam!&quot; diye çığlık attı Carey.</p>
<p class="p5">Bu son çığlıkla birlikte karanlık bütün gücüyle Wendy'nin üstüne çöktü. Bu seferki panik atak o kadar güçlüydü ki Wendy yön duygusunu bile tamamen kaybetti. Nefes almaya çalıştı ama hava ciğerlerine gidemiyordu.</p>
<p class="p5">Elleri ve ayaklan mengeneye sıkışmış gibi hissediyordu. Bütün tüyleri diken diken olmuştu. Dünyasını daire içine alan ışık parladı ve panik duygusu hafifledi. Dikkatini bu ışıktan daireye yoğunlaştırdı.</p>
<p class="p5">Hareket vardı. Duman içinde beyaz hayaletler hareket ediyordu.</p>
<p class="p5">Etrafında hayaletlerin dolaşıyor olması düşüncesi panik duygusunun artmasına sebep oldu. Gözlerini sımsıkı kapadı.</p>
<p class="p5">O belli belirsiz ışıktan daire yavaşça gözden kayboldu.</p>
<p class="p5">Gözlerini tekrar açtığında atak geçmişti. Carey'nin ağlama sesine doğru donmuş bir şekilde kilitlenmiş olan Colt ve Pinkus'a bakıyordu.</p>
<p class="p5">Anılar. Ya o ışık tekrar su yüzüne çıkmaya çalışan anılarıysa?</p>
<p class="p5">Ya tarikatta geçirdiği o berbat geçmişine ait acı dolu anılarsa? &quot;Yapamam!&quot; diye bağırdı Carey. &quot;Yapamam!&quot;</p>
<p class="p5">Neyi yapamaz? Öfke ve kızgınlık içinde yalvarıyordu. Wendy, Colt'a doğru sığınırken, Red'in içeride Carey ile birlikte olduğunu düşündü. Eğer yanılmıyorsa Red şu anda Carey ile birlikte Pentagram'ın ortasında olmalıydı.</p>
<p class="p5">Ve sonra yanılmadığını anladı. Red'in sesi duyulmuştu.</p>
<p class="p5">&quot;Ortaya çıkın, ortaya çıkın. Neredeyseniz ortaya çıkın. Sizi Carey'nin iğrenç şeytan savaş bilmem neysinin ortasında görmek istiyorum. Acilen. Beşe kadar sayacağım. Bir... İki...&quot;</p>
<p class="p5">Colt Wendy'nin elini yakaladı ve koştu. &quot;Hadi!&quot;</p>
<p class="p5">&quot;Çocuklar? Ama Pinkus Red'in sabrını zorlamayı düşünmüyordu. O da koşmaya başladı.</p>
<p class="p5">&quot;Üç... Dört...&quot;</p>
<p class="p5">Pentagram'ı yapmak için alelacele çekilmiş vişne ağacı masaların önüne geldiklerinde tek sıra halinde durdular. Carey düşecekmiş gibi duruyordu sandalyede. Boynuna bir ilmek geçirilmişti ve diğer ucu Colt'un daha önce kendini asmakta kullandığı tahta kirişe bağlanmıştı. Red ortada yoktu&mdash;sadece sesi vardı.</p>
<p class="p5">Colt öne doğru fırladı.</p>
<p class="p5">Yolunu açmak için kenara çekmek üzere olduğu sandalye bir kurşun tarafından parçalandı. Salonun içinde şimşek çakmış gibi bir ses çıkmıştı. Silah sesi.</p>
<p class="p5">&quot;Dur,&quot; dedi Red kitap rafının arkasından çıkarak. Yüzünde maske olmasaydı bile gölgeler kim olduğu konusunda bir ayrıntı seçebilmeyi mümkün kılmazdı. Ama elinde doğrulttuğu şeyin bir silah olduğu şüphesizdi.</p>
<p class="p5">Colt durdu.</p>
<p class="p5">&quot;Teşekkür ederim Colt. Bu konuda bazı şüphelerim olmuş olmasına rağmen kesinlikle göründüğünden daha akıllısın. Şimdi. Carey uslu bir çocuk ol ve atla.&quot;</p>
<p class="p5">&nbsp;</p>
</body>
</html>