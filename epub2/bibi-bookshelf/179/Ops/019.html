<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx1428"></a><a id="a16"></a>17</h1>
<p class="p5">&nbsp;</p>
<p class="p5">Wendy&rsquo;i, dehşetli önsezileri bile, gördüğü adamın ölü gözleri kadar sarsamazdı. Şu anda artık bir kâbusa dönen kaçışlarıyla ilgili aklında sadece, buzlu bir camın ardından seçebildiği sahneler vardı.</p>
<p class="p5">O ve Carey bir saatten fazladır yürüyorlardı. Tatlı bir rüzgâr vardı ve sessizliği bozan tek şey nefes alıp verişleriydi. Silah bulamamışlardı. Belki de katil saklamıştı. Doktorun evinde bulamayacakları hiçbir şey yoktu çiftlik evinde.</p>
<p class="p5">&quot;Yine göründüler.&quot; Carey eliyle gökyüzündeki siyah çubukları gösteriyordu. &quot;Bir çeşit jet olmalılar değil mi? Acaba bizi görmüyorlar mı?&quot;</p>
<p class="p5">&quot;Daha önce hiç arkasında siyah buhar izi bırakan uçak görmemiştim,&quot; dedi Wendy. &quot;Onlar için ufak birer noktayız.&quot;</p>
<p class="p5">Rüzgâr ince kum tabakalarını çölde kaldırıp kuzeye doğru savuruyordu. Yüzlerine çarpan yumuşak rüzgâr için Tanrı&rsquo;ya şükrediyorlardı.</p>
<p class="p5">Wendy ufak bir kum tepesinin üstünde durdu ve önlerinde uzanan çöle doğru baktı. Kütüphaneyle doktorun evi, kumdan bir yatak üstünde duran kerpiç bloklara benziyordu.</p>
<p class="p5">Elektrik akımı yüzünden oluşmuş çizgiyi gördü. Hattın kuzeyinde kalmak zorundaydılar. Aynı zamanda da kasabanın.</p>
<p class="p5">Carey de onunla birlikte ufka doğru bakıyordu. &quot;Bir hata olmalı. Bunlar yaşanıyor olamaz. Katil nasıl bize görünmeden kasabaya dönmüş olabilir? Sence bunu yapmış mıdır?&quot;</p>
<p class="p5">&quot;Belki de gördüğümüz kum tozları rüzgâr yüzünden değil de bir kamyonet tarafından olmuştur. Sen ne dersin?&quot;</p>
<p class="p5">&quot;Düşündüğün şey bu mu? Neden bir şey söylemedin?&quot;</p>
<p class="p5">&quot;Sadece bir düşünce,&quot; dedi Wendy. Ve o yalnız çalışmıyor, diye eklemedi. Bu düşünce onu tedirgin ediyordu. Düşününce çılgıncaydı ama ya o Carey ise? Ya gece bodrumdan sıvışıp, traktörde buldukları adamı öldürmüşse? Mümkün değildi ama imkânsız da değildi. Peki ya Wendy banyodayken adamın boğazını kesen de Carey ise? Mümkün değildi ama imkânsız da değildi.</p>
<p class="p5">&quot;Hadi.&quot;</p>
<p class="p5">Kasabaya dönmenin en kötü yanı, Colt&rsquo;un buna benzer bir not almadıkça kasabaya gelmeyecek olmasını bilmekti. O olmadan bu durumda bir şeyler yapabilmek Wendy için imkânsız gibiydi. Çok korkunç.</p>
<p class="p5">Kütüphane ve eve iki yüz metre kala durdular. Şu anda kumun altında, fırtınanın kopardığı evlerin temellerinin olduğunu bilmek Wendy&rsquo;ye olanaksız geliyordu.</p>
<p class="p5">&quot;Kimseyi görebiliyor musun?&quot; diye sordu Carey. &quot;Pinkus?&quot; &quot;Hayır.&quot; Tozlar şeytanca uçuşuyordu. &quot;Yavaş konuş.&quot;</p>
<p class="p5">&quot;Neden?&quot;</p>
<p class="p5">&quot;Bence eve gitmeliyiz ve durumu gözden geçirmeye çalışmalıyız.&quot;</p>
<p class="p5">&quot;Kütüphaneye gidin dedi ama.&quot;</p>
<p class="p5">&quot;Colt ve Nicole ile gitmiş olmayı tercih ederdim.&quot; &quot;Ya onlar da kütüphanedeyseler?&quot;</p>
<p class="p5">&quot;Şansımızı deneyeceğiz.&quot;</p>
<p class="p5">Wendy eve doğru yürüdü. Carey onun sağında ve hemen arkasındaydı.</p>
<p class="p5">Kapı onların ya da Red&rsquo;in bıraktığı şekilde açıktı. Pinkus&rsquo;dan hala bir iz yoktu. Wendy&rsquo;nin boğazı düğümlendi. Verandaya adım atmadan önce dikkatlice etrafı kolaçan etti.</p>
<p class="p5">&quot;Bu konuda emin misin?&quot; diye fısıldadı Carey. Hayır, emin değildi.</p>
<p class="p5">Kapıdan içeri süzüldü ve boş olan eve baktı. &quot;Kimse var mı?&quot;</p>
<p class="p5">Hala kimseden bir iz yoktu. Ya Red, Pinkus&rsquo;u bulup öldürdüyse? Tabi eğer Red, Pinkus ise başkaydı. Kendini öldürmüş olabileceğinden şüphelendi.</p>
<p class="p5">Wendy mutfağa yürüdü. &quot;Colt?&quot;</p>
<p class="p5">&quot;Burada değiller,&quot; dedi Carey. &quot;Bize kütüphaneye gidin dedi.</p>
<p class="p5">Nicole orada olabilir. Biz de oraya gitmeliyiz.&quot;</p>
<p class="p5">&quot;Dur bakalım. Bir katil öyle dedi diye&mdash;sanki parmağının kopmasını istermiş gibi&mdash;elini kolunu sallaya sallaya oraya gidemezsin. Colt&rsquo;u beklemeliyiz.&quot;</p>
<p class="p5">&quot;Parmağımı kopartacağımı da kim söyledi? Ayrıca Colt&rsquo;un gelip gelmediği konusunda da bir şey bilmiyoruz.&quot;</p>
<p class="p5">&quot;Colt gelmezse, Nicole de gelmiyor demektir.&quot;</p>
<p class="p5">Carey tereddüt ederek kapıya doğru baktı. &quot;O zaman sen onlar gelirse diye burada kal. Ben...&quot; Carey durdu. Önermek üzere olduğu şeyi gözden geçiriyor gibiydi.</p>
<p class="p5">&quot;Oraya tek başına gidiyorsun.&quot;</p>
<p class="p5">&quot;Evet.&quot; Arkasını döndü ve kapıdan çıkarak uzaklaştı.</p>
<p class="p5">Wendy onun kütüphaneye gitme konusundaki maksadını tam anlamamıştı. Ona biraz aptalca gelmişti. Mantıklı olan en son orayı kontrol etmekti. Ama Carey bunu hemen yapmak istiyorsa onu durdurmaya çalışmazdı.</p>
<p class="p5">Eve yeniden sessizlik çöktü. Gece bodrumda mahsur kalmalarını sağlayan tablo duvara yaslanmış duruyordu. Napolyon sabırla Wendy&rsquo;e bakıyordu. Kasabaya geri dönüş nedenlerini düşündü yeniden. Yüzünü bile görmedikleri Red adında bir katil onları bunu yapmaya zorlamıştı. Bunu iki çiftçiyi katlederek yapmıştı.</p>
<p class="p5">Ama katil neden öncelikle onların peşindeydi? Ve onlardan kaç kişiyi biliyordu?</p>
<p class="p5">Aniden ön kapı tarafından bir çığlık koptu. Carey. Ne dediğini anlayamadı ama bir şeylerin olduğu kesindi.</p>
<p class="p5">Wendy fırlayarak evden çıktı, verandadan atlayarak kütüphaneye doğru koştu. Kapısı açıktı. Başka bir çığlık daha koptu.</p>
<p class="p5">&quot;Wendy!&quot;</p>
<p class="p5">Kapıya doğru yolu yarılamıştı ki, binanın köşesinden iki kişi fırladı. Colt ve Nicole.</p>
<p class="p5">Wendy ferahladı. Şu anda karşıdan gelen bu adam dışında başka bir şey düşünemiyordu. Colt geri dönmüştü ve o buna çok minnettardı.</p>
<p class="p5">Nefes nefese ön kapıda buluştular. Colt elinde silahıyla içeri ilk giren oldu. Hepsi de neden burada olduklarını, biliyordu. Red onları buraya dönmeye zorlamıştı.</p>
<p class="p5">Wendy Nicole&rsquo;ün önünden kütüphaneye daldı. Geniş oda dışarıdan gelen ışıkla aydınlanmıştı. Vişne ağacı masalar, masaüstü lambalar ve kitap rafları tarafından çevrilmişti.</p>
<p class="p5">Jerry Pinkus&rsquo;u en yakında duran masanın önünde titrerken buldular. Masanın üzerinde bir şey vardı. Bunun geçen gece Red tarafından kesilmiş olan Pinkus&rsquo;un parmağı olduğunu tahmin etmesi Wendy&rsquo;nin birkaç saniyesini aldı.</p>
<p class="p5">Sonra Pinkus&rsquo;un ağzındaki kanı gördü ve neler olduğunu anladı. Pinkus kendi parmağından bir ısırık almıştı.</p>
<p class="p5">Carey adamı yatıştırabilme amacıyla elini onun omzuna koydu. &quot;Beni çiğnemeye zorladı,&quot; dedi Pinkus hüngür hüngür ağlayarak. &quot;Onu ağzıma sokmaya mecbur etti&mdash;&quot;</p>
<p class="p5">&quot;Ne zaman yaptı?&quot; diye sordu Colt gözüyle odayı tararken.</p>
<p class="p5">Şimdi. Daha şimdi dostum. Burada bekliyordum ve o manyak&mdash;&quot;</p>
<p class="p5">&quot;Onu gördün mü?&quot; &quot;Hayır.&quot;</p>
<p class="p5">Colt durdu ve karanlıkta kalan köşelerde göz gezdirdi. &quot;Seni, kendi parmağını ağzına sokmaya zorlayan birini nasıl olur da görmezsin?&quot;</p>
<p class="p5">&quot;Çünkü arkamdan geldi. Bana inanmıyor musun? O zaman birinin kestiği parmağını bir çiğnemeye çalış bakalım.&quot;</p>
<p class="p5">&quot;Onu bulduğumda yüzüstü yerde yatıyordu,&quot; dedi Carey. Colt ona bir baktıktan sonra silahım indirdi. &quot;Peki, ne dedi?&quot;</p>
<p class="p5">Pinkus önce Carey&rsquo;e sonra diğerlerine döndü. &quot;Onun dediklerine harfiyen uymazsak doğramaya başlayacağım söyledi.&quot;</p>
<p class="p5">&quot;O zaman konu,&quot; dedi Colt. &quot;Doğrayacağı şeyin ne olduğu.&quot;</p>
<p class="p5">&nbsp;</p>
<p class="p5">Colt sıska oyuncuyu geçti. Gözleri hala karanlık köşelerdeydi. Carey ve Nicole de geri dönmeye zorlanmışlarsa, bu onların da ceset buldukları anlamına geliyordu.</p>
<p class="p5">Katil planını şaşırtıcı bir titizlikle yapmış olmalıydı. Adı Red olan bu katil, onu ölü görmek istiyorsa neden işini Vegas&rsquo;da bitirmemişti? Silahını rahat bir şekilde tutuyordu ve bu sorunun kafasında aç bir şahin gibi daireler çizerek uçmasına izin vermişti. Görebildiği kadarıyla burada değişen bir şey olmamıştı. Hala kitap raflarının çevrelediği bir düzine kadar masa vardı. Masaların arkasında iki kat yüksekliğinde kalın tahta bloklar destek görevlerini yerine getirmeye devam ediyorlardı. İkinci katın parmaklıkları düzenli aralıklarla dizilmişti. Katilden eser yoktu.</p>
<p class="p5">Diğerlerine döndü. &quot;Ceset mi buldunuz?&quot; &quot;İki tane,&quot; dedi Wendy.</p>
<p class="p5">&quot;Peki ya not?&quot;</p>
<p class="p5">&quot;Hesaplaşma zamanı. Beni hatırladın mı? Ya kütüphaneye geri dönersin ya da diğerleri ölür. Not: Sizden kaç kişinin benim tarafıma geçtiğini bulabildin mi?' Buna benzer bir şey işte.&quot;</p>
<p class="p5">Colt başını salladı. &quot;Hepimizi istediğini artık biliyoruz. Bu bizim bir ortak noktamız olduğu anlamına gelir.&quot;</p>
<p class="p5">Aniden hoparlörlerden cızırtılı bir ses geldi. &quot;Geldiğiniz için teşekkürler, teşekkürler, teşekkürler. Eğer kıpırdarsanız kafanıza kurşunu yersiniz. Lütfen ayrı köşelere gidin ve gözlerinizi kapatın. Gözlerinizi açarsanız, kafanıza kurşunu yersiniz. Silahımın bir ayıya yetecek kadar kurşunla dolu olduğu konusunda sizi temin ederim. Silahlarınızı masanın üstüne koyun.&quot; Üç kere nefes aldığı duyuldu. &quot;Hemen dedim.&quot;</p>
<p class="p5">Hareketsiz kalmışlardı.</p>
<p class="p5">&quot;Biz beş kişiyiz,&quot; diye fısıldadı Nicole. &quot;O ise sadece tek kişi.&quot;</p>
<p class="p5">Elini Colt&rsquo;un eli üstüne koydu. Desteğini istiyordu. Colt diğerlerinin bakışları altında nasıl tepki vermesi gerektiğinden emin olamadı. Çölde gelirken rahatsızlık duymasına rağmen onun bu davranışlarını kabul etmişti. Dr. Hansen&rsquo;in evine doğru gelirken üç kez durmuşlardı. Her durduklarında Nicole güven duymak için ya ona yaslanmış ya da elini ellerinin içine almıştı.</p>
<p class="p5">Her seferinde de duyduğu rahatsızlık azalmıştı. Hatta içinde bulundukları durumu unuttuğunu bile söyleyebilirdi.</p>
<p class="p5">&quot;Bir seçeneğimiz olduğunu sanmıyorum,&quot; dedi Colt sessizce. &quot;Onu ateş ederken gördüm.&quot; Colt silahını masaya koymak üzere hareket etti. Nicole&rsquo;ün onu bırakması için çaba harcaması gerekmişti.</p>
<p class="p5">&quot;Olamaz,&quot; diye fısıldadı Wendy. &quot;Yapabileceğimiz bir şeyler olmalı.&quot;</p>
<p class="p5">&quot;Bildiğimiz tek şey, biz şu anda konuşurken sırtımıza bir silah çevrili olduğu. İstediğini yapalım ve doğru zamanı bekleyelim. İsteseydi bizi çoktan öldürürdü.&quot;</p>
<p class="p5">Sessizlik içinde birbirlerine baktılar. &quot;Tamam, mı?&quot; diye sordu Colt.</p>
<p class="p5">Wendy isteksizce başını salladı.</p>
<p class="p5">&quot;Öylece gidip bekleyecek miyiz?&quot; diye sordu Nicole korkulu gözlerle etrafa bakarken.</p>
<p class="p5">Colt yükselen kitap raflarına doğru baktı. İzleniyorlardı ve sabit bakışları ensesinde hisseder gibiydi. &quot;Sadece gidin ve bekleyin. Şimdi.&quot;</p>
<p class="p5">Wendy&rsquo;nin önerisini dikkate alarak bir şeyler yapmaya karar verdiğinden, bunun için en avantajlı olduğunu düşündüğü, girişteki masanın yanında duran kitaplığa doğru gitti.</p>
<p class="p5">Bu, ümitsizce silahın önüne atlamak gibiydi. Etrafa saçılmış umutlar arasında kurşun ona ulaşamadan Red&rsquo;i karşısına alıp teke tek kalmak.</p>
<p class="p5">Aynı intihar gibi.</p>
<p class="p5">Son kez etrafa baktı ve gözlerini kapattı. Tamamen savunmasız. Küçük düşürülmüş. Başka seçeneği yoktu. Hiçbirinin yoktu.</p>
<p class="p5">Sterling Red kütüphanenin etrafında gizlice dolaşmayı düşündü. Onlara yaklaşmayı, koklamayı, kulaklarına üflemeyi düşündü. Hatta onlara dokunup korkudan sıçratmayı.</p>
<p class="p5">Sadece hâkimiyetin kimde olduğunu göstermek için, onları çırılçıplak kalana dek soyunmaya zorlamayı düşündü.</p>
<p class="p5">Kendi elbiselerini çıkarıp, onların arasında çırılçıplak dolaşarak, onlara gerçek güvenin gücünü göstermeyi düşündü.</p>
<p class="p5">Onları dışarı çıkarıp kafalarını içine sokabilecekleri çukurlar kazdırmayı düşündü. Bu fikir özellikle çok cezp ediciydi. Başkalarının bunu çocuksu bulacağından değil, ama bu burada olanları mükemmel derecede temsil ettiği için.</p>
<p class="p5">Bütün gece boyunca onlara zorla yaptırabileceği şeyler hakkında düşünmüştü. Ama en sonunda planına sadık kalmaya karar vermişti. Zamanı sonsuz değildi. Hâkimiyet duygusunu ona yapılanlardan sonra tatmıştı Red. Onların yaptıklarından sonra. Kaderleri çoktan çizilmişti tabi ki. Ama onu kaderlerinden çok, kaderlerine vasıta olmak ilgilendiriyordu. Kütüphane tatminkâr bir sessizliğe bürünmüştü. Red kitaplığın arasından yürüdü. Geçerken kitaplara dokunuyordu.</p>
<p class="p5">&quot;Colt?&quot; Nicole&rsquo;ün sesi korku doluydu ve sessizlik içinde yankılandı.</p>
<p class="p5">Red cevap vermesine fırsat bırakmadı. &quot;Şşşş... şşşş... şşşş.&quot; Kütüphanedeki yankı hoşuna gittiğinden tekrarladı. &quot; Şşşş... şşşş... şşşş.&quot; İyi bir ölçü tutsun diye üçüncü kez tekrarladı. &quot;Şşşş... şşşş... şşşş.&quot;</p>
<p class="p5">Avantajlı olarak belirlediği büyük masaya doğru ilerledi. Cebinden evden aldığı plastik hardal şişesini çıkardı ve kapağı yaladı. Hardalın karşı konulmaz tadı ağzını doldurduktan sonra onu yuttu.</p>
<p class="p5">Şişeyi yere bıraktı ve beysbol şapkasını taktı. Megafonu eline alarak konuşma düğmesine bastı. Megafonu tercih etmişti. Çünkü rahatsız edici derecede gürültü çıkarıyordu ve sesini değiştirmeye yarıyordu.</p>
<p class="p5">Dudaklarını megafona dayadı. &quot;Teşekkür ederim,&quot; dedi ve bir süre bekledi. Kendi nefesinden hardalın kokusunu alabiliyordu. Kolları titremeye başlayınca çok fazla çaba harcamadan titremeyi durdurdu.</p>
<p class="p5">&quot;Böyle gruplaşmak nasıl bir his?&quot; &quot;Ne&mdash;&quot;</p>
<p class="p5">&quot;Kapa çeneni,&quot; dedi. &quot;Konuşmak için bol bol vaktiniz oldu bugün. Şimdi sıra bende.&quot; Onları izledi. Onunla yüz yüze, dünyaya karşı körleşmiş birer kukla gibiydiler.</p>
<p class="p5">Söyleyecekleri için bir dakika yeterdi. Planında yaptığı bu hata yüzünden pişmanlık duydu. Böyle zamanlarda mükemmelliğinin tadını çıkarmaması için hiçbir neden yoktu.</p>
<p class="p5">&quot;Güzelliğin seyircinin gözlerinde olduğunu söylerler,&quot; diye başladı söze. &quot;Aşkın gözü kördür, saçmalık. Hepimiz bunun bir yalan olduğunu biliyoruz. Beni sevdiğini söyleyen insanlardan çok, çirkin insanlardan nefret ederim. Ve bu konuda tek değilim. Kalbinizin derinliklerine inecek olursanız, siz de çirkin insanlardan nefret ettiğinizi göreceksiniz. Çirkinliğe karşı duyulan nefret. Tabi kendinize itiraf ederseniz.&quot;</p>
<p class="p5">Şimdilik bu konuyu kenara bıraktı.</p>
<p class="p5">&quot;Tahmin ettiğiniz gibi kendi payıma düşeni oynayacağım. Oynamak için doğmuşum. Çok ama çok fazla insan öldüreceğim. Şu ana kadar yedi&mdash;kimse kadının barakasına tıktığım ihtiyarı bulamadı. Yedi. Çünkü yedi, mükemmelliğin ve güzelliğin sayısıdır.&quot;</p>
<p class="p5">Sırtından aşağı bir titreme indi. Durdurdu onu.</p>
<p class="p5">&quot;Hesaplaşmak için buradayım. Ve eğer siz aranızdaki en çirkin kişiyi öldürürseniz, hesabımızı tamamen kapatılmış olarak kabul edeceğim.&quot;</p>
<p class="p5">Pinkus&rsquo;un olduğu yerden ufak bir hareket geldi.</p>
<p class="p5">&quot;Kafamdaki kişiyi seçmeniz için size altı saat vereceğim. Altı şeytanın sayısı. Size göre benim sayım. Başarısız olursanız tekrar öldürmeye başlayacağım.&quot;</p>
<p class="p5">Hardal şişesini kaldırıp yeniden ağzını doldurdu.</p>
<p class="p5">&quot;Bu seçimi yapmanın ne kadar zor olduğunu biliyorum. Bu yüzden size bir çözüm sunuyorum. Her kadın, on beş dakikalık sürelerle bir erkekle yalnız olarak zaman geçirecek. Sonra tercih ettikleri erkeği seçecekler. Tekrar bir araya geleceksiniz ve ortada kalan erkeği size temin edeceğim iple asacaksınız. Takımın en çirkinini.&quot;</p>
<p class="p5">Red hardal şişesini kavradı. &quot;Ve sonra,&quot; dedi bıçağı ve silahı almak için masaya doğru yürürken, &quot;seçtiğiniz kişinin kafamdaki kişi olması için dua etseniz iyi olur.&quot;</p>
<p class="p5">&nbsp;</p>
</body>
</html>