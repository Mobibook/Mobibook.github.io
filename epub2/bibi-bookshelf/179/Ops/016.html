<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx1046"></a><a id="a12"></a>13</h1>
<p class="p5">&nbsp;</p>
<p class="p5">Adı Jerry idi. Jerry Pinkus. Ve Jerry Pinkus işaret parmağının bir kısmım kaybetmişti</p>
<p class="p5">Kütüphaneden çığlık atarak çıkmasının nedeni, uyandığında parmağının kesilmiş ve delice kanıyor olmasıydı.</p>
<p class="p5">Bu yüzden şoka girmişti. Kasabanın yerinde olmaması ve yüksek gerilim hattından yediği darbe de tuzu biberi olmuştu.</p>
<p class="p5">Onu aceleyle doktorun evine taşırlarken ufak bir tepki vermişti sadece.</p>
<p class="p5">Pinkus&rsquo;un üstünde, kalçalarını sıkıca saran, boru paça kot pantolon vardı. İçine sokulmamış ince ten rengi çizgili tişörtü, ayağındaki siyah botlar ve siyah deriden gümüş tokalı kemeriyle tam şehirli bir tipti.</p>
<p class="p5">Saçları çok kısa kesilmiş olmasına rağmen, yoğun bir jöleyle şekle sokulmuştu. Wendy, jölenin kolonyaya benzer keskin kokusunu üç adımdan bile alabiliyordu.</p>
<p class="p5">&quot;Orası güvenli mi?&quot; Ağzından çıkan ilk mantıklı kelimelerdi bunlar.</p>
<p class="p5">&quot;Elbette güvenli,&quot; dedi Wendy.</p>
<p class="p5">Colt hala onun parmağına baskı uygulamaya devam ediyordu.</p>
<p class="p5">Carey de ona yardımcı oluyordu. &quot;Emin misin, kütüphanede biri var.&quot;</p>
<p class="p5">&quot;İlaç dolabından sargı bezi alacağım,&quot; dedi Nicole. Herkes ona baktı. &quot;Banyoda görmüştüm.&quot;</p>
<p class="p5">Carey ve Colt adamı mutfağa götürdüler. Wendy de peşlerinden gitti.</p>
<p class="p5">Jerry&rsquo;nin yüzü acıdan kasılıyordu. &quot;Bakın. Onun kütüphanede olduğunu ve hemen buradan gitmezsek hepimizi öldüreceğini söylüyorum.&quot;</p>
<p class="p5">&quot;Kütüphanedeki kim?&quot; diye sordu Colt.</p>
<p class="p5">&quot;Bilmiyorum. Ama her kimse parmağımı kesti. Daha ne olsun.</p>
<p class="p5">Herif parmağımı kesti!&quot;</p>
<p class="p5">&quot;Dün gece oraya gittik. Neden seslendiğimizde cevap vermedin?&quot;</p>
<p class="p5">&quot;Çünkü kendimden geçmiştim! Hadi ama lütfen. Kan kaybediyorum burada.&quot;</p>
<p class="p5">&quot;Hadi önce parmağını saralım,&quot; dedi Wendy.</p>
<p class="p5">Elinde oksijenli su, sargı bezi ve merhemle Nicole girdi içeri. &quot;Sargıyı ben yaparım,&quot; dedi. Wendy itiraz etmedi.</p>
<p class="p5">&quot;Jerry lütfen. Senden istediğim bir saniyeliğine dikkatini toplaman,&quot; dedi Colt. &quot;Kendimden geçmiştim de ne demek? Adamı gördün mü?&quot;</p>
<p class="p5">&quot;Nakavt oldum işte.&quot; Kafasına vurulmuş gibi bir hareket yaptı. &quot;Arkamdan kafama vurdu. Kendime geldiğimde parmağım gitmişti. Buna inanabiliyor musun? Herif ciddi ciddi parmağımı kesmiş!&quot;</p>
<p class="p5">&quot;Bunu birinin yaptığını nereden biliyorsun?&quot;</p>
<p class="p5">Jerry polisin suratına aptal aptal baktı. &quot;Sence kendi parmağımı kendim mi kestim? Neden keseyim ki? Orada bir adam vardı dostum. Onu duydum. Kendine Red diyor ve bu sefer kimse kaçamayacakmış. Öyle dedi.&quot;</p>
<p class="p5">&quot;Hani seni bayıltmıştı?&quot;</p>
<p class="p5">&quot;Hoparlörden konuşup, bu sefer kimsenin kaçamayacağını söyledikten sonra, evet.&quot;</p>
<p class="p5">&quot;Bu sefer mi?&quot; diye sordu Wendy. &quot;Bu seferle ne demek istedi acaba?&quot;</p>
<p class="p5">&quot;Biliyorsam ne olayım,&quot; dedi Pinkus sargıya alınan eline bakarak. &quot;Bunu yaptığına inanabiliyor musun?&quot;</p>
<p class="p5">&quot;Jerry,&quot; dedi Colt. &quot;Yardımına ihtiyacım var. Canının yandığını biliyorum. Ama bu söylediğin doğruysa...&quot;</p>
<p class="p5">&quot;Elbette doğru.&quot;</p>
<p class="p5">&quot;Kendine Red diyen biri dün gece, iki polis memurunu ve yaşlı bir kadını öldürdü. Eğer kendine Red diyen bu katil kütüphanede ise...&quot;</p>
<p class="p5">&quot;Eğer diye bir şey söz konusu değil,&quot; dedi Pinkus. &quot;Adam orada ve peşimizde. Bu sefer kimse kaçamayacak. Dediği şey aynen bu.&quot;</p>
<p class="p5">Colt Carey&rsquo;e döndü. &quot;Kapıya gitmeni ve kütüphaneyi gözlemeni istiyorum.&quot;</p>
<p class="p5">&quot;Ciddi misin?&quot; &quot;Evet.&quot;</p>
<p class="p5">&quot;Ya adamın tüfeği varsa?&quot;</p>
<p class="p5">&quot;Gizlenirsin. Oranın gözetlenmesini istiyorum. Bende birazdan geleceğim.&quot;</p>
<p class="p5">&quot;Ya peki&mdash;&quot;</p>
<p class="p5">&quot;Yürü!&quot; diye çıkıştı Colt.</p>
<p class="p5">Carey başıyla onaylayarak gitti. &quot;Bana her şeyi anlat,&quot; dedi Colt.</p>
<p class="p5">&quot;Bekle.&quot; Nicole banyoya doğru gözden kayboldu ve az sonra elinde pantolonu, tişörtü, ayakkabıları ve bir kutu ağrı kesiciyle dönerek giyinmeye başladı. &quot;Kusura bakma.&quot;</p>
<p class="p5">Jerry ağrı kesicileri yutarak çabucak anlatmaya başladı. John Potter adında bir adamla, Vegas ve Carson arasında, Summerville&rsquo;de buluşmayı kabul etmişti. Potter da Pinkus gibi bir bilgisayar oyuncusuydu. Profesyonel bir oyuncu. Hem de dünyanın en iyilerinden. Potter ve Pinkus gibi adamlar yer, içer, uyur ve oyun oynarlardı. Başka da bir şey yapmazlardı. Normal koşullarda herkese nasip olmayacak bir yaşam tarzını sürüyorlardı.</p>
<p class="p5">Pinkus övünmeksizin IQ seviyesinin 150&rsquo;nin üstünde olduğunu iddia etti. Bilgisayarlar, Play Station gibi şeylerin arasında sütten kesilmişti. Yarasını bu kadar korkunç kılan şeyde buydu ona göre. Katil onun &quot;Mouse&quot; parmağını doğramıştı.</p>
<p class="p5">Her neyse. Onunla Summerville&rsquo;de, kütüphanede buluşacaklardı. Ama fırtına yüzünden oraya ulaşamamış olmalıydı.</p>
<p class="p5">Sonra kendine Red diyen bu adam ona hoparlörden konuşmuştu. Her nasılsa bilgisayar oyuncusu olduğunu, hatta ismini bile biliyordu. Ardından Küt! Bundan sonra hatırladığı tek şey, kendine geldiğinde parmağının olmamasıydı. Hem de Mouse parmağı.</p>
<p class="p5">Jerry kütüphaneden kaçtığından beri ilk defa sakinleşmişti. &quot;Hepsi bu mu?&quot; diye sordu Colt.</p>
<p class="p5">&quot;Hepsi bu mu? Herif benim Mouse parmağımı kesti,&quot; dedi Pinkus. &quot;O parmak benim kahrolası hayatımdı!&quot;</p>
<p class="p5">&quot;Üzgünüm. Hepsi bu mu derken, hikâye bitti mi demek istemiştim.&quot; Colt her iyi polisin yapacağı gibi çaktırmadan baskı yapıyordu aslında.</p>
<p class="p5">&quot;Kimse kaçamaz derken neden bahsediyor?&quot; diye sordu Nicole. &quot;Gerçekten bizim peşimizde olduğunu mu düşünüyorsun?&quot;</p>
<p class="p5">&quot;Buna ne dersin?&quot; Pinkus hemen kanlanmış sargısını işaret etti. &quot;Ama seni öldürmedi.&quot;</p>
<p class="p5">Colt silahıyla oynuyordu dalgın. Birkaç adım attı. &quot;Bizimle oyun oynuyor.&quot; Onlara bulduğu yazılı mesajı anlatmanın vakti gelmişti. Hesaplaşma zamanı.</p>
<p class="p5">&quot;Onun kim olduğu hakkında en ufak bir fikriniz bile yok mu?&quot; diye sordu Wendy. &quot;Ya da neden peşinizde olduğu konusunda?&quot;</p>
<p class="p5">&quot;Hayır. Kendi kendime durmadan sorup durdum. En ufak bir fikrim bile yok.&quot;</p>
<p class="p5">&quot;Benimde,&quot; dedi Pinkus.</p>
<p class="p5">&quot;Bir şekilde yardım gelene kadar kendimizi korumalıyız,&quot; dedi Wendy. &quot;Bu katil fırtınadan nasıl kurtuldu peki? Ne yani, koca kasabada bu arbedeye dayanabilecek tek binayı buldu ve bizimle birlikte hayatta mı kaldı?&quot;</p>
<p class="p5">&quot;Gerçekten kasabanın geri kalanı yok mu oldu?&quot; diye sordu Pinkus. &quot;Şok sırasında hayal gördüğümü falan sanmıştım. Ummuştum.&quot;</p>
<p class="p5">&quot;Bu kasabayı tanıdığı kesin,&quot; dedi Colt, Red konusuna geri dönerek. &quot;Belki burada büyümüş biri, ya da yakınlarda. Kütüphaneyi ve dün geceki gibi koşullarda nereye kapağı atmasını gerektiğini bilecek kadar tanıyor olmalı en azından. Vegas&rsquo;dan geldiğini söylemiştin,&quot; dedi oyuncuya dönerek. &quot;Orada mı yaşıyorsun?&quot;</p>
<p class="p5">&quot;Henderson. Kentin güneyinde.&quot;</p>
<p class="p5">&quot;Ben de orada yaşıyordum. İkimizin de ismini biliyor.&quot; &quot;Sanırım buradan hemen gitmeliyiz,&quot; dedi Pinkus.</p>
<p class="p5">&quot;Gidelim de nereye?&quot; diye sordu Wendy. &quot;Gidecek bir yer yok ki!&quot;</p>
<p class="p5">&quot;O burada diyorum!&quot; Pinkus bağırdı. &quot;Ya hala anlamadınız mı?&quot;</p>
<p class="p5">Carey mutfağa girdi. &quot;Neler oluyor?&quot; &quot;Kapıyı kapattın mı?' diye sordu Colt. &quot;Kapıyı kilitledim. Neler oluyor?&quot;</p>
<p class="p5">&quot;Bir karar vermeye çalışıyorduk. Acaba bu kendine Red diyen herif bizi gelip uykumuzda mı öldürse daha iyi, yoksa birer tavuk gibi avlasa mı daha iyi diye,&quot; dedi Pinkus sinirle ayağa kalkarak. &quot;Tuvalete gitmem lazım.&quot;</p>
<p class="p5">Oyuncu holün sonunda gözden kayboldu. &quot;Sen ciddi misin?&quot; diye sordu Carey. &quot;Ön tarafta durum ne?&quot; diye sordu Colt.</p>
<p class="p5">&quot;Bir şey yok. Kütüphane olduğu yerde duruyor.&quot;</p>
<p class="p5">Colt mutfak dolaplarından birini açtı. Açmasıyla birkaç tane tabak yere düşerek kırıldı. Colt kapağı kapattı. &quot;Kalemi olan var mı?&quot;</p>
<p class="p5">&quot;Kalem mi? Ne için?&quot; diye sordu Carey.</p>
<p class="p5">&quot;Eğer buradan ayrılmaya karar verirsek, nereye gideceğinizi bilmelisiniz.&quot;</p>
<p class="p5">Colt dolabın içinde kalem ararken, Wendy biraz ötesinde duruyordu. Kapalı bir kutu gibiydi ve diğerlerinden daha zeki görünüyordu.</p>
<p class="p5">Masanın üstünden kalem alarak ona doğru attı. &quot;Kâğıt?&quot;</p>
<p class="p5">&quot;Kalemin olduğu yerde kâğıt da vardır herhalde,&quot; dedi Wendy.</p>
<p class="p5">Başıyla onaylayarak mutfak masasına doğru gitti. Tezgâhın üstünde duran peçeteyi aldı.</p>
<p class="p5">&quot;Buradan ayrılmanın iyi bir fikir olup olmadığından emin değilim. Ama her ihtimale karşı eğer buradan ayrılmak zorunda kalırsak, çevreyi tanıyor olmanız iyi olur.&quot; Silahını peçetenin yanına koydu. &quot;Biz buradayız.&quot; Peçetenin üstüne işaretledi. &quot;En yakın iki çiftlik buradalar. Bir tanesi yaklaşık beş mil kadar doğuda, diğeri ise batıda ve hemen hemen aynı mesafede. Biri ufak bir vadi içinde, diğeri ise daha çukurda kalan iki çiftlik. Tabi fırtına ikisini de dümdüz etmiş olabilir. Başımız belaya girerse bunlardan birine gideceğiz. Doğu ya da batı çiftliği. Anladınız mı? Stratford ve Bridges Çiftlikleri.&quot;</p>
<p class="p5">&quot;Yalnız mı gidilecek?&quot;</p>
<p class="p5">&quot;Neye mecbur kalırsanız o şekilde. Eğer kaybolursanız kuzeye doğru gidin. Bir süre sonra otoyola varırsınız.&quot;</p>
<p class="p5">&quot;Peki sonra?&quot;</p>
<p class="p5">&quot;Sonrasını bilemem. Hangi yöne doğru giderseniz gidin, en yakın kasaba yürüyerek birkaç gün mesafede. Umarım birileri tarafından yoldan alınırsınız.&quot;</p>
<p class="p5">Öyle bir yolculuğun koşullarını düşünürken sessizce ayakta dikildiler. &quot;Peki, bu esnada?&quot; diye sordu Wendy.</p>
<p class="p5">Colt silahını eline aldı ve dalgınlıkla silahın horozuyla oynamaya başladı. &quot;Bu esnada biz de bir seçim yapmak zorundayız.&quot;</p>
<p class="p5">&quot;Beyler?&quot; Jerry Pinkus eşikte duruyordu ve yüzü korkudan bembeyaz kesilmişti.</p>
<p class="p5">&quot;Ne oldu?&quot; diye sordu Nicole.</p>
<p class="p5">Pinkus sağına baktı. &quot;Kapıyı kilitlediğini söylemiştin değil mi?&quot;</p>
<p class="p5">&quot;Evet,&quot; dedi Carey.</p>
<p class="p5">&quot;Ama şimdi kilitli değil. Açılmış.&quot;</p>
<p class="p5">Boyunun uzun olmasına rağmen Pinkus ufacık görünüyordu. &quot;O evin içine girmiş.&quot;</p>
<p class="p5">&nbsp;</p>
</body>
</html>