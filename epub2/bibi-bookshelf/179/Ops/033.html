<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx2649"></a><a id="a30"></a>31</h1>
<p class="p5">&nbsp;</p>
<p class="p5">Hayır!&quot; diye bağırdı Carey. &quot;Bunu kabul etmek istemiyorum! Bunlar gerçek değil!&quot; Geri döndü ve kütüphanenin merdivenlerine çöktü.</p>
<p class="p5">Wendy farklı davranmadı. Böyle bir durumda başka birilerinin yanında da aynı tepkiyi verirdi. İçine girdikleri çıkmaz yüzünden dibe vurmuşlardı ve öyle ya da böyle umutsuzluklarını, çaresizliklerini benzer şekilde dışa vuruyorlardı. Bundan başka söyleyeceği her şey gereksiz olurdu.</p>
<p class="p5">&quot;Ben deli değilim,&quot; dedi Carey.</p>
<p class="p5">Nicole merdivenlere oturdu ve boş boş kardeşine baktı. Colt kuma çömelmiş çöle bakıyordu. Pinkus bile tepkisiz bir şekilde duruyordu. Bu inanılmazlığın ortasında öylece kalakalmışlardı.</p>
<p class="p5">&quot;Aranızda beni dinleyen var mı?&quot; diye ağlayarak konuştu Carey. &quot;Neler olduğu hakkında en ufak bir fikrim bile yok ama bu olanları kabul etmiyorum!&quot;</p>
<p class="p5">&quot;Ah evet. Bu gerçekten Red'in ödünü patlatır,&quot; dedi Pinkus.</p>
<p class="p5">&quot;Ve sen, kapa çeneni! Senin bu alaycı, gıcık tavırlarından bıktım.&quot;</p>
<p class="p5">&quot;Senin bu harikulade söylemlerine ne demeli?&quot; Wendy Colt'a baktı. &quot;Onlara anlatacak mısın?&quot;</p>
<p class="p5">&quot;Neyi? Neden bahsediyorsun? Bize ne anlatacakmış?&quot; dedi Pinkus.</p>
<p class="p5">Colt yavaşça içini çekti. &quot;Kanımızda halüsinasyonlara sebep olan bir uyuşturucu bulmuşlar.&quot;</p>
<p class="p5">Carey baktı. &quot;Ne?&quot;</p>
<p class="p5">Colt onlara çok da fazla olmayan bildiklerini anlattı. &quot;Gördüğümüz şeyler gerçek değil mi yani?&quot; dedi Carey kasabanın olması gereken tarafa doğru bakarak.</p>
<p class="p5">Pinkus o alışılmış küçümseyen ses tonuyla konuştu. &quot;Eh, bu kadarı gün gibi ortada.&quot;</p>
<p class="p5">&quot;Sus, Pinkus. Bana şu anda, şu dakikada baktığım her şeyin sadece bir hayal olduğunu söyleyemezsin. Bu saçmalık!&quot;</p>
<p class="p5">Nicole bakışlarını çölden çevirdi. &quot;O haklı. Bu olanlar çok anlamsız.&quot;</p>
<p class="p5">Wendy elektrik tellerinin kumda yaptığı yükseltiye koştu. &quot;Bütün bunlar hayalse nasıl oluyor da geçen sefer gördüğümüz şeylerin aynısını görüyoruz?&quot;</p>
<p class="p5">&quot;Ya da nasıl herkesle beraber aynı şeyi görüyoruz, diye ekledi Colt aceleyle Wendy'nin arkasına gelerek. &quot;Dikkatli ol.&quot;</p>
<p class="p5">Kabloya on metre kala vücudundaki tüylerin kalkmasıyla akımı hissederek durdu. Bir adım daha atsa akım ona tekrar çarpacaktı.</p>
<p class="p5">&quot;Sanki bir duvar,&quot; dedi Wendy.</p>
<p class="p5">Colt onun yanında durdu ve sonra arkasına döndü. &quot;Geçen seferle tamamen aynı. Bu uyuşturucu değil. Başka bir açıklaması olmalı.&quot;</p>
<p class="p5">Pinkus da yanlarındaydı ve güneye bakıyordu. Eğer şu anda halüsinasyon görüyorlarsa kasaba hala şu bariyerlerin arkasında duruyor olmalıydı. Bütün binalarıyla birlikte.</p>
<p class="p5">&quot;Neredeyse biri bizim şu görünmeyen hattı yarıp, yerlerinde olması gereken binalara ulaşmamızı istemiyormuş gibi,&quot; dedi Pinkus düşünceli bir halde.</p>
<p class="p5">Şu anda hepsi imkânsızlıkla çevrilmiş bir durumda birbirlerinden farksız duruyorlardı.</p>
<p class="p5">Nicole ve Carey de onlara katıldı. &quot;Bizi görebilirler mi?&quot; diye sordu Carey. &quot;Biz onları göremiyoruz ama bir polis arabası buradan geçse bizi görebilir değil mi?&quot;</p>
<p class="p5">&quot;Olabilir,&quot; dedi Wendy. &quot;Ama buranın kütüphanenin ön bahçesi olduğundan bile emin olamayız. Neyin içinde olduğumuzu bile bilmiyoruz. Yaptığımız şeyler gerçekte bambaşka bir şekilde gerçekleşiyor olabilir.&quot;</p>
<p class="p5">&quot;Sanal,&quot; dedi Pinkus.</p>
<p class="p5">Carey kaşlarını çatarak ona baktı. &quot;İşte bu gerçekten çok yardımcı oldu.&quot;</p>
<p class="p5">&quot;Bir felsefeye göre gördüğümüz hiçbir şeyin gerçek olup olmadığından emin olamayız. Suya sokulmuş bir kaşığa bakarsanız onun eğrilmiş olduğunu görürsünüz. Ama gerçekten öyle midir? Ya da sadece öyle mi görünüyordur? Hayata bakışımızı neyin bozduğunu bilmemizin hiçbir yolu yok.&quot;</p>
<p class="p5">Sözlerindeki bir şey Wendy'nin korkmasına neden oldu.</p>
<p class="p5">Carey döndü ve kütüphaneye doğru yürümeye başladı. &quot;Senin felsefen tutarsız. Red halüsinasyon değil.&quot;</p>
<p class="p5">&quot;Olduğunu söylemedim.&quot;</p>
<p class="p5">&quot;O zaman bunun bize bir yararı yok, değil mi?&quot; &quot;Kapa çeneni!&quot;</p>
<p class="p5">&quot;Konuyu kapatın,&quot; dedi Colt onları takip ederken. &quot;Kimse bu duruma gönüllü olarak düşmedi. Kalan zamanımızı buradan nasıl kurtulacağımız konusunda bir şeyler düşünerek geçirirseniz daha faydalı olacaktır.&quot;</p>
<p class="p5">&quot;Önerin nedir? Bu rüyadan uyanana kadar el ele tutuşarak bir çember oluşturup meditasyon mu yapalım?&quot; dedi Pinkus. &quot;Günaydın. Hey, buraya bak. Parmağım kesilmemiş. Yüzüm parçalara ayrılmamış ve hayatım deli bir adamın elinde değil.&quot;</p>
<p class="p5">Kaşlarını çatmış olan Nicole'e baktı. &quot;Tamam, parçalara ayrılmadı ama ne demek istediğimi anladın.&quot;</p>
<p class="p5">Huummmmmmm...</p>
<p class="p5">Tek bir vücut gibi baktılar. Siyah çizgiler yine gökyüzündeydi ama bu sefer düzinelerce vardı. Halüsinasyonlarının bir parçası olabilir miydi?</p>
<p class="p5">Wendy ürperdi. Bu siyah buhardan çizgiler bir tehdit unsuru gibi görünmüyordu. Ama bu iyi bir şey oldukları anlamına da gelmiyordu. Ve canını kırmızı ufukta koyulaşan şu gri renkten daha fazla sıkan bir şey vardı. Yavaşça yaklaşan kum fırtınası gibi.</p>
<p class="p5">Kirli hava. Colt öyle düşündü ama burası ne Vegas ne de Los Angeles gibi büyük bir şehirdi.</p>
<p class="p5">&quot;Şu uzaktaki şey, onu biz mi hayal ediyoruz?&quot; diye sordu Pinkus.</p>
<p class="p5">&quot;Ya kasaba gerçekten fırtına yüzünden yok olduysa ve gördüğümüz halüsinasyon bu değil de kasabanın geri döndüğünü görmüş olmamızsa?&quot; dedi Wendy.</p>
<p class="p5">&quot;Lütfen,&quot; dedi Colt. &quot;Onu cesaretlendirme.&quot; Dizinin üstüne çöktü ve yerden bir avuç kum alarak cebine koydu.</p>
<p class="p5">&quot;Bu ne için?&quot; diye sordu Pinkus. &quot;Burada olduğuna dair bir kanıt mı? Buradan çıkmış olma ihtimalimize karşı.&quot; Ama daha sonra aynı şeyi o da yaparak bir miktar kumu cebine koydu.</p>
<p class="p5">Colt merdivenlere doğru yürüdü. &quot;Anlayabildiğim kadarıyla bu gerçek.&quot; Ellerindeki kumu temizledi. &quot;Bütün bunlar gerçek. Başka türlü bununla başa çıkamayız. Gerçek kum, gerçek gökyüzü, gerçek et ve kan, gerçek katil. Anlayamıyoruz ama kabullenmeliyiz. Bunun dışında ölümün soğuk nefesi ensemizde ve çok dikkatli olmamız gerek.&quot;</p>
<p class="p5">Nicole ayağa kalktı ve ona doğru yürüdü. Yüzündeki kesik onu bir ucubeye dönüştürmüştü. Güzel bir ucubeye ama yine de bir ucube. Ve bütün bunların altında Nicole o kadar da farklı biri değildi.</p>
<p class="p5">Yavaş ol Wendy. Önyargılı davranıyorsun. Belki de doğduğu günkü kadar masum olan yaralı bir kadını yargılıyorsun.</p>
<p class="p5">&quot;Kasaba hortumlar yüzünden yok olmuş ve biz onun tekrar geri gelmiş olduğunu da hayal etmiş olabiliriz,&quot; dedi Colt. &quot;Şu anda böyle düşünmek, bütün bunların gerçek olmadığını düşünmekten daha iyidir. Red burada olduğuna göre bizim de burada olmamız gerekiyor.&quot; İşaret parmağını alnına götürdü. &quot;Dikkatimizi toplayalım.&quot;</p>
<p class="p5">Nicole elini onun dirsek kıvrımına soktu ve çöle doğru baktı. İki çiftlik sahibinin, sahibi oldukları toprakları seyretmesine benzer bir görüntü oluşturmuşlardı. Gerçek dışı görünüyorlardı. &quot;Neden gelmedi?&quot; diye sordu.</p>
<p class="p5">Kimsenin dile getirmediği soruyu Nicole sormuştu. Polis arabası da Pinkus'un parmağı gibi ortadan kaybolmuştu.</p>
<p class="p5">&quot;Çünkü o henüz hazır değil,&quot; dedi, Pinkus. &quot;İnanın bana.&quot;</p>
<p class="p5">Nicole umursamaz bir şekilde elini salladı. &quot;Ama değişen bir şey yok. Bu artık çok açık. Eğer istediğini, bize tanıdığı zaman içinde yapmazsak, yedi kişiyi daha öldürecek.</p>
<p class="p5">Sonra bu, on dört olacak. Durdurulmazsa bütün kasabayı öldürecek.&quot;</p>
<p class="p5">Colt onun yanında bir kukla gibi duruyordu. Hepsi de Red'in ne istediğini biliyordu. En çirkin kişi. Yani Colt.</p>
<p class="p5">&quot;Geri kalan parmaklarımı doğramadığı sürece bir sorun yok.&quot;</p>
<p class="p5">Wendy Pinkus'a baktı. &quot;Bizim yüzümüzden bir sürü masum insan öldürüldü. Daha da fazlasını öldüreceğini söylemesine rağmen umurunda olan tek şey parmakların mı?&quot;</p>
<p class="p5">&quot;Senin kendi parmaklarını sunduğunu görmüyorum.&quot;</p>
<p class="p5">&quot;Dikkatli olmalısın Pinkus,&quot; dedi Carey. &quot;Red bir kere bile çirkinliğin boynun üstünde olduğunu söylemedi.&quot;</p>
<p class="p5">&quot;Ah şimdi de Red konusunda mı uzman oldun?&quot;</p>
<p class="p5">&quot;Çocuk gibi didişmeyi bırakın,&quot; dedi Wendy. Ama bunu söylediği anda aslında çocukça davrananın onlar değil Red olduğunu anlamıştı. Onları bu duruma sürükleyen oydu. Bu işin sonunda çıldırmış birer kuklaya dönerlerse şaşırmazdı. Gerçekle ilgileri arasında gidip gelen bir yarış içinde kalmışlardı.</p>
<p class="p5">En çirkin kişi ölecek. Ama en çirkin kişi de en güçlüleriydi. En iyi adam. En kibar, en hızlı, en iyi... Colt ve Nicole'e hızlı bir bakış fırlattı. Kimse ölmeyi hak etmiyordu ama kendini bir anda illa birinin ölmesi gerekiyorsa bu kişinin Jerry Pinkus olmasını istediğini düşünürken buldu.</p>
<p class="p5">Bunu düşündüğüne göre Pinkus'dan hoşlanmıyordu.</p>
<p class="p5">Ya da şu anda elini Colt'un omzuna atmış olan Nicole'den.</p>
<p class="p5">Nicole Colt'un gözlerinin içine baktı. &quot;Seninle özel konuşabilir miyiz?&quot;</p>
<p class="p5">&quot;Eğer bir fikrin varsa neden paylaşmıyorsun?&quot; dedi Pinkus. &quot;Colt lütfen,&quot; dedi Nicole. &quot;Bu çok önemli.&quot;</p>
<p class="p5">Kafasını salladı ve Nicole'ü kütüphaneye götürdü.</p>
<p class="p5">Wendy dehşet içinde arkalarından baktı. Korkuyordu. Colt için. Nicole için. Hepsi için.</p>
<p class="p5">&nbsp;</p>
<p class="p5">Colt çözüldüğünü hissederken güçlü olmaya çabalıyordu ve bu saçmalığa daha ne kadar dayanabileceğini bilmiyordu. Diğerleri, hayatları pamuk ipliğine bağlı, olanları tartışmaya</p>
<p class="p5">devam ediyordu. Başka ne yapabilirlerdi ki? Oradan kaçmak hakkında konuşmalarına rağmen hepsi de bunun boşuna bir çaba olacağını kabul etmiş durumdaydılar.</p>
<p class="p5">Nicole onu elinden tutarak girişteki masanın arkasına götürdü.</p>
<p class="p5">Arkasına dönerek kapıya baktı.</p>
<p class="p5">&quot;Colt...&quot; Elini onun yanağına götürerek hafifçe okşadı. Gözleri gözleriyle buluşta. Öne doğru eğildi ve dudakları dudaklarına dokundu.</p>
<p class="p5">Normal bir erkek gibi hemen karşılık veremediğinden öylece durdu orada. Annesi onu mahvetmişti. Bunu biliyordu.</p>
<p class="p5">&quot;Colt. Bir şeyler yapmalıyız.&quot;</p>
<p class="p5">O da kapıya doğru baktı. &quot;Haklısın. Sonsuza kadar bekleyemeyiz.&quot;</p>
<p class="p5">&quot;Korkarım ki.&quot; Sesi çatladı. &quot;Beni ele geçirdi Colt. Bana vurdu. Kendime geldiğimde orada oturmuş, sanki her şey normalmiş gibi bıçağıyla oynuyordu. Dediğini mutlaka yapacak. Sadece söylediği gibi yapabilecek olması yüzünden öldürecek o insanları. Ve daha sonra da bizi, hepimizi.&quot;</p>
<p class="p5">&quot;Bizi öldüreceğini düşünmüyorum. Eğer bizi öldürmek isteseydi yüzünü saklamak için bu kadar sıkıntıya girmezdi.&quot;</p>
<p class="p5">&quot;Hayır! Bizi asla bırakmaz. Sanırım istediği benim. O kadar korkuyorum ki!&quot;</p>
<p class="p5">Elini onun sırtına koyma ihtiyacı hissetti. &quot;Bu bir tutku intikamı değil. Bu hastalıklı, saçma sapan bir oyun. Ama böyle hasta oyunlar oynayan kişiler bile belli bir kurala göre oynarlar. Başka türlü hesaplaşma diye bir şey olamaz.&quot;</p>
<p class="p5">&quot;Colt, sana bir şey söyleyebilir miyim?&quot; Kafasını salladı. &quot;Elbette.&quot;</p>
<p class="p5">&quot;Daha önce kimseyi gerçekten sevmedim. Yani, demek istediğim sevdiğim insanlar oldu ama hiçbir erkeği, kendimi seve seve ona verebileceğim bir şekilde sevmedim. Hiçbir zaman avuçlarım terlemedi ya da kalbim küt küt atmadı. Hiçbir zaman bir erkekle onu aklımdan çıkaramayacağım bir şekilde ilgilenmedim.&quot;</p>
<p class="p5">Colt'un yüzüne baktı. Gözleri yaşla dolmuştu. Yüzündeki sargı sadece güzelliğini ön plana çıkarmıştı. Onu bozmamıştı. Ah onu öpen o yuvarlak, yumuşak dudaklar.</p>
<p class="p5">&quot;Birçok kişinin böyle düşünmediğini biliyorum. İstediğim her erkeği elde edeceğimi düşünüyorlar. Belki de öyledir ama istediğim bu değil. Ben kalbi pırlanta gibi olan ve beni, bu ten altındaki beni sevecek bir erkek istiyorum. Başka bir şansı olmadığı için değil, sadece sevdiği için hayatını bana feda edebilecek bir erkek.&quot;</p>
<p class="p5">&quot;Bu iyi bir şey. Sanırım bu&mdash;&quot;</p>
<p class="p5">&quot;Şşş...&quot; Onu susturmak için parmağını dudaklarına götürdü. &quot;Hiçbir şey söyleme. Kaderin garip bir cilvesi sonucu bu adamı şimdi bulmuş olduğumu düşünüyorum. Sanırım sana âşık oluyorum.&quot;</p>
<p class="p5">Colt'un yüzüne sıcak bastı. Bunu o kadar kolay, o kadar çekici, o kadar gerçekçi söylemişti ki, Colt bir anda bunun doğru olabileceğine inandı.</p>
<p class="p5">Ve bu yeni durum karşısında ne yapacağını bilemiyordu. &quot;Bana bir şey için söz ver,&quot; dedi Nicole.</p>
<p class="p5">&quot;Nedir?&quot; diye sessizce cevap verdi.</p>
<p class="p5">&quot;Bu durumdan kurtulunca, eğer kurtulursak, bu kasabayı sonsuza kadar terk edeceksin.&quot;</p>
<p class="p5">&quot;Neden?&quot;</p>
<p class="p5">&quot;Çünkü burada yaşayamam. Çok fazla şey oldu burada.&quot;</p>
<p class="p5">Onun demek istediğini yanlış anlayamazdı. Fazla tepki gösteriyordu. Her zaman öyle olmuştu ama umurunda değildi. Elinin titremesini durdurmaya çalışmadı. Nicole onları kendi ellerinin içine alarak onu bir kez daha öptü.</p>
<p class="p5">Colt titremelerin yayıldığını hissetti. Bunun öpücükle hiçbir ilgisi yoktu. Vücudu, sonunda ama en sonunda bir şeyleri kavramış olmasından dolayı tepki veriyordu. Hayatında ilk defa, hep hayalini kurduğu bu kadınla yüz yüzeyken yaşamının amacını, anlamım bulmuştu.</p>
<p class="p5">Aşkı ölümün çok kıyısındayken bulmuştu. Nicole'ün, kendi söylediklerindeki derin mesajlardan haberdar olamayacağını biliyordu. Ama en nihayetinde söylediği şeyler saf gerçeğin ta kendisiydi.</p>
<p class="p5">Ve bu onun tüm vücudunun titremesine sebep olmuştu.</p>
<p class="p5">&quot;Colt!&quot; Wendy'nin sesi ön taraftan geliyordu. Dışarıdan. &quot;Colt!&quot;</p>
<p class="p5">&quot;Bir terslik var!&quot; Colt kapıya doğru koştu ve kapıyı hızla açarak dışarı fırladı. Kırmızı ufuk daha da kararmışa benziyordu.</p>
<p class="p5">Ufuktan onlara doğru yaklaşan, uzun boylu biri vardı. Bir anda bu yüzü tanıdığını fark etti. Gelen Timothy Healy idi.</p>
<p class="p5">&nbsp;</p>
<p class="p5">Timothy'e göre dünya tuhaf ama basitti. Onlara, tenlerinden öteye adım atarak bu dünyaya geçmiş olduklarını anlattı. Alıştıkları boyutu terk etmişler ve gözlerini gerçeğin öbür tarafında açmışlardı.</p>
<p class="p5">&quot;Uyuşturucu yüzünden mi?&quot; diye sordu Pinkus.</p>
<p class="p5">&quot;Belki. Ama daha çok Red yüzünden,&quot; dedi Timothy. &quot;Bunları görmenizi o sağlıyor.&quot;</p>
<p class="p5">Colt kafası tamamen karışmış bir halde adama bakıyordu. Diğer taraftan daha bir saat öncesine kadar çimenlik olan kumun üstünde duran bu adamın varlığı da gerçekti.</p>
<p class="p5">Adamın henüz olgunlaşmamış kafasının Colt üzerinde yarattığı çaresizlik duygusu da başka bir şeydi. Bazılarının normal insanların göremediği şeyleri gördüğü söylenirdi. Ama onlar normal insanlardı. Aynı Colt ve diğerleri gibi. Şimdi, tavşan deliğinden geçerek harikalar dünyasına gelmiş olduklarını söyleyen bu adama nasıl olurda güvenebilirlerdi?</p>
<p class="p5">&quot;Bizi nasıl görebiliyorsun? Diğer insanlarda bizi görebilirler mi?&quot; diye sordu Wendy.</p>
<p class="p5">&quot;Sizi, burada olduğum için görebiliyorum.&quot; &quot;Sende mi uyuşturucu aldın?&quot;</p>
<p class="p5">&quot;Hayır.&quot;</p>
<p class="p5">&quot;Seni en son ne zaman gördük?&quot; diye sordu Wendy onu test etmek için.</p>
<p class="p5">&quot;Polis merkezinde.&quot;</p>
<p class="p5">&quot;O halde sen gerçeksin. Bütün bunlar da gerçek mi?&quot; &quot;Kesinlikle gerçek.&quot;</p>
<p class="p5">&quot;Ben inanırım,&quot; dedi Carey. &quot;Bütün bunlar ruhani şeyler. Biraz büyücülükle uğraşmıştım. Bunlar gerçekten de gerçek olabilir&quot;</p>
<p class="p5">Pinkus alay etti. &quot;Buna kimyasallar neden oldu. Bunu kafana sokabilir misin?&quot;</p>
<p class="p5">&quot;Ama bu gerçek,&quot; dedi Timothy. &quot;Bunu göremeyen insanların sayısı fazla sadece.&quot;</p>
<p class="p5">&quot;Peki, Red gerçek mi?&quot; diye sordu Wendy. &quot;Elbette gerçek.&quot;</p>
<p class="p5">&quot;Her iki boyutta da mı?&quot; &quot;Evet.&quot;</p>
<p class="p5">&quot;Ama...&quot; Wendy tıkanmışa benziyordu.</p>
<p class="p5">&quot;Eğer bu gerçekse,&quot; dedi Colt, &quot;Ruhani olmasının bir önemi yok o zaman. Konu, gerçek olması. Sadece görmekle kalmıyoruz değil mi?&quot;</p>
<p class="p5">&quot;İşte en önemli nokta bu,&quot; dedi Timothy. &quot;Ve en önemlisi sizi buradan çıkarabilirim.&quot;</p>
<p class="p5">&quot;Nasıl?&quot; diye sordu Pinkus. Bütün dikkatini vermişti şimdi.</p>
<p class="p5">&quot;Onu yenmeniz gerek. Sizi bağlayan kurallar onu da bağlıyor değil mi? Kendinizi savaşmadan şeytana teslim etmeye niyetiniz yok değil mi?&quot;</p>
<p class="p5">Colt afalladı. Bu son söylediği de neydi şimdi? &quot;Bu da ne demek oluyor?&quot; diye sordu Carey.</p>
<p class="p5">&quot;Sanırım bu onun kendini nasıl gördüğüyle ilgili,&quot; dedi Timothy. &quot;Red ile aranızda bir bağ var. Olmalı.&quot; Issız çöle bakarak göz gezdirdi. &quot;Kasabanın gerçekten var olduğunu mu düşünüyorsunuz?&quot;</p>
<p class="p5">&quot;Elbette kasaba var,&quot; dedi Wendy. &quot;Daha biraz önce bizi buradan çıkarabileceğini söyledin. Buradan. Kasabadan değil. Eğer bu doğruysa, bizi gerçekten buradan çıkarıp onun daha fazla insan öldürmesini durdurabiliyorsan, nasıl olduğunu da anlat bize.&quot;</p>
<p class="p5">&quot;Oyun,&quot; dedi Timothy ona yumuşakça bakarak. &quot;En çirkin olan ölmeli.&quot;</p>
<p class="p5">&quot;Tam olarak mı?&quot;</p>
<p class="p5">&quot;Kelimesi kelimesine. Red'in düşündüğü şekilde düşünün. Şeytanın düşündüğü şekilde. Bir zamanlar en güzel olanın şeytan olduğu söylenir. Ama daha sonra bu güzellik onun çöküşü olmuş ve cennetten kovulmuş. O da şimdi dünyada dolaşarak bütün ruhları kendiyle birlikte çöküşe sürüklemeye çalışır.&quot;</p>
<p class="p5">&quot;Nasıl yani?&quot; diye sordu Wendy.</p>
<p class="p5">&quot;Bu onun kafasındaki güzellik. Onun birilerini sürüklemeye de ihtiyacı yok. Bunu insanlar zaten kendileri yapıyor. Onun olmadığı kadar çirkin olup, kendilerini olduklarından daha güzel olduğunu zannedip hata yapanlar.&quot;</p>
<p class="p5">&quot;İç güzelliği saçmalığı,&quot; dedi Pinkus.</p>
<p class="p5">&quot;Onun bu farkı gördüğünü sanmıyorum. Bir şekilde onun canını sıkmışsınız. O da size, yapabileceğinizi hiç düşünemeyeceğiniz şeyler yaptırmak için geri döndü. Gerçekte ne olduğunuzu göstermek için. Yanlışsam söyleyin.&quot;</p>
<p class="p5">&quot;Peki, nasıl?&quot; diye üsteledi Wendy. &quot;Bunu nasıl atlatacağız?&quot; &quot;Ya onun kurallarıyla oynayacaksınız ya da Clifton'ın buna bir son vermesini bekleyeceksiniz. Ama çok zamanınız yok.&quot; &quot;Tabi eğer Clifton...&quot; Colt fısıldayarak konuştu.</p>
<p class="p5">&quot;Red değilse,&quot; diye tamamladı Timothy. &quot;Ya da bu durumda aranızdan biri Red değilse veya onunla çalışmıyorsa.&quot; Teker teker gözlerinin içine baktı. &quot;En iyisi kurallara uygun şekilde oynamak.&quot;</p>
<p class="p5">&quot;En çirkin kişi ölmek zorunda,&quot; dedi Nicole. &quot;Ben,&quot; dedi Colt.</p>
<p class="p5">Bu yarısı aptal, yarısı onlardan çok daha akıllı, gizemli adam Colt'a dönerek kurnazca baktı. &quot;On dakika öncesine kadar o sendin.&quot;</p>
<p class="p5">&quot;Sen misin o zaman?&quot; diye sordu Carey.</p>
<p class="p5">&quot;Belki,&quot; dedi Timothy. &quot;Banyoya gitmem lazım.&quot;</p>
<p class="p5">O kadar alakasız bir şey söylemişti ki kimse hemen cevap veremedi.</p>
<p class="p5">&quot;Bu harika,&quot; diye konuştu Pinkus en sonunda. Kurtarıcımız sıkışmış.&quot;</p>
<p class="p5">Hep beraber kütüphaneye girdiler. Sonra Timothy ve Pinkus huzura kavuşmak için tuvaletin yolunu tuttular.</p>
<p class="p5">&quot;Ne düşünüyorsunuz?&quot; diye sordu Wendy onların tuvalete gidişini izlerken.</p>
<p class="p5">&quot;Sanırım haklı,&quot; dedi Nicole. &quot;En çirkin olan ölmeli. Tek çıkış yolu bu. Senin de söylediğin gibi Colt, onun için bütün bunlar bir oyun ve oyunların da kuralları vardır.&quot;</p>
<p class="p5">&quot;Sence onu öldürmemizi mi istiyor?&quot; diye sordu Carey.</p>
<p class="p5">Ne?</p>
<p class="p5">&quot;Başka ne için bizi burada böyle yalnız bıraktı?&quot; dedi Carey. &quot;Sadece dile getirmedi.&quot;</p>
<p class="p5">&quot;Düşündüğün şey bu mu yani?&quot; dedi Wendy kızarak. &quot;En çirkini bulup onu nasıl öldüreceğimiz mi? Bu tam olarak onun istediği şey!&quot;</p>
<p class="p5">&quot;Daha iyi bir fikrin var mı?&quot; diye sordu Nicole.</p>
<p class="p5">Colt onu doğru duyup duymadığından emin değildi. &quot;Timothy'den bahsetmiyorum Tanrı aşkına ama o haklı. Sona ermesi için&mdash;&quot;</p>
<p class="p5">Kütüphanenin başka yerinden gelen bir çığlık yüzünden sözünü bitiremedi. Onu başka bir çığlık izledi.</p>
<p class="p5">Bir an için hiçbiri yerinden kıpırdayamadı.</p>
<p class="p5">Odanın uzak tarafından karanlık bir cisim onlara doğru koştu. Pinkus deli gibi bağırıyordu. Yüzü kireç gibi bembeyaz olmuştu ve ağzı sosluk gibi kocaman açılmıştı.</p>
<p class="p5">Yanlarından, sanki onlar orada yokmuş gibi hızla geçerek büyük bir gürültüyle kapıya yüklendi ve aynen geriye tepti. Tekrar abandı ama kapı kilitli olmalıydı.</p>
<p class="p5">Colt ancak Pinkus onlara doğru döndüğünde ne olduğunu görmüştü. Bütün dikkati ellerindeydi. Kırmızı eller. Kanlı eller.</p>
<p class="p5">Zavallı Pinkus bir parmağını daha kaybetmişti. Nicole'de görmüş olmalıydı çünkü dehşet içindeydi. &quot;Timothy nerede?&quot; diye bağırdı Colt. &quot;Pinkus?&quot; &quot;Öldü! Banyoda. O öldü!&quot;</p>
<p class="p5">Colt banyoya doğru atıldı. Silahı elindeydi. Attığı her adımda daha az dikkatli olmaya başlamıştı. Biliyordu. Çünkü ihtiyat öfkeyle yer değiştirmişti.</p>
<p class="p5">Banyoya daldı ve silahını önünde tutarak her yere baktı, iki lavabo, iki tuvalet ve bir tane pencere. Yerde kandan bir havuz vardı ve duvar fayanslarına da bulaşmıştı. Oradan da, şu anda ıssız karanlık çöle doğru açık duran pencereye.</p>
<p class="p5">Colt dizinin üstüne çökerek tuvalet kapılarının altından baktı.</p>
<p class="p5">Banyo kesinlikle boştu.</p>
<p class="p5">Red Timothy Healy'i öldürüp, cesedini pencereden sürükleyerek çıkarmış olmalıydı.</p>
<p class="p5">Colt pencerenin eşiğinden dışarıya baktı. Kumun üzerinde cesedin çekildiğine dair kanla karışık ayak izleri vardı. İzler on metre kadar devam ediyordu ve Red'in cesedi kaldırıp kim bilir ne yapmış olduğu yerde sona eriyordu.</p>
<p class="p5">Kanlı banyoya doğru döndü. Başı dönüyordu.</p>
<p class="p5">Yapabilecekleri sadece bir şey vardı. Eğer Red onlara neyle karşı karşıya olduklarını hatırlatmak istediyse bunda başarılı olmuştu. Tek bir çıkış yolu vardı ve bu çıkış yolu Colt'un ellerindeydi.</p>
<p class="p5">Koşarak diğerlerinin yanına gitti. Bir tek Nicole ayakta duruyordu. Onu kapıya doğru itekledi.</p>
<p class="p5">&quot;Colt? Ne yapıyorsun?&quot;</p>
<p class="p5">Bundan kurtulmanın bir tek yolu vardı. Wendy ve Carey acıdan kıvranan Pinkus'un kanını durdurmak için elbise parçalarıyla elini sarmaya çalışıyorlardı. Bunun için onun tişörtünün kolunu yırtmışlardı.</p>
<p class="p5">&quot;O burada!&quot; Pinkus feryat ediyordu. Yüzü bembeyazdı. &quot;Timothy'i öldürdü ve parmağımı doğradı! Buna inanamıyorum. Artık parmaksızım diyebilirim!&quot;</p>
<p class="p5">&quot;Red'i gördün mü?&quot; diye sordu Nicole. &quot;Evet, evet. Onu gördüm!&quot;</p>
<p class="p5">&quot;Bir planım var,&quot; dedi Colt. Kapıyı tekrar denedi ama Red kapıyı kilitlemişti. Her şey anlamsızdı. Oyun tekrar başlamıştı.</p>
<p class="p5">&quot;Durdurabilir misin?&quot; Kimse dinlemiyordu. &quot;Kanı durdurabilir misin?&quot; diye tekrarladı Pinkus.</p>
<p class="p5">&quot;Sanırım,&quot; dedi Wendy. &quot;Seni eve götürmeliyiz.&quot; &quot;Kapılar kilitli.&quot;</p>
<p class="p5">&quot;Mutfakta bir ecza dolabı var,&quot; dedi Colt.</p>
<p class="p5">Huummmmmmm...</p>
<p class="p5">Bir an için gözleri karardı. Bütün görebildiği aynı Wendy'nin dediği gibi saf karanlıktı.</p>
<p class="p5">Sonra ışık geri döndü. Garip.</p>
<p class="p5">Etrafına bakındı. Bunu yapabilir miydi? Nicole'ün bir hasta bakıcı gibi burada duracağını sanmıştı. Ama o gözlerini kocaman açmış ona bakıyordu. Acaba biliyor muydu?</p>
<p class="p5">&quot;Bir planım var,&quot; dedi yeniden. Bu sefer herkes ona döndü.</p>
<p class="p5">&quot;Red'e istediğini vermek zorundayız.&quot; &quot;İstediğini aldı,&quot; diye karşılık verdi Wendy.</p>
<p class="p5">&quot;Anlaşmanın bu olmadığını biliyorsun. Bizden biri dedi. Çöl gitmiş olurdu yoksa.&quot;</p>
<p class="p5">&quot;Sen?&quot; dedi Pinkus.</p>
<p class="p5">Colt cevap vermeden önce uzun süre bekledi. &quot;Evet. Ben.&quot; &quot;Ölmekten mi bahsediyorsun?&quot; dedi Wendy. İnanamıyordu. &quot;Hayır.&quot; Nicole ağlıyordu. &quot;Hayır, bu imkânsız!&quot;</p>
<p class="p5">Colt, Nicole'ü umursamadan direk Wendy'e konuştu. &quot;Red&rsquo;i başka insanları öldürmekten alıkoymanın başka bir yolunu biliyor musun?&quot;</p>
<p class="p5">&quot;Evet. Durdur onu. Mahvet! Bir yere kilitle ve dilini kes, işkence et ona... Kötü insanların yaptıkları ne varsa yap! Seni öldürmek yerine onun peşinden gitmeliyiz. Bu saçmalık!&quot;</p>
<p class="p5">Nicole Colt'un koluna girdi. &quot;Böyle konuşamazsın.</p>
<p class="p5">Konuşamazsın böyle!&quot;</p>
<p class="p5">&quot;Lütfen Nicole, lütfen.&quot; Duygusallığa kapılmamak için gözlerini kapadı. Kararını etkilemelerine izin veremezdi. Nicole'ün yalvaran gözlerine baktı. &quot;Bir şey yapmanı istiyorum. Her şey yoluna girecek; birazdan konuşacağız. Ama şimdi sen ve</p>
<p class="p5">Carey'nin Pinkus'u alıp mutfağa gitmenizi istiyorum. Kan kaybından ölmeden önce elini sarmalısınız. Kendi yüzüne de yeniden bandaj yapmalısın. İhtiyacınız olan her şey orada. Lütfen.&quot;</p>
<p class="p5">Nicole ona baktı.</p>
<p class="p5">&quot;Bunu yapabilir misin? Pinkus hala kan kaybediyor.&quot; &quot;Neden sen de geliniyorsun?&quot; diye sordu Nicole. &quot;Wendy'le konuşmam lazım.&quot;</p>
<p class="p5">&quot;Neden?&quot;</p>
<p class="p5">&quot;Nedenini söyleyemem. Lütfen&mdash;&quot; &quot;Söyle! Neden&mdash;&quot;</p>
<p class="p5">&quot;Çünkü beni öldürmesi için güvenebileceğim tek kişi o, &quot; dedi.</p>
<p class="p5">&nbsp;</p>
</body>
</html>