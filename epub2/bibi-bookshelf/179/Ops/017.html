<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx1134"></a><a id="a13"></a>14</h1>
<p class="p5">&nbsp;</p>
<p class="p5">Herkes donmuştu.</p>
<p class="p5">Colt silahının horozuyla oynamayı bıraktı. Carey konuşuyordu, sustu.</p>
<p class="p5">Wendy nefes almayı kesti.</p>
<p class="p5">Biraz evvel onları şoke eden Pinkus&rsquo;ın ise daha söyleyecek sözü varmış gibiydi. &quot;O...&quot;</p>
<p class="p5">Colt eliyle susmasını işaret etti. Hepsi kulak kesilmişlerdi. Derinden bir ses geldi. Nefes alırmış gibi ve kısık bir ses.</p>
<p class="p5">Wendy sesin nereden geldiğini anlayamamıştı. &quot;Hesaplaşma zamanı...&quot;</p>
<p class="p5">Wendy panik içinde kaçmamak için kendini zor tuttu. Sonra zaten arka kapının bile nerede olduğunu bilmediğini fark etti.</p>
<p class="p5">&quot;Colt?&quot; O kadar yavaş fısıldamıştı ki kendi bile zor duymuştu sesini.</p>
<p class="p5">Gözleri gözlerine kilitlenmişti. Masmavi havuzlar gibi. Sonra Colt&rsquo;un dudakları oynadı. Gözlerine o kadar odaklanmıştı ki, ne dediğini kaçırdı. Sonra ona söylediğini diğerlerine tekrarlarken yakaladı ne dediğini.</p>
<p class="p5">&quot;Beni takip edin. Sessiz.&quot; Yeniden tekrarladı. &quot;Takip edin.&quot;</p>
<p class="p5">Yürür gibi değil de daha çok kayar gibi mutfak boyunca ilerledi. Ufak kahvaltı masasını geçerek garaja açılan kapıya doğru ilerledi.</p>
<p class="p5">Yavaşça diğerlerinin yanından geçmelerine izin verdikten sonra kapıyı dikkatle çok yavaş kapattı. Garajın karanlığında sessiz durdukları o anda evin içinden bir gümbürtü geldi.</p>
<p class="p5">&quot;Bu taraftan.&quot; Colt onları arka kapıya götürdü ve arkalarından kapattı.</p>
<p class="p5">&quot;Tamam. Şimdi hareket etmeliyiz.&quot; Kısık sesle ve hızlı konuşmuştu. &quot;Her saniye aleyhimize işliyor. Eğer kaçtığımızı anlarsa ve bizi burada açıkta yakalarsa mahvolduğumuzun resmidir.&quot;</p>
<p class="p5">Peçeteyi Wendy&rsquo;e uzattı. &quot;Carey, Wendy, Jerry... Sizin batıya, peçete üstünde işaretlediğim Bridges Çiftliği&rsquo;ne gitmenizi istiyorum. Batıya, kayalara doğru gidin.&quot; Eliyle ufukta kayalıkları işaret etti. &quot;Görebiliyor musunuz?&quot;</p>
<p class="p5">&quot;Evet,&quot; dedi Wendy.</p>
<p class="p5">&quot;Kuzeyde, daha evvel elektrik hatlarının olduğu yerde kalın. Koşmaya başladığınızda açık alanda hedef konumuna düşeceksiniz. O yüzden ne kadar hızlı hareket ederseniz o kadar iyi. Elektrik hatları kasabanın sonunda, batı tarafında güneye doğru uzanıyor. Oraya geldiğinizde güney batıya dönün. Çiftlik oradan beş mil kadar uzakta.&quot;</p>
<p class="p5">&quot;Sen ne yapacaksın?&quot; diye sordu Wendy.</p>
<p class="p5">&quot;Nicole ile birlikte doğuya gidiyorum. Bulunma...&quot; &quot;Ayrılıyor muyuz?&quot; diye sordu Carey.</p>
<p class="p5">&quot;Evet. Bu kurtulma şansımızı ikiye katlayacaktır.&quot; &quot;Neden ben Nicole ile gitmiyorum?&quot;</p>
<p class="p5">&quot;Dengeyi sağlamamız lazım. En zayıf, en güçlüyle birlikte. Siz de üçünüz bir arada.&quot;</p>
<p class="p5">&quot;Neden...&quot;</p>
<p class="p5">&quot;Lütfen. Bir şey olursa, kuzeye, otoyola doğru gidin.&quot; &quot;Bekle...&quot;</p>
<p class="p5">Nicole kardeşinin önüne geçerek onu alnından öptü ve çenesine dokundu. &quot;Sorun değil. Hadi git.&quot;</p>
<p class="p5">Wendy neredeyse Nicole&rsquo;e duyduğu güvensizliği dile getirecekti. Ama elinde sezgilerinden başka kanıt olabilecek hiçbir şey yoktu. Nicole&rsquo;ün Colt&rsquo;la yalnız gitmesine sinir olmuştu. Hatta kızmıştı.</p>
<p class="p5">Kıskanıyorsun Wendy, kıskanıyorsun.</p>
<p class="p5">Hayır. Bu çok saçmaydı. Colt&rsquo;u oldukça iyi tanıyordu.</p>
<p class="p5">&quot;Hadi gidelim,&quot; dedi Wendy Carey&rsquo;e. &quot;Bunun için zamanımız yok.&quot;</p>
<p class="p5">Colt&rsquo;un onu grup içindeki en zayıf kişi olarak görmemesi bir kayıp değildi. Sorun buna kendinin inandığından emin olamamasıydı. Tarikatın elinden kurtulmuş olması, bu ıssız bucaksız çölde, acımasız bir katil tarafından avlanmasına engel olabileceği anlamına gelmiyordu.</p>
<p class="p5">Evin köşesine ulaştılar ve Wendy arkasına dönüp baktı. Colt bekledi ve her şeyin yolunda olduğunu belirten işareti yaptı. Wendy başparmağı ve işaret parmağıyla daire yaparak karşılık verdi.</p>
<p class="p5">Nicole iki eliyle Colt&rsquo;un elini tuttu. Wendy bu sahneye gıptayla içini çekerek baktı. Sonra kütüphaneye doğru köşeyi dönerek kayboldular.</p>
<p class="p5">&quot;Hadi gidelim.&quot; Wendy harekete geçti. &quot;Ben yapamam,&quot; dedi Pinkus.</p>
<p class="p5">&quot;Ne? Sanıyordum ki...&quot;</p>
<p class="p5">&quot;Çok fazla kan kaybettim. Koşmama imkân yok. Aslında hareket etmekte bile çok zorlanıyorum. Özellikle de dışarıda, bu sıcakta. Bakın,&quot; dedi ikisinin de gözüne bakarak. &quot;Hem eğer sizin peşinizden gelirse, burası dışarıdan daha güvenli olacak demektir.&quot;</p>
<p class="p5">&quot;Haklı,&quot; dedi Carey. &quot;Yardım gelmesi durumunda birinin burada kalmış olması daha iyi olur.&quot;</p>
<p class="p5">Wendy, Pinkus&rsquo;un bunu başaramayacağını düşünerek çabucak karar verdi. Ayrıca kendi isteği dışında kimseyi Nevada Çölüne sürükleyemezdi.</p>
<p class="p5">&quot;Peki,&quot; dedi. &quot;İyi şanslar.&quot; Batıya doğru döndü. &quot;Hazır mısın Carey?&quot;</p>
<p class="p5">&quot;Pek değil,&quot; dedi Carey.</p>
<p class="p5">Arkalarına bakmadan çölün dümdüz kumlarına attılar kendilerini. Uzun adımlarla koşmaya başladılar.</p>
<p class="p5">&nbsp;</p>
<p class="p5">Colt, beklediğinin tersine sert bir zeminle karşılaşınca şaşırdı. Kum, minik taşlarla sıkışmış, sertleşmişti. Hava sıcaktı ve nereden geldiği belli olmayan yanık bir lastik kokusu vardı havada.</p>
<p class="p5">Ona tutunan, güvenen bu kadını düşünmemeye çalışıyordu. Ya da peşindeki, annesini öldürmüş olan bu deli herifi.</p>
<p class="p5">Veya kendini bu güvensizlik karmaşasına dönüştüren çocukluğunu. Şu anda tek gerçek, hayatında görmüş olduğu en muhteşem ve en çekici kadının elini sıkıca tutuyor olmasıydı.</p>
<p class="p5">Bir kadının elini tutmayalı yıllar olmuştu. Elleri içgüdüsel olarak yakalamıştı elini, duraksamadan. Ona ihtiyacı vardı.</p>
<p class="p5">Onun bu inancının temelli olmasını ümit etti. Öyle olmalıydı. Colt&rsquo;un usta olduğu tek yetenek polis olmaktı. Elindeki işe odaklandığı sürece, işinde iyiydi. Şu an için Red onun işiydi. Red&rsquo;i durdur, Nicole&rsquo;ü kurtar. Nicole onun işiydi.</p>
<p class="p5">Sızlandı.</p>
<p class="p5">&quot;Ne?&quot; diye fısıldadı Nicole.</p>
<p class="p5">&quot;Koş,&quot; dedi Colt.</p>
<p class="p5">Kütüphaneyi, evle aralarında tutmaya gayret ederek çöle doğru koşmaya başladılar. Kafasında, elini bırakırsa ne olacağına dair ufak bir muhakeme yaptı. Nicole bu durumla ilgilenmez gibi duruyordu. Ama Colt boş ellerle daha hızlı koşacaklarını bildiğinden elini açtı. Nicole elini bıraktı ve koşmaya devam etti.</p>
<p class="p5">Odaklan Colt.</p>
<p class="p5">Evet, Colt odaklan. Başka hangi deli adam, içinde bulundukları bu durumda kız düşünürdü? Colt Jackson. Buna göre kırılmış, yaralanmış, karman çorman olmuş Colt Jackson, sorunuyla yüzleşmekten daha çok mu hayatta kalmayı istiyordu? Evet.</p>
<p class="p5">Pinkus&rsquo;un deyimiyle kokuşmuş bir hilkat garibesi. Vegas&rsquo;lı iki kokuşmuş hilkat garibesi.</p>
<p class="p5">Odaklan!</p>
<p class="p5">Tempolarını düşürmeden önce iki yüz metre kadar deli gibi koştular. Kütüphaneden en az bin metre uzaklaşmadan tatmin olamazdı ama bu hızla giderlerse de kesilirlerdi.</p>
<p class="p5">&quot;Sen iyi misin?&quot;. Nefes nefeseydi. &quot;Evet.&quot;</p>
<p class="p5">Arkalarına baktı. Ters yöne doğru koşan iki küçük şekli gördü.</p>
<p class="p5">İki mi? O halde biri geride kalmıştı.</p>
<p class="p5">Nicole onun baktığı yöne doğru baktı. O da nefes nefeseydi. &quot;Sadece iki kişiler. Tamamen açık arazide koşuyorlar.&quot;</p>
<p class="p5">&quot;Aynı bizim gibi. Büyük ihtimalle Wendy eli yüzünden Pinkus&rsquo;u geride bırakmıştır. Merak etme. Şu anda güvende olan tek kişi o olabilir. Durmamalıyız. Hadi.&quot;</p>
<p class="p5">&quot;Sence iyi olacaklar mı? Çok korunmasız görünüyorlar,&quot; dedi Nicole.</p>
<p class="p5">&quot;Red hala evdeyse şansları var, evet.&quot;</p>
<p class="p5">&quot;Onu onların peşinden gitmekten alıkoyan şey ne?&quot;</p>
<p class="p5">Ya da bizim. Bunu söylemedi. Kafası onlarla meşgul diye tahmin etti Colt. Onlar dışlanmışlardı, kütüphaneyi evle aralarına alamadıkları için dezavantajlı konumdaydılar. Ya da yanlarında silahı olan bir polis yoktu.</p>
<p class="p5">&quot;Eve girdi ve kapıyı açık bıraktı,&quot; dedi Colt. &quot;Anlamı, onun orada olduğunu bilmemizi istemiş olması. Sessizliğe büründüğümüz anda bizi avucunun içine almış olduğunu biliyordu. Ama aynı zamanda benim silahımın olduğunu da. O yüzden elini kolunu sallayarak içeri giremezdi. Saklambaç oynamayı tercih etti. Aklında başka bir şey var.&quot;</p>
<p class="p5">Biraz nefeslenmek için durdular. &quot;Ama biz kaçtık. Hem de çok hızlı bir şekilde. Bizim kaçtığımızı bilmediğinden o yavaş hareket etmek zorundaydı. Hızlı koşmamızın nedeni bu.&quot;</p>
<p class="p5">Nicole bir an için sessiz kaldı. &quot;Kafan gerçekten böyle mi çalışıyor?&quot;</p>
<p class="p5">Colt ona baktı, gözlerinin yuvarlak ve bakışlarının içten olduğunu gördü.</p>
<p class="p5">&quot;Bütün bunları kaçmadan birkaç saniye önce mi düşündün?&quot;</p>
<p class="p5">Bir kadının ona bu şekilde konuşmasına alışık değildi. &quot;Ve daha fazlasını.&quot;</p>
<p class="p5">Tekrar harekete geçtiler.</p>
<p class="p5">&quot;Seni izledim,&quot; dedi Nicole. &quot;Güçlü bir adamsın. Ama bu kadar akıllı olduğunu düşünmemiştim. Sanırım onlar iyi olacak.&quot;</p>
<p class="p5">&quot;Red de güçlü. Daha da önemlisi benden daha hızlı ve büyük ihtimalle benden daha akıllı biri.&quot;</p>
<p class="p5">Nicole düşündü. &quot;Göreceğiz.&quot;</p>
<p class="p5">Sonraki bin metreyi daha yavaş koştular ve Colt adımlarını yavaşlatarak hızlı yürümelerine olanak tanıdı. İkisi de nefes nefese kalmıştı. Ter içindeydiler. Nicole ona çok yakın duruyordu. Etraflarını saran devasal çölü düşününce alışılmadık derecede yakın.</p>
<p class="p5">Ama bu Nicole&rsquo;dü işte. Kendine özgü.</p>
<p class="p5">&quot;Jerry Pinkus dışında Red ile karşılaşan oldu mu?&quot; diye sordu Nicole beklenmedik bir şekilde.</p>
<p class="p5">&quot;Ben. Niye sordun?&quot;</p>
<p class="p5">Ama onun açıklamasına ihtiyacı yoktu. Nicole Red hakkında değil Pinkus hakkında sormuştu.</p>
<p class="p5">&quot;Pinkus&rsquo;un Red olup olamayacağını merak ediyorsun.&quot; &quot;Delice bir düşünce işte,&quot; dedi Nicole.</p>
<p class="p5">&quot;Kendi parmağını mı kesti?&quot;</p>
<p class="p5">&quot;Bunu düşünemiyorum bile,&quot; diye cevap verdi Nicole. &quot;Ama kapıyı açık bulan kişi Pinkus&rsquo;du ve görünüşe göre geride kalan kişi de o. Katilin sesini duyduk, ama Pinkus yanımızda değildi, değil mi? Bilemiyorum. Sadece bana...&quot; Sözünü bitirmedi.</p>
<p class="p5">&quot;Sanmıyorum.&quot; Ama emin değildi. Red&rsquo;i karanlıkta uzaktan görmüştü. Aynı kişi olabilirdi. Aşağı yukarı aynı boy, tahminine göre Pinkus daha ağırdı. Kütüphane hikâyesi de uydurma olabilirdi. &quot;Öte yandan onu arkada bıraktık, öyle değil mi?&quot;</p>
<p class="p5">Kafasını salladı. &quot;Haklısın.&quot; Colt bir şekilde varlığının Nicole&rsquo;ü cevaplarından daha fazla rahatlattığını düşündü.</p>
<h1 class="h11"><a id="ncx1219"></a><a id="a14"></a>15</h1>
<p class="p5">&nbsp;</p>
<p class="p5">Wendy ve Carey, yarım mil koştuktan sonra, bu tempoya daha fazla dayanamayacaklarını anlayıp yürümeye başladılar.</p>
<p class="p5">&nbsp;</p>
<p class="p5">&quot;Müzik yerine atletizm seçmiş olmayı dilerdim,&quot; dedi Carey. &quot;Sence bizi gördü mü?&quot;</p>
<p class="p5">&quot;Gördüyse bile arkamızdan ateş etmiyor. Ama peşimizden gelecektir. Batıya ve doğuya giden izleri görüp birini takip edecektir.&quot;</p>
<p class="p5">Wendy arkasına baktı. Hala bir şey yoktu. Bir an için Colt ve Nicole&rsquo;ü görmüşlerdi. Ama aralarına kütüphane girince göremez olmuşlardı. Daha sonraysa göremeyecekleri kadar uzaklaşmışlardı.</p>
<p class="p5">&quot;Herhangi bir şey göremiyorum. Sanırım kaçmayı başardık,&quot; dedi Wendy.</p>
<p class="p5">Carey önce etrafa sonra da yukarıya baktı. &quot;İnanamıyorum. Kurtulan var mı diye arama yapan bir tane bile helikopter yok. Nasıl başımıza böyle bir şey gelebilir?&quot;</p>
<p class="p5">&quot;Kardeşini yılan sokmuştu, hatırladın mı? Böyle başladı işte.&quot;</p>
<p class="p5">&quot;Yılan onu sokmamış olsaydı, bütün bu saçmalıktan uzakta, tepelerde olurduk.&quot;</p>
<p class="p5">&quot;Bende sizi almak zorunda kalmaz, kendi yoluma gidiyor olurdum.&quot;</p>
<p class="p5">&quot;Bütün suç yılanın.&quot;</p>
<p class="p5">&quot;Bütün suç yılanın,&quot; diye onayladı Wendy.</p>
<p class="p5">&quot;Ya Red adındaki psikopata ne demeli? Bir gecede iki olay.</p>
<p class="p5">Sence de bu biraz çılgınca değil mi?&quot;</p>
<p class="p5">&quot;Koşmaya başla. Çiftliğe ulaşmamız gerek,&quot; dedi Wendy. Carey söyleneni yaptı.</p>
<p class="p5">&quot;Garip fırtınalar hakkında ne derler bilir misin?&quot; diye sordu Wendy.</p>
<p class="p5">&quot;Hayır. Ne derler?&quot;</p>
<p class="p5">&quot;Manyakları dışarı çıkartır, derler.&quot; &quot;Ciddi misin?&quot;</p>
<p class="p5">&quot;Hayır. Ama dolunayda olabilir. Güya. Her iki halde de, bu bizim suçumuz değil.&quot;</p>
<p class="p5">Wendy&rsquo;nin yorumunu düşündü. &quot;Yılanın suçu. Yılan ısırığı olmasaydı, doktora bulmak için evine gitmezdik ve fırtınadan manyak bir katille baş başa kalmak için kurtulmazdık.&quot;</p>
<p class="p5">&quot;Bütün suç yılanın.&quot;</p>
<p class="p5">&quot;Doğru.&quot; Carey sırıttı. &quot;Zaten elmayı sunan da yılan değil miydi?&quot;</p>
<p class="p5">Wendy ona baktı. &quot;Dini anlamda mı söylüyorsun?</p>
<p class="p5">Bilemiyorum. Çok dindar biri olduğumu söyleyemem.&quot; &quot;Nasıl yani?&quot;</p>
<p class="p5">Wendy tereddüt etti. &quot;Bir tarikat içinde büyüdüm. Kötü bir deneyimdi.&quot;</p>
<p class="p5">&quot;Oh. Üzüldüm.&quot; &quot;Önemli değil. Atlattım.&quot; &quot;Gerçekten mi?&quot;</p>
<p class="p5">&quot;Evet. Gerçekten.&quot;</p>
<p class="p5">&quot;Çünkü çocukluk günlerinde yaşadığımız şeyleri gerçek anlamda atlatabildiğimizi sanmıyorum. Sanki hep oradalar ve dışarı çıkmayı bekliyorlar.&quot;</p>
<p class="p5">&quot;Yılan gibi,&quot; dedi Wendy.</p>
<p class="p5">&quot;Aynı yılan gibi.&quot; Carey duraksadı. &quot;Nicole kaybolduktan sonra büyücülükle uğraşmıştım. Hem de oldukça ciddi anlamda.&quot;</p>
<p class="p5">Sanki Carey tarikatla, büyücülüğü birbirine karıştırmışa benziyordu. Ama Wendy onu düzeltme gereğini duymadı.</p>
<p class="p5">Colt&rsquo;un bahsettiği vadiye vardıklarında, çiftliğe yaklaşmış olduklarını anladılar. Vadi şimdi bir çukurdan daha fazla bir şeymiş gibi görünüyordu.</p>
<p class="p5">&quot;Ya orası da kuma gömülmüşse?&quot; dedi Carey.</p>
<p class="p5">Bütün o olumlu konuşmalarına rağmen Wendy de en az Carey kadar umutsuzdu.</p>
<p class="p5">Sonraki on dakika boyunca hızlı yürümeye devam ettiler.</p>
<p class="p5">&quot;Beş mil demişti, değil mi?&quot; Wendy&rsquo;nin pili bitmek üzereydi. Nefes nefese kalmıştı. &quot;Bu mesafeyi koşmak ne kadar zaman alır ki?&quot;</p>
<p class="p5">&quot;Bilmiyorum. Bir saat?&quot;</p>
<p class="p5">Karanlık yeniden saldırdı Wendy&rsquo;nin üstüne. Neredeyse dizlerinin üstüne çökecekti. Gözünde yıldızlar uçuşuyordu.</p>
<p class="p5">Hava ağırlaştı. Başı dönüyordu.</p>
<p class="p5">Sonra bu da daha önceki gibi aniden geçti. &quot;Sen iyi misin?&quot;</p>
<p class="p5">Carey&rsquo;nin ellerini omzuna koymuş olduğunu ancak o an fark edebildi.</p>
<p class="p5">Bir an için ne yapacağını bilemedi. Zaten hiçbir zaman bilemezdi.</p>
<p class="p5">Carey elini yavaşça boynuna doğru götürerek boyun kaslarını ovdu. &quot;Wendy, iyi misin?&quot;</p>
<p class="p5">Kolunu Carey&rsquo;nin anlayacağı bir kuvvetle itti. &quot;Hadi Wendy koşmaya başladı.</p>
<p class="p5">&quot;Hey,&quot; dedi Carey. &quot;Bu da ne demekti şimdi?&quot;</p>
<p class="p5">Wendy duymamış gibi yaptı. Cevap veremeyecek kadar çok utanıyordu. Onun yerine kum üzerinde onun önünde kalmaya gayret ederek koşmaya devam etti.</p>
<p class="p5">Sonunda önce yavaşladı, sonra da durdu. &quot;Bir saatten fazladır koşuyoruz. Ya geçtiysek?&quot;</p>
<p class="p5">Carey etrafına baktı. Sonra da güneşin konumuna. &quot;Batı değil mi?&quot; Eliyle batıyı gösteriyordu.</p>
<p class="p5">&quot;Ama bu tepelerde birkaç binayı fark etmeden geçmiş olabiliriz.&quot;</p>
<p class="p5">&quot;Sanırım önemli olan çiftliğin kayalarla çevrili olduğu.</p>
<p class="p5">Vadinin içindeydi değil mi?&quot; dedi Carey.</p>
<p class="p5">Wendy sağ tarafında bir hareket hissetti. Dikkatini çeken bir hareket. Tepenin üstünde bir şey, tepenin öbür yanına geçivermişti. &quot;Bunu gördün mü?&quot;</p>
<p class="p5">&quot;Neyi gördüm mü?&quot;</p>
<p class="p5">&quot;Şu kum tepesinin üstünde bir at gördüğüme yemin edebilirim.&quot;</p>
<p class="p5">&quot;Üstünde kimse var mıydı?&quot;</p>
<p class="p5">Tam olarak ne gördüğüne karar verebilmek için gördüğünü yeniden gözden geçirmeye başladı.</p>
<p class="p5">&quot;Bilmiyorum. Bir çocuk olabilir. Sadece bir an gözüme çarptı.</p>
<p class="p5">Yan gözümle yakaladığım bir anlık bir görüntü. Hadi!&quot; Kalan yirmi metreyi koşarak tepeye çıkmaya başladı.</p>
<p class="p5">Wendy hangisinin daha şaşırtıcı olduğunu bilemedi; herhangi bir atın olmayışı mı, yoksa üç yüz metre ileride, vadinin dibinde duran çiftlik evinin görüntüsü mü?</p>
<p class="p5">Eve doğru yolun yarısında, bayır aşağı duran tahta bir kulübe vardı. Onun arkasında ise elli metrelik çitle çevrili çiftlik evinin görüntüsü uzanıyordu.</p>
<p class="p5">&quot;Kimseyi görüyor musun?</p>
<p class="p5">Wendy ıssız duran çiftlik evini inceledi. Ağıl, parmaklıklarla çevriliydi ama hayvan yoktu. Araba da yoktu. Eğer çiftlik fırtınanın yumruğundan kurtulduysa olması gereken yaşam belirtisi neredeydi?</p>
<p class="p5">Carey de aynı fikirde olmalıydı. &quot;Burası terk edilmiş.&quot;</p>
<p class="p5">&quot;Öyle görünüyor. Hiçbir anlamı yok. Atlar korkudan ayaklanmış olmalıydılar.&quot;</p>
<p class="p5">&quot;Hadi.&quot;</p>
<p class="p5">Koşmaya başladılar. Tam yolu yarılamışlardı ki Carey tahta kulübeye doğru yöneldi.</p>
<p class="p5">&quot;Carey?&quot;</p>
<p class="p5">&quot;Sadece bir göz atacağım.&quot;</p>
<p class="p5">Ambara benzeyen kulübenin etrafından dolaşıp kapısını buldular. &quot;İçeride araç gereçten başka bir şey olduğunu sanmıyorum,&quot; dedi Wendy.</p>
<p class="p5">&quot;Çiftçiler böyle yerlere traktörlerini ve araçlarını park ederler genellikle. Bakmaya değer.&quot; Kapının tokmağını tuttu ve kapıyı itti.</p>
<p class="p5">&quot;Kapı açıkmış,&quot; dedi Wendy bir adım geri atarak. &quot;Kumun üzerindeki izlere baksana.&quot;</p>
<p class="p5">Carey kapıyı yansına kadar açmıştı. Yine de ayağının altındaki sürtünme izlerine bakmak için durdu. Sonra Wendy&rsquo;nin yüzüne baktı. Demek ki fırtınadan sonra biri gelmişti buraya. Kalp atışları atağa kalktı.</p>
<p class="p5">Carey ambara doğru döndü. Kapıyı açtı. İkisi de önlerindeki karanlığa bakıyorlardı.</p>
<p class="p5">Carey haklıydı. İçeride, gölgelerin arasında eski, üstü kapalı bir yeşil traktör duruyordu. Wendy emin değildi ama herhalde yazın sıcakta klima kullanılabilsin diye üstü kapalı bir model olmalıydı. Bunun dışında duvarlarda asılı eski püskü alet edevattan başka bir şey yoktu.</p>
<p class="p5">&quot;Hadi gidelim.&quot;</p>
<p class="p5">&quot;Hayır bekle.&quot; Carey Wendy&rsquo;nin omuzu üstünden açılmış gözlerle kapalı olan şoför kabinine baktı. &quot;İçinde kimse var mı?&quot;</p>
<p class="p5">Wendy karanlıkta gözlerini kısarak bakarken aklına gelen düşünceyle taş kesildi. Kimse sabahın onunda bir traktör kabininde takılmazdı.</p>
<p class="p5">Carey traktöre doğru gitti ve kapıyı çekerek açtı. İçeri bir göz attı ve bir çığlık atarak geriye doğru sıçradı. Bu çığlık Wendy&rsquo;nin damarlarına kaldırabileceğinden daha fazla adrenalin pompalanmasına sebep oldu.</p>
<p class="p5">Wendy çığlık atarak geriye doğru attı kendini.</p>
<p class="p5">Carey geriye doğru sıçradığında arkasındaki duvara çarpmıştı. Ama bunu hiç umursamadan karşısındaki traktörün içine bakmaktaydı.</p>
<p class="p5">&quot;Ne var?&quot;</p>
<p class="p5">&quot;Bu bir adam,&quot; dedi Carey.</p>
<p class="p5">&quot;Ne demek bir adam?&quot; Wendy&rsquo;nin kulakları, nabzı yüzünden zonkluyordu.</p>
<p class="p5">&quot;Sanırım o ölmüş.&quot;</p>
<p class="p5">Wendy kendini zorlayarak ilerledi ve kabine baktı. Elleri arkasından bağlanmış bir adam koltuğun üstünde diz çökmüş bir vaziyette duruyordu. Beli zorla bükülmüş gibi eğikti. Başı gayet müstehcen bir şekilde geriye doğru yatmıştı ve saçlarına kıskaca benzer şeyler takılıydı. Âdemelması kocaman bir düğme gibi gırtlağının ortasına duruyordu.</p>
<p class="p5">Gözleri açıktı.</p>
<p class="p5">Wendy elini adamın çenesine doğru kaldırdı. Bir an için kaldırabileceğini düşündü. Adamın göğsünde beyaz karton parçaları vardı. Katilin üzerine bir şeyler yazdığı karton parçaları.</p>
<p class="p5">Wendy&rsquo;nin başı dönmeye başladı. Bir insanın böyle bir şey yapabilmesi için ne kadar deli olması lazımdı? Hiçbir fikri yoktu. Kim olduğunun önemi yoktu. Hayatında bu kadar rahatsız edici bir durumla karşılaşmamıştı. Şimdi orada durmuş, traktörün içindeki o ikiye katlanmış adama bakarken, hayata dair öğrendiği hiçbir şeyin önemi kalmamıştı.</p>
<p class="p5">&quot;Sence bu Bridges mi?&quot; diye sordu Carey. &quot;Bunu ne zaman yapmış olabilir?&quot;</p>
<p class="p5">Katil onların oraya geleceklerini biliyordu. Çiftçiyi gece, fırtınadan sonra öldürmüş olmalı diye düşündü Wendy. Ama sadece düşündü. Dile getiremedi.</p>
<p class="p5">Carey ona yaklaştı. &quot;Kâğıtlarda ne yazıyor?&quot;</p>
<p class="p5">Ama Wendy yazılanları umursamıyordu. Fırlayarak kendini dışarı, güneşin kollarına attı. Temiz hava ciğerlerine dolmaya başlamıştı.</p>
<p class="p5">Ambarda bir şey yere düşerek ses çıkardı. Carey korkudan ölebilirdi. Aceleyle adamın göğsünden notu kaptı. Harfler güneş ışığında parladı. Kırmızı renkteydiler.</p>
<p class="p5">&nbsp;</p>
<p class="p5">Hesaplaşma zamanı bebek Beni hatırladın mı?</p>
<p class="p5">Ya kütüphaneye geri dönersin, ya da diğerleri ölür Not: Sizden kaç kişinin benim tarafıma geçtiğini bulabildin mi?</p>
<p class="p5">&nbsp;</p>
<p class="p5">&quot;Onları öldürecek,&quot; dedi Carey yutkunarak. &quot;Hesaplaşma mı? Bizden mi bahsediyor?&quot;</p>
<p class="p5">Belli belirsiz bir ağlama duyuldu rüzgârın içinde. Kesin olan şey, sesin aşağı taraftan geliyor olmasıydı.</p>
<p class="p5">Carey ambarın köşesine doğru koştu ve etrafı inceledi. Sonra aceleyle Wendy&rsquo;e kendine katılması için işaret etti. Wendy yanına gitti ve aşağıya, çiftlik evine doğru baktı.</p>
<p class="p5">Sarı tişört giymiş biri ev ile ambar arasında durmuş, elleri havada bağırıyordu. Adam onları görünce deli gibi ellerini sallayarak gelmeleri için işaret etti.</p>
<p class="p5">Döndü ve çiftlik evine doğru koşmaya başladı. &quot;Hayatta kalan biri,&quot; dedi Wendy. &quot;Kesinlikle.&quot;</p>
<p class="p5">&quot;Yardımımıza ihtiyacı var.&quot; Wendy hızla koşmaya başladı. &quot;Bekle, ya o adam katilse? &quot;</p>
<p class="p5">&quot;Sana katile benzer gibi mi göründü?&quot; &quot;Hiçbiri katile benzemez.&quot;</p>
<p class="p5">&quot;Bu adam hayatta kalmayı başarmış biri ve bütün bildiğim buradan kurtulmanın bir yolunu biliyor olabilir.&quot;</p>
<p class="p5">Carey&rsquo;nin hoşuna gitmedi bu durum ama yine de Wendy&rsquo;i takip etti. Beraber çiftlik evine doğru uçarcasına koştular.</p>
<p class="p5">&nbsp;</p>
</body>
</html>