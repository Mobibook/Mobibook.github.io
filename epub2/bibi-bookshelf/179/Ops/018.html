<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx1329"></a><a id="a15"></a>16</h1>
<p class="p5">&nbsp;</p>
<p class="p5">İşte bu kadar,&quot; dedi Colt çiftlik evine bakarak. Ev şu an için ufukta bir noktadan ibaretti. &quot;En azından fırtınaya dayanmış.&quot; Gözleriyle çölü taradı. Burada, kasabadan birkaç mil uzakta, arazi gözle görülür biçimde değişmişti. Ortada yok edilecek bir kasaba kalmamıştı. Hala karşısına beklediğinden daha fazla değişikliğin çıkmasını umuyordu. Yeni su yatakları, düzleşmiş tepeler gibi.</p>
<p class="p5">Bunun yerine, çiftlik evi bile hortumlardan kurtulmuştu. Kasabayı yerle bir etmeden önce yol üstünde ne var ne yoksa yıkıp geçmiş olmalıydılar.</p>
<p class="p5">&quot;Peki, bu iyi bir şey, değil mi?&quot; diye sordu Nicole.</p>
<p class="p5">&quot;Bu başka kurtulanlar da olabilir anlamına geliyor. Smith&rsquo;in yeri buradan bir mil kadar güneyde. Eğer bir araç bulabilirsek oraya gitmeyi düşünebiliriz.</p>
<p class="p5">Nicole dirseklerine dokundu. &quot;Orası güvenli, değil mi?&quot; &quot;Göreceğiz.&quot;</p>
<p class="p5">Yürümeye başlarken Colt silahını belinden çekti. Soğuk Çelik baldırına değmeden önce silahı elinde bir kez döndürdü ve kılıfına soktu.</p>
<p class="p5">&quot;Güzel.&quot; Nicole gülümsedi.</p>
<p class="p5">Colt anında yaptığından pişman oldu. Aslında onu, bu karakterine uymayan numarayı yapmaya iten şeyin ne olduğu hakkında en ufak bir fikri bile yoktu. Nicole&rsquo;ü etkilemek için en ufak bir niyeti yoktu. Gerçeği söylemek gerekirse bir kadını etkilemek için kovboylar gibi silahını döndürmektense, bir ağaçtan çıplak bir şekilde sarkmayı tercih ederdi.</p>
<p class="p5">Ama şimdi bunu kesin olarak o amaçla yapmış olduğunu anladı.</p>
<p class="p5">&quot;Hadi gidelim,&quot; dedi Colt yüzü açık kırmızı renge bürünürken.</p>
<p class="p5">Harekete geçti. Nicole&rsquo;ün elini dirseğinde hissettiğinde on adım kadar atmıştı. Bu dikkat dağıtıcı şeyle yaşayabileceğini düşündü. Aslında, eğer Nicole ona dokunmasaydı, bu bir hayal kırıklığı olacaktı onun için.</p>
<p class="p5">On dakikalık sıkı bir yürüyüşten sonra çiftlik evine ulaştılar. Ne arabalar vardı, ne hayvanlar, ne de evini nadiren terk eden Gene Stratford&rsquo;dan bir iz. Tuhaf.</p>
<p class="p5">&quot;Gene!&quot; Colt birkaç kez bağırdı. Cevap veren olmadı. &quot;Burada bekle,&quot; dedi Colt. Bıçağını Nicole&rsquo;e uzattı. &quot;Bu ne için?&quot;</p>
<p class="p5">&quot;Bu bir silah. Yanında bir silah olsa iyi olur.&quot;</p>
<p class="p5">Nicole bıçağa baktı. &quot;Nasıl kullanılacağını bilseydim bile yapamazdım.&quot;</p>
<p class="p5">&quot;Öyleyse biliyor gibi davran. Bilmediğini anlayana kadar yavaşlatacaktır karşındakini.&quot;</p>
<p class="p5">&quot;Kimi yavaşlatacak?&quot;</p>
<p class="p5">&quot;Lütfen sadece al.&quot; Nicole omzunu silkerek bıçağı eline aldı.</p>
<p class="p5">Colt verandaya çıktı ve elini kapıya koydu. Silahının namlusu sağ kulağının hizasındaydı. Kapı kilitli değildi. Arkasına baktı. Nicole onu bıraktığı yerde, yaklaşık yirmi metre kadar geride çömelmiş ona bakıyordu. Silahı ateşlemeye hazır bir halde kapıyı açtı.</p>
<p class="p5">Karanlıktı, ışık yoktu. Her yerde gölgeler vardı. Masada çay fincanı, yerde bir uzaktan kumanda duruyordu. Banyonun kapısı kırılmıştı. Bütün bu ayrıntılar anında bilinçaltı tarafından kaydedilmişti.</p>
<p class="p5">Ama şu anda bilinçaltının en yüksek seviyesiyle baktığı şey Gene Stratford&rsquo;un kendisiydi. Sallanan sandalyesinde oturuyordu ve ağzına küçük bir fener sokulmuştu.</p>
<p class="p5">Sağ eli bileğinden koparılmıştı ve ortada yoktu. Göğsünün üstüne kartlar iliştirilmişti.</p>
<p class="p5">&nbsp;</p>
<p class="p5">Hesaplaşma zamanı bebek Beni hatırladın mı?</p>
<p class="p5">Ya kütüphaneye geri dönersin, ya da diğerleri ölür Not: Sizden kaç kişinin benim tarafıma geçtiğini bulabildin mi?</p>
<p class="p5">&nbsp;</p>
<p class="p5">Colt geriye döndü ve kapıyı kapatarak dışarı çıktı. Etrafında döndü ve Nicole ile göz göze geldi.</p>
<p class="p5">Nicole yavaşça ayağa kalktı. &quot;Ne oldu?&quot;</p>
<p class="p5">Olan, her şeyin bir anda değişmiş olmasıydı. Bu Red denen kişi her kimse, kız ya da erkek fark etmez, bu planı müthiş bir titizlikle hazırlamıştı. Ve sadece Colt&rsquo;un peşinde değildi.</p>
<p class="p5">Bütün çabaları önceden tahmin edilmişti.</p>
<p class="p5">Colt Nicole&rsquo;e doğru yürüdü. &quot;Geri dönmek zorundayız.&quot; &quot;Neler diyorsun sen? Katil orada.&quot;</p>
<p class="p5">&quot;Katil çiftçiyi öldürmüş ve arkasında bir not bırakmış. Eğer kütüphaneye geri dönmezsek Wendy ve Carey&rsquo;i öldürecekmiş.&quot;</p>
<p class="p5">Durumun ciddiyeti Nicole&rsquo;ün üstüne çöktü ve ellerini ağzına götürdü. Parmakları titremeye başlamıştı.</p>
<p class="p5">&quot;Başları belada,&quot; dedi. &quot;Hadi.&quot;</p>
<p class="p5">&nbsp;</p>
<p class="p5">Wendy hayatta kalan birini bulma konusunda o kadar umutsuzdu ki, orada o adamı görünce oradan kurtulabilme düşüncesinin arzusuyla, adamın peşinden eve dalmanın, telafi etmek için çok geç kalabileceği bir hata olduğunu düşünemedi.</p>
<p class="p5">Ön kapıdan içeri daldı ve o an için nerede olduğunu kestiremeden loş girişte etrafına bakındı. Bu tam da yaptığının bir hata olabileceğini düşündüğü andı. Ama bu düşünce geldiği gibi hızla kayboldu. Çünkü ortada tehlikeli bir durum yokmuş gibiydi. Kahverengi, tüylü bir halı, meşe ağacından yapılmış geniş yemek masasının üstünde asılı duran kehribar rengi bir avize, oda boyunca döşenmiş uzun tahta döşemeler. &quot;Merhaba?&quot;</p>
<p class="p5">Carey arkasındaydı ve nefes nefese kalmıştı. &quot;Neredeler?&quot; &quot;Merhaba?&quot; diye seslendi Wendy yeniden. Bu sefer daha yüksek sesle. &quot;Kimse var mı?&quot; Hala cevap yoktu.</p>
<p class="p5">&quot;Biraz evvel içeri girdi,&quot; dedi Carey. &quot;Burada olması gerekir.&quot; &quot;Tamam, telefonları kontrol et. Silah var mı bir bak.&quot; Garaj.</p>
<p class="p5">Wendy çoktan hareket geçmişti. Duvara asılı telefona sarıldı.</p>
<p class="p5">Telefon ölüydü.</p>
<p class="p5">&quot;Koridorun aşağısını kontrol ediyorum.&quot;</p>
<p class="p5">Carey onu, dokunurcasına geçerek mutfağa girdi.</p>
<p class="p5">Wendy koridor boyunca koşarak kapılan kontrol etti. Banyo, yatak odası. &quot;Merhaba?&quot;</p>
<p class="p5">Evin içinde bir yerlerden bir sızlanma sesi duyduğunu sandı.</p>
<p class="p5">&quot;Kimse yok mu?&quot;</p>
<p class="p5">Yatak odasındaki banyo ufaktı. Duvarlarında sarı duvar kâğıtları vardı. Garipti ama bu duvar kâğıtlarını daha önce gördüğüne yemin edebilirdi. Tarikattan kaçarken kendini kilitlediği banyoda.</p>
<p class="p5">Wendy bir an için bakakaldı. Geçmişin ve korkunun etkisiyle şok olmuştu.</p>
<p class="p5">&quot;Wendy!&quot;</p>
<p class="p5">Kendini topladı ve geldiği yoldan geriye doğru koştu. &quot;Wendy? Buraya.&quot;</p>
<p class="p5">Carey&rsquo;nin sesinden kötü bir şeyler olduğunu anlamıştı. Kurtulmuş olduğunu sandığı kişinin işinin bitmiş olduğunu ve de mutfağa gitmemesi gerektiğini biliyordu.</p>
<p class="p5">&quot;Ne var?&quot;</p>
<p class="p5">&quot;O... o burada.&quot;</p>
<p class="p5">Red?</p>
<p class="p5">Wendy geri çekildi. Aniden titremeye başlamıştı. Nasıl... &quot;Wendy buraya gel. Hem de hemen!&quot;</p>
<p class="p5">Wendy adım attı ve dönerek mutfağa girdi. Birkaç dakika önce gördükleri sarı tişörtlü adam, mutfak masasının üstünde yatıyordu. Boğazı kesilmişti. Masanın üzerinden yere kan damlıyordu ve birikinti oluşturmaya başlamıştı.</p>
<p class="p5">Henüz öldürülmüştü. Göğsüne bıçakla bir not iğnelenmişti.</p>
<p class="p5">Aynı bıçakla boğazının da kesilmiş olduğu ortadaydı.</p>
<p class="p5">&nbsp;</p>
<p class="p5">Bununla yedi etti. Artık başlayabiliriz.</p>
<p class="p5">Bekliyorum.</p>
<p class="p5">&nbsp;</p>
<p class="p5">Wendy dehşet içinde Carey&rsquo;e baktı. &quot;Yani o burada mıydı?&quot;</p>
<p class="p5">Bu yuvarlak gözlerin ardında neler döndüğünü görebiliyordu. Elleri kan içindeydi. Herhalde kanı durdurmaya çalışmış olmalıydı.</p>
<p class="p5">&quot;Bu nasıl olabilir?&quot; dedi Wendy. &quot;Onu kasabada bırakmıştık.&quot; Carey bir havlu kaptı ve deli gibi ellerini silmeye başladı.</p>
<p class="p5">&quot;Bizden daha hızlı gelmiş olmalı ya da bunu başka biri yaptı.&quot;</p>
<p class="p5">Wendy oturma odasına döndü. Kendini siyah deri kanepenin üstüne atarak alnını ovuşturmaya başladı.</p>
<p class="p5">Carey odaya girdi. Hala elindeki kanı temizlemeye devam ediyordu. &quot;Geri dönmek zorundayız!&quot;</p>
<p class="p5">Evet, diye düşündü Wendy. Ama durum bundan biraz daha karışıktı.</p>
<p class="p5">&quot;Geri dönmek zorundayız. Hemen!&quot; &quot;Bir dakika, biz&mdash;&quot;</p>
<p class="p5">&quot;Nicole&rsquo;ü öldürecek,&quot; dedi ve kapıya yöneldi.</p>
<p class="p5">&quot;Dur dedim!&quot; Ses tonu kendini bile şaşırtmıştı. Ayağa kalktı. &quot;Sakinleşir misin? Bunu tekrar düşünmeliyiz.&quot;</p>
<p class="p5">&quot;Ne gibi? Onu biraz evvel burada olduğunu ve şu anda dışarıda olabileceğini mi?&quot;</p>
<p class="p5">&quot;Başlangıç olarak evet. Ama bizi burada öldürmek isteseydi bunu çoktan yapmıştı. Bizi öldürmek istemiyor. İstediği kütüphaneye geri dönmemiz.&quot;</p>
<p class="p5">&quot;Ve dönmezsek Nicole&rsquo;ü öldürecek,&quot; dedi Carey.</p>
<p class="p5">&quot;O hepimizi kütüphanede istiyor. Bu yüzden Jerry&rsquo;yi öldürmedi. Bizi canlı olarak kütüphanede istiyor.&quot;</p>
<p class="p5">&quot;Yedi kişiyi öldürdüğünü mü söylüyor?&quot; diye sordu Carey.</p>
<p class="p5">&quot;İki polis, burada iki kişi, son olarak bir de kasabada... Bütün bildiğimiz Colt&rsquo;un bir şeylere bulaşmış olduğu. Bununla ilgisi olmalı.&quot;</p>
<p class="p5">&quot;Ama Nicole&mdash;&quot;</p>
<p class="p5">&quot;Colt ile birlikte. Seninle daha mı güvende olacağını düşünüyorsun?&quot;</p>
<p class="p5">Cevap yoktu.</p>
<p class="p5">&quot;Sadece biraz rahatlamaya çalış.&quot; Bunu ondan çok kendine söylemiş gibiydi ama itiraf edemedi.</p>
<p class="p5">Carey bir adım attı. &quot;Burada böylece bekleyemeyiz.&quot; &quot;Hayır, bunu iyi karşılamazdı herhalde.&quot;</p>
<p class="p5">&quot;Büyük ihtimalle birimizi öldürerek, öbürünü istediğini yapması için zorlardı.&quot;</p>
<p class="p5">&quot;Öyle yapardı herhalde.&quot;</p>
<p class="p5">&quot;O zaman ya yardım arayacağız ya da geri döneceğiz.&quot; &quot;Yardım aramaya çalışırsak daha fazla sinirlenebilir. Ayrıca nereye gideceğimizi bile bilmiyoruz.&quot;</p>
<p class="p5">&quot;Colt güney dedi. Güneye gidemeyiz. Orada kimse yok. Olsaydı çoktan arama çalışmalarına başlamış ve burada olmuş olurlardı.&quot;</p>
<p class="p5">Wendy onayladı. &quot;Geri dönmekten başka seçenek kalmıyor.&quot; &quot;Kesinlikle.&quot;</p>
<p class="p5">&quot;Psikopatın bizim için çizdiği yola.&quot;</p>
<p class="p5">Carey kapıya baktı, sonra girişe. Düşünüyordu. &quot;Şimdiden o yoldayız.&quot;</p>
<p class="p5">Eğer Wendy haklıysa Red&rsquo;in onların da tanıdığı bir suç ortağı vardı. Carey&rsquo;nin Red ile birlikte olması mümkün müydü? Wendy bunu gözünde canlandıramadı. Peki ya Colt? İmkânsız. Nicole? Yapma lütfen. Pinkus? Olası. Ya Red Pinkus ise?</p>
<p class="p5">İhtimal vermedi. En azından olmaması için dua etti.</p>
<p class="p5">&quot;Tamam.&quot; Wendy derin bir nefes aldı. &quot;Silah bulabilecek miyiz bir bakalım. Silahsız geleceksiniz dememiş. Evi arayalım.&quot;</p>
<p class="p5">&quot;Acele etmemiz lazım.&quot;</p>
<p class="p5">&quot;O halde aramaya başlasak iyi olur.&quot;</p>
<p class="p5">&nbsp;</p>
</body>
</html>