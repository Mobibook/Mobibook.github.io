<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx4642"></a><a id="a52"></a>Son Söz</h1>
<p class="p5">&nbsp;</p>
<p class="p5">Wendy toplantı odasında Colt ve Pinkus'un yanında oturuyordu. Oyundan çıkalı beş saatten fazla olmuştu ve dinledikleri yüzünden sersemlemiş gibiydi. En karmaşık ve kafa karıştırıcı parçalar şu anda ölü olan Carey, Nicole ve Timothy hakkında olanlardı.</p>
<p class="p5">Dr. Healy Timothy'i on dört yaşındayken bir manastırdan evlatlık edinmişti. Adamın çocuğu evine getirirken, bütün bunları önceden planlamış olduğunu tahmin etmek güç değildi. Hakkında araştırma başlayacaktı.</p>
<p class="p5">Nicole ailesini gerçekten de yıllar önce öldürmüştü.</p>
<p class="p5">Timothy, Carey ve Nicole, hepsi de insandı ve hepsi de ölüydü.</p>
<p class="p5">Wendy bir hafta öncesine kadar oyunculardan hiç birini tanımıyordu. Hepsi aynı ortak nedenden ötürü oradaydılar. Sara hastalığı. Tarikattan iki yıl önce kaçmıştı ve hayatına henüz bir yön verememişti. Arizona Günlük gazetesindeki ilanı görünce bu fırsatı kaçırmak istememişti.</p>
<p class="p5">Ağustosun birinde gelmişti ve bir gün sonrada diğerleriyle birlikte Ten oyununun dünyasına girmişti. Dr. Healy'nin nasıl yaptığını bilemiyordu ama son altı gün içinde yedi yıl yaşamış olduğuna yemin edebilirdi.</p>
<p class="p5">Kendi içinde oyun bin farklı yöne gidiyordu. Hakikaten sürülerden çok uzakta bir dünyada, çölde başlamıştı oyun. Ve Timothy'nin yarattığı kasabada, Summerville'de bitmişti. Ama bir sonraki kez bambaşka görünebilirdi. Programcılar değil, oyuncular belirliyorlardı oyunun gideceği yönü.</p>
<p class="p5">Wendy elini kaldırdı ve ona baktı. &quot;Hala atlatamadım,&quot; dedi. &quot;On dokuz yaşındayım, yirmilerimde değilim.&quot;</p>
<p class="p5">&quot;Ben de polis değilim,&quot; dedi Colt. &quot;O yolda ilerliyorum ama daha polis olmadım.&quot;</p>
<p class="p5">&quot;Clifton... kasaba. Bütün bunlar... Nasıl adlandırmışlardı?&quot; &quot;Yapı,&quot; dedi Pinkus. &quot;Oyunun içinde.&quot; Elini kaldırdı ve hala yerinde olan parmaklarını oynattı. &quot;Cennetteki yıldızlara şükürler olsun.&quot;</p>
<p class="p5">Wendy, Colt'un gözlerinin içine baktı. Oyunda olan bitenin hiç olmamış olmasıyla birlikte, geçmişleri gerçekti&mdash; sadece bir hafta. Oyunda inandıkları gibi beş sene, yedi sene değil. Colt genelevde büyümüştü, o tarikatta. Nicole ve Carey kardeştiler.</p>
<p class="p5">Ruhları, kalplerinden akıp tamtakır ortaya çıkmıştı hepsinin. Korkunç bir şekilde Şeytan'ın düşüşüne tanıklık etmişlerdi. En iyi oyuncuydu Şeytan, en güzel, aynı Timothy gibi. Ne kadar kendiyle birlikte diğerlerini de alaşağı etmek istediyse de ortaya koyduğu bir gerçek vardı ki: Onlar Ten oyunundaki kadar çirkindiler. Oyun içinde kimin güzel, kimin çirkin olduğunu anlayamayarak bunu kanıtlamışlardı. Timothy'nin sefil yenilgisi de bunun en güzel örneği idi.</p>
<p class="p5">Bütün bunlar güzelliğin dış görünüşle alakası olmaması yüzündendi. Ne onların ne de bu dünyanın teni. Hatta gözleriyle görebilmiş oldukları her şey&mdash;çöl, kasaba, kütüphane, Nicole, Timothy Healy bile&mdash;gördüklerinden bambaşka bir şekle bürünmüşlerdi. Akıl gözün gördükleri karşısında kolayca aldanmıştı.</p>
<p class="p5">Tam tersine, güzellik dış görünüşün altında bulunurdu.</p>
<p class="p5">Çirkinliğin tedavisi, bu dünyanın teninin altında saklı, diye düşündü Wendy.</p>
<p class="p5">Colt'a baktı. Onu bir hafta önce ilk gördüğünde o kadar utangaç biriydi ki. Şimdiyse ona yumuşak bakışlarıyla karşılık veriyordu. Onu kot pantolonu ve üzerinde Orman Koruyucusu yazan tişörtüyle, genç görmek güzeldi. Tişörtte ne demek istediklerini bilmediğini söylemişti. Kurtuluş Ordusu Sosyal Yardım Merkezinden aldığı bir tişörttü.</p>
<p class="p5">Wendy sürdüğü kolonyanın kokusunu alabiliyordu. Kaslı kolunda uzun bir yara izi vardı. Colt o yara izinin neden olduğunu hatırlamıyordu.</p>
<p class="p5">&quot;Eee şimdi?&quot; diye sordu Wendy.</p>
<p class="p5">&quot;Bütün bunları hafızalarımızdan silecekler,&quot; dedi Pinkus. &quot;Bunu yapabilirler mi?&quot;</p>
<p class="p5">Güldü. &quot;Bizi oyunun içine soktular. Aklımız oyunun bir parçası oldu. Eminim onun da bir yolunu bulurlar.&quot;</p>
<p class="p5">Wendy duvardaki takvime baktı. Yedi Ağustos. Oyunda gerçekten altı gün geçirmişlerdi.</p>
<p class="p5">Arkalarındaki kapı açıldı ve içeriye bir müfettişin öncülük ettiği bir grupla birlikte Nathan Blair girdi.</p>
<p class="p5">&quot;Beklettiğimiz için özür dileriz,&quot; dedi masanın karşısına geçerken.</p>
<p class="p5">Takvimle ilgili bir şey Wendy'nin canını sıkmıştı. Ağustos'un yedisi. Altı gün.</p>
<p class="p5">Blair masanın önünde duran sandalyeyi çekerek oturdu.</p>
<p class="p5">Masmavi gözlerle onlara bakıyordu. &quot;Evet. İşte buradayız.&quot; &quot;Ne zaman gidebiliriz?&quot; diye sordu Pinkus.</p>
<p class="p5">&quot;Her şey tekrar normal haline geldikten sonra,&quot; dedi Blair. &quot;Bütün bunları hafızamızdan çıkartmayı planlıyorsunuz, değil mi?&quot;</p>
<p class="p5">Adam Pinkus'a baktı ve yavaşça başıyla onayladı. &quot;Hayatının geri kalanını bu anılarla mı geçirmek istiyorsun?&quot;</p>
<p class="p5">Wendy istemiyordu. Ve sessizliğe bakılırsa diğerleri de öyle. &quot;Bugün burada üç kişi öldü,&quot; dedi Colt. &quot;Dr. Healy'nin oğlu buna dâhil. Bütün bunları örtbas mı edeceksiniz?</p>
<p class="p5">&quot;Bunun olmaması için buradayım Bay Jackson. Bu konuda bana güvenmek zorundasınız.&quot;</p>
<p class="p5">Wendy'nin şüpheleri vardı ama çok da seçenekleri yoktu.</p>
<p class="p5">Blair ona sert bir şekilde baktı. &quot;Diğer taraftan siz üçünüzün durumu daha çok problem oluşturuyor.&quot;</p>
<p class="p5">Adamın konuşma tarzında bir gariplik var, diye düşündü Wendy. Oyundan çıktıklarında göstermiş olduğu ilgiden, endişeli tavrından eser kalmamıştı. Son derece soğuk davranıyordu.</p>
<p class="p5">Adamın arkasında duran takvime tekrar baktı. &quot;Oyun kaç gün için programlanmıştı?&quot;</p>
<p class="p5">Tereddüt etti. &quot;Yedi gün. Ama bunun&mdash;&quot;</p>
<p class="p5">&quot;Sadece altı gün oynadık...&quot; Wendy'nin kalbi hızla atmaya başlamıştı.</p>
<p class="p5">Nathan Blair afallamıştı.</p>
<p class="p5">Sonra onu gördü. Sadece bir anlığına. Adamın sol gözü mavi rengini kaybetti ve grileşti. Sinyal alamayan bir televizyon ekranı gibiydi.</p>
<p class="p5">Sonra düzeldi. İki gözü de tekrar mavi olmuştu. &quot;Şaka ediyor olmalısınız,&quot; dedi Pinkus.</p>
<p class="p5">Wendy yavaşça Colt'a döndü. &quot;Bunu gördün mü?&quot; Konuşmaya başladığında sesi yumuşak ve kısık çıktı.</p>
<p class="p5">&quot;Bu bir şaka olmalı,&quot; dedi Pinkus yeniden. &quot;Hala bitmedi mi?&quot; Blair kaşlarını çatarak ona baktı. &quot;Ne demek istiyorsun oğlum?</p>
<p class="p5">Elbette bitti.&quot;</p>
<p class="p5">Wendy, Blair'ın haberdar olmadığını anladı. Gerçekten de bilmiyordu.</p>
<p class="p5">&quot;Mecazi olarak,&quot; dedi Wendy. &quot;Belki bitti. Ya da gerçekten bitmedi ve oyunu sonuna kadar oynamalıyız. Neyin gerçek olduğunu ve neyin gerçek gibi olmak istediğini ortaya çıkartmalıyız. Öyle değil mi Bay Blair?&quot;</p>
<p class="p5">Omzunu silkti. &quot;Yeterince adil.&quot; Sol gözü yeniden grileşti.</p>
<p class="p5">Pinkus homurdandı.</p>
<p class="p5">Wendy derin bir nefes aldı. &quot;Ama Pinkus varsayımsal bir soru soruyor,&quot; dedi. &quot;Ya hala oyunun içindeysek?&quot;</p>
<p class="p5">Colt gözlerini açmış Wendy'e bakıyordu. Sonra Blair'a döndü. &quot;O zaman biz de gittiği yere kadar oynarız derim. Artık nasıl olduğunu biliyoruz.&quot;</p>
<p class="p5">&quot;Öyle mi?&quot;</p>
<p class="p5">Tereddüt etti. &quot;Gerçeğin nerede saklandığını biliyoruz.&quot;</p>
<p class="p5">Wendy'nin kalbi kabardı. Colt'un elini elleri içine aldı. Ona bakmadan sıkıca tuttu. O anda bu eli bir daha bırakabilir miydi, emin değildi.</p>
<p class="p5">&quot;Bu dünyanın teninin ardında,&quot; dedi Wendy.</p>
<p class="p5">Colt düzgün bir sesle yavaşça konuştu. &quot;Bu sefer oyunu beraber oynayacağız.&quot;</p>
<p class="p5">Wendy, Blair'ın bir mavi, bir gri, sonra yeniden mavi, gri olan, gerçek olmayan gözlerine bakarak kafasını salladı.</p>
<p class="p5">&quot;Hep beraber.&quot;</p>
</body>
</html>