<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx2318"></a><a id="a26"></a>27</h1>
<p class="p5">&nbsp;</p>
<p class="p5">Nicole, elli yaşındaki garson Daisy dışında, cafede tek başına oturuyordu. Daisy beklediğinden daha konuşkan çıkmıştı. Ama bunu gülümseyerek hoşnut karşıladı.</p>
<p class="p5">Kendini hiç bu kadar canlı hissetmemişti. Hayatta karşılaşabileceği en korkunç durumlardan biriyle karşılaşmış ve hayatta kalmayı başarmıştı. Şu anda içtiği şu basit kahve bile ona harika geliyordu. Yaşadığına çok ama çok seviniyordu.</p>
<p class="p5">O ve Carey, FBI'ın peşinde dolaşmak yerine, saatler önce bu cafeyi bulmuşlar ve yemeklerini yerken sohbet etmişlerdi.</p>
<p class="p5">Bütün sabah boyunca cafeye, onlardan başka sadece iki kişi gelmişti. Daisy kasabada olan çılgın şeylerden bahsetmiş ve insanların dışarı çıkmaya korktuklarını söylemişti. İyi insanların, evlerinin bodrum katlarında saklanmak zorunda kalması çok üzücüydü. Hayatını bir psikopata vermektense daha önceden ölmeyi tercih edeceğini de eklemişti.</p>
<p class="p5">Ama Nicole garsonun bahsettiği gibi bir psikopat şu kapıdan içeri girse nasıl tepki vereceğini çok iyi biliyordu.</p>
<p class="p5">Muhtemelen gözyaşlarına boğularak hayatı için yalvarmaya başlayacaktı.</p>
<p class="p5">Bundan yaklaşık bir saat önce polis aramış ve Carey'nin kan örnekleriyle ilgili bir sorun yüzünden, laboratuvar görevlisiyle buluşmak üzere oraya gelmesi gerektiğini söylemişti.</p>
<p class="p5">Şu sıralar dönmek üzere olmalıydı. &quot;Bir fincan daha ister misin, ufaklık?&quot;</p>
<p class="p5">&quot;Hayır, teşekkürler. Bir tane daha içersem kesin boğulurum.&quot; &quot;Seni duydum. Sen ve kardeşin kasabadan ne zaman ayrılıyorsunuz? Yollar temizlendi.&quot;</p>
<p class="p5">&quot;Öğleden sonra diye umuyorum. Ama önce minibüsü tamir ettirmemiz gerekecek.&quot;</p>
<p class="p5">&quot;O kadar zor olmasa gerek. Mike'ın oto tamir servisini denediniz mi? Bütün hayatı boyunca Badem Mike olarak bilinen Mike.&quot;</p>
<p class="p5">&quot;Polis, minibüsü Diamond Shamrock istasyonuna çekti. Carey ilgileniyor.&quot;</p>
<p class="p5">Garsona, yılan sokmasından ve arabanın yandan çarpma sonucu yoldan çıkmasından bahsetmişti. Ama kasabanın yok olması hakkında konuşmamıştı. Konuşmak bir yana olanlar hakkında düşünmek bile istemiyordu.</p>
<p class="p5">&quot;Halledemezlerse, onlara minibüsü Mike'ın yerine götürülmesini istediğini söyle. İstersen Mike'ı arayabilirim.&quot;</p>
<p class="p5">Arka kapıya vuruldu. Daisy ellerini önlüğüne silerken dışarıdan araba sesi geldi.</p>
<p class="p5">&quot;Erzak kamyonu,&quot; dedi. &quot;Bu kadar erken beklemiyordum.&quot;</p>
<p class="p5">Mutfaktan geçerek arka kapıya doğru gitti. O sırada siyah beyaz bir polis arabası ön tarafa yanaşarak kornaya bastı.</p>
<p class="p5">Çok şükür Carey geri dönmüştü.</p>
<p class="p5">Arabanın ön yolcu koltuğu tarafındaki cam açıldı ve bir el ona gelmesi için işaret etti.</p>
<p class="p5">Nicole tezgâhın üstüne Daisy için on dolar bırakarak, yolcu kapısı açık olan polis arabasına binmek üzere alelacele dışarı çıktı. Arabaya binip kapıyı kapatmadan önce düşünmedi. Sadece yaptı.</p>
<p class="p5">Daha soma memura baktı ve ikinci defa düşündü. İkincisi yüzüne bir yumruk gibi indi. Direksiyonun ardındaki adam polis memuru değildi eğer bu kasabada polisler yüzlerine külotlu çorap geçirip ayaklarına kot pantolon giymiyorlarsa.</p>
<p class="p5">Ama Nicole'ün bunları düşünecek vakti olmadı. Çünkü kendinden geçmesine yetecek bir güçle kafasına darbe almıştı. Dünyası karardı.</p>
<p class="p5">&nbsp;</p>
<p class="p5">Güçlü bir koku Nicole'ü maskeli bir adamla ilgili gördüğü kâbustan uyandırdı. Çorabın arkasındaki yüz belli olmuyordu ve o, onun kim olduğunu anlayamamıştı. Sadece gölgeler arasında deli gibi parlayan bir çift çılgın göz aklındaydı.</p>
<p class="p5">Gözlerini açtı ve anında bunun gerçekten bir kâbus olduğunu anlayarak sevindi. Oda sarı ışık altında loştu. Yerinde doğruldu, başı çatlıyordu.</p>
<p class="p5">&quot;Carey?&quot; &quot;Merhaba Nicole.&quot;</p>
<p class="p5">Yumuşak sesin geldiği yöne doğru döndü. Onu kaçıran kişi kumaş kaplı bir sandalyede oturuyordu. Bacak bacak üstüne atmıştı ve hafifçe üstteki ayağını sallıyordu. Elinde bir bıçak vardı ve sallıyordu ama bu ışıkta çorabın ardındaki yüzün kime ait olabileceğini ayırt edemiyordu.</p>
<p class="p5">Sonra birden kâbusun gerçek olduğunu anladı. Red onu polis arabasına alarak bayıltmıştı.</p>
<p class="p5">Bir anda bütün ağırlığıyla korku üstüne çöktü. Ayağa kalkmaya çalıştı. Fakat başı dönüyordu ve sonra dizlerinin üstünde bile doğrulamayacak kadar güçsüz olduğunu fark etti.</p>
<p class="p5">&quot;Otur aşağı tatlı şey. Bir süreliğine hiçbir yere gitmiyorsun.&quot; &quot;Neler oluyor?&quot; diye feryat etti. &quot;Ne yapıyorsun?&quot;</p>
<p class="p5">Bıçakla oynamaktan vazgeçti. &quot;Bana hala bilmediğini söyleme.&quot;</p>
<p class="p5">&quot;Neyi bilmediğimi?&quot; diye bağırdı gözlerinden yaşlar akarak. &quot;Hesaplaşma zamanı. Bunu açıkça belirttiğimi sanıyordum. Ve diğerlerinden daha iyi olduğunu sanma. Beni bile hasta ediyorsun.&quot;</p>
<p class="p5">Nicole etrafına bakındı. Duvar boyunca kutular sıralanmıştı.</p>
<p class="p5">Bir depo mu?</p>
<p class="p5">&quot;Kafan hala karışık mı bu konuda?&quot; diye sordu Red. &quot;Ne istiyorsun?&quot;</p>
<p class="p5">&quot;Ne istemediğimle başlayalım. Tam olarak ne istediğimi bilmesine rağmen bana ne istediğimi soran mızmız bir kadın istemiyorum.&quot;</p>
<p class="p5">&quot;Ama ne istediğini bilmiyorum!&quot;</p>
<p class="p5">&quot;Nasıl istiyorsan öyle olsun. Oyununu oynamaya devam et bakalım. Diğerlerini aptal yerine koymuş olabilirsin ama Sterling Red'i asla kandıramazsın.&quot;</p>
<p class="p5">Aniden hırlamaya ve titremeye başladı. &quot;Bana ne yaptığını gördün mü?&quot;</p>
<p class="p5">&quot;Kimsin sen?&quot;</p>
<p class="p5">&quot;Ben canavarım, hatırladın mı? Ya da fikrini mi değiştirdin?</p>
<p class="p5">Hardal sever misin?&quot;</p>
<p class="p5">Bir an için sesin tanıdık bir ses olduğunu düşündü. Ama sonra dedektifin de aynı soruyu Pinkus'a sormuş olduğunu hatırladı. Oradan çağrışım yapmış olmalıydı.</p>
<p class="p5">&quot;Çok fazla zamanım olmadığı için direk konuya gireceğim. En çirkin olanı öldürmediğiniz için fazladan yedi kişiyi öldürdüm. Bu ikinci yarıyı benim kazandığım anlamına gelir. Birinci yarıyı kazandığınız için hala buradayım. Ama ilk yarıyı kazanmış olmanız sizin akıllı olduğunuz anlamına gelmiyor. Aptalsınız. Buraya kadar her şeyi anladın mı?&quot;</p>
<p class="p5">Nicole ne cevap vereceğini bilemedi. &quot;Evet, de.&quot;</p>
<p class="p5">&quot;Evet.&quot;</p>
<p class="p5">&quot;Güzel. Eh ikinci yarıyı kazandığımla göre oyuna ben başlayabilirim. Aslında güzelliğine karşı duyduğum saygıyı göstermek istediğimden dolayı sana bir sürprizim var. Sence yeterince adil mi?&quot;</p>
<p class="p5">&quot;Bunu neden yapıyorsun?&quot;</p>
<p class="p5">&quot;Bu kadar aptal sarışın olma. Bunu neden yaptığımı çok iyi biliyorsun. Belki de ağzını hardalla yıkamalıyım. Yoksa o tatlı, sevimli ailenizde nelerin döndüğünü bilmediğimi mi sanıyorsun?&quot;</p>
<p class="p5">Biliyor muydu yoksa?</p>
<p class="p5">&quot;Belki sonra,&quot; dedi Red. &quot;Onlara söyle, eğer istediklerimi önümüzdeki altı saat içinde yapmazlarsa, vereceğim zarar daha da artacak. Bu tatlı kasabada yaşayan yedi kişiyi daha öldüreceğim. Ve dediklerim yapılana kadar da öldürmeye devam edeceğim.&quot;</p>
<p class="p5">&quot;Sen... Duyduğun bu kin yüzünden öylece kasabada dolaşıp masum insanları öldüremezsin.&quot;</p>
<p class="p5">&quot;Kin mi? Oh, bu kin duymaktan daha başka bir şey.&quot;</p>
<p class="p5">Derin bir nefes aldı. &quot;Bu kadar güzel olduğun için sana izin vermeye karar verdim. Seni işe alıyorum. Benim sadık askerim olarak görevin şu çirkin polisi yok etmek. Çiğne onu, ez, şişle ve ölene kadar orada kalıp izle onu.&quot;</p>
<p class="p5">&quot;Bu...&quot;</p>
<p class="p5">Sözünü kesti. &quot;Benim askerim olmanın verdiği gurur, yapman gereken şey için gerekli motivasyonu sağlayamayacağı için, seni silahlandırmak yerine daha güçlü bir motivasyon sebebi vereceğim. Eğer dediğimi yapmazsan, yüzünü parçalayıp seni adi bir fahişeye dönüştürürüm.&quot;</p>
<p class="p5">Nicole donup kalmıştı.</p>
<p class="p5">&quot;Sanırım bu dikkatini toplamanı sağlayacaktır.&quot; Adam ayağa kalktı ve kapıya doğru yöneldi.</p>
<p class="p5">&quot;Bunu... Bunu yapamazsın,&quot; dedi Nicole.</p>
<p class="p5">&quot;Yapamayacağım değil, yapmayacağım,&quot; dedi Red kapıyı açarken. &quot;Konuşmasını öğren. Yapmayacağım çünkü dediğimi yapacaksın. Ve yapmazsan ben yapacağım. Yüzünü. İşte hepsi bu kadar.&quot;</p>
<p class="p5">&quot;Yapmayacağım!&quot;</p>
<p class="p5">&quot;O zaman ben üstüme düşeni yapacağım,&quot; dedi Red. Sonra elindeki bıçağı duvara sapladı ve kapıdan çıkıp kayboldu.</p>
<p class="p5">&nbsp;</p>
</body>
</html>