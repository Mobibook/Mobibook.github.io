<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx3615"></a><a id="a40"></a>41</h1>
<p class="p5">&nbsp;</p>
<p class="p5">Luke Preston arabasına atladı ve çalıştırarak yola koyuldu. Clifton onu merkezde görmek istiyordu. İlginç bir durumdu. Bildiği kadarıyla orası zaten boşaltılmıştı.</p>
<p class="p5">Yirmi dakikadan fazladır Becky'den de hiç ses seda çıkmamıştı.</p>
<p class="p5">İçi boş kimyasal sıvı tenekelerini buldukları yerden itibaren Rıhtım yolu boyunca kırmızı bant çekmişlerdi. Şans eseri kasabanın büyük bir kısmı işlenen cinayetler nedeniyle bölgeyi daha önceden terk etmişlerdi. Geriye kimyasalların etkilerinden korunmaları için başka yere nakledilmesi gereken dört yüz kadar yerel halk kalmıştı.</p>
<p class="p5">Summerville hayalet kasaba gibi olmuştu. Üç blok boyunca sadece iki kişi görmüştü. İkisine de orada uzaklaşmalarını söylemişti. Açıkçası bu gazın kimseyi öldürebileceğine inanmıyordu ama emir emirdi. Yaşlı bunaklar evlerini terk etmek istememişlerdi ama sabah kurdeşen kaşıntılarıyla uyandıklarında ilk koşacak olanların da, onlar olacağına adı gibi emindi.</p>
<p class="p5">Peki ya rüzgâr yön değiştirirse? Bu göze almak zorunda kaldıkları bir riskti. Rüzgâr yön değiştirse bile hareket edecek zamanları mutlaka olurdu. Esas konu zehirli gazın ince bir tabaka halinde şehrin büyük bir kısmına yayılmış olmasıydı. Bu nedenle artık bir şey fark etmezdi.</p>
<p class="p5">Luke birinci caddeden aşağı doğru sürdü arabayı. Arada sırada yolcu koltuğundaki gaz maskesine takılıyordu gözü. O şeyi yüzüne takmaktan nefret ediyordu. Annesinin her zaman dediği gibi kızgın görünmek için burnunu kesmezsin. Bu durumda burun maske oluyordu.</p>
<p class="p5">Direksiyonu dizleriyle tutarak zamazingoyu kafasına geçirdi. Darth Vader gibi çıkıyordu sesi. Dışarıdan da şüphesiz öyle göründüğüne emindi.</p>
<p class="p5">Yanından hızla bir ambulans geçti. Aynı yöne doğru gidiyorlardı ve sürücüler maske takmamışlardı. Birisi mi yaralandı acaba? Belki de daha kötüsü. Son günlerde işler o kadar kötüye gitmişti ki artık hiçbir şeye şaşırabileceğini sanmıyordu.</p>
<p class="p5">Bu aptallar neden maske takmıyordu? Belki o da maskesini çıkarmalıydı. Sonra yine son bir saattir herkese gazın tehlikesinden bahsetmiş olduğu, gaz maskelerinin mutlaka takılması gerektiğini bağırıp çağırarak anlatmaya çalıştığı aklına gelince vazgeçti. Kötü örnek olmak istemezdi.</p>
<p class="p5">Ambulansın sağına park etti ve arabadan inerek merkeze doğru yürüdü. Clifton&rsquo;dan gelen çağrıyı düşünüyordu yine. Luke'u istemişti, kendi adamlarından birini değil.</p>
<p class="p5">Yürürken dikkatini çeken ilk şey danışmadaki telsizin paramparça edilmiş olduğuydu. Birisi aleti ufak parçalara ayırmış ve arkasından çıkan kabloları sökmüştü.</p>
<p class="p5">Çalışma odasına doğru gitti. Clifton faks makinesinin başında yeni gelmiş olan fakslara bakıyordu. Luke odaya girince ona baktı. İki sağlık görevlisi arka kapının önünden yerde yatan bir bedenin yanına çökmüşlerdi.</p>
<p class="p5">Becky sırtüstü yatıyordu ve üstüne battaniye örtülmüştü.</p>
<p class="p5">&quot;Çıkar şu şeyi suratından,&quot; dedi Clifton. &quot;Uzay filmlerinden fırlamışa benziyorsun.&quot;</p>
<p class="p5">Luke maskeyi çıkardı. Hala afallamış bir haldeydi. &quot;Neler oldu? Tanrı... Neler oldu?&quot;</p>
<p class="p5">&quot;Çok kan kaybetmiş ama iyileşecek. Sokaktan geçen biri Colt ve arkadaşlarını olay yerinden uzaklaşırken gördüğünü rapor etti.&quot;</p>
<p class="p5">&quot;Bunu onlar mı yapmış?&quot;</p>
<p class="p5">Clifton elindeki kâğıdı önünde duran dosyanın içine koydu. &quot;İşte cevaplanması gereken soru bu, öyle değil mi? Bizim beş arkadaştan fazlası varmış gibi görünüyor. Geldiğimiz noktada işler tahmin ettiğimizden farklı gelişti.&quot;</p>
<p class="p5">&quot;Öyle mi?&quot;</p>
<p class="p5">Clifton dosyayı kapattı ve eline aldı. Gözleri ateş gibi parlıyordu.</p>
<p class="p5">&quot;Bu ne?&quot; diye sordu Luke. Onun dosya olduğunu biliyordu elbette. Soru aptal bir şekilde havada kalmıştı. Luke düzeltmeye çalıştı. &quot;Onlar hakkında öyle değil mi?&quot;</p>
<p class="p5">&quot;Quantico'dan gelen ve birkaç boşluğun dolmasını sağlayacak ilginç ayrıntılar, evet. Senin Steve'i bulmam ve buraya getirmeni istiyorum.&quot;</p>
<p class="p5">&quot;Steve mi? Onu görmedim. Telsizle ulaşılamıyor mu?&quot; diye yanıtladı Luke.</p>
<p class="p5">&quot;Bul onu.&quot;</p>
<p class="p5">&quot;Neden istiyorsun ki?&quot;</p>
<p class="p5">&quot;Onu bul ve kütüphaneye getir. Sadece dediğimi yap.&quot;</p>
<p class="p5">Luke aptalca sorular sormakla şansını zorladığının farkındaydı. Ama Clifton'ın üstüne gidilmediği sürece ayrıntıları paylaşmadığının farkına varmıştı. Ve ilginç olan dedektifin garip bir şekilde zorlanmaktan hoşlanıyor olmasıydı.</p>
<p class="p5">&quot;Sen nereye gidiyorsun?&quot;</p>
<p class="p5">&quot;Red'in peşinden gidiyorum,&quot; dedi Clifton ve odadan çıktı.</p>
<p class="p5">&nbsp;</p>
</body>
</html>