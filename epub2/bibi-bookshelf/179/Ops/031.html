<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx2471"></a><a id="a28"></a>29</h1>
<p class="p5">&nbsp;</p>
<p class="p5">Summerville halkı cinayetleri duymuş olmalı, diye düşündü Wendy. Çünkü her hangi bir fırtına yaklaşmamasına rağmen sokaklar bomboştu.</p>
<p class="p5">&quot;Üç dakikamız kaldı,&quot; dedi Colt. Wendy onu daha önce hiç bu kadar yıpranmış görmemişti. Anlaşılabilir bir durumdu. Red'in Nicole'ün yüzünü parçalayacağını söylemesinden en az onun kadar Wendy de etkilenmişti.</p>
<p class="p5">&quot;Bu teröristlerle anlaşma yapmaya benzemiyor mu?&quot; diye sordu Wendy. &quot;Carey&rsquo;nin kardeşini kesmesinin daha iyi olacağını düşünmüyorsundur tabi ki.&quot;</p>
<p class="p5">&quot;Red'i mi tercih edersin?&quot;</p>
<p class="p5">&quot;Hayır. Ama...&quot; Ama ne? İkisi de Red'in sözünü tutacağını biliyordu. Kafasında ne varsa kesikten daha kötü şeyler olduğu kesindi.</p>
<p class="p5">&quot;Yani uyuşturulduk ama gördüğümüz her şey gerçekten de oldu. Bunu mu demek istiyorsun?&quot;</p>
<p class="p5">&quot;Evet. Yaptığımız her şeyi yaptık. Yalnızca gördüğümüz şekilde değil...&quot; Colt kafasını salladı. &quot;Bilmiyorum. Çılgınca.</p>
<p class="p5">Bütün bildiğim Red'in gerçek olduğu ve kestiği zaman gerçekten kestiği.&quot;</p>
<p class="p5">&quot;En azından kasaba geri döndü.&quot; &quot;Evet. Ama Red kısmı hala bitmedi.&quot;</p>
<p class="p5">Kütüphanenin önünde park etmiş başka bir araç yoktu.</p>
<p class="p5">Doktorun evi de öyleydi. Issızdı.</p>
<p class="p5">Arka tarafa sürdüler ve arabadan indiler.</p>
<p class="p5">&quot;Hep bu kadar ıssız mıdır?&quot; diye sordu Wendy.</p>
<p class="p5">&quot;Büyük ihtimalle o yapmıştır. Tanrı bilir nasıl. Merkezden boşaltın emri falan vermiş olmalı. Görünüşe göre ne isterse yapabiliyor.&quot;</p>
<p class="p5">&quot;Nicole'ün nerede olduğunu da bilmiyoruz.&quot; &quot;Hadi gel!&quot;</p>
<p class="p5">Ön kapılar kilitliydi ama Colt kuzey kanadına doğru koştu. Merdivenler yeşil renkli metal bir kapıya iniyordu ve kapı açıktı.</p>
<p class="p5">Kütüphanenin bodrumu, daha önce birçok kere karşılaştıkları şekilde aydınlatılmıştı. Her tarafta, içi gazetelerle dolu kutular vardı.</p>
<p class="p5">O loş ışıkta Carey'i bağırırken buldular. &quot;Nicole!&quot;</p>
<p class="p5">Acıklı bir feryat geldi sol taraftan. Onu, ağlama sesi izledi. Ses aşağıdan gelmişti. &quot;Buraya!&quot;</p>
<p class="p5">Beton merdivenlerde ayak sesleri duyuldu ve Pinkus koşarak bodruma girdi. Durdu ve onlara baktı. &quot;Buradasınız!&quot;</p>
<p class="p5">&quot;Nereden geliyorsun?&quot; diye sordu Colt.</p>
<p class="p5">&quot;Red polis arabasıyla tam yanımda durdu ve beş dakika içinde buraya gelmezsem kafama bir kurşun sıkacağını söyledi. Polislerle işim henüz bitmişti.&quot;</p>
<p class="p5">Colt bu yeni bilgiyi bir kenara bırakarak Nicole'ün sesinin geldiği tarafa doğru aceleyle gitti. &quot;Nicole?&quot;</p>
<p class="p5">&quot;Colt!&quot; Kapının arkasından geliyordu ses.</p>
<p class="p5">Depo olarak kullanılan odalardan birinin sürgüsünü çekip kapıyı açtı. Nicole dışarı fırlayarak Colt'un kollarına atıldı.</p>
<p class="p5">&quot;Her şey yolunda, tamam.&quot; Nicole'ün sırtını sıvazlıyordu. &quot;Çok üzgünüm Colt.&quot;</p>
<p class="p5">&quot;Şşş, tamam.&quot;</p>
<p class="p5">&quot;İkinci yarıyı onun kazandığını söylememi istedi. Ve bu sefer de dediğini yapmazsak yedi kişiyi daha öldüreceğini ekledi.&quot;</p>
<p class="p5">Wendy, kanının yüzünden çekildiğini hissetti. &quot;Oh, hayır!&quot; &quot;İkinci yarı mı?&quot; diye şaşırdı Colt.</p>
<p class="p5">&quot;İlk yarıyı biz kazanmışız,&quot; dedi Nicole. &quot;Ben... Ben ne demek istediğini bilmiyorum ama henüz her şey bitmedi.&quot; Perişan haldeydi.</p>
<p class="p5">&quot;Bunun olmasına izin veremeyiz,&quot; dedi Colt. &quot;Birbirimizden ayrılıp, bu kasabadan mümkün olduğunca uzaklara kaçacağız. Eğer burada olmazsak oyununu bozmuş oluruz. O da oynayamaz.&quot;</p>
<p class="p5">Wendy bu fikrin gerçekten de işe yarayabileceğini düşündü. Carey, Nicole'ün yüzünü kestikten sonra tabi. Colt'un bunu ne zaman söyleyeceğini merak ediyordu.</p>
<p class="p5">&quot;Sen delisin,&quot; dedi Pinkus. &quot;Bu heriften kaçabileceğin düşüncesine ne zaman kapıldın? Çiftliğe gittik, pat ölülerle karşılaştık. Şu ceketleri giyip bizi önüne kattın, pat siyah kamyonet. Yapmamızı istediği şeylere karşı çıktın, pat yedi kişi daha öldü. Bu adamdan kaçamazsın!&quot;</p>
<p class="p5">&quot;Son pat sendin Pinkus,&quot; dedi Wendy. &quot;Seni öldürmeyi reddettik. Şimdi sen, bunun aptalca olduğunu mu söylüyorsun?&quot;</p>
<p class="p5">&quot;Hayır, ama tanrı aşkına, kaçmamız gerektiğini söyleyemezsin.&quot;</p>
<p class="p5">&quot;O zaman ne?&quot; &quot;Bilmiyorum.&quot; Teşekkürler, Pinkus.</p>
<p class="p5">&quot;Bence başarabiliriz,&quot; dedi Colt. &quot;Sanırım yüz yüze daha başarılı. Bizimle kedi-fare oyunu oynamak zorunda değildi, Wendy. Kendini göstermeden mesajını telsizle iletirdi. Peki, elinden meydan okuma şansını alırsak ne olur?&quot;</p>
<p class="p5">&quot;Muhtemelen delirir ve elli kişiyi daha öldürür,&quot; dedi Pinkus. &quot;Bence Colt haklı,&quot; dedi Wendy. &quot;Bizimle oyuncak gibi oynuyor. Bütün bunlar ceza vermek için, intikam için.&quot; &quot;Peki, ama neden?&quot; diye sordu Nicole.</p>
<p class="p5">&quot;Çünkü o bir psikopat,&quot; diye cevap verdi Pinkus.</p>
<p class="p5">&quot;Çünkü aramızdan biri ya da birileri ona bir şey yaptı,&quot; dedi Colt.</p>
<p class="p5">&quot;Hiç birimizin bilmediği bir şey,&quot; diye ekledi Wendy. &quot;Veya açıklamak istemiyoruz. Ama şimdi önemli olan zamanımızın daralıyor olması.&quot;</p>
<p class="p5">Loş ışıkta Colt'la bakıştılar.</p>
<p class="p5">&quot;Altı saatimizin olduğunu söyledi,&quot; dedi Nicole.</p>
<p class="p5">İşte bu yeni bir şeydi. Ama Wendy şu anda altmış dakika ile daha çok ilgileniyordu.</p>
<p class="p5">Colt bildiklerini Nicole'e aktardı. &quot;Bize, eğer Carey Red'in sana bıraktığı bıçakla yüzünde beş santimlik bir yara açmazsa, kendisinin gelip yüzünü paramparça edeceğini söyledi.&quot;</p>
<p class="p5">Nicole'ün ağzı şok içinde aralandı. &quot;Bıçak?&quot; &quot;Bize altmış dakika zaman tanıdı.&quot;</p>
<p class="p5">&quot;Bunu yapmayacağım,&quot; dedi Carey içeri girerken.</p>
<p class="p5">&quot;Yüzümü kesmek?&quot; Gözleri açıldı. Uzandı ve yanağına dokundu. Gözlerinde korku, şok ve şaşkınlık yer değiştirip duruyordu.</p>
<p class="p5">Acıyla küfretti. &quot;Bu domuz...&quot; Kendini tuttu, ama onun bu sözleri söylerken kullandığı ton, sesindeki nefret, Wendy'nin kanını titretti.</p>
<p class="p5">&quot;Yapmayacağım,&quot; diyerek protesto etti Carey ve Nicole'e doğru giderek ona sarıldı. &quot;Yapamam.&quot;</p>
<p class="p5">Nicole elini onun omzuna koydu. Uzaktan bakıyordu. &quot;Aptal olma Carey. Başka şansın yok.&quot;</p>
<p class="p5">Bu eziyeti seyretmek Wendy'nin sinirlerini altüst etti. Kendini şiddete maruz kalmış hissediyordu.</p>
<p class="p5">&quot;Buna izin veremeyiz, Colt.&quot; &quot;Haklısın, ama...&quot;</p>
<p class="p5">Yine bu ama. Ama ne? Başka ne seçenekleri vardı ki?</p>
<p class="p5">&quot;Neden şimdi kaçmıyoruz? Dışarıda bir arabamız var ve hepimiz iyi durumdayız.&quot;</p>
<p class="p5">&quot;Bu mantığı en son kullandığımızda insanlar öldü,&quot; dedi Pinkus.</p>
<p class="p5">&quot;Yeter!&quot; dedi Wendy, ağlayarak. &quot;O zaman sen kal ve onunla yüzleş.&quot;</p>
<p class="p5">&quot;Ve sende ödlekler gibi kaç.&quot;</p>
<p class="p5">&quot;Senin cesaretin Colt'un yaşamasına bağlı!&quot; Bunu bağırarak söylemekten nefret etti. Ama artık Red ile beraber olduğuna inandığı bu adama katlanamıyordu. &quot;Bak sana ne söyleyeceğim. Neden başladığımız bu oyunu bitilmiyoruz? Red'in bunu kabul edeceğine eminim. Dün gece seçtiğimiz kişiyi öldürelim. Bu da sen oluyorsun Pinkus. Hala hevesli misin?&quot;</p>
<p class="p5">Cevap vermesini beklemedi çünkü veremezdi. Çıkış kapısına doğru yürüdü. Aptal gibi göründüğünü biliyordu ve umurunda değildi. Kapıyı açamadı çünkü kilitliydi.</p>
<p class="p5">Arkasına döndü. &quot;Anahtarın var mı Colt?&quot;</p>
<p class="p5">&quot;Kilitli mi?&quot; Colt kapıya koştu ve kapıyı denedi. &quot;Kilitli.&quot; &quot;Ben ne dedim ki?&quot;</p>
<p class="p5">&quot;Kapa çeneni Pinkus!&quot; dedi Colt. Üst kata çıkan merdivenleri uçarcasına çıktı. O kapı da kilitliydi. &quot;Kilitli.&quot; &quot;Buradan başka çıkış yok mu?&quot; &quot;Hayır.&quot; Colt küfretti.</p>
<p class="p5">&quot;Pinkus haklı,&quot; dedi Nicole. &quot;Yüzümü kesmek zorundasın Carey.&quot;</p>
<p class="p5">&quot;Hayır değilim. Yapmayacağım.&quot;</p>
<p class="p5">&quot;O zaman o yapacak,&quot; dedi Nicole. &quot;Bunu mu istiyorsun? Ben istemiyorum.&quot;</p>
<p class="p5">&quot;Hayatlarımız için savaşıyoruz burada,&quot; dedi Wendy. &quot;Onu unutun.&quot;</p>
<p class="p5">&quot;Bunu daha önce de söyledin,&quot; dedi Nicole. &quot;Ama paramparça edilecek olan senin yüzün değil.&quot;</p>
<p class="p5">Haklıydı ama hala Wendy'i çileden çıkarıyordu. Nicole odaya geri gitti ve elinde bıçakla geri döndü. Bıçağı kardeşine doğru tuttu.</p>
<p class="p5">&quot;Yap şunu Carey.&quot; &quot;Nicole...&quot;</p>
<p class="p5">&quot;Kes beni!&quot; diye çığlık attı. &quot;Daha zamanımız var.&quot;</p>
<p class="p5">&quot;Ben sinir krizi geçirmeden yap şunu. Sadece deriyi keseceksin. Yap!&quot; Carey titreyen eliyle bıçağı aldı. Wendy arkasını döndü. Colt karanlıkta kayboldu. Pinkus ellerini çenesine dayayarak dizlerinin üstüne çöktü. Uzun bir zaman boyunca kimse konuşmadı.</p>
<p class="p5">Wendy arkasını dönüp baktığında, Carey'nin bıçağı eli titreyerek kardeşinin yanağına doğru kaldırdığını gördü.</p>
<p class="p5">Nicole sessizce ağlıyordu ve yaşlar yanaklarından süzülürken iç çekiyordu. Wendy arkasını döndü yeniden. Birden iç çekmeler korkunun inlemelerine dönüştü ve Wendy, Nicole'ün yüzünün kesildiğini düşündü.</p>
<p class="p5">&quot;Yapamam, yapamam!&quot; Nicole feryat ediyordu. &quot;Çok üzgünüm, yapamam.&quot;</p>
<p class="p5">Wendy döndü. Nicole duvara doğru gitmişti. &quot;Onun yapmasına izin verme!&quot; Eli yüzünde bağırıyordu. Çığlıkları bodrumda yankılanıyordu ve olduğu yere duvar boyunca çöktü.</p>
<p class="p5">Colt kaybolduğu yerden fırlayarak onun yanında dizlerinin üstüne çöktü. Bir eliyle saçlarını okşarken diğeriyle yanağını tutuyordu.</p>
<p class="p5">&quot;Beni dinle Nicole. Derin bir nefes al sadece ve beni dinle. Her şey yoluna girecek. Sana söz veriyorum.&quot;</p>
<p class="p5">Bu loş ışıkta Wendy, Colt'u sadece arkadan görebiliyordu. Onu böyle konuşurken, ona dokunurken görmek içini acıttı yeniden. Daha önce olduğu gibi.</p>
<p class="p5">Nicole arkasına yaslandı ve sakinleşti.</p>
<p class="p5">Colt yeniden ve sessizce konuşmaya devam etti. &quot;Kimsenin yüzünü berbat etmesine izin vermeyeceğiz. Senin söylediğin gibi sadece bir kesik ve çabuk iyileşir. Her zaman olduğun gibi güzel olacaksın yine. Bir kesik, canım sadece bir dakika acıtır ve acı giderek kaybolur.&quot;</p>
<p class="p5">Nicole tepki vermedi.</p>
<p class="p5">&quot;Çok üzgünüm Nicole. Çok üzgünüm.&quot;</p>
<p class="p5">Red bir konuda haklıydı. Güzellik seyircinin gözündeydi. Herkes için evrensel bir standardı vardı ve Nicole bu standartlara uyuyordu. Colt'un bahsettiği güzellik buydu. Ve Colt böyle yapmakla onu onurlandırıyordu.</p>
<p class="p5">&quot;Tamam,&quot; dedi Nicole. &quot;Tamam mı?&quot;</p>
<p class="p5">Başını salladı. &quot;Evet, tamam. Lütfen acele et Carey. Benim için güçlü olmanı istiyorum. Sadece yanağımı kes ve ondan sonra bırak beni, ağlamama karışma.&quot;</p>
<p class="p5">Carey önce tereddüt etti, sonra Colt'un cesaretlendirmesiyle öne doğru hareket etti. Nicole, bıçak yanağına dayandığında kıpırdamamıştı.</p>
<p class="p5">Carey bıçağın ucunu aşağı doğru kaydırarak onun yanağını kesti ve Nicole irkilerek geriye doğru çekildi. Bıçak Carey'nin elinden düştü ve kendini geriye attı.</p>
<p class="p5">Colt beyaz bir örtüyle, kanı durdurmak için Nicole'ün yanağına baskı yapıyordu.</p>
<p class="p5">Ve böylece olay bitmişti.</p>
<p class="p5">Uzun bir süre kimse konuşmadı yine. &quot;Hey çocuklar!&quot;</p>
<p class="p5">Pinkus merdivenlerin başında duruyordu. Arkasından ışık geliyordu ve kütüphanenin kapısı açıktı.</p>
<p class="p5">&quot;Kilidi açtım. Kilidi kredi kartımla açtım. Yemin ederim.&quot; Wendy kalbinin tekrar attığını hissetti. &quot;Hadi gidelim!&quot;</p>
<p class="p5">Colt ona baktı. Kabul etmiş görünüyordu. Pinkus önce kapıdan dışarı sonra merdivenlerden aşağı baktı. &quot;Tamam. Nereye gidiyoruz?&quot;</p>
<p class="p5">&quot;Vegas'a. Arabama atlayıp, o gittiğimizi anlamadan buradan basıp gidiyoruz.&quot; Colt Nicole'e baktı. &quot;Sen ne dersin Nicole? Sen de ayni fikirde misin? Orada yüzünle de ilgilenirler, sorun değil.&quot;</p>
<p class="p5">&quot;Tamam, hadi gidelim.&quot;</p>
<p class="p5">&quot;Dedektife ne olacak?&quot; diye sordu Carey. &quot;Kimseye haber vermeyecek miyiz?&quot;</p>
<p class="p5">&quot;Hayır, hiç kimseye. Onlardan birinin Red olduğunu biliyoruz.</p>
<p class="p5">Sadece gidiyoruz. Kabul mü?&quot;</p>
<p class="p5">&quot;Gidelim,&quot; dedi Wendy merdivenlere doğru koşarken. Merdivenlerden sessizce, tek sıra halinde çıktılar. Kütüphane</p>
<p class="p5">FBI'ın araştırmasının ardından, kehribar rengi sessizliğine bürünmüştü yeniden. Colt onları masaların arasından, geniş giriş kapısına doğru götürdü.</p>
<p class="p5">Elini tokmağa koydu ve arkasına baktı. &quot;Tamam, dışarıya bir göz atacağım. Temiz dediğimde hareket edeceğiz. Evde hala polis</p>
<p class="p5">olabilir, beklemek zorunda kalabiliriz. Kimseye görünmememiz gerek.&quot;</p>
<p class="p5">Her ihtimale karşı direktiflerini eliyle de gösteriyordu. Neyle karşılaşacakları belli olmayabilirdi. &quot;Arka taraftan sola doğru koşmadan yürüyün. Nicole, Carey, Wendy arabanın arka tarafına oturun. Pinkus, sen benimle ön tarafa biniyorsun.&quot;</p>
<p class="p5">Derin bir nefes aldı. &quot;Hazır?&quot; Cevaplarını beklemeden kapıyı açtı. İnce bir ışık süzüldü açılan aralıktan. Kapıyı daha fazla açtı ve olduğu yerde dondu kaldı. Wendy onun güçlükle nefes aldığını duyabiliyordu. Neden diye düşündü. Katil elinde bir silahla arabanın önünde mi bekliyordu? Belki küçük bir FBI ordusuyla birlikte dedektif dışarıdaydı. Her ne idiyse iyi bir şey olmadığı kesindi.</p>
<p class="p5">Sessizliği Pinkus bozdu. &quot;Neden durduk?&quot;</p>
<p class="p5">Sonra Colt kapıyı ardına kadar açınca, neden durmuş olduklarını kendi gözleriyle gördüler.</p>
<p class="p5">Kasaba gitmişti.</p>
<p class="p5">&nbsp;</p>
</body>
</html>