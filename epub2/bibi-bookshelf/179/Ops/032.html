<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx2583"></a><a id="a29"></a>30</h1>
<p class="p5">&nbsp;</p>
<p class="p5">Luke Preston, Colt'la ortaklaşa kullandıkları masada oturuyordu ve bir kartal gibi dedektifi izliyordu. Steve, Luke'un arabasını almak için Walton'dan bir polisle</p>
<p class="p5">birlikte çıkmıştı. Arabayı, kaybolmasından iki saat kadar sonra, Sears binalarının arkasında terk edilmiş bir halde bulmuşlardı. Katil hangi kötü amaçla almıştı Tanrı bilirdi ama katilin kaçırdığı kesindi ve arabayı orada bırakmıştı.</p>
<p class="p5">Luke takım elbiselilerle birlikteydi. Bob ve Stacey Wrinkles çiftinin banyodaki cesetlerini o bulmuştu. Eunice ve Mary Ballworth'un cesetleri evlerinin arka bahçesinde bulunmuştu. Bahçıvan Pedro Gonzales ise biraz ileride. July Gray ve Mary Wolmak yaptıkları bir gezi sonrası arabalarında öldürülmüştü. Bu on dört kişi yapardı. Arkasında ne bir parmak izi, ne bir saç teli, hiçbir şey bırakmadan.</p>
<p class="p5">İki gün evvel olaylar başladığında Luke tedirgin olmuştu hatta korkmuştu. Ama o parmağı masanın üstünde gördüğünden beri aklı başından gitmiş bir haldeydi.</p>
<p class="p5">İki siyah takım elbiseli FBI ajanı ve Vegas'dan gelen Paul Winters, en az Luke kadar tedirgin bir şekilde duruyorlardı. Kimi ayakta, kimiyse oturuyordu.</p>
<p class="p5">&quot;Yani yine kaçaklar,&quot; dedi Clifton.</p>
<p class="p5">&quot;Böyle kayıplara karışamazlar,&quot; dedi Winters. &quot;Dediğim gibi Colt'un arabasını arıyoruz. Bir şey çıkacaktır muhakkak.&quot;</p>
<p class="p5">&quot;Ya kütüphane?&quot;</p>
<p class="p5">&quot;Orada değil. Evde de değil. Kasabanın bizim bildiğimiz hiçbir yerinde değil.&quot;</p>
<p class="p5">&quot;Çiftliklere odaklanın. Hepsini kontrol edin.&quot;</p>
<p class="p5">Luke gibi kaybolmuş bir halde ona baktılar. Şu uyuşturucu işi yüzünden şaşkındılar.</p>
<p class="p5">&quot;Peki uyuşturucu&mdash;&quot;</p>
<p class="p5">&quot;Unutun,&quot; dedi Clifton. &quot;Bütün bunlar, olaylar olduğunda uyuşturucunun etkisinde olduklarından başka bir şey açıklamıyor. Hâlâ cesetlerimiz ve yakalamak zorunda olduğumuz bir katilimiz var. Kanıtları takip edeceğiz.&quot;</p>
<p class="p5">Torbayı kaldırarak ışıkta inceledi. &quot;İnsan dişi izleri dediniz değil mi?&quot;</p>
<p class="p5">&quot;Evet efendim.&quot; &quot;Başka bir ipucu?&quot; &quot;Sadece parmak.&quot;</p>
<p class="p5">&quot;Jerry Pinkus,&quot; dedi Clifton. &quot;Bu parmak en azından hikâyelerinin doğru olduğunu kanıtlar. Eğer buna zorlanmadıysan, kendi parmağını çiğneyebilmek için gerçekten çok kuvvetli bir mideye sahip olman gerekir.&quot;</p>
<p class="p5">&quot;Buna zorlanmış değil mi?&quot; dedi Luke. &quot;Söylediğiniz bu.</p>
<p class="p5">Doğru mu?&quot;</p>
<p class="p5">&quot;Onu buna katilin zorla yaptırdığını iddia ettiğini söyledim.&quot; &quot;Kesinlikle.&quot;</p>
<p class="p5">&quot;Eh, eğer Red değilse...&quot; Luke durdu.</p>
<p class="p5">Clifton direk ona baktı. &quot;Eğer dedim.&quot; &quot;Doğru.&quot;</p>
<p class="p5">Öyleyse dedektif katilin Pinkus olabileceğini düşünüyordu. Ama aynı zamanda şu anda ortada olmayan diğerleri içinde aynı ihtimal söz konusuydu.</p>
<p class="p5">&quot;En önemli nokta, bu olan bitenin birinin kafasındaki hokus pokus numaralan olmadığını biliyor olmamız,&quot; dedi Luke. &quot;Bu gerçek.&quot;</p>
<p class="p5">&quot;Başka bir açıklama ortaya çıkmadığı sürece öyle,&quot; dedi ve sonra sararmış parmağı torbadan çıkardı. En azından kan kurumuştu, damlamıyordu. Sanki elinde sosis varmış gibi tutarak parmağı yalandan inceledi. Gerçekten bir insan tarafından ısırılıp ısırılmadığını anlamaya çalışır gibiydi. Parmağı torbaya koydu ve elini silmek için peçeteye uzandı.</p>
<p class="p5">&nbsp;</p>
<p class="p5">Bütün bunları yaparken Clifton'ı izlemişlerdi. Havayı hissediyor, onu kokluyor, tadına bakıyordu. Belki doğru kelime eksantrik idi ama acayip daha iyiydi. Luke, Winters'in bakışlarını yakaladı. O da onunla aynı fikirdeymiş gibi bakıyordu.</p>
<p class="p5">Clifton masanın etrafından dolaştı ve solunda duran ajanlardan birine döndü. &quot;İstediğim dosyalara ne oldu?&quot;</p>
<p class="p5">&quot;Jackson'ın kalın bir dosyası var. Ama akademiye başlamadan önceki geçmişi hakkında bilgiye ulaşmak çok zor. Diğerleri için de durum farklı değil. Bana soracak olursanız gerçekten garip bir durum.&quot;</p>
<p class="p5">&quot;İşte bu nokta önemli. Onlara daha derin araştırmalarını söyle. Bu beşinin bize anlattıklarından daha yakın olduklarına dair bir his var içimde.&quot;</p>
<p class="p5">Charles Manson'ın görüntüsü canlandı Luke'un kafasında. Colt Jackson bir tarikata üye olamazdı.</p>
<p class="p5">Etrafına bakmıyordu ama aklında dinle ilgili çılgınlıklar vardı. Hiç bilemezdin. Colt her zaman sessiz biri olmuştu. Genelde en çılgın insanlar en sessizleri olurdu. Çekingen ve utangaç biri bakmışsın elinde bir M16 tüfekle postaneden içeri dalmış. Ya da bu durumda kafasında beysbol şapkası ve elinde tüfekle caddeden aşağı.</p>
<p class="p5">Red ile kapışan tek kişi de Colt idi. İşin içinde başka bir iş olmadığı sürece o Red olamazdı.</p>
<p class="p5">&quot;Doktorun evinin bodrumunda, şüphelilere uyan saç örneği bulduk,&quot; dedi Clifton.</p>
<p class="p5">Winters onayladı. &quot;Duvarın dibinde bulduk. Bu sabah şüphelilerden aldığımız örneklere uyuyor. Orada uyumuş olduklarını söyleyebilirim. Başlarını duvara dayamış olduklarını da ekleyebilirim.&quot;</p>
<p class="p5">&quot;Mücadeleye ait herhangi bir ipucu var mı?&quot; &quot;Hayır.&quot;</p>
<p class="p5">&quot;Bilgisayar odasında da bir şey yok,&quot; dedi Clifton. Soru sormuyordu. Sadece ayrıntıların üstünden geçiyordu.</p>
<p class="p5">&quot;Hayır efendim. O odada bulunduklarına dair herhangi bir kanıt yok.&quot;</p>
<p class="p5">&quot;Öyleyse bulduklarımız, anlattıkları hikâyeyi destekliyor.&quot; &quot;Evet efendim.&quot;</p>
<p class="p5">&quot;Bu bilgisayar işi kafamı kurcalıyor,&quot; dedi. &quot;Biri bizim o odayı bulmamız için gizli kapıyı açık bırakıyor. Cinayetlerle bir ilgisi olduğunu anlatmak ister gibi.&quot;</p>
<p class="p5">&quot;Görünüşe bakılırsa öyle,&quot; dedi Winters.</p>
<p class="p5">&quot;Peki, şu parçaları tekrar birleştirelim. Bir yıl öncesine kadar bu beş şüpheliden hiç biri Summerville'de oturmuyordu. Sonra geçmişi muammalı bir polis, muhtemelen annesi bizim şu anda uğraştığımız adam tarafından öldürüldükten sonra Vegas'dan</p>
<p class="p5">buraya tayin oluyor. Colt'un en bilinen yanı silahlarla arasının iyi olması. Bizim katil gibi.&quot;</p>
<p class="p5">&quot;Ve araba sürüşü,&quot; diye ekledi Luke. &quot;Arabanın atasını lastiklerinden ayırabilecek kadar iyi.&quot;</p>
<p class="p5">&quot;Yabancılardan ikisi Carey ve Nicole, bu çevrede büyümüşler. Bir yılan sokması yüzünden en yakın doktora ulaşmak için buraya gelmeden önce, bu yakınlarda kamp yapıyorlarmış.&quot;</p>
<p class="p5">&quot;Yani birbirleriyle ilgileri var,&quot; dedi Luke.</p>
<p class="p5">Clifton bu yorumu dikkate almadı. &quot;Aralarında şu anda Vegas'da yaşayan olanı bir bilgisayar oyuncusu. Summerville'e hala ortaya çıkmayan biriyle buluşmak için gelmiş. Geriye, annesinin araması üzerine onunla buluşmaya giderken, yolu bu kasabadan geçen Wendy Davidson kalıyor. Zaman ve mekân birbirleriyle tutarlı. Şimdi bu beşinin yolları burada kesişti ve aynı gece ortadan mı kayboldular? Hiç zannetmiyorum.&quot;</p>
<p class="p5">&quot;Çok fazla rastlantısal,&quot; diye kabul etti Luke. Destek görebilmek için Winters'a bakıyordu. Adam onayladı.</p>
<p class="p5">&quot;Hepsi aynı gece kayboldular ve ortaya iki şeye sebep olan ortak bir hikâye ile çıktılar.&quot; İşaret parmağını kaldırdı. &quot;Bir, bizim üç ceset daha bulmamızı sağladılar. Ve ikinci olarak, delice bir savunma planının iskeletini oluşturmaya başladılar.&quot;</p>
<p class="p5">Luke gözlerini kısarak baktı. Bunu ilk defa duyuyordu. &quot;Mümkün,&quot; dedi Winters. &quot;Kanıtlayacak hiçbir&mdash;&quot;</p>
<p class="p5">&quot;Bir şeyi kanıtlamaya çalışmakla ilgilenmiyorum,&quot; dedi Clifton. &quot;Ben sadece olayları adım adım izleyerek gözden kaçırmış olabileceğimiz bir ayrıntı, akla yakın bir açıklama arıyorum. Bu akla yakın açıklamalardan biri, ya bu beşinin katil gibi çalışıyor, ya katil ya da katille birlikte çalışıyor olmaları.&quot;</p>
<p class="p5">&quot;Öyle davranmıyorlar,&quot; dedi Luke.</p>
<p class="p5">Odadaki diğerleri ona dönüp baktılar. Bu yüzden cümlesini soruyla bitirmek zorunda kaldı. &quot;Değil mi?&quot;</p>
<p class="p5">&quot;Doğru. Öyle davranmıyorlar. Bu benim de canımı sıkıyor.&quot; Clifton işaret parmağıyla alnının yan tarafına vuruyordu. Luke ilk defa bir işe yaradığını hissetti.</p>
<p class="p5">&quot;Katil olduklarını bilmedikleri için katilmiş gibi davranmadıklarını mı söylüyorsun?&quot; diye sordu Winters.</p>
<p class="p5">Biraz kafa karıştırıcıydı ama Luke dedektifin bahsettiği bağlantıyı görmeye başladığını düşündü. Geçmişleri birbirine benzeyen beş kişi, bir şekilde bilmedikleri bir şeyin içinde yer almışlardı.</p>
<p class="p5">&quot;Uyuşturucular,&quot; dedi ajanlardan biri. &quot;Aldatmaca,&quot; diye karşılık verdi Clifton.</p>
<p class="p5">&quot;O halde burada onların yaptıklarından haberleri olmadığından bahsediyoruz,&quot; dedi Luke. &quot;Kafalarında adını Red koydukları bir şeytan yarattılar ama cinayetleri işleyenler onlar ve bunu şuursuzca yapıyorlar. Bütün sorunlarının kaynağında ortak bir düşmanları olmalı.&quot;</p>
<p class="p5">Herkes ona baktı. Etkilendiler diye düşündü. Bunu da yapabiliyormuş demek ki. Belki de okula geri dönüp FBI için gerekli olan eğitimi almalıydı.</p>
<p class="p5">Clifton buzdolabına doğru gitti ve içinde ipuçlarının saklandığı torbalardan birini alarak havaya kaldırdı.</p>
<p class="p5">&quot;O ne?&quot; diye sordu Luke.</p>
<p class="p5">&quot;Çiftçinin kayıp eli,&quot; diye cevap verdi Winters. &quot;Colt'un bagajında bulduk.&quot;</p>
<p class="p5">Clifton ona döndü. &quot;İşte Luke, onların anlattıklarına inanmamamın nedeni bu.&quot;</p>
<p class="p5">&nbsp;</p>
</body>
</html>