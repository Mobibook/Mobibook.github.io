<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx777"></a><a id="a9"></a>10</h1>
<p class="p5">&nbsp;</p>
<p class="p5">Demek sadece bekliyoruz.&quot; Carey kardeşinin başını dizlerinin üstüne koymak için geri dönmüştü.</p>
<p class="p5">&quot;Sadece bekliyoruz,&quot; dedi Colt. &quot;Sabah kurtarma ekipleri harekete geçeceklerdir.&quot;</p>
<p class="p5">&quot;Bu evin ilk sırada olacağından emin değilim. Burada olduğumuzu bildiklerini varsaysak bile, buraya ulaşmaları zaman alacaktır.&quot;</p>
<p class="p5">&quot;Buraya geldiğimi biliyorlar,&quot; dedi Colt. &quot;Merak etmeyin; bize ulaşacaklar. İlk ışıkla birlikte değil belki ama gelecekler.&quot;</p>
<p class="p5">Üçü de, Wendy ortalarında, aynı hizada örtünün üstünde oturmuş, sırtlarını duvara yaslamışlardı. Nicole, koca evin üstlerine çöktüğünden ve kapana kısılmış olmalarından habersiz uyumaya devam ediyordu. Büyük ihtimalle karanlığın içinde hayatta kalmak için ihtiyacı olan şeyler dışında, her şeyden bihaberdi.</p>
<p class="p5">Soğuk duş işe yaramış ve ateşi düşmüştü. Titremeleri de henüz geri gelmemişti. Belki de yılan ısırıkları gıda zehirlenmeleri gibiydi; uzun süre hayatta kalmayı başarabilirsen vücut toksinlerden arınıyordu belki de.</p>
<p class="p5">Banyodan kaçtıkları sırada kimse elbiselerini almayı düşünmemişti. O sırada sadece hayatlarını kurtarmak istiyorlardı. Wendy örtünün bir kısmıyla onun üstünü örtmüştü. Düzenli nefes alış verişleri, uzaktan gelen rüzgârın sesini bastırıyordu. Ve şu an o bodrumda bu iki sesten başka bir ses duyulmuyordu.</p>
<p class="p5">Carey elini kız kardeşinin alnına koydu. &quot;O nasıl?&quot; diye sordu Wendy. &quot;Bilmiyorum. Hala sıcak.&quot;</p>
<p class="p5">Wendy biraz ötesinde başını duvara yaslamış oturan ve tavana bakan Colt&rsquo;a baktı. Sanki her an katil karşılarına dikilecekmiş gibi, silahını kılıfından çıkarmış, dizlerinin üstüne koymuştu. Otururken rahatsız olması yüzünden çıkarmış olması daha akla uygundu tabi.</p>
<p class="p5">&quot;Hiç kardeşin var mı Colt?&quot; &quot;Hayır.&quot;</p>
<p class="p5">&quot;Benimde yok. Güzel olmalı diye düşünüyorum. Yani kardeş sahibi olmak.&quot;</p>
<p class="p5">Bir an için kimse konuşmadı. Colt&rsquo;la beraber geçirdiği zaman arttıkça, ona daha çok benzediğini anlıyordu. Belki de tartışılmaz kuvvetine güvenip, aptalca güç gösterileri yapmadığı içindi. Bu kasların altında, birçoğu gibi kayıp bir erkek çocuğu vardı. Sadece Colt onlar gibi nasıl farklı davranılır bilmiyordu.</p>
<p class="p5">Sessizlik rahatsız etmeye başlamıştı.</p>
<p class="p5">&quot;Onun hakkında bir şeyler anlatsana, Carey.&quot; Carey ona baktı. &quot;Nicole hakkında mı?&quot;</p>
<p class="p5">&quot;Bir yere gidemeyeceğimize göre.&quot;</p>
<p class="p5">Carey oturduğu yerde doğruldu. Bu gece ilk defa keyifli görünüyordu. Nicole onun kardeşiydi, ama ona gösterdiği şefkat başka türlü bir şefkatti. Neredeyse tuhaf.</p>
<p class="p5">&quot;Emin misin?&quot; &quot;Elbette,&quot; dedi Wendy.</p>
<p class="p5">Derin bir nefes aldı. &quot;İnan bana o şimdiki gibi biri değildi.</p>
<p class="p5">Çocukluğumuz pek güzel geçmedi.&quot; &quot;Kulübe hoş geldin,&quot; dedi Wendy.</p>
<p class="p5">&quot;Nicole bir yaşındayken, büyüdüğünde model ya da onun gibi bir şey olacağını biliyorduk. Annem Nicole doğduktan sonra aldığı kiloları veremedi. Bu yüzden devamlı kendine kızıp durdu. Daha sonra kendine bağırıp çağırmaktan vazgeçerek, Nicole için kaygılanmaya başladı. Kendi artık güzel olamayacaksa, kızının güzel olacağından emin olmak zorundaydı. Anlıyor musun?&quot;</p>
<p class="p5">&quot;Anlatmana gerek yok. Daha şimdiden hikâyenin geri kalan kısmını biliyor gibiyim,&quot; dedi Wendy.</p>
<p class="p5">&quot;Bu konuda şüpheliyim,&quot; dedi Carey.</p>
<p class="p5">Devam etmeden önce kısa bir süre durakladı.</p>
<p class="p5">&quot;Annem Nicole&rsquo;ü altı yaşındayken güzellik yarışmasına soktu. Bütün o makyaj ve süslü elbiseler olmadan bile çok tatlıydı. Nicole sabahın altısında yatağından kalkıp, bütün o jüri üyelerinin önünde, sahnede hiç düşünmeden yürüyebilirdi. O kadar güzeldi yani. Ve kendi dâhil hepimiz bunu biliyorduk.</p>
<p class="p5">Carey kardeşinin yanaklarını okşadı. &quot;Sanırım ondan nefret etmeye o zamanlar başladım. Ama çok ufaktım. On bir ya da on iki falan. Beni nasıl etkilediğini anlıyor musun?</p>
<p class="p5">&quot;Herkes kardeşinin çok güzel olduğunu kabul ediyordu,&quot; dedi Wendy. &quot;Bu kadar kötü müydü?&quot;</p>
<p class="p5">&quot;Sorun onun güzel olması değildi. Annemin ona karşı davranışlarıydı. Bütün ev halkı bu altı yaşındaki güzellik kraliçesinin etrafında dört dönüyordu. Annem onu her gün güzellik kurslarına götürüyordu. Makyaj kursları, görgü kuralları kursları, dans kursları, moda kursları. İlk burun estetik ameliyatını bile sekiz yaşındayken oldu.&quot;</p>
<p class="p5">&quot;Ciddi misin?&quot; Wendy loş ışıkta Nicole&rsquo;ün yüzüne bakabilmek için öne eğildi.</p>
<p class="p5">&quot;Nicole, karşı koymak için çok küçüktü. Ben ise onu suçlamamam gerektiğini bilemeyecek kadar ufaktım. Sekiz yaşına geldiğinde devamlı diyet yapmaya başlamıştı. Mükemmel dişleri olması bile annemi tatmin etmediği için dişleri komple değişti. Nadiren evden çıkmasına izin vardı ve de sadece annemle.&quot;</p>
<p class="p5">&quot;Bu korkunç. Kimse anneni durdurmaya çalışmadı mı?&quot;</p>
<p class="p5">&quot;Aile dışında kimse gerçekte olanları bilmiyordu. Babam çok pasif bir adamdı. Nicole de bütün bu olan bitenleri sessizce kabullendi. Ne karşı koydu ne de tartıştı. Ama mutsuz bir kızdı. Üstüne ölü toprağı serpilmiş gibi. Çocukluğunu hiç yaşamadı.&quot;</p>
<p class="p5">Carey tırnağını yiyordu ve gözleri çok uzakta, görünmeyen bir yere takılmıştı. Çocukluk günlerine geri dönmüş gibiydi.</p>
<p class="p5">&quot;Babamın aklı başına gelmeye başladığında Nicole on beş yaşındaydı. Annemi ondan uzak tutmaya başladı. Annemin ilk başta karşı çıktığı tatiller, seyahatler öneriyordu. Sonunda annemin şikâyetleri ve yaygaralarına rağmen birkaç tanesini gerçekleştirebildiler.&quot;</p>
<p class="p5">&quot;Hangi konuda yaygara yapıyordu?&quot; diye sordu Colt.</p>
<p class="p5">Wendy ona baktı. Colt bağdaş kurmuş, dirsekleri dizlerinde, meraktan fazla bir ilgiyle dinliyordu.</p>
<p class="p5">&quot;O birkaç gün içinde onun gözünün önünde olmamasından dolayı başına gelebilecekler yüzünden. Neyse, zaten bu babamın değiştiği zamandı. Dediğim gibi babam annemi Nicole&rsquo;den uzak tutmak için elinden geleni yapıyordu. Sadece seyahatler değil ufak şeyler de. Akşam yemeğine çıkmak gibi. Her zaman bir Jeep&rsquo;i olsun isterdi. Ama evimizdeki her kuruş Nicole&rsquo;ün kariyerine gidiyordu. O yüzden, Jeff Bolton Cumartesi günü için Cip&rsquo;ini alabileceğini söylediğinde eve çok heyecanlı gelmişti.</p>
<p class="p5">Anneme gelmesi için ısrar etti. Sadece ikisi. Sadece bir kaç saat. Annem kabul etti.&quot;</p>
<p class="p5">Carey gözlerini çevirdi.</p>
<p class="p5">&quot;Jeep&rsquo;in nasıl uçurumdan uçtuğunu kimse tam olarak bilmiyor. Yol dardı ama o kadar da değil. Belki lastiklerden biri kabaktı ve yoldan çıkmışlardı. Araba kırk metre aşağıya düşmüş ve dört lastiğinin üstüne oturmuştu. Annemin omurgası kırıldığı için anında ölmüş. Babam da kırık bir el ve çürüklerle kurtuldu.&quot;</p>
<p class="p5">&quot;Uzun bir düşüşmüş,&quot; dedi Colt. &quot;Çok üzüldüm.&quot;</p>
<p class="p5">&quot;Ben değildim,&quot; dedi Carey. &quot;Gerçekten değil. Ama kaza Nicole&rsquo;ün kısır döngüsüne girmesine neden oldu. Tamamen değişti. Yemek yemeyi kesti ve hastanelik oldu. Gittikçe nasıl umutsuz bir hale düştüğünü anlıyordum. O şişko karı olmadan nasıl yaşayacağını bilmiyordu.&quot;</p>
<p class="p5">&quot;O senin annendi,&quot; dedi Colt. &quot;Hiç mi üzülmedin?&quot;</p>
<p class="p5">Carey omuz silkti. &quot;Sanırım, zaman geçtikçe, onu biraz özledim. Ama babam için üzgündüm. Annemin ölümü için kendini suçluyordu. Kazadan bir ay sonra intihar ederek hayatına son verdi.&quot;</p>
<p class="p5">Carey&rsquo;nin sesi çatallaşmıştı ve yutkunmak zorunda kaldı.</p>
<p class="p5">Wendy normal bir kadının şu anda kalkıp onu basit bir dokunuşla teselli etmek isteyeceğini düşündü. O ise sadece o bildik kelimeleri tekrarladı.</p>
<p class="p5">&quot;Çok üzüldüm.&quot;</p>
<p class="p5">Carey&rsquo;nin gözlerine yaşlar doldu birden. &quot;Ondan sonra ikimiz de deliler gibiydik. Teyzeme taşındık. Müzik okuluna gittim ve kafama göre takıldım. Oldukça sert ve... Neyse, bu başka bir hikâye. Zavallı Nicole günlerini şaşkınlık içinde orada burada dolaşarak ve gecelerini ağlayarak geçiriyordu. Kendi kabuğuna çekilmişti. Daha sonra ortadan kayboldu ve ondan bir sene boyunca haber alamadım.&quot;</p>
<p class="p5">&quot;Kaç yaşındaydı? On altı?&quot;</p>
<p class="p5">&quot;Evet. Ben de bunalıma girmiştim. Ona yardımcı olmadığım için kendimi suçluyordum.&quot;</p>
<p class="p5">&quot;Nereye gitmişti?&quot; diye sordu Colt.</p>
<p class="p5">Carey önce ona sonra Wendy'e baktı. &quot;Bilmiyorum.&quot; &quot;Ne demek bilmiyorum. Sana anlatmadı mı?&quot;</p>
<p class="p5">Kaşlarını çattı ama soruya cevap vermedi. &quot;Beni müzik okulunda buldu. Amfiye girdiği zaman herkes mükemmel fiziği olan yabancı bir güzel gördü. Ama ben bir melek gördüm. Ve o benim kız kardeşimdi.&quot;</p>
<p class="p5">Tekrar yutkundu.</p>
<p class="p5">&quot;Farklıydı. Dış görünüşünde değil ama iç dünyasında o kadar değişmişti ki. Nereye gittiğini sorduğumda, bana sadece kendini toparlamak için gitmiş olduğunu söyledi. Bütün bildiğim bu. Daha fazlasını anlatmak isterse, anlatacaktır. Dürüst olmam gerekirse, aslında nereye gittiğini umursamıyorum.&quot;</p>
<p class="p5">Wendy, onu böyle sevebilecek biri için her şeyini verebileceğini düşündü. Bunu şimdi daha fazla hissediyordu.</p>
<p class="p5">&quot;Mımm.&quot;</p>
<p class="p5">&quot;Ne oldu?&quot; diye sordu Wendy&rsquo;e. &quot;Güzel bir hikâye.&quot;</p>
<p class="p5">Carey şimdi daha rahat nefes alıyormuş gibi görünen kardeşine baktı. &quot;Bunu uyandığında söylemeyi unutma,&quot; dedi.</p>
<p class="p5">&quot;Neden söylemeyeyim ki?&quot;</p>
<p class="p5">&quot;O...&quot; Carey doğrusunu bulmaya çalıştı. &quot;Eşsizdir,&quot; dedi. &quot;Çocuk gibi. Bildiğim en çocuktan daha da çocuk. İçinde bir şeylerin kırılmış olduğu bir çocuk.&quot;</p>
<p class="p5">Colt uzaklara dalmış gibiydi. Eğer Wendy yanılmıyorsa, Colt şu anda üzgün ve utanmış hissediyordu kendini. Ayağa kalktı ve odada dolaşmaya başladı.</p>
<p class="p5">'Neler saklıyorsun Colt?' diye sormak istedi Wendy.</p>
<p class="p5">&quot;Eh hepsi geçmişte kalmış,&quot; dedi Wendy. &quot;Nicole iyileşecek, göreceksin.&quot;</p>
<p class="p5">İçgüdüleri bir şeylerin yanlış olduğunu söylüyordu. Nicole&rsquo;ün hikâyesinde bir şey canını sıkıyordu. Bir şey, yoksa abartıyor muydu?</p>
<p class="p5">Sonraki saati o gece başlarına gelenleri birbirlerine anlatarak geçirdiler.</p>
<p class="p5">Carey onlara yandan vurup yoldan çıkaran kamyonetle karşılaşmalarını anlattı. Wendy aynı kamyonete nasıl çarpıp kaza yaptığını, minibüsü keşfedişini ve Summerville&rsquo;e doğru yolculuklarını anlattı. Colt da, kendine Red diyen katille karşılaşmasını ve daha sonra merkezden, işlediği üçüncü cinayeti haber veren memura cevap verirken, Wendy&rsquo;nin nasıl yoluna çıktığını anlattı.</p>
<p class="p5">&quot;Katil fırtınayla da boğuşmak zorunda,&quot; dedi Wendy. &quot;Belki de bunun için minnettar olmalıyız.&quot;</p>
<p class="p5">&quot;Umarım direk suratına çarpar,&quot; dedi Colt. &quot;Tanrının laneti.&quot;</p>
<p class="p5">&quot;Sabahla birlikte kasabaya kurtarma ekipleri ve gazeteciler dolacak. Gerçek soru, acaba fırtınada kaç kişi yaralandı ve öldü.&quot;</p>
<p class="p5">Bu konuşmadaki son cümleydi.</p>
<p class="p5">Carey uyumalarını öneren ilk kişiydi ve sonra kardeşinin yanına uzandı. Tavan kirişlerine bakmaktan başka bir şey yapmadan, onlar da mümkün olduğunca rahat bir pozisyon almaya çalıştılar.</p>
<p class="p5">Nefes alma sesleriyle dolu bir yirmi dakika geçti. Rüzgârın sesi bile duyulmuyordu.</p>
<p class="p5">Colt, Wendy&rsquo;nin sağ tarafında yatmış düzenli olarak nefes alıyordu. Wendy ne tarz bir kadının rahat etmek için onun üstüne yatabileceğini düşündü. Ya da Colt&rsquo;un böyle bir teklifte bulunup bulunmayacağını. Nazik bir kelime, üstüne konan bir el, vücudunun sıcaklığı, kırılganlığınla baş edebilecek kadar sabırlı bir erkek.</p>
<p class="p5">Göründüğüm gibi değilim, Colt. Mücadeleciyim, doğru, ama derinlerde, hala o çukurdaki, kendine dokunulmasından korkan küçük kızım.</p>
<p class="p5">&quot;Colt?&quot;</p>
<p class="p5">&quot;Evet?&quot;</p>
<p class="p5">Hala uyanıktı. Seslendiğine pişman oldu. &quot;Kurtulacak mıyız sence?&quot;</p>
<p class="p5">Duraksadı. &quot;Evet.&quot;</p>
<p class="p5">Wendy o kadar yalnız, o kadar çaresiz ve kırılgandı ki, aklından geçenleri söyleyemedi.</p>
<p class="p5">&quot;Korkuyorum.&quot;</p>
<p class="p5">Colt bu sefer cevap vermeden bir dakika kadar duraksadı. &quot;Ben de,&quot; dedi.</p>
<p class="p5">&nbsp;</p>
</body>
</html>