<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx2843"></a><a id="a31"></a>32</h1>
<p class="p5">&nbsp;</p>
<p class="p5">Nicole'ün dizleri titriyordu ve Pinkus'un sızlanmalarına aldırış etmeden mutfağa doğru yürüdü. Colt ona baktıktan sonra arkasını döndü. Ters bir şeyler vardı.</p>
<p class="p5">Sanki ayakkabılarına rağmen bastığı yeri ayaklarıyla hissedebiliyordu. Ne anlayabiliyordu ne de bir yere koyabiliyordu ama bunu daha önce de hissetmişti. Carey'nin zorla götürdüğü şu satanist törenlerin birinde. O esnada Carey on dört ve o on yaşındaydılar. Burada görünenden daha fazla şey olduğu duygusu içinde dolaşıp duruyordu.</p>
<p class="p5">Colt gerçekten onlar için mi ölmeyi teklif etmişti? Wendy bunu yapabilir miydi? Hepsinin yapabileceğini çoktan anlamıştı ama Wendy? Colt'u öldürmek? Bu düşünülemez gibi görünüyordu.</p>
<p class="p5">Ve korkunç derecede umutsuz.</p>
<p class="p5">Eğer son derece dürüst olması gerekirse onun hakkında hiçbir şey bilmiyordu. O ve kardeşinin neler yaptıklarını biliyordu. Aklından geçenleri biliyordu ve ikisi de diğer dördünün kanlarında yıkanacak kadar kötü ruhluydular.</p>
<p class="p5">Ama Wendy'nin kim olduğunu bilmiyordu. Bu hayat denen pislik içinde acaba satılık biri miydi? Acaba kendini üstüne yıkılmış bu iskambil kâğıdı evden çekip çıkarabilir miydi?</p>
<p class="p5">&quot;Eğer bundan kurtulabilirsem...&quot; diye kendi kendine fısıldadı. &quot;Ne?&quot;</p>
<p class="p5">Bunu sesli söylediğini kardeşine bakarken anladı ancak. &quot;Bir şey yok. Sargı bezlerini bul. Çabuk!&quot; Hole girerken arkasına dönüp baktı. Colt ve Wendy orada değillerdi.</p>
<p class="p5">&quot;Wendy gerçekten bunu yapacak mı?&quot; diye sordu Pinkus. &quot;Bana ağrı kesici bir ilaç vermelisiniz. Acıdan ölüyorum burada.&quot;</p>
<p class="p5">&quot;Öyle bir şey yapmayacak elbette,&quot; dedi Carey. Ama neden yapmayacağı konusunda da bir şey söylemedi. Banyoya doğru yöneldi.</p>
<p class="p5">&quot;Carey.&quot; Kardeşi köşeden geri döndü. Bir anda yoğun bir panik duygusu üstüne çökmüştü. Gözyaşlarına boğulacağını sandı. Gözyaşlarına engel oldu ama sesinin titremesi halâ devam ediyordu.</p>
<p class="p5">Carey önüne gelip durdu. &quot;Neyin var?&quot;</p>
<p class="p5">&quot;Sanırım ona istediğini vermezsek acısını benden çıkaracak&quot;</p>
<p class="p5">Carey'nin yüzü kıpkırmızı oldu. &quot;Bunun olmasına izin vermem!&quot;</p>
<p class="p5">Kapağını açtığı dolabın önünde duruyordu. Ellerini yumruk yapmıştı. &quot;Hiçbir zaman,&quot; dedi kendini tutarak. &quot;Bununla yaşayamam.&quot; Ama bunu söyledikten sonra olan biteni öğrenmek için geri gitmedi. Döndü ve sargı bezlerine uzandı.</p>
<p class="p5">&quot;Kaybediyoruz,&quot; dedi Pinkus cılız sesiyle. Evin içinde göz gezdirerek. &quot;Hepimiz kaybediyoruz. Bu çok kötü dostum. Polisler nerede?&quot;</p>
<p class="p5">&quot;Bana elini ver,&quot; dedi Nicole. &quot;Acıyor,&quot; dedi.</p>
<p class="p5">&quot;Yeter!&quot; Artık izleyebilecekleri bir yol kalmamış olmasının yarattığı parçalanmış olma duygusuyla, sargıyı çabucak bitirdi.</p>
<p class="p5">&quot;Ah, yavaş!&quot; diye sızlandı Pinkus. &quot;Bana yardım etmen gerekiyor, elimi koparman değil.&quot;</p>
<p class="p5">Pinkus'un eli ve kendi yarasının sargı işlerini bitirmesi sadece birkaç dakika sürmüştü.</p>
<p class="p5">Sargı bezi rulosunu masanın üstüne koydu. &quot;Timothy'e ne oldu? Red'in onu öldürdüğünü gördün mü?&quot;</p>
<p class="p5">&quot;Ayrıntıları mı istiyorsun? Tuvaletteydim. Timothy'nin çığlık attığını duydum. Tuvaletten çıktığımda Timothy gitmişti ve Red kan banyosunun ortasında duruyordu. Cesedini pencereden dışarı çıkartıp, benim için geri gelmişe benziyordu. Elimi tuttu ve parmağımı kesti. Sonra da gitmemi söyledi. Ben de kaçtım. Ne yapmamı bekliyordun? Onu yumruklamamı mı?&quot;</p>
<p class="p5">Acı bir çığlık sessizliği yırttı geçti. &quot;Hayırrrr...&quot;</p>
<p class="p5">&quot;Wendy!&quot; dedi Nicole. İlk koşmaya başlayan da oydu.</p>
<p class="p5">Nicole onun ağlamalarını duyabiliyordu şimdi. &quot;Yapamam.</p>
<p class="p5">Yapamam.&quot;</p>
<p class="p5">&quot;Yap şunu!&quot; diye bağırdı Colt.</p>
<p class="p5">Nicole kütüphanenin geniş odasına doğru koştu. Girişteki vişne ağacı masanın önünde durabilmek için kayması gerekti. Wendy ortadaki masanın orada duruyordu. Elinde silah vardı ve elleri titriyordu. Silahı havaya doğru tutuyordu.</p>
<p class="p5">Colt ikinci kata çıkmıştı. Korkulukların ön tarafında duruyordu. Boynunda bir ip vardı ve başları üstündeki kirişlerden birine bağlanmıştı. Colt bir darağacına çıkmıştı ve oda her zamankinden daha büyük görünüyordu.</p>
<p class="p5">Nicole'ün kalbi dışarı çıkmak üzereydi. &quot;Colt?&quot;</p>
<p class="p5">Colt ona bakmadı. &quot;Wendy, lütfen. Yapmazsan neler olacağını biliyorsun.&quot;</p>
<p class="p5">Wendy ağlıyordu. Yaşadığı çaresizlik yüzünden okunuyordu. &quot;Yapamam.&quot;</p>
<p class="p5">&quot;O zaman yavaş yavaş öleceğim,&quot; diye bağırdı Colt. &quot;Yap şunu!&quot;</p>
<p class="p5">Colt kendini masadan aşağı bırakmak üzereydi.</p>
<p class="p5">&quot;Colt! Yapma&quot; dedi. Bir adım attı ve durdu. &quot;Başka bir yol bulacağız.&quot; Wendy'e baktı. &quot;Bunu yapamazsın! Soğukkanlılıkla vuramazsın onu!&quot;</p>
<p class="p5">Yap Wendy. Çek şu tetiği.</p>
<p class="p5">&quot;Yapabilir,&quot; dedi Carey. &quot;Yapmak zorunda.&quot;</p>
<p class="p5">&quot;Yapması gerekiyor,&quot; diye fısıldadı Pinkus. &quot;Yapmazsak kasabanın yarısını öldürecek. Yapmak zorunda.&quot;</p>
<p class="p5">&quot;Eğer yapmazsa senin canını yakacak,&quot; dedi Carey kardeşine bakarak.</p>
<p class="p5">&quot;Hadi yap,&quot; diye kimsenin duyamayacağı bir şekilde fısıldadı Nicole. Ama Wendy gözleri açılmış bir şekilde ona bakıyordu.</p>
<p class="p5">&quot;Yap şunu,&quot; dedi Colt. &quot;Yap! Şimdi!&quot;</p>
<p class="p5">Wendy çığlık attı. Yıldırım gibi bir ses Nicole'ün kulaklarında patladı ve korkarak geriye çekildi. Colt şok içinde iki eliyle göğsünü tutuyordu.</p>
<p class="p5">Bir an için yerinde sendeledi. Ellerini kaldırdı. Her ikisi de kan içindeydi. Vücudu bir öne bir arkaya gitti ve içi dolu bir çuval gibi düştü. Kenevirden halat ağırlık yüzünden çatırdadı.</p>
<p class="p5">Silah Wendy&rsquo;nin elinden kayarak yere düştü. O da dizlerinin üstüne. Elleriyle yüzünü kapatmıştı ve sarsılarak ağlıyordu.</p>
<p class="p5">Öldü, diye düşündü Nicole. Oh hayır, ne yaptık biz? Gerçekten öldü. Vurması için Wendy'i zorladı. Eğer vurmasaydı kendini asarak daha uzun bir sürede, daha fazla acı çekerek ölecekti.</p>
<p class="p5">Nicole, Wendy'e doğru yürüdü. Karmaşık duygular içinde gözlerini üstlerinde asılı duran vücuttan ayıramıyordu. Elini</p>
<p class="p5">Wendy'nin omzuna koydu. Sonrada onunla birlikte ağlamaya başladı. &quot;Ben... Ben üzgünüm&mdash;&quot;</p>
<p class="p5">&quot;Git başımdan,&quot; diye tersledi onu Wendy.</p>
<p class="p5">&nbsp;</p>
<p class="p5">Nathan Blair ağır adımlarla temiz ve düzenli bürosuna yürüdü. Kulağında telefon, doğru kelimeleri bulmaya çalışıyordu. Mark Clifton&rsquo;ın Summerville'de görevi üstlendiğini öğrendiğinden beri bir açıklama geleceğini biliyordu. Ama açıkçası bu kadar çabuk olacağını tahmin etmemişti. Tuhaf bir katille karşılaşmışlardı ve karşısına tuhaf bir dedektif çıkarmışlardı. Olayın bu kadar çabuk kapanmış olmasının başka bir açıklaması olamazdı.</p>
<p class="p5">Başka bir ihtimal daha vardı. Clifton zaten her şeyi bildiği için çabucak bitmişti.</p>
<p class="p5">&quot;Size bildiklerimi anlatıyorum. Bu bilgiyi geç paylaşmış olmamı boş verin. Geçerli nedenlerim vardı.&quot;</p>
<p class="p5">Clifton'ın düzenli nefes alış verişini duyabiliyordu. &quot;Uyuşturucunun izlerini benzin istasyonunda ve şüphelilerin kanlarında bulduğumuzu biliyorsunuz. Benden neden bu bilgiyi sakladığınızı sormamamı bekleyemezsiniz. Bu bir köşe kapmaca oyunu değil.&quot;</p>
<p class="p5">&quot;Açıkçası parçaları bu kadar süratli birleştirebilmenize şaşırdım. Ve sizin bu garip haliniz beni düşündürüyor.&quot;</p>
<p class="p5">Bu sözler karşı tarafın durmasını sağlamıştı.</p>
<p class="p5">Beynin özel noktalarını etkileyen cazip uyuşturuculardan endişelenen insanların sayısı her geçen gün artıyordu. O korkunç günün gelmesinin sadece bir zaman sorunu olduğu yüksek ihtimalini, bu konuda araştırma yapmış herkes bilirdi.</p>
<p class="p5">Bu günün zaten gelmiş olduğunu bilenler ise şu anda onun ofisini doldurmuştu. Ve şimdi Mark Clifton da bu az sayıda insandan biriydi.</p>
<p class="p5">&quot;Bu uyuşturucu... nasıl etkiliyor?&quot; diye sordu Clifton. &quot;Lycergitide. Bağımlılar arasında LT olarak biliniyor.</p>
<p class="p5">Uyuşturucular aptaldır. Sadece vücudun izin verdiği yerlere giderler. En basit seviyede olanların birçoğu, aklı istenmeyen kimyasallardan koruyan, beyin-kan bariyerini aşamazlar. Daha üst seviyede olanlardan yine bazıları o engeli kolay aşamazlar. Ama belirli molekülleri beyne yapıştırıp, özel yollarla etkileyebilirler. LT yeni, sentetik protein bazlı bir uyuşturucu. Bu uyuşturucu beynin Hippocampus kısmındaki moleküllerle birleşip, ortaya çok değişik bir etkinin çıkmasını sağlıyor. Takip edebiliyor musunuz?&quot;</p>
<p class="p5">&quot;Tam olarak değil, hayır. Bana araştırmamla ilgili faydalı bir şey anlatmıyorsunuz. Bana nasıl başladığını, akılda nelere yol açtığını ve nasıl durdurulacağını anlatın. Bunu yapabilir misiniz?&quot; Bir an için Blair konuşanın Red olduğunu sandı. Elbette sesini Red gibi yapmaya çalışmıyordu. Bu daha çok onun nefes alışı ve kelimeleri kullanış şekliyle alakalı bir şeydi. Ya da sadece Blair'in kafasında öyleydi.</p>
<p class="p5">&quot;Aklın görme, koklama, duyma, dokunma gibi duyu ve algılama merkezi, beynin arka tarafında yer alır. Burası Limbic Sistemi tarafından kontrol edilir. Hippocampus ise beynin bu kısmını direk olarak etkileyen bir bilgi iletme merkezi gibidir. Akıl değiştirici uyuşturucular asıl olarak bu bilgi iletişimini tetikler. Bunun sonucu olarak özel etkiler ortaya çıkar. Mesela aklın gördükleri gibi.&quot;</p>
<p class="p5">&quot;Çok fazla ayrıntı.&quot; Azarlama ölçülü olduğu halde Blair şaşırmıştı. &quot;Kısaca eğer sizin teknik anlayışınıza uygun olarak söylemem gerekirse, gördükleri her şey Hippocampus tarafından kontrol ediliyor. Gözün gördüğü her şey beynin ön tarafında yorumlandıktan sonra, hücre bağlantılarıyla beynin arka tarafına iletiliyor. Buna Limbic Sistemi deniyor.&quot;</p>
<p class="p5">&quot;Bu doğru, evet.&quot;</p>
<p class="p5">&quot;Ve birisi bu hücre bağlantılarına girerek çok kesin etkiler yaratan çok güçlü bir uyuşturucu geliştirdi.&quot;</p>
<p class="p5">&quot;Evet. Bu uyuşturucu psikoz deneyimleri taklit edebiliyor.&quot; Clifton nefes aldı.</p>
<p class="p5">&quot;Daha fazlası olduğunu biliyorsunuz Doktor. Bana her şeyi anlatmıyorsunuz.&quot;</p>
<p class="p5">&quot;Ben doktor değilim ve size bildiklerimi anlatıyorum.&quot; Telefon cızırdadı.</p>
<p class="p5">&quot;O halde öldürdüklerini bilmeden öldürüyorlar.&quot;</p>
<p class="p5">&quot;Muhtemelen öyle,&quot; dedi Blair. &quot;Ya da iddia ettikleri gibi bir oyun oynamaya zorlandılar ve Red LT kullanarak onların akıllarını bozuyor.&quot;</p>
<p class="p5">&quot;Nasıl olduğunu anlatın Doktor,&quot; dedi Clifton yavaşça. &quot;Nasıl oluyor da Red gibi çıldırmış, hardal sever bir kasabın elinde, sizin uyuşturucunuz olabiliyor?&quot;</p>
<p class="p5">Blair sandalyesine oturdu ve sesinin mümkün olduğunca doğal çıkmasına çalıştı. &quot;Bu bizi ilgilendiren bir sorun, Dedektif. Sizi değil. Sizin göreviniz, çok geç olmadan katili bulmak. Dünya Summerville'de olanları öğrenmeden. Uyuşturucuyu bize bırakın.&quot;</p>
<p class="p5">İki uzun nefesten sonra telefon kapandı. Kapatan Clifton olmuştu.</p>
<p class="p5">Clifton ile ilgili bir şey değişti, diye düşündü Luke. Onlara uyuşturucun ne olduğunun ortaya çıktığını ama hiçbir şeyin değişmediğini anlattı. Alışılmış işe, katile odaklanmaları gerekiyordu. Ne, ne zaman, nerede, neden, nasıl.</p>
<p class="p5">Hala ne Colt'dan, ne arabasından ne de diğer dördünden haber vardı. Clifton bütün evlerin tek tek aranmasını emretmişti. Arta kalan bütün imkânlarını da kasabaya giren çıkan bütün yolların ve kasaba içindeki ana caddelerin kontrolü için seferber etmişlerdi. Nerede olduğu belli olmayan Red, yedi kişiyi daha öldürmüştü. Toplam on dört kişi. Bu iş duyulduğunda dünya kurşun gibi hücum edecekti.</p>
<p class="p5">Clifton hiçbir şeyin duyulmasını istemiyordu. Özellikle Red veya toplu olarak Red olduklarını düşünmeye başladığı diğer beş şüpheli hakkında.</p>
<p class="p5">&quot;Diğer taraftan koparılmış olan el çiftçiye ait. Ve her iki çiftlikten alınan parmak izleriyle, şüphelilerden alınan parmak izlerinin birbirlerine uyduğu doğrulandı. Wendy Davidson ve Carey Swartz batıdaki çiftlik evi ve evin dışındaki barakada bulunmuşlar. Colt Jackson'ın parmak izlerini ise diğer çiftlikte bulduk. Nicole Swartz'a ait bir iz yok ama bu hikâyelerini doğruluyor.&quot;</p>
<p class="p5">Luke ve Steve onları seyrediyorlardı ve öğreniyorlardı. FBI her gün Summerville'de cirit atmıyor, diye söyledi Luke Steve'e. Her şeyi bir sünger gibi emecek kadar akıllı olmayabilirlerdi. Her şeyi anlamadığını Steve de inkâr etmiyordu. Ama o da aynı şey için buradaydı. Parlak beyinleri çalışırken izlemek.</p>
<p class="p5">&quot;Eğer onlar katilse, neden olay yerlerinde olduklarını itiraf etsinler?&quot; diye sordu kendini Fred Olrude diye tanıtan ajan.</p>
<p class="p5">&quot;İki şey yüzünden Fred,&quot; dedi Clifton dönerek. &quot;Birincisi, sadece bir aptal cesetlerin kısa zaman içinde bulunamayacağını düşünür. Bunu açıklamakla dikkatleri başka yöne çektiler. Ve ikinci olarak, yaptıklarından bütünüyle habersizler.&quot;</p>
<p class="p5">Clifton beş şüpheli hakkında bilgiler içeren dosyayı almak için dosya dolabına uzandı. Bilgiler Las Vegas bürosu tarafından yeni ulaştırılmıştı. &quot;Burada daha fazlası var.&quot;</p>
<p class="p5">Luke kafa salladı. Clifton ve o daha önce bunun üzerinden geçmişlerdi.</p>
<p class="p5">&quot;Nasıl bu kadar çıldırmış olabileceklerini anlayamıyorum.&quot; &quot;Çıldırmaktan kim bahsetti ki?&quot; dedi Clifton.</p>
<p class="p5">&quot;Ha... Sen dedin. Şey, ben dedim. Hani uyuşturucular.&quot;</p>
<p class="p5">Clifton ona bakmaktan başka bir şey yapmadı. &quot;Söylediğim gibi, ortada başka bir şey var. En azından dördünün daha önceden birbirlerini tanıdıkları ortaya çıkıyor. Hala ayrıntıları inceliyoruz. Ama bu şüpheliler hakkında daha fazla tesadüfi şeyler bulacağımızı sanmıyorum. Arkadaşın Colt hakkında bildiğinden daha fazlası var.&quot;</p>
<p class="p5">Luke Steve ile göz göze geldikten sonra dedektife döndü. &quot;Ne?&quot;</p>
<p class="p5">&quot;Esas soru bu, değil mi?&quot;</p>
<p class="p5">&quot;Ama sen cevabı biliyorsun. Ne gibi bir ilişkileri var?&quot;</p>
<p class="p5">&quot;İlk olarak, benden çok daha üst düzeyde olan kişiler, hayatları buna bağlıymış gibi izlerin peşine düşmüş durumdalar. Onlara göre hiç biri güvende değil. Ben de en az Colt kadar şüpheli durumdayım. Ya da sen Luke. Hardal sever misin, Luke?&quot;</p>
<p class="p5">&quot;Tanrım, hayır.&quot;</p>
<p class="p5">&quot;Elimizde bir güzellik kraliçesi, şüpheli dini bağlantıları olan kıskanç bir ağabey, eski bir tarikat üyesi, dünya klasmanında bir bilgisayar oyuncusu, bir fahişenin oğlu, bir köylü ve bunların arasından seçim yapmak zorunda olan bir geri zekâlı var.&quot;</p>
<p class="p5">&quot;Köylü olan kim?&quot; diye sordu Luke. &quot;Sensin.&quot;</p>
<p class="p5">Oh. Geri zekâlı olmaktan iyidir, diye düşündü Luke, onun üstüne geldiğini göz önünde tutarak. Luke içini kemiren bir şey sordu. &quot;Neden onları görmedik?&quot;</p>
<p class="p5">&quot;Sen gördün,&quot; dedi Clifton.</p>
<p class="p5">&quot;Red'in Colt ile çatıştığını gördüm.&quot;</p>
<p class="p5">&quot;Bu bize, onları görmüş olduğunda Colt'un Red olmadığından başka bir şey söylemez. Her şey bir yana onlardan beş kişi var.&quot;</p>
<p class="p5">&quot;Tahminimce...&quot;</p>
<p class="p5">&quot;Duman üfleyen birine mi benziyorum sence?&quot; &quot;Ha...&quot;</p>
<p class="p5">&quot;Gerçekten. Onları neden kasaba civarında görmediğine dönelim. Cinayetlerin işlendiği sıralarda ortada yoktular. Fırtınanın olduğu akşam meselâ.&quot;</p>
<p class="p5">Clifton ona bakıyordu. Luke onun bir şeyleri su üstüne çıkarmaya çalıştığını mı yoksa söylediği şeyin aptalca olmasından dolayı durumu idare etmeye mi çabaladığını anlayamadı.</p>
<p class="p5">&quot;Şu anda onlar için olabilecek en zor şey ya kasabayı terk etmek ya da ana caddeden aşağı doğru yürümek olacaktır. Etraf karanlık. Katilin ya da katillerin ne kadar usta olduğunu düşünecek olursak, bu gece bir düzine insanı öldürecek olsalardı hiç birimiz bir şey görmezdik.&quot;</p>
<p class="p5">&quot;Bu çok iyi, ha?&quot; &quot;İyiden de iyi.&quot;</p>
<p class="p5">Clifton askılığa doğru yürüdü ve yağmurluğunu aldı. Sonra kapıya doğru yöneldi. &quot;Kafamı boşaltmak için dışarıya çıkıyorum.&quot;</p>
<p class="p5">Luke onun gidişini izledi. Ondan daha üst düzeyde kişiler onu şüpheli olarak görüyordu. İşte bu, üzerinde düşünülmesi gereken bir şeydi.</p>
<p class="p5">&nbsp;</p>
</body>
</html>