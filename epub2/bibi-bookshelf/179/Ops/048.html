<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx4034"></a><a id="a46"></a>47</h1>
<p class="p5">&nbsp;</p>
<p class="p5">Onu görüyor musun?&quot; diye sordu Wendy, Colt'un kulağına fısıldayarak.</p>
<p class="p5">Sessiz olmaları için elini kaldırdı. Wendy mutfağa açılan kapıya ulaşmadan Colt ona yetişmişti. Eğer Red'e karşı koyabilecek fiziksel yeterliliğe sahip biri varsa o da Colt'dan başkası olamazdı. Ama Colt kötü bir biçimde terliyordu. Kendine olan güvenini uzun zaman önce kaybetmişti. Ve Wendy doğru düşünemeyecek kadar aklı karışık bir haldeydi.</p>
<p class="p5">Ona doğru değil, ondan kaçmaları gerekiyordu. Ama kaçmaları Tanrı bilir daha kaç tane masum insanın hayatına mal olacaktı. Bunu göze alarak kaçmalarının bir yolu olamazdı.</p>
<p class="p5">Tam o sırada, Colt'a yaklaşmış, sinirleri bir gitar teli gibi gerilmişken sağ taraflarında siyah bir at gördü. Doktorun evinin arkasındaki tepenin zirvesinde. Atları pekiyi tanımazdı ama üstündeki eyerin farklı olduğunu anlayacak kadar bilgisi vardı. Eskiydi.</p>
<p class="p5">&quot;Colt?&quot;</p>
<p class="p5">Onun omzundan baktı; mutfak boştu. &quot;Colt, sanırım bunu görmelisin.&quot; &quot;Neyi?&quot;</p>
<p class="p5">&quot;Bu bir at,&quot; dedi Pinkus. &quot;Bir atın ne işi var burada?&quot;</p>
<p class="p5">Colt onun bakışlarını izledi ve pencereden uzaklaştı. &quot;Bir at,&quot; dedi bir süre sonra. &quot;Kılıcı da var.&quot;</p>
<p class="p5">Haklıydı. Deri kayışa tutturulmuş eski bir kılıç asılıydı. At onlara baktı ve kişnedi.</p>
<p class="p5">&quot;Hareket etmeyin,&quot; dedi Colt. &quot;Sabit durun.&quot;</p>
<p class="p5">İtiraz etmeden gitmesine izin verdiler. Tepeye doğru koştu. Eliyle atı çağırır gibi hareketler yapıyordu. Neredeyse başarmıştı ama son anda at geri kaçarak tepenin ardında kayboldu.</p>
<p class="p5">Colt tepenin üstünde durdu, atın ardından baktı ve tepenin arkasında kayboldu.</p>
<p class="p5">&quot;Nereye gidiyor?&quot; dedi Pinkus. &quot;Kılıcın peşinden mi?&quot;</p>
<p class="p5">Wendy eliyle suratının önünde vızıldayan bir sineği kovdu. Ev gıcırdadı ve kapıdan uzaklaştı. Bitmeyecekmiş gibi duran birkaç saniye sonunda hiçbir şey olmadı.</p>
<p class="p5">Pinkus sızlanmaya başlamıştı. &quot;Nerede o?&quot;</p>
<p class="p5">Bu soru onun da canını sıkmaya başlamıştı. Elbette Colt çöle atın peşinden gitmemişti. Şu ana kadar ya atı yakalayıp kılıçla dönüyor olmalı ya da peşini bırakmış olmalıydı.</p>
<p class="p5">&quot;Yanlış giden bir şeyler var,&quot; dedi Pinkus. &quot;Geri dönmeliyiz.&quot;</p>
<p class="p5">Colt tekrar tepenin üstünde göründü. Bir an için onlara baktıktan sonra hızla yanlarına geldi. Yüzü kıpkırmızı ve terden sırılsıklamdı. Gözleri sanki hayalet görmüş gibi delice bakıyordu.</p>
<p class="p5">&quot;Neler oldu?&quot; diye sordu Wendy. &quot;O...o gitti.&quot;</p>
<p class="p5">&quot;Bu kadar uzun süren neydi?&quot; &quot;Hiçbir şey.&quot;</p>
<p class="p5">&quot;Hiçbir şey olmamış gibi durmuyorsun,&quot; dedi Pinkus. &quot;Bir şeyler yanlış. Biliyorum.&quot;</p>
<p class="p5">&quot;Dikkatini çekmemiş olduğunu düşünerek söylüyorum Pinkus, burada her şey yanlış!&quot; diye bağırdı Colt. &quot;Her şey! Bahsettiğim sadece uyuşturucu ya da şu kafamızdaki zımbırtılar değil. Şu at öylece gözlerimin önünde kayboldu.&quot; Derin bir nefes aldı, elini kapının tokmağına koydu ve sakinleşmeye çalıştı. &quot;Önemi yok. Red gerçek ve hayatımın geri kalanında kâbuslar görmemi sağlayacak kadar çok kişiyi öldürdü. Zamanımız daralıyor.&quot;</p>
<p class="p5">&quot;İyi olduğundan emin misin?&quot; diye sordu Wendy sakin görünmeye çalışarak.</p>
<p class="p5">Colt tokmağı çevirdi, kapıyı iterek yavaşça açtı ve içeri adımım attı.</p>
<p class="p5">&quot;Red!&quot; diye bağırdı. &quot;Sana bir teklifim var.&quot;</p>
<p class="p5">Wendy kapının dışında yere çöktü. Ev hala sessizdi. &quot;Red!&quot;</p>
<p class="p5">Colt yavaşça uzaklaşıyordu ve Wendy kendini kapana kısılmış gibi hissetti. Colt'un arkasından koştu. Pinkus da onu takip etti. Kendi kendine konuşuyordu. &quot;Kahretsin. Bu hoşuma gitmiyor...&quot;</p>
<p class="p5">&quot;Bizden ne istediğini biliyorum ve bu belki bunu bitirmenin tek yoludur ama sana bir teklifim var.&quot; Colt holde yürürken sesinde yavaş yavaş bir meydan okuma belirmeye başlamıştı. &quot;Kendimizi öldürmemizi istiyorsun, tamam. Ama sen dışarı çıkıp karşımıza dikilene kadar sana bu zevki tattırmayacağız.&quot;</p>
<p class="p5">Ama hala bir cevap yoktu.</p>
<p class="p5">&quot;Ya burada değilse?&quot; diye fısıldadı Pinkus.</p>
<p class="p5">Birbirlerine baktılar. Wendy kapıdan çıkıp kaçmamak kasabayı kendi kaderiyle baş başa bırakmamak için zor tutuyordu kendini. Ama yapamazdı.</p>
<p class="p5">Colt küfretti ve evin içinde koşmaya başladı. Deli gibi koşuşturuyordu şimdi. Wendy ve Pinkus bu durum karşısında donup kalmışlardı. Bir planı olmalı, diye düşündü Wendy. Ya öyleydi ya da Colt paniğe kapılmıştı. Artık şaşırtma fırsatları kalmamıştı. Kalan tek şey Colt'un Red'i ikna ederek yaptığı planı uygulamaya çalışmasıydı&mdash;nasıl bir plandı acaba?</p>
<p class="p5">Colt nefes nefese mutfağa geldi. &quot;Burada değil.&quot; &quot;Bu iyi,&quot; dedi Pinkus.</p>
<p class="p5">&quot;Hayır, bu iyi olamaz.&quot; Colt ön kapıya doğru baktı. &quot;Zaman doldu. Zaman doldu işte! Öldürmeye başlayacak yine.&quot;</p>
<p class="p5">Ön kapıya doğru holden aşağı koşarak köşeden kayboldu. Uzun bir süre boyunca ne Wendy ne de Pinkus yerlerinden kıpırdayamadılar.</p>
<p class="p5">Wendy toparlandı ve koşmaya başladı. Ardından gelen Pinkus'u duyabiliyordu. Colt ön kapıyı açmış ve eşikte durmuş bir halde çöle doğru bakıyordu. Yoksa Red mi açık bırakmıştı kapıyı? Dışarıda mıydı acaba? Wendy, Colt'un arkasında durdu.</p>
<p class="p5">&quot;Ne oluyor?&quot;</p>
<p class="p5">Siyah gökyüzünden sıcak bir rüzgâr esti.</p>
<p class="p5">Huummmmmmm...</p>
<p class="p5">&quot;Nedir o Colt?&quot; diye fısıldadı.</p>
<p class="p5">Colt merdivenlere doğru ilerledi. Ufukta baktığı yere doğru baktılar. Görebildiği değişen bir şey yoktu. Ne Red vardı, ne kasaba ne de onları kurtarmaya gelmiş bir süvari birliği.</p>
<p class="p5">&quot;Colt?&quot;</p>
<p class="p5">Colt ilerlemeye devam etti. Yerden bir avuç kum aldı ve parmaklarının arasından dökülmesine izin verdi. &quot;Ya Red gerçek değilse?&quot;</p>
<p class="p5">Wendy yanına koştu. Bir taraftan da her hangi bir hareket var mı diye kütüphaneye bakıyordu. &quot;Bunu halletmiştik Colt. Nasıl&mdash; &quot;</p>
<p class="p5">&quot;Ya Red biz isek? Clifton'ın düşündüğü de bu değil mi? Ya haklıysa?</p>
<p class="p5">&quot;Kendini kaybetmeye başladın dostum,&quot; dedi Pinkus.</p>
<p class="p5">&quot;Sen kaybetmiyor musun?&quot; diye çıkıştı Colt arkasını dönerek. &quot;Bu kumu görmüyor musun? Kasabanın yerine çöle bakmıyor musun? Belki de hepimiz hasta geçmişimiz yüzünden birer deliyizdir. Söylediğin şey bu değil mi?&quot;</p>
<p class="p5">&quot;Bunu konuşmak için doğru zaman değil adamım,&quot; dedi Pinkus. &quot;Nicole ve Carey'nin gerçekten ölmediğini mi düşünüyorsun? Carey'nin üstünde durduğu sandalyeyi bizim mi tekmelediğimizi söylüyorsun? Ya Nicole'ün yüzü? Hepimiz biraz kafadan kontak olabiliriz ama Red değiliz.&quot;</p>
<p class="p5">Colt'un yüzü yaşadığı düş kırıklığı yüzünden kıpkırmızı olmuştu. &quot;İmkânsız. Bunların hiçbirine inanmıyorum. Reddediyorum!&quot;</p>
<p class="p5">Çöl bu sözlerle çınladı.</p>
<p class="p5">&nbsp;</p>
<p class="p5">Luke ve Steve arka kapının açık olduğunu gördüler. O esnada hala evin köşesinde, duvara yapışmış bir halde duruyorlardı. En azından Luke arkasını duvara yaslamıştı. Steve gizlenmek kelimesinin ne olduğunu anlamamış gibi görünüyordu.</p>
<p class="p5">Luke'u geçmek isteyince Luke onu eliyle engelledi. &quot;Geride kal!&quot; diye fısıldadı.</p>
<p class="p5">Ne Colt'dan ne de diğerlerinden en ufak bir iz bile yoktu. Bu eve girmek zorunda olmaları ya da en azından bir göz atmaları gerektiği anlamına geliyordu ve Luke beş dakika öncesinden daha fazla hevesli değildi.</p>
<p class="p5">Bir ambulans sesi geldi. Becky ile ilgiliydi belki. Şu anda kasabanın sınırındaydılar. Etrafta başka bina yoktu. Sadece otlar, kayalar.</p>
<p class="p5">Yavaşça açık kapıya doğru yaklaştı. Açık kapıdan evin içini görebiliyordu. Mutfak. Boş görünüyordu.</p>
<p class="p5">Sonraki kapıya doğru yaklaşarak penceresinden içeri doğru baktı.</p>
<p class="p5">Hiçbir şey yoktu.</p>
<p class="p5">Herhangi bir yaz sabahında, herhangi bir mutfak gibiydi.</p>
<p class="p5">Tüfeğini doğrulttu. Parmağı tetikte kapıdan içeri doğru ilerledi.</p>
<p class="p5">Hiçbir şey yoktu. Boştu. Elinde altı patlar olan bir katil köşeden sırıtmıyordu.</p>
<p class="p5">Birden sessizliği yırtan bir çığlık koptu. Luke neredeyse tetiğe basıyordu. Hızla atan kalbi kulaklarına basınç yapmıştı. &quot;Bu da neydi?&quot;</p>
<p class="p5">Ses tekrar geldi. Evin ön tarafından geliyordu.&quot;...reddediyorum! &quot;</p>
<p class="p5">Sesin Colt'un sesi olması Luke'un içindeki korkunun bastırılmasını sağladı. Ve ses evin ön tarafından gelmiş gibiydi, evin içinden değil.</p>
<p class="p5">Başka birinin, oyuncunun sesi Colt'a cevap veriyordu Red'in orada olmadığına dair bir şeyler söylüyordu. Mutfaktan hole doğru koştu. Oradan da ön kapıya doğru.</p>
<p class="p5">&quot;Dursana!&quot; Steve nefes nefese arkasındaydı. Luke kapıyı hızla açtı. Colt ve ekibi ön tarafta çimenlerin üstünde durmuş birbirleriyle konuşuyorlardı.</p>
<p class="p5">&quot;Gökyüzünün siyah ya da bastığımız yerin kum olduğuna inanmayı reddediyorum,&quot; dedi Colt. &quot;Ama inanmak zorundayım, çünkü gördüğüm şey bu. Bunu uyuşturucuyla açıklayamazsın. Bir bilgisayar çipinin kum yaratabileceğini mi sanıyorsun?&quot; Bir avuç dolusuna yere attı.</p>
<p class="p5">&quot;Evet, yapabilir,&quot; dedi Pinkus.</p>
<p class="p5">Colt inanmıyordu. &quot;Anlamı olan tek şey hepimizin delirmiş olduğudur ve sen de Clifton'ın dediklerine inanmaya başlasan iyi olur. Yedi yıl önce başımıza çılgınca bir şey geldi ve biz de delirdik. Bütün olanları üstümüze yıkacaklar!&quot;</p>
<p class="p5">&quot;Öldürülürsek!' bunun ne gibi bir önemi olur ki?&quot; diye cevap verdi Pinkus. &quot;Zaten senin yaptığın da bu değil mi&mdash; bizi ölüme götürmek Ha bu arada, ben Clifton&rsquo;ın Red olduğuna inanıyorum.&quot; &quot;Kesinlikle ve bizi dümdüz ettikten sonra elini kolunu sallayarak buradan uzaklaşacak.&quot;</p>
<p class="p5">Luke kapıdan verandaya doğru ilerledi. &quot;Colt?&quot;</p>
<p class="p5">Wendy ona doğru döndü. Bakışları onu geçip arkasındaki kapıya doğru yönelmişti. &quot;Bir şey duydum sanırım,&quot; dedi. &quot;Siz de duydunuz mu?&quot;</p>
<p class="p5">Diğer ikisi de aynı Wendy gibi kapıya doğru baktılar.</p>
<p class="p5">&quot;Elbette bir şey duydun,&quot; dedi Luke. &quot;Sen... sen beni görebiliyorsun değil mi?&quot;</p>
<p class="p5">&quot;Bizi nasıl olur da göremezler?&quot; diye sordu Steve. &quot;Tabi ki bizi görüyorlar.&quot;</p>
<p class="p5">Ama Wendy'nin bakışları ufka doğru yönelince Luke göremediklerini anladı. Onlardan yaklaşık otuz metre kadar mesafede duruyorlardı ve Clifton&rsquo;ın anlattıklarıyla doğru orantılı olarak ne Steve'i ne Luke'u ne de kasabayı göremiyorlardı. Clifton haklıydı. Akılları Ten adlı oyunun dünyasına gönderilmişti. Çimenlik üstünde olmalarına rağmen onlar çölün kumları üstünde durduklarını sanıyorlardı.</p>
<p class="p5">&quot;Hiçte öyle görünmüyor Steve. Sanırım onlar çölde olduklarını sanıyorlar.&quot;</p>
<p class="p5">&quot;Gerçekten bizi göremiyorlar mı? Peki ya duyabilirler mi?&quot; &quot;Hayır.&quot;</p>
<p class="p5">&quot;Kahretsin.&quot;</p>
<p class="p5">Bir süre için orada durup üçünü izlediler. Görünmez adam olarak neler yapabileceklerini düşünüyorlardı.</p>
<p class="p5">&quot;Merhaba?&quot; diye bağırdı Steve. &quot;Hey Colt!&quot;</p>
<p class="p5">&quot;Yavaş ol dostum!&quot; Luke ona sessiz olmasını işaret etti. &quot;Bütün dünya duyacak!&quot;</p>
<p class="p5">&quot;Kötü mü işte?&quot;</p>
<p class="p5">&quot;Olabilirdi. Ya haklılarsa? Clifton&rsquo;ın bizi duymasını ister miydin?&quot;</p>
<p class="p5">Pinkus güneye baktı ve sonra döndü. &quot;Ben derim ki, güneye doğru gidelim ve buradan olabildiğince uzaklaşalım. Unutun oyunu.&quot;</p>
<p class="p5">&quot;Elektrik hatlarını geçemeyiz,&quot; dedi Colt. &quot;Seni öldürür. Ve Red'in masum insanları öldürmesine de izin veremeyiz. Bittik. İşimiz bitti. Tamamen. Hikâyenin sonu.&quot;</p>
<p class="p5">&quot;Ben elektrik hattında denemek isterim şansımı. Asılmaktansa elektrik çarpmasıyla ölmeyi tercih ederim.&quot;</p>
<p class="p5">&quot;Ne? Elektrik kablolarını mı geçemiyorlar?&quot; diye sordu Steve.</p>
<p class="p5">Luke çimenliğin güney kanadı boyunca uzanan elektrik hattına baktı. Colt'un elektrik kablolarının yere düşerek onları kasabanın kuzeyine hapsetmiş olduklarını anlattığını hatırladı.</p>
<p class="p5">&quot;Bir şeyler hissedebilirler,&quot; dedi. &quot;Eğer güneye gidebilselerdi iddiaya girerim hemen binalara dalarlardı.&quot;</p>
<p class="p5">&quot;Ne demek istiyorsun?&quot; diye sordu Steve.</p>
<p class="p5">Luke bir anda kolunu havaya savurdu. &quot;Bu olmalı! Kasabanın burada olduğuna dair bir kanıt olmadığı için çölde olduklarına inanıyorlar. Red onları binalardan uzak tutuyor. Çünkü eğer binalara girerlerse kafalarında canlandırdıkları her şey, gerçeğin kanıtları altında kaybolacak.&quot;</p>
<p class="p5">Steve anlamaya çalışıyordu. &quot;Öyle mi?&quot; &quot;Bu demek oluyor ki hissedebilirler.&quot;</p>
<p class="p5">&quot;O zaman neden kum almak için eğildiklerinde çimenleri görmüyorlar?&quot;</p>
<p class="p5">&quot;Ayakkabılar? Belki bu... bilirsin işte kontrast falan olabilir. Çimen ve kum, aradaki farkı anlayabilmek için çok fazla birbirine benziyor olabilir. Beynin nasıl çalıştığını ben nerden bileyim?&quot;</p>
<p class="p5">Yerden bir çakıl taşı alarak kadına fırlattı. Taş kadının kafasına çarparak yere düştü.</p>
<p class="p5">Wendy kafasını tuttu. &quot;Ah!&quot; Gözlerini açmış Luke'a bakıyordu. &quot;Bu da neydi?&quot;</p>
<p class="p5">&quot;Ne neydi?&quot; diye sordu Colt &quot;Kafama bir şey çarptı! Sert bir şey.&quot;</p>
<p class="p5">&quot;Sen de delirmeye başladın,&quot; dedi Pinkus.</p>
<p class="p5">&quot;Gördün mü?&quot; dedi Luke. &quot;Tanrı aşkına şunu gördün mü?&quot; Steve kocaman bir taş alıp atmak için elini kaldırdı.</p>
<p class="p5">&quot;Yuh! Onları öldürmeye mi çalışıyorsun?&quot; &quot;Öldürür mü?&quot;</p>
<p class="p5">&quot;Elbette öldürebilir. Koy onu yerine.&quot; Steve taşı bıraktı.</p>
<p class="p5">&quot;Ama bu bana bir fikir verdi.&quot;</p>
<p class="p5">&nbsp;</p>
<p class="p5">Wendy bir şeyin kafasına çarpmış olduğundan emindi. Kafasındaki ufak şişlik bunun gerçek kanıtıydı. Ufaktı ama gerçek olması için yeterliydi. Gökyüzüne baktı.</p>
<p class="p5">&quot;Oradaki her neyse kafana bir şey atmış olabileceğini mi düşünüyorsun?&quot;</p>
<p class="p5">&quot;Evet, tabi ki,&quot; diye alay etti Pinkus. &quot;Şeytanlar şimdi de kafamıza taş atmaya başladılar. Neyse ki onları göremiyorsun. Eğer görebilseydin ölene kadar taşlarlardı seni.&quot;</p>
<p class="p5">Wendy'nin omzuna bir şey dokundu ve onu okşadı. Çığlık atarak yana zıpladı.</p>
<p class="p5">&quot;Colt! Burada bir şey var.&quot;</p>
<p class="p5">Colt hemen onun yanına geldi. &quot;Nedir? Bir şey göremiyorum.&quot; &quot;Bir şey dokundu bana. Omzumu okşadı.&quot;</p>
<p class="p5">İki el yanaklarına dokundu. Her biri bir yanağına. Panikle görünmeyen elleri savuşturdu yüzünden. Hiçbiri, Wendy elleri uzaklaştırırken vurduğu elden çıkan şaplak sesini inkâr edemezdi.</p>
<p class="p5">&quot;Burada biri var!&quot;</p>
<p class="p5">Colt boşluğa bakıp duruyordu.</p>
<p class="p5">&quot;Bu nedir?&quot; diye ağlayarak konuştu Wendy.</p>
<p class="p5">Pinkus sessizce duruyordu. Alaycılığından eser kalmamıştı. &quot;Canını yakmadılar,&quot; dedi Colt. &quot;Eğer isteselerdi çoktan yaparlardı.&quot;</p>
<p class="p5">&quot;Bana bir şey attılar!&quot;</p>
<p class="p5">Colt sağ elini kaldırdı ve havayı yokladı. İleri doğru bir adım attı. Kör biri gibi elini öne uzatmıştı ve birden ani bir hareketle geri çekti.</p>
<p class="p5">&quot;Colt?&quot;</p>
<p class="p5">Eliyle bir şeyi kavradı. Sanki biriyle el sıkışıyordu. &quot;Ben... ben birinin elini tutuyorum.&quot;</p>
<p class="p5">Bir an kimse konuşmadı. &quot;Luke?&quot;</p>
<p class="p5">Wendy Colt'un açıkça bir şey gördüğünü biliyordu. Aynı onun da hissettiği gibi. Ve işte o anda kafasında bir şey çaktı. Etrafındaki dünya değişti. Aniden Colt'un boş elini polis memuru Luke doldurdu. Adam elini sallıyordu ve koltuğunun altında bir tüfek vardı.</p>
<p class="p5">&quot;Selam Colt.&quot;</p>
<p class="p5">Luke kumların üstünde durmuyordu. Ayaklarının altında çimenler vardı.</p>
<p class="p5">Wendy eve doğru baktı. Gökyüzü mavi renge bürünmüştü.</p>
<p class="p5">Kasaba geri gelmişti.</p>
<p class="p5">Pinkus soluk soluğa yanında duruyordu.</p>
<p class="p5">&quot;Geri geldi!&quot; dedi Colt Luke'un elini bırakırken. &quot;Kasaba geri geldi.&quot;</p>
<p class="p5">Orada öylece sessizce durdular uzun saniyeler boyunca Demek ki her şey zihinlerindeymiş. Tamamen zihinlerinde.</p>
<p class="p5">&quot;Şimdi beni görebiliyor musun?&quot; diye sordu Luke.</p>
<p class="p5">&quot;Seni görüyoruz,&quot; dedi Colt etrafına bakarak &quot;Neler olduğunu biliyor musun?&quot;</p>
<p class="p5">&quot;Bodrumda bir oda bulduk. İçinde mikrodalga vericiler ve kafa karıştırıcı uyuşturucular vardı. Clifton Red'in Silver adında biri olduğunu ve sizin onu yedi yıl öncesinden tanıdığınızı söyledi. Jerry Pinkus'un katıldığı deneye siz de katılmışsınız. Bu deneyde size bir şeyler olmuş ve şimdi Red bu uyuşturucuları ve vericileri kullanarak hafızanızı zorlayıp sizi oyuna geri sokuyormuş. Daha doğrusu oyunun yüzeyine. Hepinizde de sara hastalığı varmış.&quot;</p>
<p class="p5">Colt önce Wendy'e baktı daha sonra Luke' döndü &quot;Öyle mi?&quot; &quot;Evet. Bu teknik sadece bu tip insanlarda işe yarıyormuş.</p>
<p class="p5">Bilirsin işte sara.&quot;</p>
<p class="p5">&quot;Tamam, bu yedi yıl önceydi,&quot; dedi Wendy onun açıklamasını ve kendi ikilemini dikkate almayarak. &quot;Neden çöl görüyorduk peki?&quot;</p>
<p class="p5">Luke neden olduğunu anlattı. Onlara altı kişinin şeytanı yenmesi gereken Ten adlı oyundan bahsetti. Onlar oyunun içine adapte edilmişlerdi. Ama altıncı oyuncu olan Silver kendisi bir şeytan haline gelince diğerleri onu asarak öldürmeyi denemişlerdi. İşler sarpa sarınca oyunun yaratıcısı olan Dr. Healy fişi çekmişti. Luke'un teorisine göre doktor ve oğlu bu nedenle öldürülmüşlerdi. İntikam cinayetleri. Büyük ihtimalle Timothy'nin sanal çöl gerçekliğine bakabilmiş olması da bu yüzdendi. Babasının yaratığı oyunla zaman geçirmiş olmalıydı. Oyuna Ten deniyordu.</p>
<p class="p5">İki halde de, oyundaki Silver şimdiki Sterling Red idi.</p>
<p class="p5">Bir anda Red'in oyun nedeni çok mantıklı gelmeye başladı Wendy'e. Oyundaki en güzel kişi kendini beğenmişlik yüzünden en çirkin kişi haline gelmişti. Bozguna uğradığı için onu bu hale getirenleri yok etmek istiyordu. Red'in oyunu buydu işte!</p>
<p class="p5">Luke'un anlattıkları oldukça gerçekçi gelmesine rağmen Wendy bunu henüz kabullenmeye hazır değildi.</p>
<p class="p5">&quot;Beyinlerimiz bu kadar kırılgan mı?&quot; diye sordu Colt. &quot;Kırılgan değil adamım,&quot; dedi Pinkus. Gözleri her zaman açıktı ama bu sefer korkunun yerini heyecan almıştı. Anlamlı geldiği için anlatılanlara inanmıştı. Hayatını hafızasındaki bir haftalık boşlukla yaşamıştı şimdiye kadar. &quot;Siz de aynı benim gibisiniz. Beyinlerimiz özel olduğu için elli bin dolar ödediler, kırılgan olduğu için değil. Normal insanların bizim bağlandığımız gibi bağlanmaları mümkün değil.&quot;</p>
<p class="p5">&quot;Bağlantı mı?&quot; dedi Colt. &quot;Oyun cihazlarına.&quot;</p>
<p class="p5">&quot;Bu yedi yıl önceydi,&quot; dedi Wendy. &quot;Eğer bizi bu kadar kolay o oyunun içine sokabiliyorsa, yeni doğmuş bebekler kadar kırılganız demektir. Daha kolay bir deyişle geri zekâlıyız.&quot;</p>
<p class="p5">&quot;Belki çatlamış ama kırılgan değil,&quot; dedi Pinkus. Turnuvalarda bana karşı oynayan herhangi birine sor&mdash;ben geri zekâlı değilim. Öncelikle, sara hastalığı olan birisini, bir takım uyuşturucular ve mikrodalga vericiler yardımıyla sanal dünyanın içine entegre edebilecek bir buluş için basit demezdim. Ayrıca beynimizde hala implantasyonlar var ve o bunları kullanıyor. Yapılabilir. Tamamen akla yatkın.&quot;</p>
<p class="p5">Önemli noktayı yakalamıştı.</p>
<p class="p5">&quot;Böylece bu deneye ait anılarımızı baskı altında tutarak, o bir haftayı hatırlamamızı sağladılar. Ve şimdi kafamızın içindeki şu şeyleri harekete geçirerek bizim çölde olduğumuzu sanmamızı sağlıyor,&quot; dedi Colt. &quot;Neden? Eğer istediği sadece intikamsa neden işimizi bitirmek yerine çöle dönmemiz için kıçlarımıza tekme atmakla uğraşıyor? Çöl olmadan da bu oyunu oynayabilir, öyle değil mi?&quot;</p>
<p class="p5">&quot;Şiirsel adalet, adamım,&quot; dedi Pinkus. &quot;Güven bana. Ben bir oyuncuyum. Bizi sadece öldürmek istemiyor. Burunlarımızın kendi acınası yenilgimizde sürtülmesini istiyor. Her birimizin dizlerine kapanmasını, yalvarmasını ve sonra da intihar etmemizi istiyor. Sefil hayatlarımızın fişini kendi ellerimizle çekeceğiz. Mükemmel bir oyun.&quot;</p>
<p class="p5">&quot;İntikam,&quot; dedi Wendy. &quot;Artı, tamamen aklını kaçırmış biri.&quot; Pinkus başını salladı.</p>
<p class="p5">&quot;Peki, bütün bu kâbus gibi şeyler kafamızdaki şeylerin bir takım sinyallerle uyarılması sonucunda oluyorsa, o halde kasaba nasıl geri geldi?&quot; diye sordu Wendy.</p>
<p class="p5">&quot;Uyuşturucunun etkisinin bitmesiyle.&quot; Pinkus iki elini kafasına götürerek başını ovdu. &quot;Biliyordum adamım. Bu oyun tam bir çılgınlıktı.&quot;</p>
<p class="p5">&quot;O halde gerçek değil,&quot; dedi Wendy daha çok kendi kendine. &quot;Çöl gerçek değildi. Ve o istediği için kütüphaneyi ve evi görebildik. Oyunun bir parçası olarak. Bu yapılanma ya da her neyse çiftlikler de içindeydi.&quot;</p>
<p class="p5">&quot;Çocuk da,&quot; dedi Colt. &quot;Çocuk?&quot;</p>
<p class="p5">Eve doğru baktı. &quot;Gördüğümüz atla birlikte bir çocuk vardı. Sürü, su ve kaybolmayla ilgili delice şeyler söyledi. Sonra gözümün önünde yavaş yavaş kayboldu. Oynadığımız oyunun yapısına benziyor. Hafızamız bize oyun oynuyor.&quot;</p>
<p class="p5">&quot;Sürü mü?&quot; dedi Luke. &quot;Ten, yani oyunda sürü ile ilgili bir şeyler vardı.&quot;</p>
<p class="p5">Wendy, birkaç gün önce Carey ile birlikte çiftliğe gittiklerinde gördüğü atı anımsadı. Atın üstünde bir çocuk gördüğünü sanmıştı.</p>
<p class="p5">&quot;Hatırladığım kadarıyla Ten'in çöl gerçekliğinde her türlü karakter vardı,&quot; dedi Pinkus. &quot;Hafızan seni geri götürüyor adamım.&quot;</p>
<p class="p5">Colt kütüphaneye döndü. &quot;Her durumda da Red oyuna ait bir karakter değil. O gerçek ve şu anda kadar yerine getirmediği bir söz vermedi. Hala bizi öldürmek istiyor ve öldürecek de. Bu iş daha bitmedi.&quot;</p>
<p class="p5">Luke endişeli gözlerle etrafa bakıyordu. Tüfeğini ateş etmeye hazır bir halde tutmaya başlamıştı. &quot;Red'in kim olduğunu bildiğimi sanıyorum,&quot; dedi.</p>
<p class="p5">&quot;Clifton,&quot; dedi Colt.</p>
<p class="p5">Steve kafasını iki yana salladı. &quot;Şansı yok.&quot;</p>
<p class="p5">Luke ona baktı. &quot;Clifton. Sana sonra anlatının, güven bana.&quot; &quot;Clifton nerede?&quot; diye sordu Colt.</p>
<p class="p5">&quot;Kütüphanede.&quot;</p>
<p class="p5">Hepsi kütüphaneye baktı. &quot;Avantajını kaybetti,&quot; dedi Colt.</p>
<p class="p5">&quot;Ya yine bizi oyunun içine sokarsa?&quot; diye sordu Wendy.</p>
<p class="p5">Pinkus kaşlarını çattı. Kütüphaneyi inceliyordu. &quot;Artık bildiğimiz için yapabileceğini sanmıyorum. Ama bunun bir önemi yok. Colt haklı. Çöl olsun olmasın oyun devam ediyor. O da hala oynamaya devam ediyor. Şu anda bizi izlediğine eminim. Oyunu oynamayıp hiçbir şey yapmazsak bizi patlatır, işimiz biter.&quot;</p>
<p class="p5">&quot;Clifton çok iyi,&quot; diye uyardı Luke. &quot;Hem de çok iyi.&quot;</p>
<p class="p5">&quot;Başka seçeneğimiz yok,&quot; dedi Colt. &quot;Oyunun sonunu getirmeliyiz.&quot;</p>
<p class="p5">Kimse itiraz etmedi.</p>
<p class="p5">&nbsp;</p>
</body>
</html>