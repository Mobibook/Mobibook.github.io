<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx3389"></a><a id="a37"></a>38</h1>
<p class="p5">&nbsp;</p>
<p class="p5">Colt duygusal olarak hiç şu andaki kadar tükenmemişti. Hatırlamıyordu. Her şey imkânsız gibiydi ve tek damla ümitsizlikle yok olması an meselesiydi sadece. Son yirmi dört saattir uyumamış olması yardımcı olmamıştı. Ama kafa oyunları içindeki fiziksel meydan okumaları ne zaman olursa olsun kabul ederdi.</p>
<p class="p5">Şartlar ne olursa olsun, iyi ya da kötü bir çözüm üretirdi. Öyle bir adamdı ve bu yüzden kendisiyle gurur duyardı. Striptiz kulübünün sahibiyle geçirdiği çocukluk yılları mesela. Sonunda, şartlar ne olursa olsun hayatta kalabileceğini herkese göstermişti.</p>
<p class="p5">Son görüşmeden beri dedektifi görmemişlerdi. Colt adamın hepsiyle teker teker görüşeceğini sanmıştı. Tabi dedektif katille işbirliği yapmıyorsa ya da daha da kötüsü katilin kendisi değilse.</p>
<p class="p5">Onun bu kayboluş anlarında Wendy onu teselli etmişti ve Colt bundan zevk alıyordu.</p>
<p class="p5">Kayboluş? Evet. Hepsi de Nicole'ün nasıl değiştiğini görmüşlerdi. İlk başlardaki Nicole kaybolmuş gibi görünüyordu.</p>
<p class="p5">Wendy yavaşça konuştu. Yanında oturuyordu. &quot;Düşünüyordum da.&quot;</p>
<p class="p5">&quot;Ne düşünüyordun?&quot;</p>
<p class="p5">&quot;Bütün bunlar gelecekten daha çok geçmişle ilgili.&quot; &quot;Nasıl yani?&quot;</p>
<p class="p5">Kapı bir anda çarparak açıldı. Bam. Hepsi bir anda irkildiler.</p>
<p class="p5">Ama içeri kimse girmedi.</p>
<p class="p5">İlk konuşan Pinkus'du. &quot;Merhaba?&quot;</p>
<p class="p5">Işıklar söndü ve Colt yine gözlerinin karardığını sandı. Daha önce üç kere olmuştu. Ama Wendy yanındaydı ve sadece gözlerinin beyazı seçilebiliyordu.</p>
<p class="p5">&quot;Becky?&quot; diye seslendi Colt.</p>
<p class="p5">Belli belirsiz bir ağlamayla cevap geldi. Ardından bir tokat ve ses kesildi.</p>
<p class="p5">&quot;Becky? Yanlış olan ne? &quot; Ama o neyin yanlış olduğunu biliyordu. Yanlış olan Red idi.</p>
<p class="p5">Kapının eşiğinde bir cisim belirdi yavaşça. Dışarıdan gelen acil durum lambalarının çok az ışığı adamın arkasından odaya doluyordu. Adam iki eli yanında kapının iç tarafında durdu. Yüzünde bir maske vardı ve direk onlara bakıyordu. Kot pantolon ve siyah tişört giymişti ve kafasında beysbol şapkası vardı.</p>
<p class="p5">Belinde asılı iki tane de tabanca vardı.</p>
<p class="p5">&quot;Tekrar merhaba,&quot; dedi Red ve titredi. &quot;Neden burada olduğumu anladınız mı?&quot;</p>
<p class="p5">Nicole yüzünü dönerek saklanmaya çalışıyordu. Wendy'nin tırnakları Colt'un bileğine batıyordu. Ama Colt bunun korkudan çok öfke yüzünden olduğunu düşündü. Carey ve Pinkus, Colt'un arkasında duruyorlardı ve onların düzenli nefes alış verişlerinden başka bir şey duymuyordu.</p>
<p class="p5">&quot;Hayır,&quot; dedi Colt.</p>
<p class="p5">&quot;İşte bu çok kötü. Sabrım taşmaya başladı. Sizden daha fazlasını beklerdim. Bunu yerine neden bu kadar dikkatli davranmam gerektiğini hatırlamaya çalışıyorum.&quot;</p>
<p class="p5">&quot;Hayal kırıklığı için özür dilerim,&quot; dedi Colt</p>
<p class="p5">Red tekrar şiddetli bir şekilde titredi. &quot;Gerek yok. Polisler yaklaşıyor ve altıncı günün sonuna geldik. Yani bu müsabakanın sonunun gelmesi gerek artık.&quot;</p>
<p class="p5">Altı gün mü? Altı'nın anlamı ne?</p>
<p class="p5">&quot;Hastasın sen,&quot; dedi Wendy.</p>
<p class="p5">&quot;Sanırım önemli olan konu bu. Ya siz? Zamanımızın kısa olması ve sizin oynamaya pek istekli olmamanız yüzünden öldüreceğim insan sayısını yediden, yetmişe yükseltiyorum.&quot;</p>
<p class="p5">&quot;Ne istiyorsun?&quot; diye bağırdı Nicole.</p>
<p class="p5">&quot;Sizi ölü istiyorum,&quot; dedi Red soğuk bir sesle. &quot;Ama önce sizi tekrar oyuna dâhil ederek başlayalım. Colt silahtan hoşlandığına göre en iyisi o olmalı.&quot;</p>
<p class="p5">&quot;Ne için en iyi?</p>
<p class="p5">&quot;Becky ile düello yapmak için tabi ki.&quot;</p>
<p class="p5">Red geriye giderek kapının yanında durdu. Oradan nerede olduğu belli olmayan kadını çağırdı. Colt o loş ışıkta tam seçemiyordu ama hatları Becky'nin hatlarına uyuyor gibiydi. Elleri arkadan bağlanmıştı. Red ellerim çözdü onu ileri doğru itti.</p>
<p class="p5">Becky odanın içine doğru ayağını sürüyerek girdi. Colt simdi kadının dehşet içindeki yüzünü görebiliyordu. Gözlerinde bütün bunların bir hata olması gerektiğine dair bir bakış vardı. Koli bandıyla ağzı kapatılmıştı. Hücrenin anahtarları elindeydi.</p>
<p class="p5">&quot;Merak etme Becky,&quot; dedi Colt yavaşça &quot;Her şey yoluna girecek.&quot;</p>
<p class="p5">&quot;Onu dinleme Becky,&quot; dedi Red. &quot;Her şey daha korkunç olacak. Bana güvenebilirsin.&quot;</p>
<p class="p5">Colt hücrenin kilidini açmakta olan Becky'nin yanına doğru gitti. Yeniden net düşünebilmeye başlamıştı. Nicole ve kendiyle ilgili düşünceler, şu anda yaklaşık beş metre ilerisinde duran adam sayesinde bir anda yok olmuştu.</p>
<p class="p5">Becky'e fısıldadı. &quot;Seni vurunca bırak kendini. Sakın karşılık vermeye çalışma.&quot;</p>
<p class="p5">Kilidi açmayı bıraktı. Burnundan verdiği nefesinin sesi hücreye dolmuştu.</p>
<p class="p5">&quot;Daha kolay olacak, inan bana.&quot; Red'in onu duyduğunu biliyordu. Bu yüzden kelimelerini dikkatli seçiyordu. &quot;Kilidi aç.&quot;</p>
<p class="p5">Kilidi açtı ve geriye çekildi.</p>
<p class="p5">&quot;Sadece Colt. Geriye kalanlarınız ölmek için sırasını beklemek zorunda. Bana geri gel tatlı şey.&quot;</p>
<p class="p5">Becky titreyerek olduğu yerde durdu. Gitmemek için direniyordu.</p>
<p class="p5">&quot;Seçme şansın yok Becky,&quot; dedi Colt yavaşça hücreden çıkarken.</p>
<p class="p5">Katille arasında beş, altı metre vardı. Başka bir durumda olsa hiç düşünmez şansını denerdi. Ama adamın nasıl hızlı hareket ettiğini daha önce görmüştü. Becky Red'e doğru yürüdü. Red belinin sol tarafındaki tabancayı çekti ve elinde bir tur döndürdükten sonra avucuyla kavradı.</p>
<p class="p5">&quot;Merak etme Becky. Bana kalırsa onu yenersin. Senin tarafındayım.&quot; Belindeki silah kayışlarından birini çözerek yere attı ve tekmeyle Colt'a doğru yolladı. &quot;Ben yılanım. Nicole'ün yılan hakkında bilgisi var, değil mi tatlı şey? Nicole hakkında düşünme şimdi. Artık tiksindirici şekilde çirkin biri o. Becky'i düşün. Red, Becky'nin içine süzülerek onu bir yılan kadar hızlı yapacak.&quot;</p>
<p class="p5">Yerdeki kayışı göstererek Colt'a konuştu. &quot;Dolu ve ateş etmeye hazır. Al onu yerden.&quot;</p>
<p class="p5">Colt deri kayışı yerden alarak beline taktı. Biraz sonra düello yapacaktı. Neden zamanını modası geçmiş bir şey için harcıyordu? Hem de polis merkezinde. Telsizler ötüp duruyordu. Yeni bir acil durum söz konusu olmalıydı. Colt ne olabileceği hakkında bir fikir yürütemedi. Ama eninde sonunda biri Becky'nin bu kadar uzun zaman tuvalette kalmış olamayacağını anlayıp merkeze birini yollayacaktı.</p>
<p class="p5">&quot;Eller başının üstüne,&quot; dedi Red, Colt silahı ön cebinin üstünde duracak şekilde ayarlarken.</p>
<p class="p5">Sağ elini başının üstüne koyarken diğerini yanında sarkıttı.</p>
<p class="p5">Red Colt'a baktı ve silahını kaldırarak Becky'nin arkasına geçti. Becky korkudan titriyordu. Arkasında dururken silahını kılıfına soktu.</p>
<p class="p5">&quot;Tamam, tatlı şey. Arkaya uzan ve elini silahımın üstüne koy.</p>
<p class="p5">Hadi.&quot;</p>
<p class="p5">Becky'nin dudakları ağzına yapıştırılmış bandın arkasında titriyordu.</p>
<p class="p5">&quot;Hadi,&quot; dedi Colt yavaşça.</p>
<p class="p5">&quot;Hadi ama tatlım, uzan şu silaha.&quot; Red elini kemerinin çevresinde dolaştırdı ve Becky'i kendine çekti.</p>
<p class="p5">Becky elini arkasına uzattı. Eli önce Red'in baldırına dokundu sonra da tabancaya. Vücuduyla onu neredeyse tamamen kapatıyordu ama kafası Becky'nin kafasından yukarıdaydı. Bu mesafeden oldukça basit bir hedef sayılırdı.</p>
<p class="p5">Colt, Red'in kendini bu kadar kolay bir hedef olarak sunmasından kuşkulandı. Colt tetiğe bastığı anda eğilebilir ve mermi doğrudan Becky'nin kafasına girebilirdi.</p>
<p class="p5">Adam aptal değildi. Zaten büyük bir ihtimalle Colt'un neler planladığını biliyordu. Atın kafasının önünde sallandırılan havuç gibi. Bu duruma at kafasının yerinde Becky ile birlikte kendi başı vardı.</p>
<p class="p5">Red sağ elini yavaşça başına doğru götürdü. &quot;Elin silahımın üstünde durmaya devam etsin tatlı şey. Zamanı geldiğinde silahı çekip şu yaşlı Colt'a ateş edip öldüreceksin. Duydun mu beni? Onu öldüremezsen bana ateş edecek. Ama beni vuramayacak, çünkü sen bensin. Ve eğer seni ya da beni vurmazsa onu gözlerinden vurmadan önce arkadan seni vuracağım.&quot;</p>
<p class="p5">Colt'un avuç içleri terlemiş, kasları yay gibi gerilmişti. Daha öncede hedeflerle karşı karşıya gelmişti. Ama ilk defa karşısında bir danışma memuru ve bir yılan oluyordu.</p>
<p class="p5">&quot;Kimsede hardal var mı?&quot; diye sordu Red. Hardal mı?</p>
<p class="p5">&quot;Üç deyince,&quot; dedi Colt.</p>
<p class="p5">Becky yalvarırmış gibi sesler çıkartmaya başladı. Red uzandı ve hafifçe yanağında vurdu. &quot;Dikkatini ver!&quot;</p>
<p class="p5">Colt, dikkatini derken Red'e doğru fırladı. Kafasına koyduğu sağ elini silahı almak için kullanmadı. Çünkü zaman kaybına sebep olurdu. O yüzden sol eliyle sağ tarafına uzandı ve yolu yarılamadan silahı kılıfından çekmişti. Red daha hareket etmemişti.</p>
<p class="p5">Ama Red hareket ettiğinde Colt'un daha önce hiç görmediği bir hızla davrandı. Elini Becky'nin elinin üstüne koydu.</p>
<p class="p5">Red silahı kılıfından çekerken Becky'nin kırılan parmağının sesi duyuldu.</p>
<p class="p5">Colt silahını adamın kafasına doğrulttuğu sırada, adam daha önceden tahmin ettiği gibi eğiliyordu. Kafadan vurmak diye bir durum kalmamıştı ortada ve Colt'un zamanı da kalmamıştı.</p>
<p class="p5">Namluyu biraz aşağı doğru indirdi ve tetiğe bastı. İkisi de aynı anda ateş etmişti.</p>
<p class="p5">Colt'un mermisi Becky'nin vücudunun üst kısmına girdi.</p>
<p class="p5">Red'in kuşunu ise Colt'un tabancasına geldi ve silahın elinden uçmasına neden oldu. Silah yerde oda boyunca kaydı ve duvarın kenarında durdu.</p>
<p class="p5">Colt elini tutarak tek dizi üstüne düştü. Bir an boyunca kimse kıpırdamadı. Ve sonra Red Becky'i bıraktı ve kadın yere yığıldı.</p>
<p class="p5">&quot;Onu öldürdün!&quot; diye bağırdı Pinkus.</p>
<p class="p5">&quot;Doğru değil,&quot; dedi Red. &quot;Ama kötü de değil. Sizin ve bir dolu kasabalının gün sonunda hayatta kalabilmesinin sadece bir yolu var. Başladığınız oyunu bitirmek üzere kütüphaneye gitmeniz için tam altı dakikanız var.&quot;</p>
<p class="p5">Red geriye doğru yürüdü ve kapıdan çıkarak kayboldu.</p>
<p class="p5">Yerde yatan Becky'nin yanına hücreden çıkarak ilk koşan Wendy oldu. Işıkları açtı önce. Becky'nin beyaz bluzu kırmızıya dönmeye başlamıştı. Sanki gerçekten Red içine girmişti ve şimdi de yavaş yavaş dışarıya çıkıyordu.</p>
<p class="p5">Colt duvar kenarında duran silaha baktı ve tamamen parçalanmış olduğunu gördü. &quot;Kanamayı durdurun,&quot; dedi ilk yardım çantasını almak için yan odaya doğru koşarken. Çok kısa bir süre sonra elinde çanta geri döndü.</p>
<p class="p5">Diğer üçü de hücreden çıkmış yerde yatan Becky'e bakıyorlardı. Wendy Becky'nin bluzunu yırtarak sağ omzundaki kurşun yarasını ortaya çıkarttı.</p>
<p class="p5">&quot;Eğer yanılmıyorsam sadece et yarası,&quot; dedi Colt. &quot;Mermi kemiğe saplanmamış.&quot; Gazlı bezle yaraya bastırdı. &quot;Acı yüzünden bayıldı ama iyileşecek. Bunları yaraya bastırın. Çabuk olun.&quot;</p>
<p class="p5">&quot;Ne yapacağız?&quot; diye sordu Pinkus. &quot;Bizden ne istediyse onu.&quot;</p>
<p class="p5">&quot;Çıldırdın mı? Ben oraya geri gitmiyorum.&quot;</p>
<p class="p5">&quot;Sen bilirsin,&quot; dedi Colt. &quot;Ama sana garanti ederim, gelip kafana bir tane sıktıktan sonra ölü bedenini sürükleyerek kütüphaneye getirecektir. Ve daha sonra bizimle devam edecektir.&quot;</p>
<p class="p5">Hepsi ona baktı. Doğrudan başka bir söz çıkmamıştı ağzından. Colt döndü ve polis merkezinin içine doğru yöneldi.</p>
<p class="p5">Wendy karşı koymak üzereydi. &quot;Bekle...&quot; &quot;Hemen geleceğim,&quot; dedi.</p>
<p class="p5">&quot;Nereye gidiyorsun?&quot;</p>
<p class="p5">&quot;Biraz ateş gücü toplamaya.&quot;</p>
<p class="p5">&nbsp;</p>
</body>
</html>