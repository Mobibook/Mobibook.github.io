<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx3091"></a><a id="a34"></a>35</h1>
<p class="p5">&nbsp;</p>
<p class="p5">Parmaklarını kesiyor,&quot; dedi Pinkus. İki eli beyaz sargı beziyle bandajlı bir halde Colt'a bakıyordu.</p>
<p class="p5">&quot;Durdur onu!&quot; diyerek kapıya atıldı Carey.</p>
<p class="p5">&quot;Arkadan kilitlenmiş,&quot; dedi Colt. Ama yine de onunla birlikte kapıya yüklenmeye devam etti. Ne yaptılarsa boşunaydı. Nicole odanın içinde çığlık atmaya devam ediyordu.</p>
<p class="p5">Carey'nin gözleri içine kaçmıştı. Dudakları titriyordu. İki eliyle kapıyı yumruklamaya başladı. Bir taraftan da deli gibi haykırıyordu.</p>
<p class="p5">Colt gücü tükenmiş bir halde geri çekildi. Polis olarak gerilimi yüksek yüzlerce olayla karşılaşmıştı. Ama daha önce hiç barbar biri tarafından bir intihar oyununun içine atılmamıştı.</p>
<p class="p5">Uyguladıkları şey planladıkları gibi gitmemişti. Her şeyden önce yarım saat boyunca asılı kalacağım düşünmemişti. Red ipi kestiğinde Colt çoktan yaşamın sınırına gelmişti bile.</p>
<p class="p5">Ama bu otuz dakika ona eşsiz bir bakış açısı sağlamıştı. Hemen altında Carey Pentagram yapıyordu. Wendy dışarı çıkmıştı. Pinkus yine ortadan kaybolmuştu ve Nicole oturmuş, yan kapalı gözlerle, sessizce kardeşini seyrediyordu. Colt bu sahneyi daha önce görmüş olduğu duygusundan bir türlü kurtulamamıştı.</p>
<p class="p5">Burada, bu kütüphanede değil. Bu beş kişiyle de değil. Ama bütün bunlar ona yeniymiş gibi gelmiyordu. Altı ve yedi sayılarıyla ilgili bir şey vardı. Duydukları uğuldamayla ilgili bir şey vardı. Kararan gökyüzüyle ilgili bir şey vardı. Red'in intikamıyla ilgili bir şey vardı. Nicole'ün çığlıkları canını öylesine yakıyordu ki, sanki birileri Colt'un kemiklerine asit dökmekteydi.</p>
<p class="p5">Wendy yanında duruyordu. Beyaz kapının ötesine bakar gibiydi ve gözlerinde yaşlar vardı. Sonra bakışları Colt'un gözlerine kaydı ve orada bir şeyler aradı. &quot;Senin hatan değil,&quot; dedi yavaşça. Ama Nicole hala çığlık atıyordu ve bu Colt'un kafasına kendi hatası olarak işleniyordu.</p>
<p class="p5">Aslında hayatta kalmak istediğinden bile emin değildi. En çirkin oydu. En çirkin olan yaşamayı hak etmiyordu. Bunu ilk defa mı duyuyordu? Hayır. Acısını bu kadar büyük yapan şey şimdi sevgilisinin açışıydı. Bunu Red yazmıştı. Ve bu sözler Colt'un şimdiye kadar okuduğu en tatlı sözlerdi. Ölümün eşiğinde tuzağa düşmüş olmalarına rağmen.</p>
<p class="p5">Colt'un bir sevgilisi var.</p>
<p class="p5">Korkuya kapıldı. Ne kadar da yabancı bir duyguydu. Annesinin bir sürü sevgilisi vardı ama hiç biri gerçek sevgili değildi. Nicole gibi değildi yani. Hayır, Nicole bu kirli iç çamaşırlarıyla fırlatılmış oğul için ayrılmıştı.</p>
<p class="p5">Colt 'un bir sevgilisi var. Ve şu anda onun çektiği acı için hiçbir şey yapamıyordu. Güçsüzdü.</p>
<p class="p5">Dehşet duygusu bir lokomotif gibi beyninde yol alıyordu. En sonunda da ayaklan boşaldı ve dizlerinin üstüne çöktü. Nicole'ün çığlıkları altında eziliyordu. Elleri iki yanına düştü ve titremeye başladı.</p>
<p class="p5">Her zaman çok güçlü olmuştu. Ne zaman bir suçlu kaçıyor olsa, aklında ilk sırada o yer alırdı. O her zaman çok güçlü olmuştu. Ama şimdi...</p>
<p class="p5">Durumunun sara hastalığıyla hiçbir ilgisi yoktu. Kim olduğunu bilmediğinden şoka girmişti. Bazen gerçeklikler arasındaki çatışma titremelere neden oluyordu. Bunu biliyordu. Nasıl bildiğini bilemiyordu ama biliyordu. Ve basit olan şey, bunun onun insanüstü gücünden kaynaklanmıyor olmasıydı. Uygunsuz zamanlarda bir anda böylesine net düşünebilmek ne kadar da saçmaydı.</p>
<p class="p5">Huummmmmmm...</p>
<p class="p5">Wendy de onun yanma çöktü ama dokunmadı. &quot;Bu senin hatan değil Colt. Duyuyor musun? Red'in hatası. Kazanmanın bir yolu yok. Bunu sende biliyorsun.&quot;</p>
<p class="p5">Ama o bunu bilmiyordu.</p>
<p class="p5">&quot;Ben,&quot; demeyi başardı sesindeki ölüm duygusundan nefret ederek. Daha fazla bir şey söyleyemedi.</p>
<p class="p5">Wendy'nin cevap verebilmesi için bir süre geçmesi gerekti. &quot;Bunun onu durdurabileceğini sanmıyorum.&quot;</p>
<p class="p5">Nicole'ün çığlıkları durmuştu. Carey yavaşça dolanıyordu.</p>
<p class="p5">Elleriyle yüzündeki terleri sildi.</p>
<p class="p5">&quot;İyi misin?&quot; diye fısıldadı Wendy. &quot;Hayır,&quot; dedi bir süre geçtikten sonra.</p>
<p class="p5">&quot;Elbette iyi değil,&quot; dedi Carey. &quot;Daha biraz önce sevgilisini ölüme yolladı.&quot;</p>
<p class="p5">&quot;Ama sen de onu kestin!&quot; diye çıkıştı Wendy. &quot;Neden hâlâ onun canını acıtsın ki?&quot;</p>
<p class="p5">&quot;Çünkü onun kurallarına uymadık,&quot; dedi Pinkus. &quot;En çirkin kişiyi öldürmedik.&quot;</p>
<p class="p5">Wendy kapıya baktı. &quot;Colt onu kurtarmaya çalışıyordu,&quot; dedi. &quot;Tabi,&quot; diye parmaklarını şaklattı Carey. &quot;Herkesin ilgisini çeken iyi polis.&quot;</p>
<p class="p5">&quot;Senin seçtiğin kapıdan girdi seni kalpsiz domuz! Kasaplık koyun gibi girdi içeri.&quot;</p>
<p class="p5">&quot;Önce siyah kapıyı seçtim. Ama hayır, hepiniz beyaz dediniz,&quot; dedi Carey yüzü altüst olmuş bir halde. &quot;O benim kardeşim. Ve senin onun ona neler yaptığı hakkında en ufak&mdash;&quot;</p>
<p class="p5">Birden beyaz kapı açıldı. Carey etrafında döndü. Colt karanlık kapıdan içeri dalmak için acele etmek istedi ama bacakları buna imkân vermedi.</p>
<p class="p5">Güle benzeyen ve çok az ışık veren bir lamba yüzünden kapının gölgesi kapkaranlıktı. Önce aksayarak gelen tenis ayakkabılarını gördüler.</p>
<p class="p5">Colt neredeyse üzerine atılacaktı ama bacakları hala pelte gibiydi.</p>
<p class="p5">Kot pantolonu. Kalçaları. Sonra Nicole dışarı çıktı ve şok içinde onlara baktı.</p>
<p class="p5">Colt önce onun bir maske takmış olduğunu düşündü. Şu aynı deri gibi çok gerçekçi plastik olanlardan. Ama yüzünün sağ tarafım kaplayan damga gerçekti. Alnından başlıyordu ve burnunun yanından, dudaklarının kenarına, oradan da daire çizerek yukarı, kulağına kadar çıkan bir yanık izi.</p>
<p class="p5">İkinci düşüncesi bunun kızgın bir demir çubuğu ile yapılan damga olduğu idi. Yakılarak yapılmış bir yara izi. Bir şekilde suratının yarısının biçimi bozulmuştu. Colt onu zar zor tanıyabilmişti.</p>
<p class="p5">Nicole sallanarak ağlamaya başladı. Yüzündeki kasların her hareketi ile canı çok yanıyor olmalıydı. Colt koşarak onu koltukaltlarından tuttu.</p>
<p class="p5">&quot;İyileşeceksin,&quot; dedi. &quot;Söz veriyorum, her şey düzelecek.&quot;</p>
<p class="p5">Nicole'ün suratı şişmişti ama kanamamıştı. Bunu nasıl yaptıysa zararı az tutmak izi de daha belirgin yapmak için mürekkep kullanmıştı. Damga ile dövme arası bir şeydi.</p>
<p class="p5">İz kalıcıydı. Nicole'ün yüzünü eski haline getirebilecek tıbbi bir çözüm yoktu. Red onu çirkinleştirmişti.</p>
<p class="p5">&quot;Çok mu kötü?&quot; diye sordu Nicole. &quot;Ne kadar kötü? Gözleri korku içindeydi ve Colt'un omuzlan üstünden Carey'e bakıyordu. Soruyu ona sormuştu.</p>
<p class="p5">&quot;Öyle mi?&quot; Ağzı sessizce ağlayarak açılmıştı. Gözlerini kapattı. Cevabını almıştı.</p>
<p class="p5">Colt geriye baktı. Carey yıkılmış bir halde arkasına dönüyordu. Nasılda? Colt büyük bir öfke duydu. Nasıl olurda bu sevgili kardeş kendi kanından, canından olan birine sırtını dönebilirdi? Biraz evvel ölümüne mücadele eden adama ne olmuştu?</p>
<p class="p5">&quot;Carey,&quot; dedi. &quot;Bana elini ver.&quot;</p>
<p class="p5">Carey tereddüt etti. Sonra yaklaştı. Şokta diye düşündü Colt.</p>
<p class="p5">Yaptıkları için sorumlu tutulamazdı.</p>
<p class="p5">&quot;Nicole'ün oturmaya ihtiyacı var,&quot; dedi Wendy bir sandalye getirmek için giderken. &quot;Sadece yüzün mü yoksa başka bir yerine de bir şeyler yaptı mı?&quot;</p>
<p class="p5">Ama Nicole onu dinlemiyordu. Kardeşine kilitlenmiş durumdaydı. Ve onun çığlık gibi söylenmemiş sözlerini dinler gibiydi.</p>
<p class="p5">Colt geriye, Carey'e baktı. &quot;Kes şunu!&quot; diye bağırdı. Carey şaşırdı. Soru soran gözlerle ona baktı. &quot;Yardım et bize.&quot;</p>
<p class="p5">En sonunda hareket etti ve kardeşinin yanına gelerek elini omzuna koydu. Ama artık çok geçti. Nicole'ün gözleri kapandı ve sessiz hıçkırıklarla omuzları sarsılmaya başladı. Sarsılmaları öyle şiddetlenmeye başlamıştı ki Colt endişelenmeye başlamıştı.</p>
<p class="p5">Sonra aniden başladığı gibi bitti.</p>
<p class="p5">Nicole onlardan sıyrılarak pencerelerden birinde kendine bakmak için ilerledi. Güçlü görünüyordu. Ama aklı da bu yeni görünüşü kabul etmek zorundaydı. Colt her zaman çirkin olmuştu. Onunki gibi bir hazineyi kaybetmiş olmanın nasıl bir his olduğunu bilemezdi.</p>
<p class="p5">Ve sonra Nicole pencerelerden birinde kendi yansımasını buldu. Karşısında saniyeler boyunca hareketsiz durdu ve sonra bütünüyle sessizliğe gömüldü. En azından fiziksel bir acı çekermiş gibi görünmüyordu. Ama hala...</p>
<p class="p5">Colt yanına yaklaştı ve yavaşça konuştu. &quot;Her şey yolunda Nicole.&quot;</p>
<p class="p5">Aniden dönerek arkasındaki sandalyeyi kaptı ve bütün gücüyle cama vurdu. Kurşungeçirmez cama çarpan sandalye elinde parçalanarak halının üstüne dağıldı.</p>
<p class="p5">&quot;Hiçbir şey yolunda değil!&quot; diye bağırdı. Colt'a döndü. &quot;Benden uzak dur!&quot;</p>
<p class="p5">&quot;Hayır...&quot; Colt öne doğru bir adım attı. &quot;Bunu demek istemedin. Yaralısın, ama&mdash;&quot;</p>
<p class="p5">&quot;Uzak dur!&quot; Uzaklaştı ve sertçe sandalyenin birine oturdu. &quot;Merhem gibi bir şeyler getirmeliyiz&mdash;&quot;</p>
<p class="p5">&quot;Bana, eğer tedavi edecek bir şey yaparsam diğer yarısını da yakacağını söyledi,&quot; dedi kısık bir sesle.</p>
<p class="p5">Colt onun değişmiş olduğunu ancak anlamaya başlamıştı. Ya şok yüzünden ya da daha fazlası. Carey'nin anlattığı gibi, tohumlan annesi tarafından, Nicole küçükken atılmıştı. Onun teninin altında büyüyorlardı. Güzelliği tarafından gizlenmiş olarak.</p>
<p class="p5">Ama şimdi bu surat gitmişti.</p>
<p class="p5">Colt'un onu güzel olmasa da seveceğini anlasa bile artık ondan uzak duracaktı. Colt'un onun bunu yapmasına izin vermek gibi bir niyeti yoktu. Ama aynı zamanda onun fikirlerini nasıl değiştireceğine dair en ufak bir fikri de yoktu.</p>
<p class="p5">Wendy'e baktı ve onu, ona bakarken yakaladı. Sanki Nicole değil de o çok yaralıymış gibi bakıyordu. Biraz evvel Nicole'ün söylediklerinden sonra, Wendy onun bir aptal olduğunu düşünüyor olmalıydı.</p>
<p class="p5">&quot;Burada bekle,&quot; dedi ve beyaz kapılı odaya daldı.</p>
<p class="p5">Diğer çalışma odalarından farksız görünüyordu ama Colt tuvalet kapısıyla daha çok ilgileniyordu. Tabi eğer o gerçekten tuvalet kapısıysa.</p>
<p class="p5">Değildi. Kapı bitmemiş bir koridora açılıyordu. Açık duvarlar pembe yalıtım maddesiyle doldurulmuştu. Tavanda su tesisat boruları görülüyordu.</p>
<p class="p5">Yan tarafta ayaklı bir sedye vardı. Yanında, yüksekliği ayarlanabilir bir masa duruyordu.</p>
<p class="p5">Colt masaya doğru yürüdü ve masada duran alev makinesini aldı. Red'in onun yüzünü o hale getirirken kullandığı şırınga da orada duruyordu. Ama ne yüzünü yakmakta kullandığı bir demir ne de dövme mürekkebi vardı ortada.</p>
<p class="p5">Koridor boyunca ilerlemeye karar verdi ama bunu karanlıkta yapmanın bir işe yaramayacağını düşündü.</p>
<p class="p5">Şırıngayı şeffaf naylon torbaya sokarak cebine koydu. Alev makinesini de aldı. Bunlar şu ana kadar bulabildiği elle</p>
<p class="p5">Tutulan tek kanıtlardı.</p>
<p class="p5">&quot;Bunları mı kullanmış?&quot; diye sordu Wendy, Colt kapının eşiğinde göründüğünde.</p>
<p class="p5">Başını salladı ve Nicole'e baktı. &quot;Onu gördün mü?&quot; Nicole bakışlarını makineden Colt'a çevirdi. &quot;Hayır.&quot;</p>
<p class="p5">Ona işkence aletlerini gösterirken neler düşünüyordu acaba?</p>
<p class="p5">Makineyi rafın üstüne bıraktı.</p>
<p class="p5">&quot;Başka bir sorunumuz daha var,&quot; dedi Pinkus.</p>
<p class="p5">Colt son birkaç dakikadır alışılmışın dışında sessiz duran Pinkus'a baktı. Carey hala acıklı gözlerle kardeşine bakıyordu.</p>
<p class="p5">Muhtemelen hepsinin aklında olan şeyi Pinkus dile getirdi. &quot;Hala kimseyi öldürmüş değiliz.&quot;</p>
<p class="p5">&quot;Hatırlattığın için sağ ol Pinkus,&quot; dedi Wendy. &quot;Kendini zorladığın zaman ne kadar da düşünceli biri oluyorsun.&quot;</p>
<p class="p5">&quot;Birini öldürmeliyiz demiyorum. Ama bizi öldürmüyor.</p>
<p class="p5">Acısını kasaba halkından çıkarıyor.&quot;</p>
<p class="p5">&quot;Ne yani bu durumdan rahatsız olmadığını mı söylemek istiyorsun? Eninde sonunda sıranın bize geleceğini biliyorsun.&quot;</p>
<p class="p5">Pinkus ona baktı. &quot;Haklısın. Kazanmanın tek yolu var. O bir oyuncu. Oyuncular kurallara göre oynar.&quot;</p>
<p class="p5">Timothy Healy de benzer bir şey söylemişti, diye düşündü Colt. &quot;Başka bir mevzu daha var,&quot; dedi Pinkus.</p>
<p class="p5">Ona baktılar.</p>
<p class="p5">&quot;En çirkinimiz Colt değil artık.&quot; Nicole ürkmedi bile.</p>
<p class="p5">Colt bağlantıyı kuramadı bir an ama şimdi mutlak gerçek beyninde çığlıklar atıyordu. Red onun sadece güzelliği almamış, onu en çirkin kişi haline de getirmişti. Demek ki Red sadece Colt'un peşinde değildi.</p>
<p class="p5">&quot;Nasıl bu kadar düşüncesizce konuşabiliyorsun?&quot; diye çıkıştı Wendy.</p>
<p class="p5">&quot;Çünkü sahip olduğumuz şeyler bunlar. Birimiz pratik düşünmek zorunda.&quot;</p>
<p class="p5">&quot;Peki ya sen en çirkinimiz olsaydın bu kadar pratik düşünebilecek miydin?&quot; diye bağırdı Wendy.</p>
<p class="p5">&quot;Çirkin olduğumu sanmıyorum&quot; &quot;İçin öyledir belki Jerry.&quot;</p>
<p class="p5">&quot;Bak,&quot; dedi Pinkus. &quot;Onun fiziksel güzelliğine takıntılı olduğunu hepimiz biliyoruz. Şu anda aramızdaki en çirkin kişinin de o olduğu konusunda eminim hemfikiriz. Bunun başka yolu yok.&quot;</p>
<p class="p5">Colt'un beyninde bir şeyler oynadı. Serseri haklıydı. Kahretsin!</p>
<p class="p5">Hem de son derece haklı.</p>
<p class="p5">&quot;Red bizim gerçekten ne düşündüğümüzü ortaya çıkarmak istiyor,&quot; dedi Pinkus ve devam etti. &quot;Dünyadaki herkesin düşündüğü gibi. Eh, bunu söyleyeceğim. On dakika öncesine kadar Nicole'ün ateşli bir kadın olduğunu düşünüyordum ama Red bunu değiştirdi.&quot; Colt'a baktı ve hemen ekledi. &quot;Ben değil dostum. Red.&quot;</p>
<p class="p5">Colt ona doğru yürüdü ve yakasından tutarak onu duvara yasladı. &quot;Eğer bu konuda bir kelime daha duyarsam yemin ediyorum seni en çirkin kişi haline getiririm. Ve buradakilerin senin öldürülmene karşı çıkacaklarını sanıyorsan fena halde yanılıyorsun. Birbirimizi anlıyor muyuz?&quot;</p>
<p class="p5">&quot;Olan biteni dile getiriyordum sadece,&quot; dedi Pinkus.</p>
<p class="p5">&quot;Beni ilgilendirmiyor,&quot; dedi Colt ve Pinkus'un yakasını bıraktı. &quot;Gerçekle yüzleşmek istemediğin için hepimizi öldürecek,&quot; dedi Pinkus. &quot;Kahrolası konu bundan ibaret işte! Sen söyledin; bizi öldürmek istemiyor diye. Bizim en çirkini seçmemizi ve onu, sadece onu öldürmemizi istiyor.&quot; &quot;Kapa çeneni!&quot;</p>
<p class="p5">Carey'nin sesi yankılandı birden. Ancak o zaman Colt onun orada olmadığını anladı. Söylediği şarkı daha öncesi gibi hüzünlü ya da dokunaklı değildi. Kütüphanenin ortasından yayılan şarkı buram buram şiddet içeriyordu.</p>
<p class="p5">Bir süre birbirlerine baktılar ve Carey'nin duygularını, hepsinin hissettiklerini dile getirmesine izin verdiler. Tuhaf bir biçimde zevkini çıkararak. Ama sonra Carey birden müstehcen bir şekilde bağırmaya başladı. Red'e bağırıyordu. Bu insanlık dışı yaratığa.</p>
<p class="p5">&quot;Burada bekleyin,&quot; dedi Colt ve Red'in kendini Carey'e göstermiş olma ihtimalini düşünerek oraya doğru koştu.</p>
<p class="p5">Onu Pentagram'ın ortasında buldular. Ayaktaydı. Mumların yansı yanıp bitmişti. Diğer yansı ise loş da olsa yüzünü aydınlatmaya yetiyordu. Yüzünü yukarı çevirmişti ve gözleri sımsıkı kapalıydı.</p>
<p class="p5">Bağırıyor, çığlıklar atıyor, belalar okuyordu. Belki de şeytana göndermeler yapıyordu. Bütün bu uzun bela okumaların arasında Colt'un odaklandığı tek şey vardı.</p>
<p class="p5">Nicole.</p>
<p class="p5">Lanetlediği kişi Nicole'dü.</p>
<p class="p5">&quot;Durdur onu!&quot; diye bağırdı Nicole. &quot;Onu durdurmalısın!&quot; &quot;Carey!&quot; diye bağırdı Colt.</p>
<p class="p5">Ama Carey dinlemiyordu.</p>
<p class="p5">&quot;Colt?&quot; Wendy onların yanından ön tarafa doğru yürümeye başladı. Ama Colt bütün dikkatini, içindeki öfkenin esiri olmuş Carey'e vermişti.</p>
<p class="p5">&quot;Carey!&quot;</p>
<p class="p5">&quot;Colt!&quot;</p>
<p class="p5">&quot;Şimdi olmaz Wendy. O&mdash;&quot; &quot;Kapı açılmış!&quot; dedi Wendy.</p>
<p class="p5">Carey durdu. Son birkaç çığlığı kütüphane içinde yankılandı. Hep bir anda Wendy'e döndüler. Wendy kapının eşiğinde duruyordu ve içerisi gün ışığıyla dolmuştu.</p>
<p class="p5">&quot;Bu... ?&quot; diye başladı Pinkus.</p>
<p class="p5">Sonra hepsi birden kapıya doğru koştular. Wendy'nin arkasında durdular ve tökezleyerek dışarı çıktılar. Kütüphanenin merdivenlerinde durarak önlerindeki manzaraya baktılar.</p>
<p class="p5">Kasaba geri gelmişti.</p>
<p class="p5">&nbsp;</p>
</body>
</html>