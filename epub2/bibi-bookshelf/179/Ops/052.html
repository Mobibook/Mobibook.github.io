<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx4439"></a><a id="a50"></a>51</h1>
<p class="p5">&nbsp;</p>
<p class="p5">Nathan Blair beyaz odanın içine daldı. Cyber Tech çalışanları kapıyı onun ardından kapattılar. Kapı duvarın içinde kayboldu. Onu yüzlerce kez görmüştü ama yine de her gördüğünde tüyleri diken diken oluyordu. Feryatlar dışında değişen bir şey yoktu.</p>
<p class="p5">Beth Longhorn anlamlı anlamlı ona baktı. Açıkça bir şeylerin değiştiğini biliyordu ve normalden daha solgun görünüyordu.</p>
<p class="p5">Kontrol masasında beyaz önlükler içinde yedi teknisyen oturuyordu. Kalın cam ardındaki odaya bakıyorlardı. Elleri yumruk şeklini almıştı. Onlardan ikisi Blair&rsquo;e yaklaştı. Gri saçlı doktor sağ taraflarında eğilmez yaşlı bir ağaç gibi dikiliyordu.</p>
<p class="p5">&quot;Bunu durdurmalıyız!&quot; diye haykırdı proje müdürü olan Nancy Rengald. &quot;Diğerleri de ölmeden. Şimdi!&quot;</p>
<p class="p5">&quot;O da ne?&quot; diye meraklandı Nathan. Yeşil ve beyaz çizgilerin olduğu monitörlere baktı. Altı taneydiler. Monitörlerden ikisindeki çizgiler düzdü.</p>
<p class="p5">Yaşam belirtisi yok.</p>
<p class="p5">Görüntüye göre Nicole ve Carey ölüydü.</p>
<p class="p5">Diğer monitörlere doğru döndü. Bu monitörlerde teker teker bütün oyuncuların gördüklerini görebiliyorlardı. Duvarda tam yirmi iki tane ekran vardı. Ekranlarda beş oyuncu dışında, bilgisayar tarafından tasarlanmış diğer karakterleri de izleyebiliyorlardı.</p>
<p class="p5">Clifton'ın ekranı simsiyahtı. Ölü. Ama o bilgisayar tarafından tasarlanmış bir karakterdi ve Nathan için önemi yoktu. Önemli olan oyunu oynayan altı gerçek insandı…</p>
<p class="p5">Carey'nin ekranına baktı. Siyah. Onun üstünde Nicole. O da siyah. &quot;Durdur şunu!&quot; diye bağırdı Nathan.</p>
<p class="p5">&quot;Yapamayacağımızı biliyorsun,&quot; dedi Müdür Healy. Sesi tırnakla çalınan basgitar teli gibi çıkmıştı. Açıklayıcı ama tamamen başı belada. Altı kişiden biri olan Timothy Healy onun öz oğluydu. &quot;Çıkarma işlemi en az bir saat sürer. Oyunu yedi gün için programladık. Daha önce iptal edersen onların ölümüne neden olabilirsin. Bunu biliyorsun.&quot;</p>
<p class="p5">&quot;Dr. Healy, bunu geri döndürmek zorundasınız,&quot; dedi Nancy. &quot;Daha şimdiden iki kişiyi öldürdü. Hepsi ölecek!&quot;</p>
<p class="p5">&quot;Onları zamanından önce çıkarırsan da ölecekler.&quot;</p>
<p class="p5">Nathan öne doğru koştu. Oluyordu. En kötü kâbusu gerçekleşiyordu. Onları olacaklar hakkında uyardığı şey işte buydu. Ordu Cyber Tech araştırmalarını finanse etmek için bir ön koşul şart koşmuştu. Projeyi kapatma yetkisinin sadece içeriden birine verilmesi koşulu.</p>
<p class="p5">İnsan hayatlarıyla oynuyorlardı. Genç insanların hayatlarıyla. Her yaştan ama oynadıkları kumarın ne kadar tehlikeli olabileceğini hesap edemeyecek kadar genç olan insanların hayatlarıyla.</p>
<p class="p5">Blair camın önüne yaklaşırken monitörlerden biri ötmeye başladı. Ses iliklerine işlemişti.</p>
<p class="p5">Camın önüne koştu ve camdan içeri baktı.</p>
<p class="p5">&quot;Wendy dışarı çıkıyor!&quot; diye fısıldadı Rengald. &quot;Kendi kendine mi?&quot;</p>
<p class="p5">Wendy sırtüstü yatıyordu. Göğsünün inip kalkması dışında hareket etmiyordu. Yüzü, oyunun dünyasını gördüğü kaskla kapalıydı. Monitörün, onun kendini oyun dışına çıkarttığını söylemesinden başka bir değişiklik görünmüyordu.</p>
<p class="p5">Ten, devasal beyaz bir disk tarafından sunuluyordu. Sunucu diskin çapı yaklaşık yedi metreydi. Etrafına simetrik olarak yerleştirilmiş altı tane dişçi koltuğu vardı.</p>
<p class="p5">Denekler, üzerlerinde beyaz kıyafetleriyle bu koltuklara yerleştirilmişti. Elleri ve ayaklarında algılayıcılar vardı. Kafalarında pilotlarınkine benzeyen kasklar vardı. Her biri düzinelerce elektrotlarla ana bilgisayara bağlıydılar. İki tane tüp uyuşturucuyu ve serumları otomatik olarak veriyordu. Her koltuğun altında da dişçi ışıklarından farksız mikrodalga vericiler vardı.</p>
<p class="p5">Dr. Healy'nin buluşuydu bu oyun. Çöl dolusu şeytanı, yedi gün içinde yok etmesi gereken altı tane oyuncunun yer aldığı türünün ilk örneği olan bir oyundu.</p>
<p class="p5">Altı gün önce oyuna girmişler ve şeytanı kolayca yok etmişlerdi. Ama sonra Silver onlara hükmetmeye başlamış ve koyduğu yeni kurallara uymaları için zorlamaya başlamıştı. Hatta daha da ileri giderek yoluna çıkan iki bilgisayar karakterini asmıştı.</p>
<p class="p5">Diğer oyuncular da Silver'ın yeni şeytan olduğunun farkına varıp onu yok etmeye karar vermişlerdi. Gerçek zamanda bu yaklaşık altı saat önce olmuştu. Oyun zamanında ise üç gün önce. Red'in Summerville adlı kasabayı oyuna sokmasından biraz önce.</p>
<p class="p5">Diğerlerinin onu öldürmekte başarısız olmasından sonra Silver oyunu içeriden sıfırladı. Diğer oyunculara yeni tenler verdi. Hepsini gerçek hayatta olduğundan yedi yıl daha yaşlandırdı. Ve hepsinin hafızasını bu yedi yılın kurgu anılarıyla doldurdu.</p>
<p class="p5">Oyunculara bu yeni ayarları sundu&mdash;adı Summerville olan ve içinde oturanların olduğu hayali bir kasaba. Bir de adı Clifton olan zehir gibi bir dedektif.</p>
<p class="p5">Sonra oyunu yeniden başlattı. Eski oyunun devamı gibiydi. İnsan olan altı oyuncu, onların yepyeni kimlikleri ve hepsi kendi başlarına oyunun bir parçası olan yüzlerce kasaba halkı.</p>
<p class="p5">Ekranlarda çöl kaybolup Summerville oluşmaya başladığı zaman, teknisyenler bir mucize oluyormuş gibi seyretmişlerdi.</p>
<p class="p5">Oyundaki her şeyi ekranlarda görebilirlerdi... Timothy Healy hariç. Yaşamsal fonksiyonlarından başka her şeyi bloke etmişti. Gerçek kimliğini açıklayıncaya kadar. Onun tenini değiştirebilir olduğuna kanaat getirmişlerdi. Oyundaki herhangi bir karakterin teniyle. Clifton gibi.</p>
<p class="p5">Ne şekilde olursa olsun Silver dâhil bütün oyuncular Red'in koyduğu kurallar tarafından bağlıydı. En çirkin olan ölmek zorundaydı. Diğerleri Silver'a karşı çıkmadan önce oyunun kuralları değişmişti.</p>
<p class="p5">Oyunu başlatmak için kendi babasından esinlenerek yarattığı karakteri, Dr. Healy'i öldürmüştü. Gerçek Dr. Healy, yüzü kireç gibi bir halde Nathan'ın yanında durmaktaydı.</p>
<p class="p5">Blair'ın farkında olduğu tek sapma implantasyonlardı. Ne implantasyon vardı, ne de yara izi. Simülasyon kullanmışlardı, harici elektrotlar, maskeler, kıyafetler, askeri pilotların kullandıklarına benzer cihazlar.</p>
<p class="p5">Ama oyun içinde oyuncular beyinlerinde implantasyon olduğuna inanmışlardı. Yapının bir parçasıydılar. Bilgisayar onlara kafalarındaki her şeyin doğru olmadığına dair ipuçları</p>
<p class="p5">veriyordu. Eğer Red'in de röntgeni çekilmiş olsaydı, onda da implantasyon çıkacaktı. Çünkü o da bilgisayara bağlıydı.</p>
<p class="p5">&quot;Ne oluyor?&quot; Genç teknisyenlerden bir şahit oldukları şeyi anlamakta zorluk çekiyordu.</p>
<p class="p5">Blair, Nicole ve Carey'nin arkalarına yaslanmış vücutlarına baktı. Monitörlere göre ölüydüler. Burada gerçek hayatta. Ama nasıl...</p>
<p class="p5">Derken gördü. Kasklarının arasından sızan kan boyunlarını kırmızı yapmıştı. Belki burun deliklerinden, belki kulaklarından, belki gözlerinden ya da hepsinden kan geliyor olmalıydı.</p>
<p class="p5">Onların yanında, oyunu değiştirdikten sonraki en şiddetli nöbetini geçiren Timothy Healy'nin vücudu vardı. Babasının ona verdiği sara hastalığı kendini son derece belli ediyordu.</p>
<p class="p5">Nathan sağına dönerek doktorun yüzünün kırmızıya dönüşünü seyretti. Pişmanlıktan mı, kızgınlıktan mı? Oğlunun beyninde sara hastalığını taklit edebilmenin bir yolunu bulmuştu ve bu yüzden Timothy onu oyunda öldürmüştü. Artı iki tane de canlı insanı.</p>
<p class="p5">&quot;Wendy uyanıyor!&quot; diye bağırdı birisi. &quot;Kendi kendini çıkardı oyundan!&quot;</p>
<p class="p5">Nathan cam ardındaki odaya baktı yeniden. Wendy'nin başı oynuyordu. Görünüşe bakılırsa kaskın kilidini açmadan çıkartmaya çalışıyordu.</p>
<p class="p5">Ve sonra Wendy Davidson koltuğunda doğruldu.</p>
<p class="p5">&nbsp;</p>
<p class="p5">Wendy kafasından kan damlayınca hafif eğimli bir durumda durduğunu anladı. Öyleyse bu gerçekti. Oturuyordu. Kafasında kask, üstünde kıyafet.</p>
<p class="p5">Şu inanılması güç anda, yedi yıl önce oynamış olduklarını varsaydıkları, inanılması güç oyunun içindeydi.</p>
<p class="p5">Wendy maskesinden kurtulmak için sağ elini kaldırdı. Kolunda bir baskı hissetti.</p>
<p class="p5">Yeniden içine dolan panikle maskesine atıldı. El yordamıyla kaskının önündeki koyu renkli siperliği kaptı. Siperliğin ardından eldivenli elini görebiliyordu.</p>
<p class="p5">Siperliğin kenarlarından ışık giriyordu. En sonunda, kendinden geçişlerinde onlarca kez gördüğü beyaz odayı gözleriyle görmüştü&mdash;demek ki kendinden geçiş değil, uyanıştı.</p>
<p class="p5">Ve gökyüzündeki siyah çizgiler... yüzlerce kablo ve tüpün, üç boyutlu sanal dünyadaki yansımaları olmalıydı. Kendinden geçtiği, daha doğrusu uyandığı anlarda gördüğü incecik yüzlerce kablo.</p>
<p class="p5">Parmakları kilide ulaştı ve siperlik yukarı kalktı. Parlak ışık yüzünden gözü kamaşmıştı.</p>
<p class="p5">Gözleri yavaş yavaş ışığa alıştı. Bir astronotunkine benzeyen beyaz bir kıyafet giyiyordu. Sadece o kadar kalın değildi. Sağ tarafından kaim bir kablo yılan gibi kıvrılarak, ayağının altındaki yuvarlak makineye bağlanıyordu. Makine uğulduyordu.</p>
<p class="p5">Huummmmmmm...</p>
<p class="p5">Wendy kendini, Red'in kaskatı gerçekliğinden sonra böyle bir durumda bulmaktan dolayı o kadar şaşkındı ki, bakmaktan başka bir hareket yapamadan nefesini tutmuştu.</p>
<p class="p5">O zaman gerçek dünyanın burası olduğunu anladı. Kütüphane, çöl, Summerville kasabası&mdash;her şey hayaldi.</p>
<p class="p5">Ya da tersi olabilir miydi?</p>
<p class="p5">Oyunu yalnız oynamadığını hatırlayabilmesi için bir dakika geçmesi gerekmişti.</p>
<p class="p5">Colt.</p>
<p class="p5">Kafasını sola çevirdi ve dişçi koltuklarında yatan iki vücut gördü. Kasklarında adları yazıyordu. Carey. Nicole. Nefes alıyormuş gibi durmuyorlardı.</p>
<p class="p5">Ve boyunlarından kan akıyordu.</p>
<p class="p5">Wendy'nin yüreği ağzına geldi. Sağına döndü ve diğerlerini gördü. Pinkus, Colt, Timothy. Göğüsleri kalkıp iniyordu ve kütüphanede kaybolmuşlardı.</p>
<p class="p5">Red, Colt' u öldürecekti.</p>
<p class="p5">Yeniden panik kapladı benliğini. Uzandı ve kaskını çıkarmak için sağa sola oynatmaya başladı. Ama bağlı olan kablolar vardı. Oradan çıkıp Red'i durdurmak zorundaydı.</p>
<p class="p5">&quot;Yapma!&quot;</p>
<p class="p5">Wendy arkasından gelen sese doğru döndü. Beyaz smokini içinde gri saçlı bir adam kapıda duruyordu. Teknisyenler camın öbür tarafında oturdukları yerden odaya girmeye başlamışlardı.</p>
<p class="p5">&quot;Elektrotlar kafa derisinin altına yerleştirildi. Onları çekme sakın.&quot;</p>
<p class="p5">&quot;Neler oluyor?&quot; diye feryat etti. Sesi çatlamasına rağmen ateş gibi çıkmıştı. &quot;Red, Colt'u öldürmek üzere! Onları durdurmalısınız!&quot;</p>
<p class="p5">Ayaklarını koltuktan çıkarmaya çalıştı ama bilgisayara giden kabloya takıldı. Dirseğinin iç kısmında serum iğnesi vardı.</p>
<p class="p5">Tam karşısında Nicole ve Carey'nin ölü bedenleri yatıyordu.</p>
<p class="p5">Wendy bir anda aklını oynattı. Düşünceleri mantıksal durumla bağlantı kurmayı reddediyordu. Öfkeden deliye döndü. İyi durumda olduğunu bilmesine rağmen kendini durdurabilecek durumda değildi.</p>
<p class="p5">Kuru boğazından bir çığlık koptu ve onu şu zımbırtılara bağlayan kablolara asıldı. Ayağındaki bot serbest kaldı ve koltuktan inerek yere bastı.</p>
<p class="p5">Elbisesinin altındaki gereksiz iğneler az bir acıyla teninden çıktı. Daha fazlasını istediği gerçek acı.</p>
<p class="p5">Kaskından çıkan kabloları yakalayarak bağlantı yerlerinden kopardı.</p>
<p class="p5">Artık serbest kalmıştı ve zemine basarak sallanır vaziyette ilerledi.</p>
<p class="p5">Eldivenli elleriyle Timothy'nin kaskına vururken hala çığlık atarak ağlıyordu.</p>
<p class="p5">Sıçradı.</p>
<p class="p5">&quot;Öl! Öl seni&mdash;&quot;</p>
<p class="p5">Döndü ve Colt'un kıyafetine doğru hızla atıldı. Bu panik dalgası arasında Colt'u uyandırmanın Red'i öldürmekten daha kolay olabileceğini düşünmüştü. Onları durdurmak, Colt'u kurtarmak zorundaydı. Kütüphanedeki bu çılgınlığa bir son vermeliydi. Çünkü eğer yapmazsa Colt ölecekti ve onsuz yaşayabileceğinden hiç emin değildi.</p>
<p class="p5">&quot;Hayır, dur! Yapma. Hepsini öldüreceksin.&quot;</p>
<p class="p5">Güçlü kollar tarafından yakalanıp geriye çekildiği sırada Colt'a ulaşmak üzereydi. İki teknisyen tarafından durdurulmuştu ve bu teknisyenler ona bağırıyordu.</p>
<p class="p5">&quot;Sakin ol! Sakin...&quot;</p>
<p class="p5">&quot;Onları öldürmeden dışarı çıkaramazsın. Sakinleş lütfen.&quot;</p>
<p class="p5">Wendy çığlığını yuttu ve anlamlarını kavramak için söylenmiş olan kelimelere tutundu. Kendini kurtardı ve adamlara döndü. Gri saçlı adam büyük bir şaşkınlıkla onu izliyordu. Yaka kartında adının Blair Nathan olduğunu okuduğu bir adam odaya girdi.</p>
<p class="p5">Herkesin gözü Wendy'nin üstündeydi, hem de herkesin. Arkasına baktı bağırarak. &quot;Onu durdurmak zorundasınız,&quot; dedi.</p>
<p class="p5">Ama sesi zayıf çıkmıştı. Oda bir an için baş döndürücü bir şekilde eğildi sonra düzeldi.</p>
<p class="p5">Kimse bunu durduracağını söylemiyordu. Ya da durdurabileceğini.</p>
<p class="p5">İlk konuşan Nathan oldu. &quot;Wendy. Lütfen... Sakinleşmen gerekiyor.&quot;</p>
<p class="p5">&quot;Onu durdurabilir misiniz?&quot;</p>
<p class="p5">Cevap vermediler.</p>
<p class="p5">Hayır, durduramazlardı. Şu anda buradaki gerçeklikten daha gerçek bir yerde, kütüphanede kendinden geçmiş bir halde yatıyordu ve Colt, Red'in karşısına dikilmişti.</p>
<p class="p5">Red, Colt'u öldürmek üzereydi.</p>
<p class="p5">Çılgın gibi Timothy'e atıldı yeniden. Bu sefer tam ona yapışacakken yan taraftan vurdular. Ayağı koltuğa takıldı ve yüzüstü yere düştü.</p>
<p class="p5">Orada yatıyordu ve hıçkırıklarla sarsılıyordu. Umutsuzluk gece gibi çökmüştü üstüne. Yaşamak zorunda kaldığı şeylerin derinlerden uyanışı her geçen dakika daha da gerçeğe dönüşmeye başlamıştı.</p>
<p class="p5">Adı Wendy idi.</p>
<p class="p5">Ardında büyük yaralar bırakan tarikattan kaçmıştı. Bu kadarı doğruydu.</p>
<p class="p5">Ve sara hastasıydı.</p>
<p class="p5">Ama kolej yıllarına ait anılarını, Güney California'daki hayatını, erkeklerle olamayan ilişkilerini&mdash;bütün hepsi, o bu beyaz odada uyurken yaratılmıştı. Oyunda. Bu onun oyundaki karakterinin bir parçasıydı. Teninin bir parçası.</p>
<p class="p5">Bir hafta evvel, on dokuz yaşında, tarikattan kaçtıktan bir sene sonra bu deney için gönüllü olmuştu. Elli bin dolar için oldukça heveslenmişti.</p>
<p class="p5">Altı gün önce, Ten dünyasına giriş yapmıştı.</p>
<p class="p5">Altı saat önce, Timothy Healy oyunu değiştirmişti.</p>
<p class="p5">Wendy oyunda en büyük korkusuyla yüzleşmiş ve sonra Colt adındaki adama âşık olmuştu.</p>
<p class="p5">Ve şimdi Red âşık olduğu adamı öldürmek üzereydi.</p>
<p class="p5">Wendy yerden kalktı ve yüzünü onlara döndü. Odadaki bütün gözler ona kilitlenmişti. Camın arkasında da bir sürü teknisyen monitörlerin üstünden sarkmış ona bakıyordu.</p>
<p class="p5">Hemen yanında Colt, Pinkus ve Timothy Healy derin derin nefes alıyorlardı. Onun kütüphanede kendinden geçmiş olduğunun bile farkında olmayabilirlerdi.</p>
<p class="p5">Nathan Blair'a döndü. &quot;Peki, tamam. Bana bunu durdurmanın bir yolu olduğunu söyleyin.&quot;</p>
<p class="p5">Gri saçlı, koyu renk gözlü adam öne çıktı. İşte ancak şimdi o adamın Dr. Cyrus Healy olduğunu görebildi. Oyunun arkasındaki adam.</p>
<p class="p5">&quot;Onları öldürmeden fişleri çekemeyiz,&quot; dedi Healy. &quot;Sen emin misin? &quot;</p>
<p class="p5">&quot;Hiçbir şey kesin değildir.&quot;</p>
<p class="p5">&quot;Onları uyandırmazsan Red'in onları öldürmesi dışında,&quot; diye çıkıştı Wendy.</p>
<p class="p5">&quot;Colt bir şeyler düşünebilir. Yaratıcı biri.&quot;</p>
<p class="p5">&quot;Oğlunun onu öldüreceğini biliyorsun. Onun daha hızlı olduğunu biliyorsun.&quot;</p>
<p class="p5">Cevap gelmedi.</p>
<p class="p5">&quot;Hali hazırda iki kişiyi öldürdü bile. Lütfen Doktor. Bunu yapmasına izin vermeyin.&quot;</p>
<p class="p5">&quot;Oyunu kendi koşullarına bırakmak zorundayız. Oyun kendi kendine bitmeli.&quot;</p>
<p class="p5">Yatmakta olan üç vücuda baktı ve dişlerini sıktı. Taze gözyaşları akıyordu gözlerinden yanaklarına doğru. Ne olacak peki? Başı döndü ama bitkinlikten değil daha çok şaşkınlıktan. Aslında şaşkın değildi. Son günlerde ilk kez gerçekten neler olduğunu biliyordu.</p>
<p class="p5">Wendy nefesini düzeltti. Odada çalışan cihazların dışında başka ses yoktu.</p>
<p class="p5">&quot;Bunun da aynı çöl gibi sanal bir gerçeklik olmadığını nasıl anlayacağım?&quot; diye ortaya sordu.</p>
<p class="p5">&quot;Anlayamazsın,&quot; dedi yaşlı adam. &quot;Ama biz anlarız. Güven bana, tam altı gündür şu koltukta yatıyordun. Ne çöl, ne hortum, ne kütüphane, ne de Clifton&mdash;yok bu hayatta. Hepsi oyunun bir parçası. Ten'de ki tek gerçek insanlar sen, Colt, Pinkus, Carey, Nicole ve Timothy.</p>
<p class="p5">&quot;Ya implantasyonlar?&quot;</p>
<p class="p5">&quot;Yok. Oyunda var gibi görünüyor ama burada daha çok geleneksel teknikleri kullanıyoruz.&quot;</p>
<p class="p5">&quot;Uyuşturucu mu?&quot;</p>
<p class="p5">&quot;Evet. Ve kıyafetler, kasklar, elektrotlar. Beyni etkileyen mikrodalga teknolojisi.&quot;</p>
<p class="p5">Ufak bir umut dalgası yerleşti Wendy'nin kafasına. Bu Pinkus'un oyunun içinde söylediği bir şeyle alakalıydı.</p>
<p class="p5">Yavaşça sevdiği adamı öldürecek olan adamın babasına, gri saçlı adama doğru döndü.</p>
<p class="p5">&quot;Oyunu kendi koşullarıyla bitmesine izin vermek zorundasınız.&quot;</p>
<p class="p5">Adam tereddüt etti. &quot;Evet.&quot;</p>
<p class="p5">&quot;Bu koşullardan biri de benim.&quot; &quot;Ben&mdash;&quot;</p>
<p class="p5">&quot;Oyunculardan biriyim.&quot;</p>
<p class="p5">Kısa sessizlik birinin hayret etmesiyle bitti. &quot;Vay!&quot;</p>
<p class="p5">&quot;Beni geri koyun,&quot; dedi Wendy. &quot;Oyunu onlarla bitirmeme izin verin.&quot;</p>
<p class="p5">&quot;Bu... Zamanımız yok. Bu on... on beş dakika sürer.&quot; &quot;Beni geri yollayın!&quot; diye bağırdı Wendy. &quot;Yapabileceğinizi biliyorsunuz. Burada bir saat orada bir dakika olabilir. Geri gitmeme izin verin. Bu benim seçimim.&quot;</p>
<p class="p5">&quot;Seni öldürecek. Eğer oyunda ölürsen, burada da ölürsün.&quot; O da Red'in kazanacağını biliyordu.</p>
<p class="p5">&quot;Bunu göze alıyorum. Beni geri yollayın. Hemen!&quot;</p>
<p class="p5">&nbsp;</p>
</body>
</html>