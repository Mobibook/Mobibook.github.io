<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx649"></a><a id="a7"></a>8</h1>
<p class="p5">&nbsp;</p>
<p class="p5">Wendy&rsquo;nin bu olaylar sırasında çıkan gürültüyü tarif edebilmesi çok zordu. Sanki ön kapıdan, rayların altında bir deprem yaratacak güçte dev trenler girmişti.</p>
<p class="p5">Büyük bir şans eseri, evin tek sağlam kalmış yeri olarak düşündüğü bodrum katına kapağı atmayı başarmışlardı.</p>
<p class="p5">Binalar hakkında pek fazla bir şey bilmiyordu. Bodrum katları hakkında bildiği tek şey ise; bu büyüklükte ki her bodrum katında, tavanda çelikten beş kiriş olduğuydu.</p>
<p class="p5">Colt onları büyük kirişlerden birinin altına, duvar kenarına doğru götürdü. İçeri girdikleri kapı da çelikten yapılmıştı.</p>
<p class="p5">&quot;Görünüşe bakılırsa, doktor burayı kiler olarak inşa etmiş,&quot; dedi Colt.</p>
<p class="p5">&quot;Tanrı&rsquo;ya şükür,&quot; dedi Wendy.</p>
<p class="p5">&quot;Ya da sığınak,&quot; dedi Carey kardeşi kollarında. Nicole kendinden geçmişti yeniden.</p>
<p class="p5">Acımasız gürlemelerin altında, hiçbir şey yapamaz halde kaldılar. Sesleri çıkmıyordu.</p>
<p class="p5">Ortalığı aydınlatan tek şey, holde ki lambalara benzeyen acil durum ışıklarıydı.</p>
<p class="p5">&quot;Sence bu şey ne zaman sona erecek?&quot; diye sordu Wendy.</p>
<p class="p5">Ortalık hoş, sis gibi bir tozla kaplanmıştı.</p>
<p class="p5">Colt başını kaldırdı, tavanı kontrol etti. &quot;Bilmiyorum.&quot; &quot;Ev parçalanmaya mı başladı?&quot;</p>
<p class="p5">&quot;Bilmiyorum.&quot;</p>
<p class="p5">&quot;Seslere bakılırsa aynen öyle,&quot; dedi Carey.</p>
<p class="p5">&quot;Buraya inerken hala dayanıyordu,&quot; dedi Wendy. &quot;Bir parçalanma veya yıkılma sesi duymuyorum. Sadece gürleme sesi geliyor.&quot;</p>
<p class="p5">Colt başını salladı. &quot;Eğer şanslıysak ev hala dayanıyordur. Belki camlar patlamıştır, kim bilir. Ya da ev dümdüz olmuştur. Böyle bir şeyi daha önce yaşamadım.&quot;</p>
<p class="p5">Tavana bakıyorlardı ve kaçınılmaz olan şey, onları yukardaki felaketten koruyan tek şeyin birbirine bağlantılı kiriş sitemi olmasıydı.</p>
<p class="p5">Sallandılar, sarsıldılar, tozlar aşağı doğru uçtu ama tavan dayandı. Önce beş, sonra on, daha sonra on beş dakika boyunca dayandı. Merdivenin başındaki kapı da öyle.</p>
<p class="p5">Sonra etraf birden sessizleşti. Görünüşe göre canavar kendine parçalamak için başka evler aramak üzere oradan ayrılmıştı.</p>
<p class="p5">Rüzgârın sesi, o kadar mesafeye rağmen duyuluyordu. Ama biraz evvel ki jet uçağından, canavar trenlerden eser kalmamıştı.</p>
<p class="p5">Hareket etmeden birbirlerine baktılar. Hiçbiri yukarı çıkıp onları neyin beklediğini görmek istemiyordu. En azından Wendy&rsquo;e öyle gelmişti.</p>
<p class="p5">Carey tavan döşemelerini kontrol ediyordu. Dedikleri gibi hortum daha da kuvvetlenip tekrar geri gelirse, dayanıp dayanamayacaklarını anlamak istiyordu. Gözleri tavanda buluştu.</p>
<p class="p5">Güvensizlik duygusu yerini, hayatta kalma isteğine bırakmaya başlamıştı.</p>
<p class="p5">&quot;Ne dersin, bir bakalım mı?&quot; diye sordu Wendy.</p>
<p class="p5">Colt ayağa kalktı ve merdivene doğru yürüdü. Yan yola gelmişti ki, kapının açılmasıyla siyah gökyüzünün rüzgârla içeri girebileceğinin düşüncesi, Wendy&rsquo;nin iliklerine kadar korkmasına yol açtı.</p>
<p class="p5">Hemen onun arkasından koştu. Beraber merdivene ulaştılar. Colt bir centilmen gibi ona yol vererek öne geçmesine müsaade etti. Tekrar düşündükten sonra elini kaldırdı. &quot;Ben önden gidiyorum.&quot;</p>
<p class="p5">Merdivenler gıcırdamasına rağmen olması gerektiği gibi sağlam duruyorlardı. Yıkılmış olan neyse, binanın temeline bir şey olmamıştı.</p>
<p class="p5">Wendy onun omuzları üzerinden bakarak arkasından geldi. Sırtı yağmur ve terden sırılsıklamdı. İkisinin de kokusunu alabiliyordu. İnce yünlü kumaş, sert adalelere yapışmıştı. Bu durumda böyle bir şey düşündüğü için kendini azarladı.</p>
<p class="p5">Kapının önünde ki ufak boşlukta, onun arkasında durdu. &quot;Denemeyecek misin?&quot;</p>
<p class="p5">Colt pirinç kolu tuttu, çevirdi ve nazikçe itti. Kapı nazikçe açılmadı.</p>
<p class="p5">Colt bir adım daha ileri giderek kapıya kuvvetlice yüklendi. Kapının mandalları yerinden çıktığı halde&mdash;sürtünme seslerinden anladılar&mdash;kapı yerinden oynamadı.</p>
<p class="p5">&quot;Bloke olmuş,&quot; dedi Colt ve kapıya tüm gücüyle yüklendi. Kapı yerinden ancak birkaç cm oynadı, sonra yeniden kapandı. Wendy onun varlığından sıkıntı duymasına rağmen yardım için</p>
<p class="p5">&nbsp;</p>
<p class="p5">Wendy geri çekildi. &quot;Açılmıyor.&quot;</p>
<p class="p5">Colt merdivenden aşağı inerek tavanı kontrol etmeye başladı.</p>
<p class="p5">Carey bulduğu boş karton kutuları düzeltmiş, kardeşini üstüne yatırmıştı. &quot;Bir sorun mu var?&quot; diye sordu Colt&rsquo;a doğru yürürken. &quot;Açılmıyor mu?&quot;</p>
<p class="p5">&quot;Görünüşe bakılırsa ev üstümüze çökmüş,&quot; dedi Colt.</p>
<p class="p5">Wendy kapıya vurdu. &quot;İmdat!&quot; Ama kimsenin yardım için orada olmadığını biliyordu. Aptallığını kimse yüzüne vurmadı.</p>
<p class="p5">Geri döndü. &quot;Şimdi ne olacak? Burada sıkıştık kaldık mı?&quot; Merdivenden aşağı indi. &quot;Buralarda başka bir çıkış olmalı.&quot;</p>
<p class="p5">&quot;Eğer haklıysam şu anda üzerimizde tonlarca moloz olmalı,&quot; dedi Colt. &quot;Hadi burada pencere var mı yok mu bir kontrol edelim.&quot; Bodrumda karşılıklı ikişer oda bulunuyordu ve o onları işaret ediyordu.</p>
<p class="p5">Carey daha yakında olanına doğru hareketlendi. Wendy ve Colt ise diğer kapılara. Görünüşe göre kapıların çerçeveleri sarsıntı yüzünden kaymıştı. Çünkü bu kapıda sıkışmıştı. Wendy kapıya güçlü bir tekme atarak açtı.</p>
<p class="p5">Kapının iç tarafında bulunan lambanın düğmesine bastı düşünmeden. Elektrik yoktu tabi, ama ihtiyaç da yoktu. Dr. Hansen evin her yerine gece lambaları taktırmıştı. Büyük ihtimalle ya karanlıkta bir şeylere çarptıktan, ya da benzen başka bir durumdan sonra buna karar vermiş olmalıydı.</p>
<p class="p5">Takma işini kim yaptıysa işinin hakkını vermişti. Evin içinde yüzlerce buna benzer gece lambası olmalıydı ve onlardan bir tanesi donuk ışığıyla bu odayı aydınlatıyordu.</p>
<p class="p5">Işık yerde duran inşaat örtüsünü aydınlatacak kadar yeterliydi. Biraz ileride tuvalet vardı. Onun dışında penceresiz dört duvardan başka bir şey yoktu.</p>
<p class="p5">&quot;Kimsede pencere bulan var mı?&quot; diye bağırdı Colt. Son odaya doğru koşuyordu.</p>
<p class="p5">&quot;Hayır.&quot;</p>
<p class="p5">&quot;Hiçbir şey yok.&quot;</p>
<p class="p5">Biraz daha koşuşturmaca ve aramanın ardından, arkada, henüz inşası tamamlanmamış geniş bölümde karşılaştılar. Nefes nefese kalmışlardı ve mutsuz bir şekilde birbirlerine bakıyorlardı. Köşede, Wendy&rsquo;nin üzerinden borular çıktığı için suyla ilgili olduğunu tahmin ettiği büyük beyaz bir depo vardı.</p>
<p class="p5">Bir köşede kartonların üstünde yatan Nicole duruyordu. Merdiven, hareket ettiremedikleri kapıya doğru yükseliyordu. Hepsi buydu.</p>
<p class="p5">Kapana kısılmışlardı.</p>
<p class="p5">&quot;Herhangi bir havalandırma deliği var mı?&quot; diye sordu Carey. Colt başını iki yana salladı. &quot;Yerden ısıtmalı sistem.&quot; &quot;Jeotermal mi?&quot;</p>
<p class="p5">&quot;Önemi var mı?&quot; dedi Wendy. &quot;Burada kapana kısıldık işte!&quot; Ona döndüler.</p>
<p class="p5">&quot;Özür dilerim. Gerçekten özür dilerim. Erkeklerin jeotermal gibi, ayrıntılara takan bir düşünce yapısı olduğunu biliyorum. Ama ben olayın geneline bakıyorum. Bir buldozer bizi kurtarmaya gelene kadar bir süre daha burada kalmak zorundayız değil mi?</p>
<p class="p5">&quot;Onun gibi bir şey işte,&quot; dedi Colt.</p>
<p class="p5">&quot;En azından havalandırma için ızgarayla kaplı bir boşluk olmalı,&quot; dedi Carey</p>
<p class="p5">&quot;Evlerden anlar mısın?&quot; &quot;Sezonluk işlerde çalışmıştım.&quot;</p>
<p class="p5">Wendy onların bodrumun her yanını defalarca kontrol etmesini seyretti. Havalandırma deliğini bulmuş olsalar bile molozlar</p>
<p class="p5">tarafından kapanmış olurdu herhalde değil mi? Yavaş yavaş tüm umutlan azalıyordu.</p>
<p class="p5">Onları orada bırakarak inşaat örtüsünü almak için onu gördüğü boş odaya gitti. Örtüyü alarak Nicole&rsquo;ün yanına geldi. Örtüyü yere sererek, olan bitenlerden habersiz uyuyan Nicole&rsquo;ün yanına oturdu.</p>
<p class="p5">Bu gece ilk defa gerçekten tamamen çaresiz ve yalnız hissetti kendini. Daha öncede kapana kısılmış ve yalnız kalmıştı. Ve bundan hiç hoşlanmamıştı.</p>
<p class="p5">Ama yalnız sayılmazdı, öyle değil mi? Carey nazik birine benziyordu. Kız kardeşine karşı, doğal olarak, ilgiliydi. Ve ona karşı oldukça prensipli bir şekilde uzak duran utangaç, güçlü Colt. Ve son derece güzel bir kız olmasından başka, hakkında hiçbir şey bilmediği Nicole vardı.</p>
<p class="p5">Evet, tamamen yalnız hissediyordu.</p>
<p class="p5">&nbsp;</p>
<p class="p5">Memur Luke Preston daha önce hiç Walton&rsquo;dan bir dedektifle çalışmamıştı. Mark Clifton film yıldızları kadar ünlü biriydi. Kanun adamı olup da onun adını duymamış biri yoktu. Kasaba hayatı yaşamak için FBI&rsquo;dan ayrılmıştı. Ama herkes, istediği zaman şehirde ki büyük suçluların bile canına okuyabileceğini bilirdi. Üç yıl önce Las Vegas&rsquo;dan Walton&rsquo;a gelen bu adam için eksantrik ve çoğunlukla kendini düşünen biri olduğu söylenirdi.</p>
<p class="p5">Luke hangisinin daha uygun oluğundan emin değildi. Eksantrik mi, yoksa tuhaf ve sade biri mi? Eksantrik daha uygundu. Özellikle Clifton&rsquo;ın aynı zamanda bir Dahi olduğunu düşününce.</p>
<p class="p5">Luke daha önce eksantrik bir dahi görmüş olduğunu söyleyemezdi tabi ki. Ama şu anda kesinlikle öyle birine bakıyordu.</p>
<p class="p5">&quot;O mu söyledi bunu?&quot; diye sordu Clifton yerde ki su lekelerine göz atarken.</p>
<p class="p5">Steve Luke&rsquo;a baktı. &quot;Hı hı.&quot;</p>
<p class="p5">&quot;Böyle bir kanıya nasıl ulaşmış olabileceğini sordunuz mu kendinize?&quot;</p>
<p class="p5">&quot;Yani,&quot; dedi Luke, &quot;delillere bakıp anlattı. Haklı olduğunu söylemiyorum ama dinlemenin de bir sakıncası olduğunu sanmıyorum.&quot;</p>
<p class="p5">&quot;Üvey annesiyle yakın değillerdi,&quot; dedi Steve. &quot;Ve Becky&rsquo;nin düşüncesine göre babasından da oldukça nefret edermiş.&quot;</p>
<p class="p5">&quot;Babasının öldürülüp öldürülmediğini bilmiyoruz,&quot; dedi Luke. &quot;Her yerde olabilir.&quot;</p>
<p class="p5">&quot;Sürüklenmiş bir şekilde arka tarafta da olabilir,&quot; dedi Steve.</p>
<p class="p5">Clifton kaşlarını çatarak onlara baktı. &quot;Bu izlerin birden fazla mantıklı açıklaması var. Kendinize onun neden sadece bir tanesine odaklanmış olduğunu sormalısınız. Önemli olan tek şey neden sorusudur. Ne, nasıl, ne zaman, nerede, bunların önemi yoktur. Önemli olan nedenlerdir.&quot;</p>
<p class="p5">&quot;Nedenler,&quot; dedi Steve. &quot;Bunu duymuştum.&quot;</p>
<p class="p5">&quot;Aynı burada olduğu gibi, eğer Colt haklıysa ve katil onun peşindeyse, neden o iki polisi öldürdükten sonra bu zavallı kadını öldürdü?&quot;</p>
<p class="p5">&quot;Evet&quot; Luke onayladı. &quot;Sadece onun peşinde olan biri için fazladan sorun.&quot;</p>
<p class="p5">&quot;Bir taraftan intikam, en makul katilleri bile yoldan çıkarabilir.&quot;</p>
<p class="p5">Luke kafasını sallarken, Clifton&rsquo;ın &quot;makul katil&quot; derken ne demek istemiş olabileceğini anlamaya çalışıyordu.</p>
<p class="p5">Clifton buzdolabına yürüdü ve içindekileri kontrol etti. Elinde ki eldivenleri çıkartarak sütü elledi, birkaç şeye parmağını batırıp tatlarına baktı.</p>
<p class="p5">&quot;Hardal,&quot; dedi. &quot;Hardal mı?&quot;</p>
<p class="p5">&quot;Bu herif tavuk, mayonez ve hardal seviyor.&quot; &quot;Ciddi misin?&quot;</p>
<p class="p5">Clifton tadına baktığı sarı renkli hardal şişesiyle, mayonez kavanozunu ceketinin ceplerine koydu. Cepleri şişti. Islak kot pantolonu, asker ceketi ve dolu cepleriyle dahi bir dedektife benzemiyordu.</p>
<p class="p5">&quot;Onlar kanıt,&quot; dedi Steve.</p>
<p class="p5">&quot;Evet,&quot; dedi Clifton ve mutfaktan çıkıp giriş kapısına doğru yöneldi.</p>
<p class="p5">Luke arkasından koşturdu. &quot;Bu kadar mı? Ya diğeri ne olacak?&quot;</p>
<p class="p5">Clifton kapıyı açtı ve kükreyen rüzgâra doğru baktı. &quot;Fırtına bittikten sonra arayacağız,&quot; dedi ve kapıyı arkasından kapatarak çıktı.</p>
<p class="p5">&quot;Çok garip,&quot; dedi Steve.</p>
<p class="p5">Luke ellerinde ki tek ölü olan kadının, sandalye üstünde ki cesedinin yanına döndü. &quot;Bununla ne yapacağız şimdi?&quot;</p>
<p class="p5">&quot;O ne yaptıysa biz de aynısını yapacağız,&quot; dedi Steve. &quot;Seni temin ederim ki, Bob Buncus bu havada onu buza koymak için asla gelmez.&quot;</p>
<p class="p5">&quot;Çürümeye başlamaz mı?&quot;</p>
<p class="p5">&quot;Bu gece idare eder. Sence Colt nerede?&quot;</p>
<p class="p5">&quot;En son aradığında şu yabancılarla ilgileniyordu.&quot; &quot;Peki ya şu yabancılardan biri katilse?&quot;</p>
<p class="p5">&quot;Pek hoş olmaz değil mi? Hadi buradan çıkıp şu katili bulalım.&quot;</p>
<p class="p5">Odayı usullere uygun bir şekilde güvenlik altına almaları on beş dakika kadar sürdü. Orayı terk etmeye hazırlandıkları sırada telsizden yükselen çığlık gürleme karışımı bir sesle yerlerinden zıpladılar. Becky bağırarak bir şeyler söylüyordu. Luke telsizine sarıldı hemen ve sesini sonuna kadar açtı.</p>
<p class="p5">&quot;Ka...&quot; Ses gidip geliyordu. &quot;... üstümüze. Duyuyor musunuz?</p>
<p class="p5">Hadi, cevap verin!&quot;</p>
<p class="p5">&quot;Ne oldu? Bir daha söyle.&quot; Merkezde her ne oluyorsa, Becky&rsquo;nin mikrofonu sanki dev bir vakumla emiliyormuş gibi ses çıkıyordu.</p>
<p class="p5">&quot;Sağ tarafı... dedim.&quot; Aniden bağlantı kesildi.</p>
<p class="p5">&quot;Ne!&quot; Steve kapıya doğru koştu ve birden Luke ile birlikte rüzgârla arabayı park ettikleri kaldırıma doğru savruldular. &quot;Hortumdan mı bahsediyordu?&quot;</p>
<p class="p5">Luke konuşamadan cevabı aldılar. Korkunç bir gürültüyle esen inanılmaz rüzgâr tepelerine çökmüştü. Sanki Boeing 747 uçağı üstlerine düşmekteydi.</p>
<p class="p5">Ama bunun bir uçak olmadığını biliyordu. Görünüşe göre devasal bir hortum tüm kasabanın canına okumaktaydı.</p>
<p class="p5">Sanki fırtınanın zekâsı varmış ve ondan haberdar olan kişiyi yolundan çekmek istermiş gibi, kopardığı büyük bir ağaç parçasıyla Luke&rsquo;a vurdu. Luke, çarpmanın etkisiyle sağ tarafa doğru sendeledi, bir şeyin onu yakaladığını hissetti ve baş aşağı yuvarlandı.</p>
<p class="p5">Çamura düşmeden önce kendinden geçmişti.</p>
<p class="p5">&nbsp;</p>
</body>
</html>