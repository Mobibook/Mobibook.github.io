<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx4575"></a><a id="a51"></a>52</h1>
<p class="p5">&nbsp;</p>
<p class="p5">Wendy yan yatıyordu ve yanağı kütüphanenin zeminine dayanmıştı. Gözlerini açtı. Oyuna geri dönmüştü.</p>
<p class="p5">Aklı, kara bir sisin ardındaydı. Beyaz odadaki yaşadığı zaman karman çormandı ve onları anlayabileceği bir şekilde toparlaması için birkaç saniye geçmesi gerekti.</p>
<p class="p5">Onu tekrar bilgisayara bağlamışlardı. Damarlarına daha fazla uyuşturucu pompalamışlar ve vericilerle beynine mikrodalga sinyalleri yollayarak onu oyuna geri göndermişlerdi. Önce hiçbir şey olmamıştı. Sonra duyuları yavaş yavaş kaybolmuş ve beyaz odada uyuyarak burada uyanmıştı.</p>
<p class="p5">Ne kadar zaman geçmişti?</p>
<p class="p5">Kafasını kaldırdı. Red ve Colt iki şahin gibi birbirlerine bakmaktaydılar. Tam zamanında dönmüştü. Bir dakikadan az bir zaman geçmişti belki. Belki de sadece saniyeler. &quot;Colt?&quot;</p>
<p class="p5">Dizlerini üstünde doğrulmuştu. Yavaş yavaş ayağa kalktı. &quot;Colt beni dinlemek zorundasın.&quot;</p>
<p class="p5">Bir reaksiyon yoktu. Bütün dikkatini biraz sonra onu öldürecek olan adama vermişti.</p>
<p class="p5">&quot;Bayılmalar, bayılma değildi,&quot; dedi Wendy. &quot;Gerçek dünyayı görüyorduk. O dünyada yüzümüzde siyah siperlikler var. Hala oyundayız, Colt. Tam şu anda, şu saniyede. Hepimiz beyaz bir odada bilgisayara bağlanmış bir halde, gerçek olduğunu sandığımız bu oyunu oynuyoruz.&quot;</p>
<p class="p5">&quot;Ne?&quot; diye bağırdı Pinkus.</p>
<p class="p5">&quot;Nicole ve Carey öldü,&quot; dedi Wendy. &quot;Her iki dünyada da.&quot; Pinkus konuştu yeniden. &quot;Bu yedi yıl önceydi.&quot;</p>
<p class="p5">&quot;Hayır, değildi. Red bize daha yaşlı olduğumuz yeni yüzler vermiş ama biz yaşlı değiliz. Hala genciz ve hala oyunun içindeyiz.&quot;</p>
<p class="p5">Colt afalladı. Ellerini açıp kapıyordu. &quot;Onu yenemezsin Colt.&quot;</p>
<p class="p5">&quot;Hepimizi öldürteceksin Wendy,&quot; dedi Colt yavaşça. &quot;Evet,&quot; dedi Red. &quot;Hepinizi öldürteceksin.&quot;</p>
<p class="p5">&quot;Bana inanmak zorundasın. Hala oyundayız.&quot; &quot;Kes şunu!&quot; dedi Colt. &quot;Geride kal.&quot;</p>
<p class="p5">&quot;Evet, defol Wendy,&quot; dedi Red iğrenç bir sırıtışla. &quot;Orada gördüğün gerçek, gerçek olmadığını düşündüğün gerçek kadar gerçek olmayabilir.&quot;</p>
<p class="p5">Haklıydı. Ama kabul etmedi.</p>
<p class="p5">&quot;Oyun bu. Ve bu oyunda Red senden daha hızlı Colt.&quot;</p>
<p class="p5">Colt düzenli bir şekilde nefes alıyordu. Gözlerinin ardında aklı çalışıp duruyordu.</p>
<p class="p5">&quot;Colt bu oyunda Red'i nasıl yenebilir Pinkus?&quot; Oyuncuya bakmadan konuşmuştu.</p>
<p class="p5">&quot;Emin değilim...&quot;</p>
<p class="p5">&quot;Hayır, daha önce ne söylemiştin? Üst aşamaya geçmek konusunda?&quot;</p>
<p class="p5">Bir an durdu.</p>
<p class="p5">&quot;Yeteneklerini arttırmak için üst aşamaya geçmesi gerekli.&quot; &quot;Duydun mu Colt? Bir üst aşamaya çıkmalısın. Bunu nasıl yapabilir Pinkus?&quot;</p>
<p class="p5">&quot;O...&quot; Pinkus ileri doğru adım atarak daha kendinden emin olarak konuşmaya başladı. &quot;Rakibinden daha üst aşamaya geçebilmek için oyunun ana yapısı içinde çalışmalısın.&quot;</p>
<p class="p5">&quot;Peki, oyunun ana yapısı ne? Bu oyundaki önemli nokta nedir? Ve Red onu değiştirdiyse ne olur? Bir kişinin oyunun yaratıcısından daha güçlü hale gelebilmesi için ne yapması gerekir?&quot;</p>
<p class="p5">&quot;Bu oyun, kimin çirkin olduğunu anlamayla ilgili,&quot; dedi Pinkus. &quot;Şeytan olan kim. Bu oyunda rakibinden daha akıllıca davranman lazım.&quot;</p>
<p class="p5">Colt silahını çektiği anda Red daha hızlı davranıp onu öldürecek, diye düşündü Wendy.</p>
<p class="p5">&quot;Tamam, Pinkus,&quot; dedi Wendy sakin kalmaya gayret ederek. &quot;Nasıl olduğunu anlat. Colt nasıl Red'den daha akıllıca davranıp ondan daha güçlü hale gelebilir? Üst aşamaya nasıl geçebilir? Anlat. &quot;</p>
<p class="p5">&quot;Anlayışla olabilir. Anlamakla.&quot; Tereddüt etti. Belki olasılıkları kendi kafasında yerlerine oturtmaya çalışıyordu.</p>
<p class="p5">&quot;Alakası yok,&quot; dedi Red.</p>
<p class="p5">Ama Wendy daha önce Red ile başladığı mantığı kaldığı yerden izlemeye devam etti. &quot;Red'in yapamayacaklarını kabul ederek. Doğuştan çirkin olduğumuzu, şeytanlığın kanımızda olduğunu, bir kitabı kapağıyla nasıl yargılayamıyorsan bir insanı da görünüşüyle yargılayamayacağını ve doğuştan çirkin olanın kendini güzelleştiremeyeceğini kabul ederek. Bu yüzden hiç birimiz Ten oyununu yenemeyiz. En iyimiz, Timothy Healy bile.&quot;</p>
<p class="p5">&quot;Hokus pokus,&quot; dedi Red.</p>
<p class="p5">&quot;Bu hokus pokus bitirecek işini,&quot; dedi Wendy sesi titreyerek. Pinkus kısa bir adım daha attı öne doğru. &quot;Wendy haklı Colt.</p>
<p class="p5">Bu oyunun ana yapısında gücü gerçekten alarak üst aşamaya çıkmak zorundasın. Kendi zayıflıklarını kabul etmek seni güçlü yapacaktır.&quot;</p>
<p class="p5">&quot;Susun, lütfen. Lütfen şu pis kokan ağızlarınızı kapatın.&quot; Red'in sesi kendinden emin gibi çıkmıştı ama ter damlaları alnından yanaklarına doğru süzülmekteydi.</p>
<p class="p5">&quot;Gerçek mi?&quot;</p>
<p class="p5">&quot;Senin ondan daha iyi olmadığın gerçeği. Diğer taraftan o, onun senden daha iyi olduğun yalanına inanıyor.&quot;</p>
<p class="p5">&quot;Lütfen Colt,&quot; dedi Wendy. &quot;Gerçeği kabul etmek zorundasın. O senden daha hızlı ama sen daha hızlı olabilirsin. Gerçek, onun yalanlarından daha güçlü.&quot;</p>
<p class="p5">Sessizlik odayı doldurdu. Wendy neredeyse dışarıdaki uğultuyu duyacaktı. Hemen bu dünyanın teni dışındaki uğultuyu. Kalbi davul çalıyordu.</p>
<p class="p5">&quot;Peki Colt. Şimdi ne olacak?&quot; diye sordu Red hala soğukkanlı olarak. &quot;Bu saçmalığı bana karşı deneyecek misin? Gerçeğin yalanları yendiği saçmalığını?&quot;</p>
<p class="p5">Cevap gelmedi.</p>
<p class="p5">&quot;Haklı olduğu bir tek şey var. Senden hızlı olduğum. Bilmediği şey ne kadar daha fazla olduğu.&quot;</p>
<p class="p5">Hala cevap yoktu.</p>
<p class="p5">&quot;Uçmak ister misin bebek?&quot;</p>
<p class="p5">Wendy çaresizlik içinde kıvranıyordu. Sözler ağzından fısıltı şeklinde çıktı. &quot;Colt. Lütfen.&quot;</p>
<p class="p5">Ama Colt cevap vermedi. Ürkmedi. Nefes bile almıyormuş gibiydi. Bakışları Red'e kilitlenmişti.</p>
<p class="p5">&quot;Ayna, ayna duvarda,&quot; dedi Red. &quot;Kim en güzel onlarda?&quot; &quot;Bilmiyorum,&quot; dedi Colt yavaşça. &quot;Ama sen bir fahişenin çirkin oğlusun.&quot;</p>
<p class="p5">Ve sonra silahlara davrandılar. İkisinin de vücutları hareketsizdi.</p>
<p class="p5">Sadece eller. Sadece silahlar. Arının kanatları gibi. Neredeyse görünmez.</p>
<p class="p5">Ateş edildiği o an Wendy'nin gözleri kapanmıştı.</p>
<p class="p5">Bamm!</p>
<p class="p5">Dudaklarının titremesini durduramıyordu. &quot;Colt!&quot;</p>
<p class="p5">İkisi de hiçbir şey olmamış gibi duruyordu. Hala zemine çakılıydılar. İkisi de ölmemişti, yaralanmamıştı, rahatsız olmuşa bile benzemiyorlardı.</p>
<p class="p5">Red ve Colt arasındaki tek fark, Red'in silahının namlusunun yere bakıyor olmasıydı. Yere.</p>
<p class="p5">Yere mi?</p>
<p class="p5">Wendy'nin kalbi sanki aşırı güç verilmiş pistonlar gibi çalışıyordu.</p>
<p class="p5">Red'in silahı yere bakıyordu, çünkü onu Colt'a doğrultacak zamanı olmamıştı. Wendy o zaman onun sol gözündeki deliği gördü. Burnu yüzünden daha önce görememişti. O deliği Colt'un açtığını biliyordu. Colt kurşunu direk adamın beynine yollamıştı.</p>
<p class="p5">Vücudu dümdüz duruyordu. Sonra yavaşça arkaya doğru giderek, kesilmiş hayvan gibi yere yapıştı ve orada kaldı.</p>
<p class="p5">Colt tekrar nişan aldı. Hareket yoktu. &quot;Öldü mü?&quot; diye sordu Pinkus.</p>
<p class="p5">Colt'un arkasında Luke ayağa kalkıyordu. &quot;öldü,&quot; dedi Wendy. &quot;Öldü değil mi Colt?&quot;</p>
<p class="p5">&quot;Evet.&quot; Ama silahını hala cesede doğru tutuyordu. Wendy kafasındaki sis bulutlarını dağıtmaya çalıştı. Yüzlerce ses aynı anda fısıldıyordu ama onların arasında hayatlarını kurtarmış olan sadece bir gerçek vardı.</p>
<p class="p5">Çirkin, demişti. Hepimiz tırnağımıza kadar çirkiniz.</p>
<p class="p5">Colt silahını indirdi. &quot;Bu oyundan nasıl çıkacağımızı anlat Wendy.&quot;</p>
<p class="p5">&nbsp;</p>
</body>
</html>