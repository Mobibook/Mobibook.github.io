<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx2384"></a><a id="a27"></a>28</h1>
<p class="p5">&nbsp;</p>
<p class="p5">Evin camdan kapısı çarparak kapandığında Colt, Cyrus Healy&rsquo;nin bahçedeki barakasındaydı. Daha önce hiç görmediği, Walton'dan gelen bir polis memuru ona doğru geliyordu</p>
<p class="p5">&quot;Colt Jackson?&quot; &quot;Evet.&quot;</p>
<p class="p5">&quot;Sizi aradılar efendim,&quot; diyerek telsizi uzattı. &quot;Luke Preston size ulaşmaya çalıştı.&quot;</p>
<p class="p5">Colt'un telsizi hala çalışmıyordu ve cep telefonunu almamıştı.</p>
<p class="p5">Uzanıp telsizi aldığında kanalın özel frekansa ayarlanmış olduğunu gördü. &quot;Ne var Luke?&quot;</p>
<p class="p5">&quot;İki ceset daha bulduk,&quot; dedi Luke. &quot;Becky&rsquo;ye toplam yedi ceset bulacağımızı söylemiş. Neler olup bittiğini bilen birilerine ulaşmaya çalıştım ama sen gitmiştin. Dedektif de girmişti&mdash;&quot;</p>
<p class="p5">&quot;Yavaş ol. İki ceset daha mı? Emin misin? Neredeler?&quot;</p>
<p class="p5">&quot;Elbette eminim. Şu anda o evdeyim. Yarım saat önce halletmiş evdekileri.&quot;</p>
<p class="p5">&quot;Orası neresi?&quot;</p>
<p class="p5">Luke anlattı. Colt, dünyası altüst olmuş gibi hissediyordu.</p>
<p class="p5">&quot;FBI orada. Onları aradın değil mi?&quot;</p>
<p class="p5">&quot;Dedektif Clifton burada şimdi. Mutfakta yerlere hardal saçılmış. Cinayetleri de katil kendisi arayarak haber vermiş.&quot;</p>
<p class="p5">&quot;Beş dakika içinde orada olurum,&quot; dedi Colt ve yürümeye başladı.</p>
<p class="p5">&quot;Seninle konuşmak istiyor,&quot; dedi Luke.</p>
<p class="p5">Dedektif Mark Clifton Colt'un dikkatini çekmek istermiş gibi kelimeleri uzatarak konuştu. &quot;Bay Jackson?&quot;</p>
<p class="p5">&quot;Evet, efendim.&quot; &quot;Kiminle berabersiniz?&quot; &quot;Wendy.&quot;</p>
<p class="p5">&quot;Komple bir tıbbi araştırmadan geçmenizi sağlamak için siz iki aşk kuşuna ihtiyacım var. Hem de hemen.&quot;</p>
<p class="p5">&quot;Neden? Bir şey mi buldunuz?&quot; &quot;Bir çift ceset daha,&quot; dedi Clifton.</p>
<p class="p5">&quot;Kanlarımızda demek istemiştim. Ne buldunuz?&quot;</p>
<p class="p5">&quot;Yapılan analiz sonucunda kanınızda tıp literatüründe olmayan moleküllere rastlanmış.&quot;</p>
<p class="p5">&quot;Affedersiniz. Bu da ne anlama geliyor? Hepimizde mi?&quot; &quot;Bütün kan örneklerinde bilinmeyen bir uyuşturucunun izleri bulundu. Hayaller görülmesine sebep olan türden. Moleküller, LSD ile benzerlik gösteriyor.&quot;</p>
<p class="p5">&quot;Uyuşturucu olan LSD mi?&quot; &quot;Benziyor ama tamamen farklı.&quot; &quot;Hangisi ne anlama geliyor?&quot;</p>
<p class="p5">&quot;Bu tarz uyuşturucular algılamayı etkileyebiliyor.&quot;</p>
<p class="p5">&quot;Tamam, işte,&quot; dedi Colt Wendy'e bakarak. &quot;Uyuşturulmuşuz.&quot; &quot;Tamam, sayılmaz,&quot; dedi Clifton. &quot;Bu nasıl hepinizin aynı şeyi gördüğünü açıklamıyor. Uyuşturucunun vücudunuza nasıl girdiğini açıklamıyor. Bize bir neden sunmuyor. Ölenlerin hiç birini de geri getirmiyor.&quot;</p>
<p class="p5">Colt onun gibileri çok iyi tanıyordu. Söylediklerini duyduğu anda, dedektifin hala onlardan şüphelenmeye devam ettiğini anlamıştı. &quot;Bunu cidden bizim yapmış olabileceğimizi düşünemezsin.&quot;</p>
<p class="p5">&quot;Ne yazık ki sizi temize de çıkarmıyor. Birini hangi şartlarda daha kolay öldürebilirdiniz? Ayıkken mi, yoksa uyuşturucunun etkisi altodayken mi?&quot;</p>
<p class="p5">&quot;Bu çok anlamsız.&quot;</p>
<p class="p5">&quot;Bizim yaptığımızı mı düşünüyor?&quot; diye sordu Wendy. &quot;Uyuşturulmuş muyduk hepimiz?&quot;</p>
<p class="p5">Colt başını salladı. &quot;Öyleyse bizi içeri at ve neler olacağını gör,&quot; dedi Clifton'a. &quot;Bu iki ceset Red'in dediklerini yapmamış olmamızın bir sonucu. Bizi hapsedersen daha fazlası ölecek. Biz uyuşturulmuş olabiliriz ama bu adam gerçek, dedektif. Tehditlerini gerçekleştiriyor.&quot;</p>
<p class="p5">Cevap gelmedi.</p>
<p class="p5">Colt derin bir nefes aldı. Ne kadar inanılmaz da olsa, uyuşturulduklarını öğrenmiş olmaları, en azından onlara olanlar konusunda bir çıkış noktası sunmuştu.</p>
<p class="p5">&quot;Eee şimdi?&quot;</p>
<p class="p5">&quot;Kaynağı arıyoruz. Kütüphane temiz çıktı. Ev de aynen öyle. Şimdilik dikkatimizi çiftlik evleri ve benzin istasyonuna verdik. Bir an önce tıbbi kontrolden geçmelisiniz.&quot;</p>
<p class="p5">&quot;Peki. İstasyonda buluşuruz.&quot; &quot;Olabilir.&quot;</p>
<p class="p5">Colt bağlantıyı kesti. &quot;Duruma bakılırsa kafayı oynatmışız.&quot; &quot;Ben ne gördüğümü biliyorum Colt ve her şey gerçekti.&quot; &quot;Öyle mi? Nerede peki şimdi o gerçekler?&quot;</p>
<p class="p5">Wendy arkasını döndü. &quot;Hadi gidelim.&quot;</p>
<p class="p5">Ön kapıdan çıkarak arabaya bindiler. Yola çıkarak ilk kavşaktan sola, Locus caddesine yöneldiler.</p>
<p class="p5">&quot;Bizim yüzümüzden başkalarını öldürüyor,&quot; dedi Wendy. &quot;Ve de durmayacak.&quot;</p>
<p class="p5">Anlatmaya çalıştığı şey Colt'un üstüne siyah bir sis gibi çökmüştü. &quot;En çirkin olanı öldürmediğimiz için bizim yerimize başkalarını öldürüyor.&quot;</p>
<p class="p5">Wendy cevap vermedi. İkisi de aralarında en çirkin olanın Colt olduğunu biliyordu.</p>
<p class="p5">Hangisinin daha kötü olduğundan emin değildi. Red'in yaptıklarından ötürü duyduğu intikam duygusu mu yoksa içinde bulundu durumun ümitsizliği mi?</p>
<p class="p5">&quot;Colt?&quot;</p>
<p class="p5">Hızlı gittiği için uyardığını sandı önce. Ama Colt'un dikkati hemen Wendy'nin çekmek istediği şeye yöneldi. İki blok mesafeden başka bir polis arabası direk onlara doğru geliyordu. Hem de tam üstlerine. Hem de deli gibi bir süratle.</p>
<p class="p5">&quot;Colt?&quot;</p>
<p class="p5">Oturuşunu düzeltti ve yolun kendine ait olan tarafına geçti.</p>
<p class="p5">Diğer araba da aynı şeride geçti. Birbirlerine doğru çarpışmak üzere ilerliyorlardı.</p>
<p class="p5">Bu sefer Wendy, bağırdı. &quot;Colt!&quot; &quot;Ne yapıyor bu?&quot;</p>
<p class="p5">&quot;Bu o!&quot;</p>
<p class="p5">Adamın kafasına çorap geçirmiş olduğunu gördü ve ilk düşündüğü şey hızını arttırmak oldu. Direk üstüne sürmek. Bundan daha fazla istediği bir şey yoktu şu anda.</p>
<p class="p5">İkincisi ise tam tersiydi. Wendy'i korumak zorundaydı.</p>
<p class="p5">Manyak herif ikisini de tek bir hamleyle öldürmek istiyordu.</p>
<p class="p5">Bu iki düşüncenin arasında sıkışıp kalmıştı. &quot;Çekil oradan!&quot; diye bağırdı Wendy. &quot;Çekil!&quot;</p>
<p class="p5">Colt kendine geldi. Gaz pedalına biraz daha basmaya devam etti. Aralarında elli metre kalınca direksiyonu sola çevirdi. Diğer araba kaçmadı.</p>
<p class="p5">İki araba birbirlerini çok az farkla sıyırıp geçtiler. Geçerken Colt başına çorap geçirmiş adamın onlara baktığını gördü. Sanki her şey ağır çekimde oluyormuş gibiydi.</p>
<p class="p5">Colt frenlere asıldı ve araba yolda paralel bir şekilde durmadan evvel yarım blok kadar kaydı. Arkalarında asfaltı kazıyan lastiklerin sesleri duyuluyordu. Red dönüyordu.</p>
<p class="p5">&quot;Neden durdun?&quot; diye sordu Wendy.</p>
<p class="p5">Tam olarak neden durduğunu açıklayamazdı. Bu adrenalin selinde kontrol Colt'un içgüdülerine geçmişti artık.</p>
<p class="p5">Colt direksiyonu kırdı ve araba kendi etrafında dönerken silahını çekti. Yanan lastiklerin kokusu sarmıştı her yanı.</p>
<p class="p5">Birden polis telsizi hayata döndü. &quot;Hadi ama çirkin şey.</p>
<p class="p5">Yapmak istediğini biliyorsun. Bir kere daha. Hadi.&quot;</p>
<p class="p5">Red, Luke'un onu beş dakika önce aradığı özel kanaldan konuşuyordu.</p>
<p class="p5">İki araba bir blok sonra karşı karşıya gelmişlerdi yine. Üç yüz beygir gücünde iki canavar birbirlerine meydan okuyordu.</p>
<p class="p5">&quot;Colt Jackson! Hemen arabayı döndür!&quot; diye emir verdi Wendy. &quot;Yoksa bizi öldürecek.&quot;</p>
<p class="p5">&quot;Sanmıyorum. Bana güveniyor musun?&quot;</p>
<p class="p5">Öyle olduğunu belirten bir işaret yaptı. &quot;Ne yapacaksın?&quot; &quot;Ona bu oyunda iki kişi olduğumuzu göstereceğim.&quot;</p>
<p class="p5">&quot;Ne oyunu?&quot; &quot;Bana güven.&quot;</p>
<p class="p5">Bir anda Red lastiklerinden beyaz duman çıkartarak onlara doğru gelmeye başladı.</p>
<p class="p5">&quot;Carey için bir mesajım var.&quot; Telsiz cızırdayarak çalıştı.</p>
<p class="p5">Colt gaza sonuna kadar bastı. Wendy elleriyle yüzünü kapatarak öne doğru eğildi. Titriyordu. Siyah beyaz iki araba gürleyerek birbirlerine doğru ilerliyordu.</p>
<p class="p5">&quot;Ona söyle, eğer kız kardeşinin sol yanağında beş santimetrelik bir yara açmazsa ben onun yüzünü tanınmaz hale getireceğim. Kızı bulmak için yedi, operasyonu tamamlamak içinse altmış dakikanız var.&quot;</p>
<p class="p5">Colt bir anda direksiyonu sağa doğru çevirerek el frenini çekti. Bunu yaptığında aralarında otuz metre kadar kalmıştı. Yanlış bir hareket hepsinin ölümüne yol açabilirdi. Arabanın arka tarafı yolun sol tarafına kaydı. Bu sırada Colt el frenini bırakarak tekrar gaza yüklendi ve araba dönerek yola oturdu. Böylece Red'in gittiği yöne doğru gitmeye başladılar.</p>
<p class="p5">Colt gaza bastı. Red onlara yetişti. Onlardan yirmi mil kadar hızlı gidiyor olmalıydı ve iyi bir atış için o kadar da süratli sayılmazdı. Colt diğer arabanın yanlarından geçmesini beklerken silahı elinde hazırdı.</p>
<p class="p5">&quot;Kafam kaldırma!&quot;</p>
<p class="p5">Wendy'nin bunun söylenmesine ihtiyacı yoktu.</p>
<p class="p5">Aynı anda ateş ettiler. O Red'e, Red de ona. İkişer el ateş etmişlerdi&mdash;bamm-bamm, bamm-bamm&mdash;Red'in çorap altındaki suratı ve siyah beysbol şapkası, tam gözünün önündeydi.</p>
<p class="p5">Iskalamışlardı.</p>
<p class="p5">Red frenlere asılırken, Colt gaza bastı ve geçerken tekrar ateş etti. Saatte elli mil hızla gidiyorlardı.</p>
<p class="p5">Telsiz cızırdadı yine. &quot;Beş dakika çirkin şey. Kütüphanede. Silah yok. Ne başka bir polis ne de FBI. Nicole'de bıçak var. Kardeşi de yolda.&quot;</p>
<p class="p5">Colt sert bir fren yaparak döndü. Ama diğer araba çoktan iki blok ötedeydi ve gittiği yön onları kütüphaneden uzaklaştırırdı.</p>
<p class="p5">Wendy şok içinde oturuyordu yanında.</p>
<p class="p5">Colt küfür etti ve arabayı tekrar çevirdi.</p>
<p class="p5">&quot;Sana o kadına güvenmediğimi söylemiştim Colt. Bunu dikkate almalıydın.&quot;</p>
<p class="p5">Colt ona baktı. Belki de düşündüğü kadar şok içinde değildi. &quot;Onu öldürecek,&quot; dedi. &quot;Kütüphaneye gitmeliyiz.&quot;</p>
<p class="p5">&nbsp;</p>
</body>
</html>