<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx3477"></a><a id="a38"></a>39</h1>
<p class="p5">&nbsp;</p>
<p class="p5">Polis merkezinden Colt'un önderliğinde çıktılar. Colt cephanelikten beş tane silah almıştı. Kullanmasını bilmeyen ellerde hiçbir işe yaramazlardı ama onun başka bir fikri vardı.</p>
<p class="p5">Wendy'nin elinde silah olması kötü değildi. Riskler vardı elbette. Pinkus bir an delirip Nicole'ü vurabilirdi mesela. Ama Colt bu rizikoyla yaşayabiliyorsa, o da yaşayabilirdi.</p>
<p class="p5">Carey ve Nicole rahatsızlık duymadan almışlardı silahları. Pinkus sadece ateşleme mekanizmasına bakmıştı o kadar. Kısa bir dersten sonra sadece Wendy silahla ne yapacağını biliyormuş gibi görünüyordu.</p>
<p class="p5">Red merkezdeki telsizi parçalamıştı. Colt'un arabasındaki dâhil. Garajda başka araba da yoktu.</p>
<p class="p5">&quot;Herkese nerede?&quot; diye sordu Wendy. &quot;Hiç bu kadar boş görmemiştim burayı.&quot;</p>
<p class="p5">&quot;Bir şeyler oluyor,&quot; dedi Colt arabayı çalıştırırken. Caddeden aşağı bir adam koşuyordu. Colt camını indirerek bağırdı.</p>
<p class="p5">&quot;Dur bir dakika. Nereye koşuyorsun böyle?'</p>
<p class="p5">Adam arabaya yaklaşırken yavaşladı. &quot;Kasabayı boşalıyorlar.</p>
<p class="p5">Haberin yok mu?&quot; &quot;Neden?&quot;</p>
<p class="p5">&quot;Rıhtım yolundan buraya doğru kimyasal bir gaz bulutu geliyor.&quot; Arabadakilere baktı. &quot;Yoksa bilmiyor musunuz?&quot;</p>
<p class="p5">&quot;Ne?&quot; dedi Pinkus sesi panikle.</p>
<p class="p5">&quot;Telsizim bozuk,&quot; dedi Colt. Adam batıya doğru bakıyordu. &quot;Senden hemen bir polis memuru bulup ona Becky'nin vurulmuş olduğunu ve şu anda polis merkezinde baygın halde yatıyor olduğunu söylemeni istiyorum.&quot;</p>
<p class="p5">&quot;Vurulmuş mu? Siz ne yapıyorsunuz?&quot;</p>
<p class="p5">Colt tereddüt etti. &quot;Kasabayı kurtarmaya gidiyoruz,&quot; dedi ve arabayı hareket ettirdi.</p>
<p class="p5">Colt boş caddelerden geçerken sessiz durdular. Söylenecek bir şey yoktu. Ölümün kıyısına ilk defa gitmiyorlardı. Ama bu sefer her şeyin son bulacağını bilerek gidiyorlardı.</p>
<p class="p5">&quot;Bunun bizim geçmişimizle ilgisi var,&quot; dedi Wendy en sonunda.</p>
<p class="p5">&quot;Neden kütüphaneye gitmek zorunda olduğumuzu anlamıyorum,&quot; dedi Pinkus. &quot;Kütüphaneye ne zaman gitsem bir parmağımdan oluyorum. Neden bunu hemen dışarıda halletmiyoruz?&quot;</p>
<p class="p5">&quot;Çünkü oraya gitmemizi istedi,&quot; dedi Colt. Nicole ve Carey tekrar kasabaya döndüklerinden beri büründükleri sessizliği koruyorlardı. &quot;Orası onun çöplüğü. Her şeyin kontrolü altında olduğu tek yer.&quot;</p>
<p class="p5">&quot;Ve bizde kontrol edilmek istiyoruz, öyle mi?&quot; Neden polise gitmiyoruz?&quot;</p>
<p class="p5">&quot;Ben bir polisim!&quot; diye çıkıştı Colt. &quot;Bildiğimiz kadarıyla, o da bir polis!&quot;</p>
<p class="p5">Köşeyi dönüp kütüphanenin arkasına sürdüler. Bir Walton polis arabası binanın yanında park etmiş duruyordu. Direksiyonun ardında duran polis memurunu görebiliyorlardı, polis ileriye bakıyordu. Colt polis arabasının arkasına park etti ve Wendy ile birlikte arabadan indiler.</p>
<p class="p5">Polis memurunun kıpırdamamış olması Wendy'nin tekrar arabaya dönmek istemesine yol açmıştı. Ama son birkaç gün içinde Wendy oldukça değişmişti. Polis memurunun ölü olma ihtimali onu eskisi kadar çok korkutmamıştı.</p>
<p class="p5">Eliyle arabanın camını sildi ve içeri baktı. Polis memuru alnının ortasından vurulmuştu. Mermi ön camdan girerek kafasına saplanmış olmalıydı.</p>
<p class="p5">Wendy bir anda irkildi. Belki de içindeki değişimi çok ciddiye almıştı. &quot;Ölmüş,&quot; dedi.</p>
<p class="p5">&quot;Telsiz de parçalanmış,&quot; dedi Colt. Diğerlerine arabadan inmelerini işaret etti ve bagajdan silahları alarak onlara dağıttı.</p>
<p class="p5">Kütüphanenin arka kapısına doğru gittiler. Kapı açıktı. &quot;Tamam, neler olacağını biliyoruz,&quot; dedi bir eli kapının tokmağında. &quot;Ama bu sefer biz onu avlayacağız. Hazır&mdash;&quot; &quot;Nasıl?&quot; diye mızmızlandı Pinkus.</p>
<p class="p5">&quot;Şimdi söylüyorum işte. Silahların emniyetini açın.&quot; Gösterdi. &quot;Silahlarınızı yere doğru tutun. Onu haklayabilecek tek kişi benim. O nedenle silahında gerçek mermi olan tek kişi de benim. Ama kurusıkı silahla birini yüzünden vuracak olursanız gözünü çıkarabilirsiniz.&quot;</p>
<p class="p5">&quot;Ne?&quot; diye zırladı Pinkus. &quot;Bunların içinde kurusıkı kurşun mu var?&quot;</p>
<p class="p5">&quot;Evet. Onlara talim kurşunu deriz. Yoksa size gerçek mermi mi vereceğimi sanıyordun?&quot;</p>
<p class="p5">Wendy için sürpriz olmamıştı, güldü. Onları buraya silahlar hakkında gerçeği söylemeyerek rahatça getirmişti. Bu da onun Red ile sıradan bir çatışmadan daha başka bir planı var demekti.</p>
<p class="p5">&quot;Bunun akıllıca olduğunu düşünüyorum,&quot; dedi Wendy. &quot;Bizim yapmamız gereken nedir?&quot;</p>
<p class="p5">&quot;Birbirimizi öldüreceğiz,&quot; dedi Colt. &quot;Hepimiz. Hepimizin yerde ölü olmasını istiyorum.&quot;</p>
<p class="p5">&quot;Ölü taklidi yapın demek istiyorsun,&quot; diye düzeltti Wendy. &quot;Evet. Beş metrelik aralıklarla yatın.&quot;</p>
<p class="p5">&quot;Neden?&quot; diye sordu Carey. Merkezden ayrıldıklarından beri söylediği ilk kelimeydi. &quot;Daha önce denedin ve felaketle sonuçlandı.&quot;</p>
<p class="p5">&quot;Ciddi bir çatışmadan sonra yerde ölü gibi yatarsak, gelip gerçekten ölü olup olmadığımızı kontrol etmekten başka bir seçim şansı olmayacağını düşünüyorum.&quot;</p>
<p class="p5">&quot;Bu bizim kabul etmemiz gereken bir şey değil mi?&quot; dedi Pinkus. &quot;Ortaya çılgınca bir plan atıp birbirimizi vurmamızı isteyemezsin. Hem neden arabada bir şey söylemedin?&quot;</p>
<p class="p5">&quot;Arabaya güvenmiyorum. Polislere de güvenmiyorum. Neye güvenebileceğimi bilemiyorum.&quot;</p>
<p class="p5">&quot;Mantıklı geliyor,&quot; dedi Wendy. &quot;işe yarayabilir. Eğer adam akıllı bir gösteri sunabilirsek en azından bizi kontrol etmek zorunda kalabilir. Peki, gerçek silah ne zaman oyuna dâhil olacak Colt? Bizi kontrol edeceği esnada mı?&quot;</p>
<p class="p5">Başım salladı. &quot;Fikir olarak evet.&quot; &quot;Herifi haklayabilir misin?&quot;</p>
<p class="p5">Yüzüne gölgeler düştü birden. &quot;O hızlı.&quot;</p>
<p class="p5">Pinkus açıkça konuştu. &quot;Senden daha hızlı. Öyle değil mi?&quot; &quot;Eğer sürpriz bir saldırı yapabilirsem hayır.&quot;</p>
<p class="p5">&quot;Red faka basmaz.&quot;</p>
<p class="p5">&quot;Her şeyin bir ilki vardır.&quot;</p>
<p class="p5">Ama sesi kendini bile ikna edebilecek bir tonda çıkmamıştı.</p>
<p class="p5">Kapının orada durmuşlar birbirlerine bakmaktaydılar. &quot;Daha iyi bir fikri olan var mı?&quot;</p>
<p class="p5">&nbsp;</p>
<p class="p5">Carey'nin kütüphanenin ortasına çizdiği Pentagram&rsquo;ın çevresinde sıralanıp beklemeye başladılar. Bunu yapmaya nasıl ikna oldular, Wendy için hala bir sırdı. Havaya girmiş olabilirler miydi?</p>
<p class="p5">Colt'un kısa sürede yapılmış plânı tam olarak usta işiydi çünkü buna benzer bir şeyi Colt'un uydurma asılmasında uygulamışlardı. Kim aynı şeyi iki defa denerdi ki? Red buna hayret edebilir ve ne olursa olsun onları yaşayıp yaşamadıklarını anlamak için kontrol edebilirdi.</p>
<p class="p5">Planda büyük açıklar da yok değildi elbette. Red hepsine birer tane sıkarak da kontrol işlemini gerçekleştirebilir diye anlatmıştı Colt. Eğer öyle bir şey olursa bu duruma göğüs gerip hareket etmemeye gayret etmeliydiler.</p>
<p class="p5">Ve ortada son derece açık olan bir gerçek vardı. Red hızlıydı, çok hızlı, göz kamaştırıcı bir biçimde hızlı, Colt için çok hızlı.</p>
<p class="p5">Ama ya oyunu oynayacaklar ya da daha büyük sonuçlara katlanacaklardı. Colt'un planı çok az da olsa en azından umut vaat ediyordu.</p>
<p class="p5">Sonunda kayıp beş ruh halinde Carey'nin geriye çekmiş olduğu masaların önünde durmuş birbirlerine bakıyorlardı. Ne olacağından emin değillerdi ama kavgaya hazırlardı.</p>
<p class="p5">&quot;Tamam,&quot; dedi Colt sahneye çıkmış birinin mikrofon olmadan sesini duyurabileceği bir sesle. Çok doğaldı. Gözleri üst katın balkonunda geziniyordu. &quot;Elimiz kolumuz bağlı. Kaçınılmaz gerçek şu ki, Red'in istediğini yapmazsak daha fazla insan ölecek.&quot;</p>
<p class="p5">&quot;Bu kadar basit mi?&quot; diye çıkıştı Wendy. Daha fazla duygu göstermelilerdi. Ne kadar fazla o kadar iyi. &quot;Bütün prensiplerimizi, ahlak duygularımızı öylece camdan dışarı mı atacağız? Tetiği kim çekecek peki? Sen mi Colt?&quot;</p>
<p class="p5">&quot;Kime karşı? Nicole mü?&quot; dedi Pinkus. &quot;Peki, Colt'u kim öldürecek?&quot;</p>
<p class="p5">Ona döndüler.</p>
<p class="p5">&quot;En çirkini öldürmeme riskini göze alamayız değil mi? Burada sadece iki çirkin insan var. Ve evet, kabul etmek zorundayım ki Nicole bu doğranmış, yanmış yüzüyle berbat görünüyor ama Colt da bir star değil. Gerçek, Nicole'ün sahip olduğu şeylerin yüzünden daha fazla olduğudur. O bir kadın ve Red bir erkek. Bu kadarını biliyoruz.&quot;</p>
<p class="p5">Wendy olaya hiç bu açıdan bakmamıştı. &quot;Red'in çirkin derken, fiziksel güzellikten bahsedip etmediğini bile bilmiyoruz,&quot; dedi. &quot;Eğer istiyorsan&mdash;&quot;</p>
<p class="p5">&quot;Elbette biliyoruz,&quot; dedi Pinkus. &quot;Bize güzelliğin seyircinin gözlerinde olduğunu söyledi. Ben anlıyorum, sen anlıyorsun. Güzel birini gördüğümüz zaman onun güzel olduğunu biliyoruz. Tenin altındaki güzellik saçmalıklarını bir kenara at.&quot;</p>
<p class="p5">&quot;Bu hala bir varsayım,&quot; dedi Colt. &quot;Kabul ediyorum. Aramızda içi en çirkin kişiyi bulmak imkânsız. Onu tahrik eden şeyin bu olduğunu da sanmıyorum. Ama teknik olarak konuşacak olursak Wendy haklı.&quot;</p>
<p class="p5">&quot;Önemli olan nokta,&quot; dedi Pinkus. &quot;Bence Red hala seni en çirkinimiz olarak görüyor. Bu bal gibi ortada.&quot;</p>
<p class="p5">&quot;Bu duyduğum en saçma şey!&quot; diye feryat etti Wendy. &quot;Burada insan hayatlarıyla oynuyorsunuz. Onun hakkında böyle konuşmayı bırakın artık.&quot;</p>
<p class="p5">Öfkesine kendi bile şaşırmıştı. Belki ahlaki öfkeden daha derinlere inmişti.</p>
<p class="p5">Ondan hoşlanıyorsun Wendy. Ondan çok hoşlanıyorsun. Sevgimi hak ediyor, diye kendi kendine cevap verdi.</p>
<p class="p5">&quot;Bak söylemeye devam ediyorum,&quot; dedi Pinkus. &quot;Bu görünenle alakalı bir şey, görünmeyenle değil. Gözlerimizle gördüğümüz. Çöl, kasaba&mdash;hepsi yüzeyde olan şeyler. Yüzey. Red bizden onun için en çirkin olabilecek kişileri tahmin etmemizi istiyor. Ve onları öldürmemizi. Periyodik olarak&quot;</p>
<p class="p5">Wendy şimdi o kadar çok sinirlenmişti ki, fiziksel olmayan hiçbir cevap onu tatmin edemezdi.</p>
<p class="p5">&quot;Geçmiş halimizden konuşmalıyız,&quot; dedi Pinkus. &quot;Red Nicole&rsquo;ü hangi zamanda olursa olsun Colt'dan daha çekici bulacaktır. Yüzleşin artık bununla. Colt bir cadı kadar çirkin.&quot;</p>
<p class="p5">&quot;Yeter artık!&quot; diye bağırdı Nicole. Sonra Wendy'i şaşırtan bir şekilde Colt'un yanma koşarak ona sıkı sıkıya yapıştı. &quot;Beni öldürmesine izin verme.&quot;</p>
<p class="p5">Colt utangaç bir halde elini onun eli üstüne koymaktan başka ne yapabileceğini bilmez bir halde görünüyordu. &quot;Tamam. Merak etme. Onu yeneceğiz bu oyunda.&quot;</p>
<p class="p5">&quot;Kardeşim,&quot; diye sözünü kesti. &quot;Carey beni öldürmek istiyor.</p>
<p class="p5">Onun beni öldürmesine izin verme.&quot;</p>
<p class="p5">Colt afalladı. Pinkus, Carey'e bakıyordu. Carey başını kaldırmış tavana bakmaktaydı. Dudakları kıpırdıyordu ama sessiz.</p>
<p class="p5">&quot;Ben... ben buna müsaade etmem,&quot; dedi Colt.</p>
<p class="p5">&quot;Deneyecek,&quot; dedi Nicole ısrar ederek. &quot;Sen Red'in peşinden gittiğin zaman.&quot; Gruba dönerek yüzlerine baktı. &quot;Bana inanmıyorsunuz, değil mi?&quot; Sonra Colt'a döndü. &quot;Onu tanımıyorsun Colt. Beni öldürecek.&quot;</p>
<p class="p5">&quot;Hayır,&quot; dedi Colt. &quot;Dinle beni. Onun bunu yapmasına izin vermeyeceğim.&quot;</p>
<p class="p5">&quot;Bu konuda fena halde yanılıyorsun domuzcuk,&quot; dedi Carey. Kafasını indirdi ve silahı kulağının yanında tutarak yürümeye başladı. &quot;Bütün bu sevgi sözcükleri en romantik aşk romanlarını bile gölgede bırakırdı. Gerçek, buradaki en çirkin kişiyi öldürmezsek Red'in hepimizi teker teker öldürecek olmasıdır.&quot;</p>
<p class="p5">Carey'nin sesindeki değişim Wendy'i endişelendirmişti. &quot;Dur.</p>
<p class="p5">Kimin&mdash;&quot;</p>
<p class="p5">&quot;Kapa çeneni,&quot; diye bağırdı Carey silahıyla birlikte Wendy'e dönerek. Wendy onun gözlerine baktığı anda Carey'nin kendini felaketin kıyısına getirmiş olduğunu anladı. &quot;Sadece gaganı kapalı tut ve bu aptal oyunu bitir.&quot;</p>
<p class="p5">&quot;Senin sorunun ne adamım?&quot; dedi Pinkus.</p>
<p class="p5">Carey silahını Pinkus'a çevirdi ve yukarıdan aşağı, aşağıdan yukarı sallamaya başladı. &quot;Kapat çeneni! Kapat, kapat, kapat çeneni!&quot;</p>
<p class="p5">O silahta gerçek kurşun olmadığını unutmuş muydu? Colt'a sıkı sıkıya tutunmuş olan Nicole'e döndü. Konuşmaya başladığında sesi, onun kırılma noktasında olduğunu gösteriyordu.</p>
<p class="p5">&quot;Burada içi ve dışı en çirkin olan kişi o. Her şey onun yüzünden oldu. Red'in kim olduğunu bilmiyorsunuz değil mi? Ben anlatayım. Büyük ihtimalle hayatı mahvolmuş, yüzüstü bırakılmış eski bir sevgilisi. Onun canını almak için ant içmiş.&quot;</p>
<p class="p5">&quot;Böyle konuşamazsın,&quot; dedi Colt. &quot;Bu senin kız kardeşin, Carey.&quot;</p>
<p class="p5">&quot;Ona baksana!&quot; diye bağırdı Carey. &quot;Yüzüne bak!&quot;</p>
<p class="p5">&quot;Beni öldürecek,&quot; dedi Nicole titreyerek. İki eliyle Colt'un yüzünü tutmuştu. &quot;Onu öldürmelisin.&quot;</p>
<p class="p5">Gerçek olmayan bir an için Wendy, bütün bunların Colt, Nicole ve Carey arasında önceden konuşulmuş bir oyun olduğunu düşündü. Red'i kandırmak için oynanan bir sahne. Uydurma ölümlerini gerçek göstermek için bir yol.</p>
<p class="p5">Ama ne Carey ne de Nicole oyun oynamıyordu.</p>
<p class="p5">&quot;Öldürmek mi?&quot; dedi Colt. En az Wendy kadar aklı karışmış görünüyordu bu yeni durum karşısında.</p>
<p class="p5">&quot;Bunu yapabilirsin, lütfen,&quot; diye yalvardı yumuşak bir sesle. &quot;Silah sende.&quot;</p>
<p class="p5">&quot;Aynı sende de olduğu gibi Nicole,&quot; dedi Wendy yüksek sesle Red'i düşünerek. &quot;Hepimizin silahı var. Bize nasıl bir kadın olduğunu göster hadi. Git ve kardeşini vur.&quot; Nasılsa kurusıkı kurşunla doldurulmuştu.</p>
<p class="p5">Pinkus donmuştu ve Colt gerçekten de korkmuş görünüyordu.</p>
<p class="p5">Nicole döndü. &quot;Domuz!&quot; diye bağırdı. Öfkeyle Wendy'e bakıyordu.</p>
<p class="p5">&quot;Domuz olduğumu mu düşünüyorsun?&quot; diye sordu Wendy. &quot;Hepimiz öyle değil miyiz? Burada kellemizi kurtarmaya çalışıyorum! Git kendi yüzünü yak. Kimin domuz olduğunu görürüz ondan sonra.&quot;</p>
<p class="p5">&quot;Yanılıyordum,&quot; dedi Carey. &quot;Ben çocukken yüzüme tükürürdü, çünkü benden nefret ediyordu. Hiç değişmedi. Onun güzelliği ve kendi suçluluk duygum yüzünden bunu hiç anlayamadım. Kör olmuştum. Ama burada, bu çemberin içinde havanın doğal gücünü çağırdım ve o bana söyledi. O her zaman en çirkin kişi olmuştu ve artık yüzü de bunu kanıtlıyor.&quot;</p>
<p class="p5">&quot;Sen çocukken beni tanımıyordun bile,&quot; dedi Nicole. &quot;Beş yaşına gelene kadar bizim mutlu, çılgın şovumuza bile katılmamıştın.&quot;</p>
<p class="p5">&quot;Sen neler diyorsun? Elbette oradaydım.&quot;</p>
<p class="p5">&quot;Sen evlat edinildin Carey. Annemin, güzellik okulunun masraflarını karşılamak için yaptığı dâhice bir plandı. Büyük bir çocuğu evlatlık edin ve devletin bunun için ödediği parayı al. Ama senin hepimizden deli olabileceğini hesap edemedi. Ortada bir neden yokken yaprak gibi titrerdin. Saralı gibi. Defolu.</p>
<p class="p5">Yoksul. Bütün ilgiyi üstüne çekmeye başladın. Tabi ki bende senden nefret ettim. Hepinizden nefret ettim!&quot;</p>
<p class="p5">&quot;Yalan söylüyorsun! Yalan söylüyor! Eğer hayatımın beş yılını başka bir yerde geçirmiş olsaydım bunu hatırlamaz mıydım?&quot;</p>
<p class="p5">&quot;Sen kardeşim değilsin. Sen bir hiç kimsesin. Bu yüzden senin ruhunu sattılar sevgili kardeşim. Seni bilimsel araştırmalar için verdiler.&quot;</p>
<p class="p5">&quot;Hayatı o kadar yalan dolu ki bir türlü gerçeği söyleyemiyor. Gerçeği söylemek konusunda o kadar aciz ki, Colt'un çirkinliği yüzünden suratına tükürmek isterken bile, gerçeği söyleyemeyecek kadar zavallı. Onu öldürmek zorundasın. Yemin ederim ki Red de onun ölmesini istiyor.&quot;</p>
<p class="p5">Wendy hangi hikâyeye inanacağını şaşırmıştı. Ama görebildiği kadarıyla gerçek bir çatışma için gereken şartlar oluşmuşta. Colt'un istediği gibi. Wendy tekrar kuşkulandı. Acaba olan bitenler Colt'un planının bir parçası olabilir miydi? Ama esas konu bütün bu konuşmalar esnasında Carey'nin kardeşini vurmamış olmasıydı.</p>
<p class="p5">Colt titreyen eliyle silahını Carey'e doğrulttu. &quot;Hadi o zaman, dene. Kaldır silahını. Ama yüzüme karşı yalan söylemeyi kes.&quot;</p>
<p class="p5">Nicole yatışmıştı. Colt'dan bir adım uzaklaştı. Şu anda tam ikisinin arasında duruyordu. &quot;Tamamen dürüst olmamı mı istiyorsun? İstediğin bu mu Carey? Bunun bütün yaralarını iyileştireceğini mi sanıyorsun? Tamam. Senden nefret ettim. Hala da nefret ediyorum çünkü onları öldürdüğüm için beni hiç affetmedin. Ne onları öldürmemi engellemek içinden geldi ne de bunu kabullenmek. Sanırım bu seni en az benim kadar suçlu kılar.&quot;</p>
<p class="p5">İtirafı odadaki bütün havayı emmişti. İlk kendine gelen Pinkus oldu.</p>
<p class="p5">&quot;Babanı mı öldürdün?&quot; diye sordu.</p>
<p class="p5">Nicole soruyu umursamadan Carey'e bakmaya devam ediyordu. Sırıtıyordu. Sanki onlardan başka kimse yokmuş gibiydi. İki kardeş kendi aralarında özel konuşuyorlardı.</p>
<p class="p5">&quot;Ve haklısın. Colt beni hasta ediyor. Hasta annemin içime yerleştirdiği o küçük kız, Colt'un annesini, oğluna yaptıkları yüzünden tebrik etmek istiyor. Çocukken iğrendiğim her şey Colt'da var.&quot; Sonra küçümseyerek Wendy'e baktı. &quot;Bu beni senden daha kötü biri mi yapar seni yüreksiz domuz seni?&quot;</p>
<p class="p5">Wendy bir kere daha sağlam bir yumruk yemiş gibi hissetti. Colt toparlamaya çalışıyordu ama sesi titremekteydi. &quot;Hayır, bunu demek&mdash;&quot;</p>
<p class="p5">&quot;Kapa çeneni Colt. Yoksa ben kapatacağım,&quot; dedi Nicole soğuk bir sesle. Hala Carey'e bakıyordu. &quot;Ve sana söylediğimi aynen yapacaksın. Bugün ölmeye hiç mi hiç niyetim yok.&quot;</p>
<p class="p5">Wendy Colt'un yüzünden onun darmadağın olduğunu anlamıştı. Bu planlanmış bir oyun değildi. Aklı karışmıştı ve sanki rüzgâr ağlamaması için ciğerlerindeki bütün havayı çekmiş gibiydi.</p>
<p class="p5">Diğer taraftan Carey duyduğu öfke yüzünden deli gibi bir çığlık atmıştı. Birden fırladı ve Colt'un elinden silahı kaparak Nicole'ün başına dayadı. Sonra da tetiğe bastı.</p>
<p class="p5">Bamm!</p>
<p class="p5">Silah elinde geri tepti. Nicole'ün kafası geriye doğru uçmuştu.</p>
<p class="p5">Gözleri şok içindeydi ve kocaman olmuşlardı.</p>
<p class="p5">Bamm, bamm, bamm! Silahı onun göğsüne boşalttı.</p>
<p class="p5">Nicole, Carey ve Colt'un yanında kalçasının üstüne düştü. Ve Wendy gördüğü tahribatın boyutunu anlayamadan yüzüstü düşerek çırpınmaya başladı.</p>
<p class="p5">&quot;Nicole?&quot; Colt onun yanında dizlerinin üstüne düştü. &quot;Nicole?&quot; Onu sırtüstü çevirdi. Bedeninin altından kan yayılıyordu.</p>
<p class="p5">Gerçek kan.</p>
<p class="p5">Aşağı doğru bakmaya devam ederek yavaşça ayağa kalktı. Yüzü bembeyazdı. Geriye doğru sendeledi. Sonra arkasını döndü ve kütüphanenin içine doğru kaçtı. Kaçarken sandalyelere çarpıp iki tanesini devirdi.</p>
<p class="p5">Nicole ölmüştü. En çirkini ya da en güzeli. Nicole gerçekten ölmüştü.</p>
<p class="p5">Ve Colt'un ifadesi. Wendy onun kendi hayatını alıp almayacağından emin değildi. Pinkus, silahı yere çevrilmiş bir halde, şok içinde ayakta duruyordu. Carey öldürdüğü kadının arkasında yavaşça dizlerinin üstüne çökmüştü. Wendy Colt'un arkasından koştu.</p>
<p class="p5">&quot;Colt! Bekle! Colt!&quot; Holden koşarak ön kapı kapanmadan evvel dışarı çıktı. &quot;Colt, lütfen...&quot;</p>
<p class="p5">Kapı kapandığında Colt ile arasında az bir mesafe vardı. Colt dışarıda arazi üstünde duruyordu. Bahçeye inen merdivenler oradaydı ama gerisindeki kasaba gitmişti. Ufukta toz bulutları görünüyordu. Gerçek olsun ya da olmasın, onları öldürebilecek olan yüksek akım hatları da yine kumun altında duruyorlardı.</p>
<p class="p5">Ve kırmızı gökyüzü yüzlerce siyah çizgilerle dolmuştu ve tabi ki uğultularıyla beraber.</p>
<p class="p5">Huummmmmmm...</p>
<p class="p5">&nbsp;</p>
</body>
</html>