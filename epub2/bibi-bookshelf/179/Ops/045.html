<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx3833"></a><a id="a43"></a>44</h1>
<p class="p5">&nbsp;</p>
<p class="p5">Luke ve Steve kütüphanenin arka tarafına geldiler. Etraf yeterince ıssız görünüyordu. Walton'a ait bir polis arabası park etmişti ve içinde uykuya dalmış gibi duran bir polis memuru oturuyordu. Camdaki koca delik Luke'un görüş alanına girmediğinden önce fark edemedi.</p>
<p class="p5">Ama sonra kurşun deliğini gördü. &quot;Bu... Gözlerim yanılıyor olabilir mi yoksa bu gerçekten bir kurşun deliği mi?&quot;</p>
<p class="p5">Steve telsizine uzandığı sırada Luke Clifton'ın arabasını gördü. Araba kütüphanenin yan sokağına park edilmişti. &quot;Dur biraz. Bak oraya. Clifton burada.&quot;</p>
<p class="p5">Luke arabayı durdurdu ve telsiz elinde düşündü. Dedektif neden arabasını sokağa park etmiş olsun ki?</p>
<p class="p5">Bakışlarını siyah beyaz olan Walton polis arabasına çevirdi. Clifton sokağa park etmişti, çünkü arabayı görmüş ve katilin yakınlarda olduğunu düşünmüş olmalıydı. Ya da o deliği açan Clifton'ın ta kendisiydi.</p>
<p class="p5">Luke kütüphanenin arkasındaki araziyi araştırdı. Clifton onu izliyor olabilirdi. Belki. Veya elinde telsiz Luke&rsquo;nin arayıp ölü polisi haber vermesini bekliyor olabilirdi.</p>
<p class="p5">Bir ter damlası sağ şakağından aşağı doğru süzüldü. Telsizi koltuğun üstüne bıraktı ve iki eliyle direksiyonu kavradı.</p>
<p class="p5">&quot;O içeride,&quot; dedi Steve kırık bodrum kapısını işaret ederek. Luke kafasını salladı. Clifton, Red değildi. Bunu biliyordu.</p>
<p class="p5">Peki, gerçekten bundan emin miydi? Gerçek, şef öldüğünden beri Clifton'ın her istediğini yapıyor olmasıydı. Steve'in söylediği gibi.</p>
<p class="p5">&quot;Hadi gidelim.&quot;</p>
<p class="p5">Luke daha ihtiyatsız davranarak içgüdüleriyle hareket etti. Arabadan inerek silahını kontrol etti. Doluydu ve emniyeti kapalıydı. Arka kapıya doğru koştu.</p>
<p class="p5">&quot;Geliyor musun?&quot;</p>
<p class="p5">&quot;Hemen arkandayım,&quot; dedi Steve.</p>
<p class="p5">Luke adrenalinin etkisiyle terliyordu. Arka kapıya ulaştı ve kapıyı itti. Kapı yavaşça karanlık koridora doğru açıldı. Koridorun sonunda bir adam duruyordu ve arkası dönüktü.</p>
<p class="p5">Luke kaskatı kesildi. O Red olabilir miydi?</p>
<p class="p5">Luke uzun ve derin bir nefes aldı. Silahı elinde eşikten içeri adımını attı. &quot;Kıpırdama!&quot;</p>
<p class="p5">Adam yavaşça döndü. Elinde silah vardı ve karanlıktan yavaşça çıktı. &quot;İndir silahını,&quot; dedi.</p>
<p class="p5">Clifton.</p>
<p class="p5">Luke silahını indirirken kendini biraz aptal gibi hisse-diyordu. &quot;Özür dilerim. Pardon... Steve, silahını indir.&quot;</p>
<p class="p5">Steve de aynı şeyi yaptı. &quot;Özür dilerim efendim.&quot;</p>
<p class="p5">Clifton kabul ettiğini belirten bir hareket yaptı. Dedektif bir an için onu inceledi. Sonra silahını kovboylar gibi çevirerek belindeki kılıfa soktu.</p>
<p class="p5">Clifton&rsquo;ın bakışları odada geziniyordu. &quot;George'u gördünüz mü dışarıda?&quot;'</p>
<p class="p5">Ölü polis diye içinden geçirdi Luke. Clifton Luke'dan önce gelmiş, polisi görmüş ve bu kapıdan içeri girmiş olmalıydı.</p>
<p class="p5">&quot;O burada Luke,&quot; dedi Clifton. &quot;Onun kokusunu alabiliyorum.&quot;</p>
<p class="p5">&quot;Gerçekten alabiliyor musunuz?&quot; diye sordu Steve aptal aptal. &quot;Evet. Burnumla değil. Koklamanın bir sürü farklı şekli vardır.</p>
<p class="p5">Polis sezgilerimle kokluyorum havayı. Bu kütüphanedeki bir şey Colt ve arkadaşlarını gençlik yıllarına döndürüyor.&quot;</p>
<p class="p5">&quot;Nasıl olur ki?&quot;</p>
<p class="p5">&quot;Daha yeni anlamaya başlıyorum. Beni takip edin.&quot;</p>
<p class="p5">Yan taraftaki kapıyı işaret etti. Muhtemelen depo olarak kullanılan kısımlara açılan bir kapıydı. &quot;Bu duvarların arkasında boşluk var Luke. Çok dikkatli bakmadığın sürece kimsenin tahmin bile edemeyeceği bir boşluk. İki tanesine baktım, boştu. Gelin.&quot;</p>
<p class="p5">Arkasındaki kapıya doğru yöneldi. Kapı yarı açıktı ve karanlığa bakıyordu. Belki de Luke geldiğinde Clifton orayı kontrol ediyordu.</p>
<p class="p5">Duvar kenarından binanın temeline açılan koridora girdiler. Clifton koridorun sonuna sağ tarafa doğru gitti. Bir an tereddüt ettikten sonra duvardaki tuğlalardan birini itti.</p>
<p class="p5">Duvar hareket etti. Ardında bir kapı belirdi. Luke'un içi ürperdi. &quot;Ben...&quot;</p>
<p class="p5">Clifton odanın içine girdi duvardaki görünmeyen bir düğmeye bastı. Tavandaki yarım düzine kadar florasan lamba yavaş yavaş yanarak odayı aydınlattılar. Basit bir laboratuvara benziyordu.</p>
<p class="p5">&quot;Burası nedir?&quot; diye sordu Steve. Masanın üstünde birkaç tane fiberglas tüp vardı. On cm çapında ve altmış cm uzunluğundaydılar ve gümüş renkli kutuların üstünde duruyorlardı.</p>
<p class="p5">&quot;Taşınabilir mikro dalga vericileri,&quot; dedi Clifton.</p>
<p class="p5">Bir sürü cam sürahi vardı ve üzerlerinde kurukafa resimleri bulunuyordu. Sağ taraflarındaki raflara dizilmişlerdi. Sol taraflarında soğutucu özellikli ilaç dolapları vardı. İki tane.</p>
<p class="p5">&quot;Bu benim düşündüğüm şey mi?&quot; diye sordu Luke. &quot;Ne olduğunu düşünüyorsun?&quot;</p>
<p class="p5">&quot;Aslında emin değilim. Buraya ait olmayan bir şey.&quot;</p>
<p class="p5">&quot;Onların, yani beşinin zihinlerini tekrar oyuna girmeye zorladı. Yedi yıl evvel oynamış oldukları oyuna,&quot; dedi Clifton beyaz tüplere doğru ilerlerken.</p>
<p class="p5">&quot;Ne oyunu?&quot;</p>
<p class="p5">&nbsp;</p>
<p class="p5">Anılar. Wendy hatırlamaya çalıştı ve yeni bir boşlukla karşılaştı.</p>
<p class="p5">&quot;Bu sefer oyun benim istediğim gibi bitecek, &quot; demişti Red.</p>
<p class="p5">Bu sefer.</p>
<p class="p5">Eğer yanılmıyorsa dünyası bir kez daha kapandı. Ama bu sefer değişime karşı koymak için hiçbir şey yapmadı. Karanlık geldi, ışıklı daire geldi, elleri ve ayaklarındaki mengeneler sıkmaya başladı ve hayaletler hareket etmeye başladılar.</p>
<p class="p5">Artık emin olmuştu. Aklı daha önceden olmuş bir şeyi geri çağırmaya çalışıyordu.</p>
<p class="p5">Işığın içindeki gölgeler hayalet değil insanlardı. Anıları içinde bastırılmış görüntüler. Elleri ve ayaklan bir kıyafet içindeydiler. Karanlık da kafasına geçirmiş oldukları kask gibi bir şeyden ötürü olmalıydı.</p>
<p class="p5">Şu ana kadar anlamlı olan tek şey buydu. Hatırlamaya başlamıştı. Neden bir anda, bilmiyordu ama Pinkus haklıydı.</p>
<p class="p5">Onun bahsettiği testin bir parçası olduğuna emindi artık Wendy de o testte yer almıştı.</p>
<p class="p5">Kütüphane görüşünü doldurdu yeniden. Güçlükle soluk aldı.</p>
<p class="p5">Carey'nin bedeni halatın ucunda sallanıyordu. Ölmüştü. &quot;İşimiz bitti,&quot; dedi Pinkus.</p>
<p class="p5">Wendy ona baktı. &quot;Haklıydın.&quot;</p>
<p class="p5">&quot;Hangi konuda? Hem ne önemi var ki? Buraya kadar işte!&quot; &quot;Sanırım sen haklıydın. Ve sadece sen ve Carey değildiniz.</p>
<p class="p5">Hepimiz oradaydık. Yıllar önce oynadığınız oyunda hepimiz yer aldık. Red dâhil. İşte hepimizin ortak noktası bu.&quot;</p>
<p class="p5">Colt karşı çıkacaktı. &quot;Sen nasıl&mdash;&quot;</p>
<p class="p5">&quot;Şu kararmalar,&quot; dedi Wendy. &quot;Aklımız oyuna geri dönüyor.</p>
<p class="p5">Hatırlıyoruz.&quot;</p>
<p class="p5">Pinkus bir şey demeden Wendy'e bakıyordu. Zeki gözlerinin arkasında bulmacanın eksik taşlan yerlerine oturuyor olmalıydı.</p>
<p class="p5">&quot;Sana el ve ayak bileklerine doğru sıkılaşan bir kıyafet giydirmişlerdi değil mi?&quot; diye sordu Wendy. Başında da kask gibi bir şey vardı. Kaskın içinden bakabildiysen eğer, içinde teknisyenlerin olduğu beyaz bir oda görmüş olmalıydın.&quot;</p>
<p class="p5">&quot;Evet, bu doğru.&quot;</p>
<p class="p5">&quot;Ama oyunda neler olup bittiğini hatırlamıyorsun.&quot; &quot;Hayır,&quot; dedi Pinkus.</p>
<p class="p5">&quot;O oyunda bir şey oldu,&quot; dedi Wendy. &quot;Red'i kızdıran bir şey.&quot; Colt&rsquo;un alnı ter içinde kalmıştı. &quot;Bu neden bizim peşimizde olduğunu açıklayabilir ama şu anda işimize yaramıyor. Onu halletmeliyiz.&quot;</p>
<p class="p5">&nbsp;</p>
</body>
</html>