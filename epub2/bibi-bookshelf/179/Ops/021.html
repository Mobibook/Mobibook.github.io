<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx1602"></a><a id="a18"></a>19</h1>
<p class="p5">&nbsp;</p>
<p class="p5">Dün gece fırtına tarafından dövülmüş olan ev, önlerinde duruyordu. Wendy&rsquo;nin görebildiği kadarıyla yapısal olarak zarar görmemişti. Gerçekten inanılmazdı.</p>
<p class="p5">Arkalarında, bir anıt gibi yükselen kütüphane duruyordu.</p>
<p class="p5">Wendy Nicole&rsquo;ün koluna dokundu. &quot;Seninle bir dakikalığına konuşabilir miyiz?&quot;</p>
<p class="p5">Nicole&rsquo;ün gözleri açıldı ama bir taraftan istekli olduğunu gösterir gibi adım attı. &quot;Evet.&quot;</p>
<p class="p5">Diğerleri ona döndü. Wendy onların meraklı bakışlarından kaçındı. Konuşma uzun sürmeyecekti. &quot;Colt&rsquo;a ne yapmaya çalışıyorsun?&quot;</p>
<p class="p5">&quot;Ne demek istiyorsun?&quot;</p>
<p class="p5">&quot;Ne demek istediğimi biliyorsun. Onunla bir kukla gibi oynuyorsun. Ona ihtiyacımız var. Onun sağlıklı düşünebilmesine ihtiyacımız var. Kendini geri çeksen iyi olur belki.&quot;</p>
<p class="p5">&quot;Geri çekmek mi?&quot; Nicole&rsquo;ün sesindeki panik belli oluyordu. &quot;Ben... Ben anlamıyorum.&quot;</p>
<p class="p5">&quot;Ona bir bak,&quot; diye fısıldadı Wendy. &quot;Seninle ne yapacağını bilemez bir halde. Onu çok zorluyorsun ve o da çok hızlı düşüyor.&quot;</p>
<p class="p5">&quot;Öyle mi?&quot;</p>
<p class="p5">&quot;Her fırsat bulduğunda ona dokunuyorsun.&quot; &quot;Gerçekten mi?&quot;</p>
<p class="p5">&quot;Lütfen, bu hiç de komik değil. Hepimizin iyiliği için onu rahat bırak.&quot;</p>
<p class="p5">&quot;Ama... Onun canını yakmaya çalışmıyorum. Ciddiyim...&quot; Çenesine doğru bir damla gözyaşı aktı.</p>
<p class="p5">Wendy kadını tokatlamak istiyordu.</p>
<p class="p5">Sonra yeniden, ya Nicole annesinin ölümünden sonra girdiği şoktan çıkamamışsa? Ya aslında aynı Wendy gibiyse, aşk için umutsuz ve kaybettiği güveni dokunuşlarda arıyorsa? Ve Wendy&rsquo;den bile daha masumsa. Bir kadın vücuduna hapsedilmiş ufak bir kız çocuğu gibi.</p>
<p class="p5">Eve yaklaşmışlardı ve konuşmak için fazla zamanları kalmamıştı. Wendy konunun peşini bırakmadı. &quot;Davranışlarında seksüel bir yaklaşım olmadığını mı söylüyorsun?&quot;</p>
<p class="p5">&quot;Hayır!&quot; diye fısıldadı Nicole. &quot;Elbette yok.&quot;</p>
<p class="p5">Ne gözlerinde, ne bakışlarında ne de sesinin tonunda içtenlikten uzak bir ipucu yoktu. Son derece samimi gözüküyordu.</p>
<p class="p5">&quot;Peki, ondan hoşlanıyor musun?&quot; Duraksadı. &quot;Evet.&quot;</p>
<p class="p5">Wendy, söylediklerinin tek kelimesine bile inanmamıştı. Ama üstüne gitmektense tek bir şey söyledi. &quot;Peki.&quot;</p>
<p class="p5">Evin arkasından çıktıkları kapıdan garaja girdiler. Colt neredeyse kendi kadar geniş bir dolabı açtı.</p>
<p class="p5">Bu iyi doktor hayatta kalma konusuna aşırı düşkündü. Bu evi ve kütüphaneyi öyle sağlam yapmıştı ki, kasabadaki herhangi bir evden çok daha fazla dayanıklılardı. Ve sevgili doktor bu dolabı konserveler, su ve iki çadır, üç uyku tulumu, kazma, naylon ip, yağmurluk, kahverengi bir sırt çantası ve tırmanma botları dâhil olmak üzere çeşitli kamp malzemeleriyle doldurmuştu.</p>
<p class="p5">Ama Colt&rsquo;u ilgilendiren kamp malzemeleri değildi. İlgilendiği şey, kamuflaj desenli, kurşun geçirmeyen iki adet yelekti.</p>
<p class="p5">&quot;Bu kadar mı?&quot; dedi Pinkus. &quot;Ama biz beş kişiyiz.&quot; &quot;Wendy, kimsenin silah taşımadığına emin ol,&quot; dedi Colt. Onların üstünü aramasını istedi.</p>
<p class="p5">&quot;Ben Nicole&rsquo;ü arayacağım. Sen de Carey ve Pinkus&rsquo;u ara,&quot; dedi Wendy.</p>
<p class="p5">Göz göze geldiler ve o bakışlarıyla ona Nicole&rsquo;e bu kadar yakın durmaktan vazgeçmesini söyledi. Ama Colt bunu anlamadı.</p>
<p class="p5">&quot;Sadece ara.&quot;</p>
<p class="p5">O da aradı. Nicole ile başladı. Sonra Pinkus ve Carey. Hızlı ve düşünmeksizin. Üstünde durma, diye söyledi kendine. Tanrı aşkına, hiçbirine duygusal bir his beslemiyordu nasıl olsa.</p>
<p class="p5">&quot;Neden silahımız olmamasını istiyorsun?&quot; dedi Carey, Wendy acemice onun yanlarına vururken.</p>
<p class="p5">&quot;İçimizden birinin Red ile çalıştığını düşünürsek, bu gerekli.&quot; Wendy aramayı bitirdi ve geri çekildi.</p>
<p class="p5">&quot;Yani şimdi silaha hayır politikası mı güdüyoruz?&quot;</p>
<p class="p5">Pinkus yeleklerden birini havaya kaldırdı. &quot;Bunlarla ne yapmayı düşünüyorsun? İşe yaramayacak.&quot;</p>
<p class="p5">&quot;Bu olumsuz tavrınla canımı sıkmaya başladın artık,&quot; dedi Nicole dişlerini sıkarak. &quot;Lütfen, yeter artık.&quot;</p>
<p class="p5">Yürü be kızım.</p>
<p class="p5">İki dakika sonra, Colt&rsquo;un direktifleri doğrultusunda arka girişte önden arkaya sıralandılar. Önce Wendy, sonra Carey ve Pinkus, en arkada Nicole ve Colt. Colt yeleklerden birini giymişti ve diğerini elinde tutuyordu.</p>
<p class="p5">&quot;Mümkün olduğunca yakın durun birbirinize. Hala kütüphanedeyse görüşü engellenecektir. Gittiğimizi anlamadan önce arayı açmış olmalıyız. Tam önümde ve tek sıra şeklinde durun. Böylece kurşunlar bana isabet edecektir. Bu yüzden yelekler bende. Sorusu olan var mı?&quot;</p>
<p class="p5">Pinkus yorumda bulundu. &quot;Bu çılgınca.&quot;</p>
<p class="p5">&quot;Aynı geriye dönmek gibi,&quot; dedi Wendy. &quot;Hadi gidelim.&quot;</p>
<p class="p5">Colt ikinci yeleği başına geçirdi. Bu haliyle başına havlu sarmış birine benziyordu. &quot;Kuzey batıya ilerleyeceğiz Wendy. Evin bizimle kütüphane arasında kalmasına dikkat et.&quot;</p>
<p class="p5">Wendy onayladı. &quot;Hazır mısınız?&quot; &quot;Gidiyoruz.&quot;</p>
<p class="p5">Wendy hızla yürümeye başladı. Carey&rsquo;nin nefesini, doğal olarak tam ensesinde hissediyordu. İlk elli metrede birbirlerinin ayaklarına bastılar, öndekine tosladılar. Hatta birkaç kez tökezlenip düşüyorlardı nerdeyse. Ama en sonunda bir ritim tutturdular.</p>
<p class="p5">Zırhlı bir kırkayak misali çöle doğru düzgün bir şekilde devam ettiler.</p>
<p class="p5">&quot;Bizi takip ediyorsa ne olacak?&quot; diye sordu Pinkus. &quot;Çeneni kapat ve yürümeye devam et,&quot; diye fısıldadı Colt.</p>
<p class="p5">Kumun üstünde ayaklarını sürüyorlardı ve yakıcı güneş altında zorlukla nefes alıyorlardı. Tişörtleri terden sırılsıklam olmuştu. Ama izlenmeden yüz metre gitmeyi başarmışlardı. Sonra iki yüz metre oldu.</p>
<p class="p5">Sonra üç yüz metreye ulaştılar.</p>
<p class="p5">&quot;Yeterince uzaklaştık mı?&quot; Pinkus öğrenmek istemişti.</p>
<p class="p5">&quot;Kapa çeneni ve yürümeye devam et dedim,&quot; diye yineledi Colt.</p>
<p class="p5">Dört yüz metre gitmişlerdi ve hala peşlerine takılan olmamıştı.</p>
<p class="p5">Wendy gözlerini ileriye, kumdan tepeye dikmişti. Eğer o tepeyi aşabilirlerse bir şansları olabileceğini düşünüyordu.</p>
<p class="p5">Tepeye yüz metreden az kalmıştı ve Wendy yürüyüş temposundan çıkıp depar atmamak için kendini zor tutuyordu. Adımlarını hızlandırdı.</p>
<p class="p5">Diğerleri de anlamış olmalıydılar ki şikâyet etmeden ona uydular.</p>
<p class="p5">Elli metre.</p>
<p class="p5">Başarmak üzereydiler. En azından bu ilk etabı. Otuz metre.</p>
<p class="p5">Oradan güney batıya, zırhlı olmaya ihtiyaç duymadan koşarak gidebilirlerdi.</p>
<p class="p5">Wendy kalbine umut dolmuş bir şekilde koşmaya başladı. &quot;Koşun!&quot; diye uyardı fısıldayarak.</p>
<p class="p5">Kimse itiraz etmedi. Sırayı bozup koşmaya başladılar. Tepenin üstüne sonra da öbür tarafından aşağıya.</p>
<p class="p5">Dosdoğru tepenin aşağısında park etmiş siyah kamyonete doğru.</p>
<p class="p5">Wendy büyük bir şaşkınlıkla kayarak durdu. Önce bu camları siyah filmle kaplı kamyonetin fırtınadan sağ salim çıktığını düşünerek sevindi. Bu onları özgürlüğe kavuşturabilirdi.</p>
<p class="p5">Ama bu düşünce, arabanın egzozundan çıkan belli belirsiz dumanı görünce çabucak kayboldu. Demek ki araba çalışıyordu. Demek ki içinde biri vardı.</p>
<p class="p5">Çölün ortasında hiç de iyi bir habere benzemiyordu.</p>
<p class="p5">Yan yana durdular. Nefes nefese ileriye doğru bakıyorlardı. &quot;Red,&quot; dedi Carey.</p>
<p class="p5">&quot;Onun gibi bir şey,&quot; dedi Colt.</p>
<p class="p5">Kamyonet, parlak jantlarının etrafına sarılı geniş siyah lastikleriyle onlara bakıyordu. Birkaç metre yavaşça ilerledikten sonra durdu. Saldırmaya hazır bir boğa gibi bekliyordu.</p>
<p class="p5">Wendy geriye doğru bir adım attı içgüdüsel olarak. &quot;Şimdi ne olacak?&quot;</p>
<p class="p5">&quot;Buraya nasıl gelmiş?&quot; diye sordu Pinkus.</p>
<p class="p5">Carey yandan bir bakış fırlattı. &quot;Sen bilmiyorsun yani?&quot; &quot;Carey, yeter,&quot; dedi Nicole. &quot;Ne yapacağız?&quot;</p>
<p class="p5">Pinkus ters ters Carey&rsquo;e baktı. &quot;Nereden biliyor muşum?</p>
<p class="p5">&quot;Bu kamyonet Wendy ile Carey&rsquo;nin gittiği çiftliğe ait,&quot; dedi Colt. &quot;Çiftlikten almışlar ve buraya saklamışlar. Bu noktada artık önemi yok. Geriye dönüyoruz.&quot;</p>
<p class="p5">&quot;Saklamışlar mı? Onlar?&quot; diye sordu Wendy.</p>
<p class="p5">&quot;Eve mi dönüyoruz?&quot; diye sordu inanamıyormuş gibi ince bir ses tonuyla.</p>
<p class="p5">&quot;Başka seçeneğimiz yok,&quot; dedi Colt. Kamyonetin camı yavaşça birkaç cm açıldı. &quot;Geriye. Çabuk geriye!&quot; diye uyardı Colt.</p>
<p class="p5">Nicole çığlık atarak elini yüzüne doğru götürdü. Birkaç kurşun kumu sıçratarak ayaklarının dibinde yere saplandı.</p>
<p class="p5">Tepeye doğru yokuş yukarı koşmaya başladılar. Sonra da yokuş aşağı. Eve doğru gidiyorlardı.</p>
<p class="p5">Nicole sessizce koşuyordu ama sağ eli hala yüzündeydi. Colt ona baktı ve önüne geçerek geri geri koşmaya başladı.</p>
<p class="p5">&quot;Yüzünü göster. Yavaşla. Bize ateş etmeyecek. Göster yüzünü.&quot;</p>
<p class="p5">Nicole yavaşladı. Diğerleri de öyle. Sonra elini indirdi.</p>
<p class="p5">Çenesini sağında kan vardı ama akmıyordu. Kurşun sıyırmıştı sadece. Önemli bir şey değildi.</p>
<p class="p5">Colt elini onun yanağına koydu. Hala geri geri koşuyordu. &quot;Sadece bir sıyrık. Merak etme. İyi olacaksın.&quot;</p>
<p class="p5">Wendy, Colt&rsquo;un güzelliği az da olsa bozulmuş bu kadına derinden ilgi duyduğunu biliyordu.</p>
<p class="p5">Colt eliyle kanı sildi. &quot;Merak etme iyileşecek. Söz veriyorum.&quot;</p>
<p class="p5">Siyah kamyonet gürledi. Bir gardiyan gibi tepenin üstünde durmuştu.</p>
<p class="p5">&quot;Eve geri dönüyoruz,&quot; dedi Colt.</p>
<p class="p5">Wendy bir somaki kez omzu üstünden geri baktığında kamyonet kaybolmuştu.</p>
<p class="p5">&nbsp;</p>
</body>
</html>