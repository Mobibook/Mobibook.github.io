<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx4348"></a><a id="a49"></a>50</h1>
<p class="p5">&nbsp;</p>
<p class="p5">Sterling Red onun dediklerini duydu. Bu kelimeler beynini herhangi başka kelimeler gibi etkilemeliydi. Ama bu kelimeler durmadı. Derinlere inmeye başladılar. Derinlere.</p>
<p class="p5">Ta titremelerinin ana kaynağına kadar indiler. Bir an için Red ilgi odağını kaybetti ama hemen toparlandı.</p>
<p class="p5">&quot;Doğru,&quot; dedi.</p>
<p class="p5">Bütün söyleyeceği bu muydu? Doğru? &quot;Biz de senin gibiyiz,&quot; dedi kadın.</p>
<p class="p5">&quot;Evet,&quot; diye cevap verdi Red. Ama planladığı şey bu değildi. &quot;Ve sen de bizim gibisin.&quot;</p>
<p class="p5">Şu kadının ağzının ortasına bir kurşun sıksa ne olurdu acaba diye düşündü. Ama o tartışılmaz olan gerçeklere bağlı bir adamdı ve kadın o gerçeğe doğru yönelmişe benziyordu. O yüzden parmağını tetikten uzak tuttu.</p>
<p class="p5">Kafası yeniden yavaşlamışa benziyordu.</p>
<p class="p5">&quot;Çirkin olabiliriz ama sen de bizim kadar çirkinsin,&quot; dedi Wendy.</p>
<p class="p5">Ayaklarında titremeler başladı ve oradan dizlerine çıktılar. Aniden onları durdurup durduramayacağından emin olamadı. Ama henüz vücudunun üst kısmına ulaşmamışlardı. Kollarına, kafasına. Silahına.</p>
<p class="p5">&quot;Ten bir oyundu,&quot; dedi Wendy cesaretlenerek. &quot;Kendi boktan geçmişinde tuzağa düştün değil mi?&quot;</p>
<p class="p5">&quot;Sinirlerimi bozuyorsun,&quot; dedi Red. &quot;Neden Nicole'ün yüzünü parçaladın?&quot; &quot;Hak ettiği şeyi aldı. Sen de alacaksın.&quot;</p>
<p class="p5">&quot;Çünkü çirkinlik nefret edilmeyi hak ediyor,&quot; dedi Wendy. &quot;Çirkinlik öldürülmeyi hak ediyor. Onu çirkinleştirdin. Ama dış çirkinlik değildi gerçekten, içteki çirkinlikti. Ve biz, hepimiz de baştan aşağı çirkiniz ve öldürülmeyi, nefret edilmeyi hak ediyoruz. Ten oyununda yok etmeye çalıştığımız sürüden daha iyi değiliz. Aslında onlar gibi olduk. Hem dışarıda hem de içeride çirkin. Ten'in kanıtladığı, ortaya koyduğu şey de bu değil mi?&quot;</p>
<p class="p5">O kadar kısa ve öz konuşmuştu ki Red bir an için onun canını bağışlamayı düşündü. Ama tadını çıkaramadan kayboldu bu duygu.</p>
<p class="p5">&quot;Ve şimdi anladım ki seninle aynı fikirdeyim,&quot; dedi Wendy. &quot;Baştan aşağı çirkiniz ve ölmeyi hak ediyoruz. Ama çirkini güzelleştirmek için bir şey yapılamaz mı?&quot;</p>
<p class="p5">&quot;Hayır,&quot; dedi Red.</p>
<p class="p5">&quot;Şeytanı öylece öldürmek bir anlam ifade etmiyor. Bir zamanlar güzel olanı tekrar güzel yapabilmenin bir yolu olmalı.&quot;</p>
<p class="p5">Titremeler öylesine şiddetlenmişti ki, dikkatini kadından alıp kendi vücuduna vermesi gerekiyordu. Sallanmayı kontrol altına aldı. Her zaman kendini beğenmişliği yüzünden hata yapabilme ihtimalinin olduğunu biliyordu. Ama ilk defa titremelerinin nedeninin kendi amaçları dışında olabileceği gerçeği karşısında şaşırdı. Eğer öyleyse solucanların arasında yaşamaya layık biriydi.</p>
<p class="p5">Belki de kuralları değiştirmeliydi. Yeniden.</p>
<p class="p5">&quot;Ne yazık ki bir sorunun var,&quot; dedi, Wendy. &quot;Sen de çirkinlerden biri olduğuna göre bizimle birlikte sen de kendini öldürmek zorundasın.&quot;</p>
<p class="p5">Onun konuyu bu noktaya getirmek istediğini biliyordu. Ama Red'in içi bunu duymak istermiş gibi görünmüyordu. Bütün dikkatini sakinleşmek için harcıyor olmasına rağmen kasları bu dikkati umursamadı ve titremeye başladılar. Vücudu hep hayalini kurduğu şeytan tarafından ele geçirilmişti sanki. Red güçlü bir depremin yıkıcı etkisiyle sallanan bir gökdelen gibi zangır zangır titremeye başlamıştı.</p>
<p class="p5">Bu üçüne karşı duyduğu aşağılık nefret duygusuyla, onlarla aynı kaderi paylaşıyor olmanın karşı konulmaz gerçekliği arasında ikilemde kalmıştı. Şu kadının çenesini kapatmak istiyordu sadece.</p>
<p class="p5">Canı hiç şu andaki kadar çok hardal yemek istememişti.</p>
<p class="p5">&nbsp;</p>
<p class="p5">Wendy, Red'in titremeye başlamasıyla geriye doğru bir adım attı. Sarası mı vardı? Onun dışında hepsi oyundan sonra hastalığı atlatmışa benziyordu ama görünüşe göre Silver o kadar şanslı değildi. Gözleri şişti, yüzü kızardı. Sterling Red, Silver kontrolünü kaybetmeye başlamıştı.</p>
<p class="p5">Colt, Wendy'nin yanına doğru bir adım attı. Dudakları oynuyordu ama Wendy ona bakmak istemedi, çünkü Red üzerinde işe yarayan sözlerinin etkisini kaybetmelerinden korkuyordu.</p>
<p class="p5">&quot;Hepiniz ölmek zorundasınız,&quot; dedi Red.</p>
<p class="p5">Luke bir kedi gibi sessiz, kurnaz bir şekilde Red'in arkasına doğru süzülmeye başlamıştı yavaşça.</p>
<p class="p5">&quot;Wendy haklı,&quot; dedi Colt önündeki halatı tutup kenara iterken. Sonra masanın ucuna doğru ilerledi. &quot;O haklı; sen bir fahişenin hasta ve çirkin oğlusun. Ve bunun nasıl bir şey olduğunu çok iyi bilirim. Şimdi sana bir şey söyleyeceğim dostum. Kafanı şu ilmeklerden birine geçirmeye ne dersin? Çünkü sende bizimle birlikte gelmek zorundasın.&quot;</p>
<p class="p5">Red şimdi o kadar şiddetli titremeye başlamıştı ki, Wendy onun kesinlikle bir sara nöbeti geçirmeye başlamış olduğunu anladı. Ama buna rağmen silahını doğrultmaya başlamıştı.</p>
<p class="p5">Luke daha da düşünerek hareket etti. Daha hızlı. Gözlerini açmış bir şekilde.</p>
<p class="p5">&quot;Kendimizi öldürmeyi reddetmediğimiz sürece bizi vuramazsın,&quot; dedi Colt. &quot;Seninle birlikte öleceğiz. Hep beraber.&quot;</p>
<p class="p5">Luke silaha ulaştı ve onu aldı. Colt parmağını katile doğru tutup dikkatini dağıtmak için bağırdı. &quot;Duydun mu? Seninle birlikte!&quot;</p>
<p class="p5">Ama Red harekete geçmişti bile. Düştü, döndü ve Luke'a geri ateş etti. Kurşun polis memurunun omzuna saplandı ve onun atışını bozdu.</p>
<p class="p5">Colt ona arkadan saldırdı ve üstüne çullandı. Luke'un olduğu yere doğru birlikte yuvarlandılar.</p>
<p class="p5">Wendy farkında olmadan masanın ucuna gelmişti ve dengesini kaybedip düştü. Ama kafasındaki çığlıkları kimse durduramamıştı.</p>
<p class="p5">Öldür onu Colt! Bamm!</p>
<p class="p5">Sağ kolunun üstüne düştü. Acı bütün vücuduna yayıldı. Kurşundan mı, düşmesinden dolayı mı anlayamadı ama çığlık atmaya başlamıştı.</p>
<p class="p5">Onun arkasında Pinkus can havliyle feryat ediyordu Red'in olduğu taraftan bir çığlık geldi. Red ya da Colt.</p>
<p class="p5">Bamm!</p>
<p class="p5">Pinkus birdenbire sessizleşti.</p>
<p class="p5">Wendy mumyalanmış biri gibi yuvarlanmaya başladı. Önce bir kere, sonra iki. Vücudunun herhangi bir yerine kurşun isabet etmesin diye umarak. Red'in olduğu taraftan gelen feryatlar o kadar iğrenç, o kadar boğazdan çıkıyordu ki, Wendy onların gırtlak gırtlağa olduklarından emindi.</p>
<p class="p5">Bamm! Bamm! Bamm! Bamm!</p>
<p class="p5">Wendy son bir kez yuvarlandı ve içgüdüsel olarak kollarıyla kafasını korumaya çalıştı.</p>
<p class="p5">Kütüphaneye sessizlik çökmüştü. Kimse konuşmuyordu. Kimse ateş etmiyordu. Kimse onun yaşayıp yaşamadığını anlamak için tekmelemiyordu.</p>
<p class="p5">Red herkesi öldürmüş müydü? Colt'u gerçekten tanıma imkânını yakalayamadan? Bu hiç de adil görünmüyordu. Bu&mdash;</p>
<p class="p5">Wendy kafasını geri attı. Kanına yeniden oksijen dolarken kütüphane kendi etrafında bir kere döndü. Her şeyi bir bakışta görmüştü.</p>
<p class="p5">Red ve Colt iki silahşor gibi birbirlerinin karşısına dikilmişlerdi. Aralarında on metre kadar vardı. İkisinin de yarasından kan akıyordu: Red sol ayağından, Colt'un sol kolunun üstünden.</p>
<p class="p5">İkisi de silahlan birbirlerine doğrultmuşlardı. Red kendi silahını Colt'a, Colt da Luke'un silahını Red'e.</p>
<p class="p5">Ateş etmiyorlardı.</p>
<p class="p5">&quot;Öldür onu!&quot; diye bağırdı Pinkus. &quot;Vur şunu!&quot;</p>
<p class="p5">Colt'un yanağından bir ter damlası süzüldü. Wendy neden sadece tetiği çekmediğini merak ediyordu. Kendisiyle aynı tarz bir çocukluk geçiren birini öldürmek konusunda kafası mı karışmıştı? Ya da korkuyor muydu?</p>
<p class="p5">Cevap çabuk geldi. Silahlar diğer adamın gövdesine doğrultulmuştu. Saplanacak bir kurşunla hemen ölmeleri pek mümkün gözükmüyordu. Bu vurulan kişinin geri ateş edebileceği anlamına geliyordu. Nedeni ikisinin de sadece öldürmekle ilgilenmiyor olmasıydı.</p>
<p class="p5">Colt silahını kaldırıp Red'i suratından vurabilirdi ama katilin ufak bir hareketle kurşundan kaçabilecek kadar hızlı olduğunu biliyordu.</p>
<p class="p5">Red'in dudakları sırıtmaya başlayınca aralandı. &quot;Peki, peki, peki. İşte buradayız.&quot;</p>
<p class="p5">&quot;Yaparsan, yapacağım,&quot; dedi Colt.</p>
<p class="p5">Neyi yapacak?</p>
<p class="p5">&quot;O zaman öleceksin,&quot; dedi Red. &quot;Bu riski göze alıyorum.&quot;</p>
<p class="p5">&quot;Hayır!&quot; diye bağırdı Wendy kendini tutamadan. Çünkü Red onu öldürecekti. Daha hızlı olan Red idi. Colt bunu biliyordu. Ne sanıyordu ki?</p>
<p class="p5">&quot;Aynı anda,&quot; dedi Colt.</p>
<p class="p5">&quot;Colt, lütfen!&quot; diye yalvardı Wendy.</p>
<p class="p5">Koskoca bir on saniye boyunca, düello için kendine meydan okuyan bu adama, Colt'a baktı Red. Bütün bunlar gerçek dışı gibiydi. İki adam, bir kütüphanenin içinde, kovboy filmlerindeki gibi silahlarım çekmiş, düelloya tutuşmak üzereydiler. Zemin vücutlarla kaplıydı. Luke omzundan yaralanmıştı. Baygındı ama yaşıyordu. Steve de hayattaydı. Ama Nicole, Carey ve Clifton ölmüşlerdi.</p>
<p class="p5">Pinkus, Wendy'nin sağ tarafındaydı ve zor nefes alıyordu.</p>
<p class="p5">Kendi nefesini bile duyamaz gibiydi.</p>
<p class="p5">Red ve Colt göz kırpmaksızın birbirlerine bakıyorlardı.</p>
<p class="p5">Wendy'nin hayatında görmediği kadar gergin ve sakin iki adam.</p>
<p class="p5">Sonra Colt yavaşça silahını düello pozisyonu almak için indirmeye başladı.</p>
<p class="p5">&quot;Sen koca bir aptalsın,&quot; dedi Red ama o da silahını indirdi.</p>
<p class="p5">İkisi de silahlarını bellerine sokmuşlardı.</p>
<p class="p5">&quot;Bu delilik!&quot; dedi Wendy. &quot;Bunu unutamaz mıyız? Yedi yıl geçti! Yedi yıl! Hepimizin yeni hayatları var. Yedi yıl önce aptal bir oyunda olmuş hataları düzeltemezsin.&quot;</p>
<p class="p5">&quot;Yapabilirim,&quot; dedi Red. &quot;Yapacağım. Yapıyorum. Ve bu beni gerçekten mutlu ediyor.&quot;</p>
<p class="p5">&quot;Onu öldürecek misin? O bir polis!&quot; &quot;Evet, öldüreceğim,&quot; dedi Red.</p>
<p class="p5">Wendy'nin kendinden geçmesinden bu yana yirmi dakika geçmişti. Şu anda ise dünyası ağır bir biçimde üstüne yıkılmaktaydı. Yavaşça çöken karanlık, yüzünde, ellerinde ve ayaklarındaki karıncalanma. Anılar tekrar yüzeye gelmek istiyordu. Wendy kendini yere bıraktı.</p>
<p class="p5">Kafası gürültüyle yere çarpınca aklı patlayan bir ışıkla doldu.</p>
<p class="p5">Tekrar karanlığa bakıyordu ve ışıklı daireye. Hayaletler hareket ediyordu. Ama bu sefer daha fazlası vardı.</p>
<p class="p5">Kendi nefesini duyabiliyordu. Havanın düzenli olarak alınıp verilmesinin sesini. Alnı terlemişti ve ter yanaklarından aşağı doğru akıyordu.</p>
<p class="p5">Wendy bu silah düellosunda Colt'un kendini bile bile kurban etmesini önleyebileceğini düşünerek, şu anda kendinden geçmiş olmasından dolayı perişan bir haldeydi.</p>
<p class="p5">Planı buydu. Bu sefer gerçekten kendini öldürtmek üzereydi.</p>
<p class="p5">Karanlığın içinden direk gözlerine doğru gelen bir çubuk belirdi. Yeteri kadar garipti. Gökyüzünü siyaha çeviren çubuklara benziyordu.</p>
<p class="p5">Zayıf bir uğultu doldu kulaklarına. Çöl dünyasındaki gibi bir uğultuydu.</p>
<p class="p5">Gözlerini kapatıp açtı yeniden. Sanki bir camın ardından bakıyordu ve cam çubuklara benzeyen gölgelerle kararmıştı.</p>
<p class="p5">Parmaklarını oynattı. Metalik bir eldiven giymiş olmalıydı.</p>
<p class="p5">Wendy bir anda nerede olduğu konusundaki düşüncenin zihnine dolmasıyla, panik içinde donup kaldı.</p>
<p class="p5">Kıyafetin içindesin, dedi düşünce.</p>
<p class="p5">Afallamıştı. Gözlerini birçok kere kırptı. Ya bu karanlığın gelmesiyle kendinden geçişleri hafızanın yerine gelmesiyle ilgili değilse? Ya yoksa sadece uyanıyorsa?</p>
<p class="p5">Şimdi.</p>
<p class="p5">Kafasında kaskla.</p>
<p class="p5">Kalbi küt küt atmaya başladı.</p>
<p class="p5">&nbsp;</p>
</body>
</html>