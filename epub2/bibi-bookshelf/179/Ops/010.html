<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx579"></a><a id="a6"></a>7</h1>
<p class="p5">&nbsp;</p>
<p class="p5">Wendy holde damlayan Colt&rsquo;u seyretti. Kaybolmuş gibi görünüyordu. Colt fırsat bulduğunda kaçamak bakışlar atıyordu ama uzun bir süre bakışlarını onun üstünde tutmuyordu. Aklına onun sinirlerine hâkim davranışları geldi. Ama onunlayken biraz gergin oluyordu. Belki de kendini kadınların yanında rahat hissetmiyordu. Aynı onun kendini erkeklerin yanında rahat hissetmediği gibi.</p>
<p class="p5">Eğer bu konuda çok hassas olmasaydı az kalsın onu incelerken yakalanacaktı.</p>
<p class="p5">&quot;Aranızda cep telefonu olan var mı?&quot; diye sordu Colt.</p>
<p class="p5">Carey Wendy&rsquo;e döndü. &quot;Senin var mı?&quot; Onunki minibüs de kalmıştı. Farkına çoktan vardıkları bir durumdu bu.</p>
<p class="p5">&quot;Arabamda bıraktım,&quot; dedi. &quot;Zaten çekmiyordu. Birilerini arayabilmenin hiçbir yolu yok mu şimdi?&quot;</p>
<p class="p5">&quot;Telefon hatları çalışana kadar yok. Ya da bir cep telefonu bulana kadar.&quot;</p>
<p class="p5">&quot;O zaman yardım bulmaya gidiyorum,&quot; dedi Carey. &quot;Hayır.&quot; Colt&rsquo;un sesi buz gibiydi. &quot;Dışarda fırtına var.&quot; &quot;Şansımı deneyeceğim.&quot;</p>
<p class="p5">&quot;Ve de ortalıkta dolaşan bir katil var.&quot;</p>
<p class="p5">Bu. Carey&rsquo;nin durmasına sebep oldu. Wendy, Carey&rsquo;nin sessizliğinden, onun için tehlikede olan tek kişinin kardeşi olduğunu anladı</p>
<p class="p5">&quot;Katil gitmiş olabilir,&quot; dedi Carey.</p>
<p class="p5">&quot;Hiç sanmıyorum. Bence daha yeni başladı. Rüzgâr hafifler hafiflemez, yardım getirmek için koşarak gideceğim. Senin kardeşin için yapabileceğin en iyi şey burada kalmak ve ateşini kontrol altına almaya çalışmaktır.&quot;</p>
<p class="p5">Carey bir an için adama baktı ve odadan çıkmak için harekete geçti. &quot;Buzdolabı nerede acaba?&quot;</p>
<p class="p5">Colt başını holün sonuna doğru salladı. &quot;Mutfak.&quot; Carey aceleyle onları orada bırakarak gitti.</p>
<p class="p5">Ev güçlü rüzgârlar yüzünden titredi. Colt kirişleri kontrol etti. &quot;Bu adamın iki polis öldürdüğünü söyledin,&quot; dedi Wendy.</p>
<p class="p5">&quot;Polislerle alıp veremediği bir şey mi var?&quot;</p>
<p class="p5">&quot;Mümkün.&quot; Colt gözlerini kaçırdı. &quot;Benim adımı biliyor. Daha fazlasını da biliyor olmalı. Kendine Red diyor.&quot;</p>
<p class="p5">&quot;Yani bu olayların tesadüf olmadığını mı düşünüyorsun?&quot; &quot;Benim adımı nasıl bilebilir ki?&quot;</p>
<p class="p5">&quot;Belki telsizlerin birinden duymuştur. Ya da belki tanıdığın biridir. Mesela Summerville&rsquo;den.&quot;</p>
<p class="p5">Gözlerine baktı. Ya söylediği şeyden etkilenmişti ya da saflığından etkilenmişti. Wendy anlayamadı.</p>
<p class="p5">&quot;Onu gördün mü?&quot;</p>
<p class="p5">&quot;Çok uzaktaydı. Ayrıntılar belli olmuyordu. Buralarda böyle ateş edebilen kimseyi görmedim bu güne kadar. Mark Clifton dışında.&quot;</p>
<p class="p5">Biraz utanır gibi oldu.</p>
<p class="p5">&quot;Bunu bir evet olarak alıyorum,&quot; dedi Wendy. &quot;Ve de kayıtlara geçsin diye söylüyorum, şu anda burada silahlardan anlayan biriyle olduğum için minnettarım.&quot; Carey&rsquo;nin elinde bir kova buzla gelişini ve buzlan dikkatlice kardeşinin alnına koyuşunu izledi.</p>
<p class="p5">&quot;Bu Clifton katil olabilir mi?&quot; diye sordu Wendy. &quot;Clifton mu? Hayır.&quot;</p>
<p class="p5">&quot;Neden olmasın?&quot; &quot;Yıllarca FBI&rsquo;da çalıştı.&quot;</p>
<p class="p5">&quot;Kulağa kendini belli etmemek için mükemmel bir yer gibi geliyor.&quot;</p>
<p class="p5">Colt bakakaldı.</p>
<p class="p5">Ev tekrar sallandı. &quot;Rüzgâr şiddetleniyor,&quot; dedi Colt. Wendy kafasını salladı. &quot;Ne yapacağız?&quot;</p>
<p class="p5">Colt tekrar giriş kapısına baktı. &quot;Eğer katil dışarıdaysa ve bizim burada olduğumuzu biliyorsa, benim silahlı olduğumu da biliyor demektir. Alarmı çalıştırırım, pille çalışır. İçeride kaldığımız sürece avantaj bizde olur. Bize fark ettirmeden içeri girebileceğini sanmıyorum.&quot;</p>
<p class="p5">&quot;Bekleyeceğiz yani, peki sonra?&quot;</p>
<p class="p5">&quot;Merkeze dönmek zorundayım. Burada hiçbir işe yaramıyorum.&quot;</p>
<p class="p5">&quot;Bizim için öyle değil,&quot; dedi Wendy. Nicole&rsquo;ün yanına giderek elini boynunun altına koydu. &quot;Onu kaldırmama yardım et,&quot; dedi.</p>
<p class="p5">&quot;Ne yapacaksın?&quot; diye sordu Carey kanepenin ucundan kalkarken.</p>
<p class="p5">&quot;Onu soğuk suyun altına sokmalıyız. Colt haklı, ateşini kontrol altında tutmak zorundayız.&quot;</p>
<p class="p5">&quot;Yağmurun altında mı?&quot; &quot;Duşun içinde.&quot;</p>
<p class="p5">Ana banyoda geniş bir duş buldular. Nicole&rsquo;ü külotu ve sutyenine kadar soydular ve Colt&rsquo;un garajda bulduğu plastik bir taburenin üstüne oturttular.</p>
<p class="p5">&quot;Tamam, sanırım siz ikiniz bunu halledersiniz,&quot; dedi Colt içgüdüsel bir şekilde rahatsız bakarak.</p>
<p class="p5">Wendy onun silahına göz attı. &quot;Bizi bırakıyor musun?&quot; &quot;Fırtınayı kontrol etmem gerek. Hafiflediğinde gitmem lazım.</p>
<p class="p5">Walton&rsquo;dan gelen destek birimi var ama ne zaman buraya ulaşabilecekleri konusunda bir fikrim yok. Ve büyük ihtimalle adamlarım beni merak etmeye başlamışlardır.&quot;</p>
<p class="p5">Colt büyük ihtimalle bu akşam öldürülen arkadaşlarına yakındı. Wendy acaba onun duyduğu bu büyük acıyı duygusuzca görmezden mi gelmişti? Colt&rsquo;a doğru başını salladı. Nicole&rsquo;e doğru döndü ve suyu açtı. Dondurucu soğuklukta ki suyun tenine değmesiyle kızın vücudu ani spazmlarla sarsılmaya başladı. O kadar şiddetli sarsılıyordu ki, dişleri birbirine çarpmaya başlamıştı.</p>
<p class="p5">&quot;Wendy?&quot;</p>
<p class="p5">&quot;Tamam, Carey sıkı tut. Tabureden düşmesin sakın!&quot; &quot;Emin misin?&quot;</p>
<p class="p5">&quot;Evet eminim.&quot;</p>
<p class="p5">Nicole ağlamaya başladı sarsılırken. Carey ona sessiz gözyaşlarıyla eşlik ediyordu. Bu manzara karşısında Wendy&rsquo;nin boğazı düğümlendi. Bu ikisi arasında ki bağı bu kadar güçlü kılan şey sevgiydi. Hiç kuşkusuz tamamıyla kıskanılacak bir şeydi.</p>
<p class="p5">&quot;Ateşi hala yüksek,&quot; dedi Carey.</p>
<p class="p5">&quot;Biraz önce ki kadar yüksek değil. Suyu biraz daha tut.&quot; Wendy suyun altında ki, biraz sakinleşmiş kıza bakarken, güzelliğine yine çarpıldı. Başka şartlar altında karşılaşmış olsalar, kesin dönüp ikinci defa gıptayla bakardı.</p>
<p class="p5">Çatıda bir şey patladı aniden. Duşa rağmen duymuştu. &quot;Ne dersin, bu kadar yeter mi?&quot; diye sordu Carey.</p>
<p class="p5">Wendy onun endişeli gözlerine baktı ve çeşmeye doğru uzandı.</p>
<p class="p5">Bamm! Ev sallandı.</p>
<p class="p5">Wendy&rsquo;nin nefesi kesildi ve kapısına doğru savruldu. &quot;Bu da neydi böyle?&quot;</p>
<p class="p5">Boom! Gök gürültüsüyle sarsıldılar.</p>
<p class="p5">Tanrı sanki koca evi eline almış, içinde neyin olduğunu anlamak istermiş gibi sallıyordu.</p>
<p class="p5">Wendy suyu kapatmak için uzandığı çeşmeyi tutmuş ve ondan destek almış olması sayesinde yere yuvarlanmaktan kurtulmuştu.</p>
<p class="p5">&quot;Derhal bodruma inin!&quot; Colt arkalarından bağırdı. Elleri Wendy&rsquo;nin omzundaydı ve elektrik çakmış gibi sarsıldı. Onu kenara iterek Nicole&rsquo;ü duşun içinden çıkardı. Kollarına alarak kapıya doğru yöneldiler.</p>
<p class="p5">&quot;Hadi çabuk!&quot; diye bağırdı. &quot;Beni takip edin!&quot; Carey Wendy&rsquo;yi kolundan yakaladı.</p>
<p class="p5">Kendini hızla geri çekti Wendy içgüdüsel olarak. Carey şaşırdı bir an için.</p>
<p class="p5">&quot;İyi misin?&quot; diye sordu ve Colt&rsquo;un peşinden hole doğru koştu. Wendy de peşinden. Aklında tek bir şey vardı. Hortum. Daha önce bir deprem yaşamıştı. Çok sallanmıştı ama ses yoktu. Bundaysa sanki evin içinde bir jet uçağı vardı.</p>
<p class="p5">Bir taraftan çığlık atıyordu ama kendi sesini bile duyamıyordu. Ev şimdilik dayanıyordu.</p>
<p class="p5">Şimdilik.</p>
<p class="p5">Holün sonuna, Carey&rsquo;nin önünde durduğu kapıya doğru koştu. Carey orada durmuş ona acele etmesini söylüyor, eliyle çabuk ol der gibi işaretler yapıyordu. Ona ulaştı ve yanından ona dokunmadan geçti. Karanlıkta belli belirsiz görünen merdivenlere doğru hamle yaptığı anda bunun büyük bir hata olduğunu anlamıştı. Sallanan duvarlardan kaçmanın yolu kendini merdivenlerden aşağı gözü kapalı bir şekilde atmaktan geçmiyordu.</p>
<p class="p5">Carey bir kere daha onu tişörtünden yakalayarak kurtardı. Onu kendine çekerek düşmesini önledi. Wendy basamakları buldu. İki eliyle merdiven korkuluklarına tutundu. Ve derin bir nefes alarak onun önünde aşağı doğru koşturmaya başladı.</p>
<p class="p5">Kapı arkalarından büyük bir gürültüyle kapandı. Gürültülerin sesi kısılmıştı.</p>
<p class="p5">&quot;Herkes iyi mi?&quot; diye sordu Colt. Carey başını salladı bitkin bir halde.</p>
<p class="p5">&quot;Ben iyiyim,&quot; dedi Wendy. Sürpriz bir şekilde Nicole de iyi görünüyordu. Adrenalin onu hayata döndürmüş gibiydi.</p>
<p class="p5">&quot;İyiyim,&quot; diye tekrarladı sessizce. Bu, Wendy&rsquo;nin ondan duyduğu ilk kelimeydi.</p>
<p class="p5">Sonra Nicole ağlamaya başladı.</p>
<p class="p5">&nbsp;</p>
</body>
</html>