<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx3899"></a><a id="a44"></a>45</h1>
<p class="p5">&nbsp;</p>
<p class="p5">Clifton Luke ve Steve'e baktı. &quot;Dosyaya göre oynadıkları oyuna Ten adını vermişler. Uyuşturucu ve şu beyinlerindeki aletler yüzünden oyuna ait anılan su üstüne çıkmaya zorlanmış.&quot;</p>
<p class="p5">Masanın üstünden operasyon kitabını alarak inceledi. Sonra masanın üstüne attı. Kitap masanın üstüne düşerek ses çıkarttı. Clifton rafa doğru yürüdü ve cam sürahilerden birini eline aldı. Üstünde Fentanyl yazıyordu. Sonra raftaki diğer şişelere baktı.</p>
<p class="p5">&quot;Lycergitide. En iyi tahminle katil onları değişik yerlerde, değişik şekillerde uyuşturmuş olmalı. Benzin istasyonu, Colt'un arabası, burası. Sonra beyinlerindeki cihazlara sinyal göndermiş olmalı. Belirli imgeler göndermesine gerek yok&mdash;Blair böyle bir teknolojinin olmadığını söylüyor. Şimdilik. Red'in bütün yaptığı belli bazı anıları tetiklemek oldu. Gerçek olup olmadığı ayırt edilemeyecek olan anıları. Yedi yıl evvel sanal bir çölde oynamış oldukları bir bilgisayar oyununun anıları. Ten.&quot;</p>
<p class="p5">Clifton her zamankinden daha soğuk konuşuyor, diye düşündü Luke. &quot;O halde o şeyi kapatabilirsin. O zaman o neyse ondan dışarı çıkabilirler.&quot;</p>
<p class="p5">&quot;Belki... Ama bunlar açık değil. Sinyali başka bir yerden yolluyor sanırım. Öyle gözüküyor.&quot;</p>
<p class="p5">Tüplerin etrafında dolaştı. &quot;Bundan yaklaşık yedi yıl kadar önce Cyber Tech çalışanlarından biri olan araştırmacı Dr. Cyrus Healy herhangi bir nesneyi sanal gerçekliğin içine mükemmel bir şekilde adapte edebilmenin bir yolunu buldu. Summerville'in şanssızlığı Red'in üç gün önceki kurbanlarından biri olan Dr. Cyrus Healy'nin emekliliğini burada geçiriyor olmasıydı. Gerisi Colt'a kaldı. Tabi eğer Red, Colt değilse.&quot;</p>
<p class="p5">&quot;Biraz karmaşık değil mi?&quot;</p>
<p class="p5">Clifton sanki onu duymamış gibi konuşmaya devam etti. &quot;Cyber Tech'in araştırmaları askeri alanda inanılmaz kullanım alanları sununca doğal olarak Savunma Bakanlığı tarafından özel araştırmalar için finanse edildiler.&quot;</p>
<p class="p5">Steve mikro dalga vericilere bakıyordu. &quot;Bu gerçek değil&mdash; alacakaranlık kuşağındayız.&quot;</p>
<p class="p5">&quot;Aslına bakarsanız çocuklar, bu olabileceği kadar gerçek. Amaçlan bu teknolojiyi üst kademe personeli üstünde kullanmaktı. Pilotlar. Bir uçağı ya da bir tankı uzaktan bir kumanda kolu ile kontrol etmek başka bir şey. Ama düşünün ki aynı şeyi o uçakta olmadığınızı bile bilmeden güvenli bir odada yapıyorsunuz. Böyle bir deneyim yeteneklerinizin inanılmaz derecede yükselmesini sağlayacaktır. Dr. Cyrus Healy'nin üstünde çalıştığı şey buydu.&quot;</p>
<p class="p5">&quot;Peki, gerçekten işe yaradı mı? Bunun gerçek olduğunu söylüyorsun. Biz de oyuna dâhil olabilir miyiz?&quot;</p>
<p class="p5">&quot;Tam olarak değil. Sara hastalığı olmadan mümkün değil. Dr. Healy sadece dış etkenlerden çok çabuk etkilenen beyinlerin buna uygun olduğunu ortaya çıkardı. Sara hastalığına sahip beyinler gibi. Uyuşturucuya, elektronik tetikleyiciye ve kablo çekilmiş bir beyne ihtiyacınız var. Aynı sara hastalığının beyindeki çalışma şekli gibi.&quot;</p>
<p class="p5">İmkânsız değil, diye düşündü Luke. Kanser tedavisindeki yanılgı gibi. Doğru beyine doğru şeyi yap, doğru sonuç al.</p>
<p class="p5">&quot;Cyber Tech sara hastalığı olan beş tane gönüllü genç buldu ve hepsine elli bin dolarlık ödeme teklifinde bulundu. Adlan Pinkus, Carey, Nicole, Colt ve Wendy idi. İşler sarpa sarmadan önce tam altı gün boyunca o makineye bağlanıp Ten adlı oyunu oynadılar.&quot; &quot;Fiziksel olarak ilişki kurmadan,&quot; dedi Steve. &quot;Bunun Gene Stratford'un kesilmiş eliyle ne ilgisi var?</p>
<p class="p5">Clifton ona kaşlarını çatarak baktı.</p>
<p class="p5">Steve açıkladı. &quot;Elimizde şu anda morgda olan gerçek kesik bir el var. Bir bilgisayar simülasyonu değil, değil mi?&quot;</p>
<p class="p5">Clifton başka tarafa baktı. &quot;Beşinin de zihinleri özel tasarlanmış bir seri mikrodalga patlamalarla taklit edildi.&quot; Vericilere dokundu. &quot;Aynı sinyalleri kullanarak psikolojilerini yedi yıl evvel oynadıkları oyunla ilgili parlak anılarla doldurmuş olabilir. En azından oyunun geçtiği ortamla. Çöl gerçekliği.&quot;</p>
<p class="p5">Steve bunların hiç birine inanmamıştı hala. &quot;Bu gerçekten mümkün mü? Gerçekten bir çölde değilken bir çölde olduğunu düşünebilir misin? Bu kadar basit mi?&quot;</p>
<p class="p5">&quot;Bu kadar basit değil. Zihin karmaşık bir yer ve biri onu kontrol etmeye çalışırken hata yaptı.&quot;</p>
<p class="p5">&quot;Dr. Healy'nin bu işle ilgili olduğunu mu düşünüyorsun?&quot; dedi Luke.</p>
<p class="p5">&quot;Hayır, Red onu öldürdü, hatırladın mı? Düz düşünmeye çalış Luke. Yedi yıl evvel oyunda işler kötüye gittiğinde Dr. Cyrus Healy fişi çekti ama denekler dışarı çıkmayı reddettiler. Uyuşturucu ilaçlar ve hipnotik tedaviler sonunda dışarı çıkmalarını sağladılar. Daha sonra anılarını kontrol altına almak için beyinlerine o aletleri yerleştirdiler. En azından plan buydu. Evlerine sara hastalığından kurtulmuş olarak ceplerinde elli bin dolarla döndüler. Hafızalarındaki bir haftalık kayıpla birlikte. Pinkus dışında. O oyun ustası olmasını sağlayan bir şeyleri de beraberinde getirmişti.&quot;</p>
<p class="p5">Clifton vericilere elektrik sağlayan gri renkli kutuya vurdu. &quot;Neden hiçbirinde o implantasyonların yerleştirilmiş olduğuna dair bir iz yok, anlayamıyorum. Hala yanlış olan bir şeyler var. Gözümüzden kaçırdığımız bir şey.&quot;</p>
<p class="p5">Steve Luke'la bakıştı. &quot;Bütün bunlar şu anda oynadıktan bir oyun mu yani? Nasıl düşünebildiklerini hala&mdash;&quot;</p>
<p class="p5">&quot;O oyunu oynamıyorlar Steve. O oyunu yedi yıl evvel oynadılar ve bir şeyler ters gitti. Şimdiyse o oyundaki çöl gerçekliğine geri dönmeye zorlandılar. Oyunun kendisine değil. Öyle olsaydı en çirkin kişiyi öldürmeye zorlanmazlardı. Kasabadaki insanlar birer birer öldürülmezlerdi. Katil onların oyuna ait anılarını sadece onların çevrelerini kontrol etmek için kullanıyor.&quot;</p>
<p class="p5">Luke olanları anlamaya başladığını düşündü. Olan bitenler en sonunda anlam kazanmaya başlamıştı. &quot;Bu onları görüp durdukları çölü açıklar ama Red'i değil.&quot;</p>
<p class="p5">&quot;Dosyadaki bilgilere göre Ten çölde geçen bir oyun. Şeytanın fiziksel olarak var olduğu bir çölde geçiyor. Onların bu durumu düzeltmesi gerekiyor. Güzelleştirmesi. Tenlerine şeytan kazınmış bir takım savaşçılarla ilgili. Onlara sürü adını takmışlar. Oyun, oyuncuların şeytanı bularak onu kaynağında yok etmesini istiyor. Sanal gerçekliğe bağlanmışlardı, serumla besleniyorlardı ve yedi günleri vardı. İşler kötüye gitmeden önce altı günlerini orada, o sanal gerçeklikte geçirdiler. Beş kişi olduklarını mı söylemiştim?&quot;</p>
<p class="p5">&quot;Beş,&quot; dedi Luke.</p>
<p class="p5">&quot;Yalandı. Altı kişilerdi. Ve bu oynanan oyun içinde altıncı kişi içlerindeki en iyisi oldu. Hem de çok çabuk. Altı günün sonunda olanlar sadece diğerlerinin onun yanında ezik kalmış olması değildi. Onlardan çok daha fazla güçlenmişti. Şeytanı yok etmek yerine şeytanın kendisi oldu. Onları kontrol etmeye başladı&mdash;ve bilgisayar tarafından yapılmış diğer karakterleri. Suni karakterleri asmaya başladığında her şey daha da kötüleşti. Onlara muhalifler diyordu. Diğer beş oyuncu, altıncı oyuncunun ölmesi gerektiğine karar verdiler.&quot;</p>
<p class="p5">&quot;Onları da şeytan haline getirecek olan bir karar,&quot; dedi Luke. &quot;Kesinlikle. Onu oyunun içinde asarak öldürmeye çalıştılar.</p>
<p class="p5">Dosyada böyle yazıyor. Ama plan işe yaramamış ve her şey çığırından çıkmış. Dr. Healy'nin fişi çekmesine neden olan da bu olmuş.&quot;</p>
<p class="p5">&quot;Peki ya altıncı?&quot; diye sordu Steve gözleri açılmış bir halde.</p>
<p class="p5">Etrafa bakmıyordu ve endişeli olduğu her halinden belliydi. &quot;Altıncının ismi Silver idi. Sterling Red. Onu öldüremediler.</p>
<p class="p5">Diğer oyuncular oyundan çıkarılarak her şeyden bihaber evlerine yollandı. Ama Red değil. Tarihin görebileceği en azılı katil haline geldi. Ve şimdi eski takım arkadaşlarının peşine düşmüş durumda. Gerçek dünyada. İşte uğraştığımız adam böyle biri çocuklar. Onu yedi yıl evvel yok etmek isteyen bu beş kişiyi öldürmek için her şeyi yapacaktır.&quot;</p>
<p class="p5">&quot;Altı,&quot; dedi Luke. &quot;Bu rakamı birden fazla kere kullandı.&quot;</p>
<p class="p5">Steve kaşlarını çattı. &quot;Bunun kulağa ne kadar saçma geldiğini anlamıyor musunuz?&quot;</p>
<p class="p5">&quot;Morgdaki kesik el gerçek mi değil mi?&quot; Clifton soruyu direk ona sormuştu.</p>
<p class="p5">&quot;Gerçek.&quot;</p>
<p class="p5">&quot;O halde bu da gerçek.&quot;</p>
<p class="p5">Sessizlik içinde birbirlerine baktılar.</p>
<p class="p5">&quot;Yedi yıl önce. Bu onların olaylar olduğunda on sekiz, on dokuz yaşlarında olduğu anlamına gelir,&quot; dedi Luke.</p>
<p class="p5">&quot;Bunları gerçekten yaşamadıklarını mı söylüyorsun?&quot; diye sordu Steve.</p>
<p class="p5">Tamam, Luke'un olanlar hakkında düşünecek daha fazla zamanı olmuştu ama Steve de gerçekten bir geri zekâlı gibi davranıyordu.</p>
<p class="p5">Açıkçası Clifton da aynı şeyi düşünüyor olmalıydı. &quot;Seninle onlar arasındaki tek fark, zekâdan başka tabi, sen dışarı baktığında çimenler ve binalar görürken onlar çöl görüyor. Bu her kaybolduklarında oluyor. Ve göreceli olarak kısa zamanlarda. Bizim bütün dikkatimizi çiftliklere ve benzin istasyonuna verdiğimiz sıralarda, onların zamanlarının çoğunu kütüphanenin içinde ya da çevresinde geçirdikleri ortaya çıkacak diye düşünüyorum. Bütün bildiğim bunun dikkat dağıtmak için planlanmış olduğu.&quot; Daha sonra bunların sadece birer tahmin olduğunu vurgulamak istermiş gibi ekledi. &quot;Bildiğimiz kadarıyla.&quot; &quot;Ve tüm bu zaman boyunca, savaşa katılmış bir askerin, savaş bittikten sonraki geriye dönüşleri gibi geçmişe döndüler,&quot; dedi Luke. Post travmatik stres sendromu. Joe Goodman'da vardı. Alice'in yerinde birden masanın üstüne fırlayıp ketçap şişesini savurarak herkesin yüreğini ağzına getirmişti. Helikopterlerin geldiğini sanmış, hatta seslerini bile duymuş.&quot; Clifton ona bakıyordu.</p>
<p class="p5">&quot;Bu adamlarda sadece hafızalarındaki manzarada kısılıp kalmışlar&mdash;Ten adlı oyundaki,&quot; diye sözlerini tamamladı Luke.</p>
<p class="p5">&quot;Eve, ama sadece Red istediği zaman.&quot; Clifton bakışlarını vericinin üstüne dikti. &quot;En azından herkesin düşünmesini istediği şey bu. Bu oyuna biz de bulaştık. Bize karşı oynuyor. Bu onun kedi fare oyunu.&quot; Clifton Luke'a bakarak sırıttı.</p>
<p class="p5">&quot;Eğer çölde ölecek olurlarsa, burada da ölürler mi?&quot; diye sordu Luke.</p>
<p class="p5">&quot;Öyle zannediyorum ki bunu bulmanın zamanı geldi.&quot; Clifton kapıya doğru yürüdü. &quot;Gözlerinizi dört açın ve arkamı kollayın.&quot;</p>
<p class="p5">Luke dedektifin arkasındaydı. Steve de öyle. Ama bu şeref, dedektifin arkasındaki iki kişiden birinin, kasabada bir düzineden fazla kişiyi öldürmüş olan katille beraber olabileceği düşüncesiyle uzlaşmıyordu.</p>
<p class="p5">Clifton bir hayalet gibi kütüphanenin dışındaki merdivenlere yöneldi. Silahını çekti, kapıyı açtı ve içeri süzüldü. Sessizce. Eliyle diğerlerine işaret etti ve ortadaki kitap raflarının olduğu yere doğru yöneldi. Ayakkabılarının zeminde çıkardığı sesten ve kalplerinin küt küt atmasından başka ses yoktu kütüphanede.</p>
<p class="p5">İlk dikkatlerini çeken şey halatlar oldu. Luke ilk bakışta kitapların üstünde duran halatı gördü. Sessizce yaklaşınca masaların üstünde sallanan diğer halatları da gördü.</p>
<p class="p5">Her türlü garipti. Colt da kendini dün burada asmaya çalışmıştı. Bu yerin asmak ve asılmakla ne gibi bir ilişkisi vardı acaba?</p>
<p class="p5">Luke halatlara bakmakta olan Clifton'ın arkasında durdu. Üç halatın ilmeklerinde bir şey yoktu. Dördüncü her nasılsa boş değildi.</p>
<p class="p5">Carey'nin kafası doldurmuştu dördüncü ilmeği. Taş kadar ölü bir halde sallanıyordu.</p>
<p class="p5">Clifton balkona baktı. &quot;Colt?&quot; Sesi kütüphane içinde yankılandı.</p>
<p class="p5">Luke bakışlarını cesetten ayırmadan ilerledi. Carey'nin yüzü mosmordu ve dili dışarı sarkmıştı. &quot;Onu Colt'un öldürdüğünü mü düşünüyorsun?&quot;</p>
<p class="p5">&quot;Red yaptı,&quot; dedi Clifton masalara doğru yürürken. Sonra dikkatini çeken bir şey yüzünden durdu.</p>
<p class="p5">Luke o zaman Nicole'ün cesedini gördü. Gözleri açık tavana bakıyordu. Ölüydü. Belki Carey'den bile daha fazla ölüydü. Yani zaman olarak. Böylesine güzel bir yaratığın ölümü Luke'a, Carey'nin ölümünden daha trajik geliyordu. Ne kadar yazık. Onun için özel bir şey hissetmemesine rağmen yine de... çok yazık. Aynı duyguları onu yüzünde yanıkla gördüğünde de hissetmişti.</p>
<p class="p5">Clifton cesetlere doğru gitti. Carey'nin külçe gibi vücudunu dürterek onun sallanışını izledi. &quot;Kendilerini öldürmelerini istiyor,&quot; dedi. &quot;Çünkü en çirkin olan hepsi. İşte yaptığı şey bu.&quot;</p>
<p class="p5">Nasıl oluyor da Clifton bu kadar fazla şey biliyordu. Dosyadan mı? Dedektif içgüdüleri mi? Yoksa daha mı fazlası vardı?</p>
<p class="p5">Luke'un teni karıncalanmaya başlamıştı. Steve'in de burada olması iyi bir şeydi.</p>
<p class="p5">&quot;Beş kişiden ikisini öldürmüş bile,&quot; dedi Luke etrafa bakarak. Ya katil Clifton değilse ve gölgelerin arasından onları izliyor ve sırıtıyorsa? Rafların arasına baktı. &quot;Sence katil burada mı?&quot;</p>
<p class="p5">&quot;Ceset hala sıcak,&quot; dedi Clifton. Ön kapıya doğru baktı. &quot;En iyi tahminle evdedir. Burada değilse büyük ihtimalle oradadır.&quot;</p>
<p class="p5">&quot;Destek istemeliyiz,&quot; dedi Luke.</p>
<p class="p5">&quot;Red'in karşısına çıkacak her polisin öleceğinden emin olabilirsin,&quot; dedi Clifton. &quot;O çok fazla güçlü.&quot;</p>
<p class="p5">&quot;O halde biz ne yapıyoruz burada? Bu tam anlamıyla delilik o zaman. Elimizi kolumuzu sallaya sallaya gidemeyiz oraya. Kafamızı uçurur. Bir plana ihtiyacımız var. Bir planın var değil mi?&quot;</p>
<p class="p5">&quot;Açıkçası yok, hayır. Sadece burnumu takip ediyorum Luke.</p>
<p class="p5">Sen de seninkini takip et.&quot;</p>
<p class="p5">&quot;Dur bir dakika. Sadece bir dakika. Red'e burunlarımızı izleyerek gidemeyiz. Önce o bizi bulacaktır ve bunu bir kurşunla yapacaktır dostum. Bu konu hakkında tekrar düşünmeliyiz.&quot;</p>
<p class="p5">&quot;Red değil Luke, Colt. Colt içeride olan ve onun Red olmadığını biliyoruz. Onlardan hiç biri Red değil. Red intikam için geri dönmüş olan altıncı oyuncu.&quot; Dedektif düşünmek için durdu. Hep düşünüyordu. &quot;Arabanda tüfek var mı?&quot;</p>
<p class="p5">&quot;Var.&quot;</p>
<p class="p5">&quot;Tamam. Tüfeği al ve Steve ile birlikte evi kontrol edin Bir şey duyarsanız ateş açın.&quot;</p>
<p class="p5">&quot;Ya sen?&quot;</p>
<p class="p5">&quot;Ayrılıyoruz. Onu dışarı çıkarın.&quot; Silahını iki kere çevirerek kılıfına soktu. &quot;Onu çektiği ıstıraptan kurtaracağım.&quot;</p>
<p class="p5">Ayrılmak mı? Neden? Clifton yalnız kalmak istediği için mi?</p>
<p class="p5">Elleri uyuştu bir an için. Bu adamın onun Red olabileceğinden şüphelendiğini anlaması her şeyi bitirirdi. Böyle bir hatayı hayatıyla öderdi.</p>
<p class="p5">&quot;Bu adamın karşısına tek başımıza çıkmamızı mı bekliyorsun?&quot; diye sordu. &quot;Daha biraz önce onun karşısına çıkacak her polisin öleceğini söylemiştin.&quot;</p>
<p class="p5">&quot;Onları kütüphaneye dönmeye zorlayacak.&quot; &quot;Nerden biliyorsun?&quot; diye sordu Steve.</p>
<p class="p5">Clifton ilmeklere baktı. &quot;Bu ilmeklerin senin için bir anlamı var mı?&quot;</p>
<p class="p5">Steve yukarı baktı. &quot;Evet.&quot;</p>
<p class="p5">&quot;İyi düşünce. Yani büyük ihtimalle onları kullanmak için geri gelecekler.&quot; Kemikli uzun parmağıyla kafasına tıkladı. &quot;Bunu çalıştırmalısın Steve.&quot;</p>
<p class="p5">&quot;Gerçekten Colt'un o evde olduğunu mu düşünüyorsun?&quot; Oynamaya devam etmek zorundaydı. Clifton'ın Red olduğunu bildiğinden değil. Bu öneriye başkaları bile gülerdi. Hala...</p>
<p class="p5">&quot;Kendine gel Luke,&quot; dedi Clifton. &quot;Burada yalnız mıyım?&quot; Luke onu izleyen Steve'e baktı. Onlar yemin etmiş polislerdi.</p>
<p class="p5">&quot;Tamam. Hadi gidelim.&quot; Arka girişe doğru giden merdivenlere yöneldi. Tüfek elinde olduğu zaman kendini daha iyi hissedecekti. Tüfekle Clifton gibi nokta atışı yapmak zorunda kalmazdı insan.</p>
<p class="p5">&nbsp;</p>
</body>
</html>