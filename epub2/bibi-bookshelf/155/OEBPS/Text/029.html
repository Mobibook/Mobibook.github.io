<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Bu Dünyadan mısın? Yoksa Ötekinden mi?</title>
</head>

<body>
  <h2 class="h21"><a id="a52"></a>Bu Dünyadan mısın? Yoksa Ötekinden mi?</h2>

  <p class="p6">Şekina&rsquo;nın burnunun yüzüyle birleştiği yerde patlamış mor damarlar seçilirdi. Kokaindendi bu. Gözü dönmüş sarhoş dişçinin yaptığına çok içerlemiş, bir bardak ılık sütle yatağıma gelmişti. Ağlıyordum. Şekina beni göğsüne bastırdı:</p>

  <p class="p6">&ldquo;Ah bre bahtsız küçüğüm.&rdquo;</p>

  <p class="p6">Ertesi gün o bahtsız küçüğü oyalayacak hediye çiftliğe geldi.</p>

  <p class="p6">Sabah aşağıdan gelen önce acemi parmakların tıngırdattığı sonra yerini besbelli bu işi çok iyi bilen parmakların çaldığı piyanonun sesiyle uyandım. Matmazel bu iş için, piyanoyu nereden alacaklar, akşamdan sabaha çiftliğe pek acil nasıl getirtecekler, yardımcı olmuştu. Şimdi, Şekina ve Nergis&rsquo;in arasında besbelli beni dişçi koltuğunda yalnız bırakıp kendisini tiyatrodaki provasına bırakmak için ısrarcı olan babamdan dolayı taşıdığı suçluluk duygusuyla Ermenice bir şarkıyı çalıp söylemekteydi. Bir keseciğin ağzı gibi büzülüp kalan dişsiz ağzımla merdivenlerin başında dikilen beni görmesiyle şefkatle kucaklaması, içinde taşıdığı suçluluk duygusunu dillendirip af dilemesi bir oldu. Böylece af dilemek, bir suçu itiraf etmek nedir bilmeyen bizlere bu işin yüceliğini öğretmiş oldu.</p>

  <p class="p6">Tıpkı benim gibi öldürdüğüm çocuklarım da yedi yaşındaydılar.</p>

  <p class="p6">İkisi arasında beni döllenmekten koruyamayan süt sebebiyle dokuz ay kırk gün vardı. Dolayısıyla ikisi de aynı sene doğmuş, aynı yaşı sürmekteydiler. Süt dişlerini beraberce düşürmüş, düşen dişlerini o uğursuz gece güzel melek yüzlerine kapadığım yastıklarının altına ecnebi komşularımızdan öğrendiğimiz gibi, beraberce koymuştuk. O gece onlar uyurken, varlığını yine Fransızların bize öğrettiği, diş perisi gelecekti. Onun yerine, onları doğuran annelerinin elinden ölüm geldi. Allah&rsquo;ım bunu nasıl yaptım? Bu soruyu sora sora delirttim kendimi. Bir zembereği kura kura işlemez hale getirmek gibi. Zihin de böyledir. Elem ve kederle düşüne düşüne işlemez olur. Oysa kocam Adnan Bey tarafından akıl hastanesine getirildiğimde sadece güçlü bir sinir buhranı geçiriyordum. Delirmemiştim.</p>

  <p class="p6">&ldquo;Hayat büyük bir macera Turan Bey,&rdquo; demiştim bunları anlatırken.</p>

  <p class="p6">İşte o maceranın bir parçası: Akıl hastanesinden kaçıp da çocuklarımı öldürdüğüm eve gittiğimde, usul usul bir rüyadaymışçasına yaklaşmıştım eve. Işığa pervane dönüp durmuştum çevresinde evin.</p>

  <p class="p6">Niye geldim buraya?</p>

  <p class="p6">Niye buradayım, diye sormaktan vazgeçmemiştim.</p>

  <p class="p6">&ldquo;Fesuphanallah, çünkü burada sana görünecekler var,&rdquo; diye fısıldadığını işitmiştim Nergis&rsquo;in.</p>

  <p class="p6">&ldquo;Gir o eve cancağızım. Sakın vazgeçme. Bre gir o eve!&rdquo;</p>

  <p class="p6">Böyle söyleyen Şekina&rsquo;yı dinleyip gözyaşları içinde bahçeye yöneldim.</p>

  <p class="p6">Beni kim görse korkardı.</p>

  <p class="p6">Bahçedeki süs havuzunun karanlık sularına düşen aksimi gördüm ister istemez.</p>

  <p class="p6">Beni kim görse korkardı.</p>

  <p class="p6">Besbelli fıskiyenin motoru iyi temizlenmiyordu, suyun akışı gittikçe yavaşlamış, cansızlaşmıştı.</p>

  <p class="p6">&ldquo;Kim var orada?&rdquo; diye sordu bir ses.</p>

  <p class="p6">Yabani bir hayvan gibi havuzun karanlık gölgesine saklandım.</p>

  <p class="p6">Sonra onların sesini duydum:</p>

  <p class="p6">&ldquo;Birisi mi var? Kim var? Nerede?&rdquo;</p>

  <p class="p6">&ldquo;Belki gerçekten aklımı kaçırıyorum,&rdquo; dedim.</p>

  <p class="p6">Çünkü duydukların çocuklarımın sesleriydi.</p>

  <p class="p6"><a id="a53"></a><span class="t12">&nbsp;</span></p>
</body>
</html>
