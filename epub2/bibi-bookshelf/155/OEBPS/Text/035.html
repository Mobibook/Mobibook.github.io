<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Şekina&rsquo;nın Odası</title>
</head>

<body>
  <h2 class="h21"><a id="a64"></a>Şekina&rsquo;nın Odası</h2>

  <p class="p6">Nergis&rsquo;in hikâyelerinde sıkça kullandığı &ldquo;Efendim ben bir ölüyüm!&rdquo; cümleciğine Londra&rsquo;da elimden düşürmediğim kitapta da rastlamıştım. Şimdi bu cümlecik aklımdan çıkmıyordu. Bilhassa Şekina&rsquo;nın âşığı Fleischl&rsquo;ı düşündükçe.</p>

  <p class="p6">&ldquo;Ayol rüya görmediğini nasıl anlarsın?&rdquo; diye sormuştu Şekina o malum Londra seyahatimizde. &ldquo;Etini çimdiklemez misin?&rdquo; Sabah gözünü açar açmaz bunu sormuştu. &ldquo;Cancağızım etin burulur kendi kendine demez misin hayır bu rüya değil, gerçek diye.&rdquo;</p>

  <p class="p6">Şekina&rsquo;nın ne demek istediğini anlıyordum. Paşa ne kadar gerçekse Fleischl da o kadar gerçekti.</p>

  <p class="p6">&ldquo;Gırtlağıma giren şey hayal olamaz,&rdquo; dedikten sonra fevrileşti. İnsan çözemediği şeyler karşısında bir kasırgaya ya da ateşe dönüşür. Her şeyi yıkıp yakıp yok etmek ister çünkü.</p>

  <p class="p6">&ldquo;Efendim, ben bir ölüyüm.&rdquo;</p>

  <p class="p6">Elimde olmadan bunu mırıldandım Şekina&rsquo;ya. Onu ilk defa bu kadar çaresiz ve yenilmiş görüyordum. &ldquo;Hayır,&rdquo; diyerek itiraz etti: &ldquo;Benim kulak burun boğazcım ölü değildi, gerçekti.&rdquo;</p>

  <p class="p6">Ardından hazırlanıp lobiye indik. İstanbul&rsquo;daki paşasının ölümünü öğrendiğinden bu yana siyahlar içerisindeydi. Yüzündeki yorgunluk emareleri ortaya çıkmıştı, sarkık yanaklar, halkalı gözler. Fazlasıyla da dalgındı.</p>

  <p class="p6">&ldquo;Londra&rsquo;ya niye geldik?&rdquo; Bunu ona sorduğumu hatırlıyorum. Lobi amma nemliydi. Bordo halıları sanki hep ıslaktı. Duvarlar halılardan çok daha koyu bir renkteydi. Ağır masif mobilyalar vardı. Pencereden içeriye gün ortasında bile ışık değil, karanlık sızıyordu. Cılız birkaç aplik, abajur ışığı altında herkes birer gölgeden ibaretti sanki.</p>

  <p class="p6">&ldquo;Bu otel lobisi hep çamur deryası gibi akan nehrin üzerindeki bir mavnayı hatırlatıyor bana.&rdquo;</p>

  <p class="p6">Şekina, 1893&rsquo;de geldiği Londra da bir süre bir mavnada yaşamıştı. &ldquo;Ah nerede bizim Boğaziçimiz,&rdquo; diyerek bana gösterdiği Thames Nehri&rsquo;nin üzerinde bir mavnada.</p>

  <p class="p6">Yanlışlıkla İstanbul yerine Londra&rsquo;ya gönderildiği yetmezmiş gibi dilini izini bilmediği bu şehirde kol gezen bulaşıcı hastalık çok geçmeden kız kardeşleri ve yaşlı anacığının ölümüne neden olmuş.</p>

  <p class="p6">&ldquo;Ayol onları bir Müslüman gibi gömmek istemiş, yıkamıştım hepsini. Ama sonra zorla elimden aldılar ölülerini. Hepsini kirece bulayıp aynı çukura gömdüler. Benim de hastalanmayışıma şaşırıp kaldılar.&rdquo;</p>

  <p class="p6">Hepsi bu kadar değildi. Şekina&rsquo;nın anlatmak istedikleri vardı. Buraya da sanırım bu yüzden gelmiştik. Tam o karanlık resepsiyonda gölgelerden birisine &ldquo;Ayol kırk beş yıl geçmiş şehir hiç değişmemiş,&rdquo; derken titrek bir gölge ona doğru bambaşka bir isimle seslendi:</p>

  <p class="p6">&ldquo;Matmazel Zühre!&rdquo;</p>

  <p class="p6">İşin garibi Şekina&rsquo;nın kendisine bambaşka bir isimle seslenen beyefendiye dönüp bakmasıydı. Daha da tuhaf olan, bu beyefendinin Şekina&rsquo;nın önünde diz çöküp elini tutup şöyle demesiydi:</p>

  <p class="p6">&ldquo;Matmazel Zühre, sizsiniz. Dönmüşsünüz!&rdquo;</p>

  <p class="p6">Şekina ender zamanlarda da olsa sıkıntılı durumda kaldığında yaptığı gibi zoraki gülümsedi. Sonrasında bu kolay kabullenişi asla itiraz etmeyişi,</p>

  <p class="p6">&ldquo;Ayol tiyatro yapmaya gücüm kuvvetim kalmamıştı,&rdquo; diye açıklayacaktı.</p>

  <p class="p6">O beyefendiyle oturup çay içtik. Yıllar yıllar sonra Şekina&rsquo;yı nasıl tanıdığını sordum. &ldquo;Zühre demek istediniz sanırım?&rdquo; diye nazikçe düzeltti beni. Bilmediğim bir şey vardı ama ne? Daha o sabah Şekina&rsquo;nın sözünü ettiği nehir üzerindeki mavnadan o da söz etti ama benim yanımda muhabbet, &ldquo;Ah ne güzel günlerdi,&rdquo; diye sayıklamaktan öte gidemedi. Ha bir de aynı adam: &ldquo;Yelpazeniz, duruyor,&rdquo; dedi. Yer yer yırtılıp çürümüş dantelasının altından yelpazenin çürük iskeleti çoktan boy göstermeye başlamıştı: &ldquo;İnsanlar ölüyor, eşyalara kolay kolay bir şey olmuyor.&rdquo;</p>

  <p class="p6">Beyefendiyi başımızdan savdıktan sonra odamıza çıkıp eşyalarımızı toplayıp hesabımızı kapatmıştık. &ldquo;Hayrola Şekina, İstanbul&rsquo;a mı dönüyoruz yoksa?&rdquo; diye sorma ihtiyacı hissetmiştim ki bu imkânsızdı. Çünkü biletlerimizi değiştirmemiştik. Şekina izini kaybettirmeye çalışıyordu.</p>

  <p class="p6">&ldquo;Yeter artık çocuk değilim,&rdquo; deyiverdim. &ldquo;Bana her şeyi anlatmadan şuradan şuraya gidemeyiz!&rdquo; Sırlar çürük dişler gibidirler. Ağızda koku yapar, ağrır ve işe yaramazlar. Hakikatin kerpeten misali sırları yerinden söküp atmasına çoğu zaman ihtiyaç vardır.</p>

  <p class="p6">Kabul etmek gerekir ki Şekina&rsquo;yı en güçsüz anında yakalamıştım ve geri adım atmaya hiç niyetim yoktu. Ama doğrusu bu kadar kolay teslim olmasını beklemiyordum: &ldquo;Ayol sırlarıyla mezara giden insan yılanlarıyla gömülmüş gibi olurmuş. Fani dünyaya fısıldanmayan sırların her biri yılana dönüşür insana kabilinde rahat huzur vermezmiş.&rdquo;</p>

  <p class="p6">Böyle söyleyen Şekina susmuş, iç çekişiyle birlikte kendimi bildim bileli yas tutarken giydiği matem giysisinin bir düğmeciği pıt diye fırlayıp uçup gitmişti. Düğmeciği aramama engel olmuş, tutup kolumdan oturtmuştu beni. Aynı düğmeciği peşimizden koşturan oda hizmetçisinin avucunda bırakıp gitmiştik. Şekina kendisinden bir parçayı Londra&rsquo;da bırakıp gitmek istiyordu.</p>

  <p class="p6">&ldquo;Önce şu otelden çıkıp gidelim,&rdquo; demişti. Demek anlatacaktı.</p>

  <p class="p6">Yine de &ldquo;Şunu bil ki benim gerçek adım Şekina değil,&rdquo; diye başlamasını beklemiyordum. O titrek gölgeden müteşekkil beyefendinin ona takma ismiyle hitap ettiğini düşünmüştüm.</p>

  <p class="p6">&ldquo;Londra&rsquo;ya ayağımızı basar basmaz ailenin diğer üyeleri salgına yakalanıp ölüverdiler. İkizim Şekina ve ben hayatta kalmayı başardık. Tabiatımız gece ve gündüz kadar farklıydı birbirinden. Beraber Thames Nehri&rsquo;nin üzerindeki bir mavnada çalışmaya başladık. Mavnanın ortasında bir odacık, etrafında bu odacığı gözleyen onlarca göz, her gece bıkıp usanmadan oynadığımız üç farklı oyunumuz vardı. İlki odamıza gelen bir âşığı ikimizin birlikte memnun etmesiydi. Çoğu geceler mavna usul usul sallanırdı. Nehrin üzerinde şişmiş hayvan leşleri dolaşırdı. Mahrem oyunlarımızı izleyen meraklı ve iştahlı gözlerin iniltilerini duyardık kandil ışığında aydınlanan odacığımızda. &lsquo;Biraz daha ışık, biraz daha ışık,&rsquo; diye inleyen bir tanesi vardı hiç unutamam. Âşığımızı soyarken bir taraftan onu öpmeye başlardık. Oyunu Şekina idare ederdi. Oğlanın dudaklarına hep o yapışırdı. Bana da oğlanın önünde diz çökmek düşerdi. Oyunu tahayyül eden Şekina&rsquo;ydı. Bana ne yapacağımı anlatırken, neden oğlanın önünde diz çökmem gerektiğini anlamamıştım.&rdquo;</p>

  <p class="p6">Şekina&rsquo;nın onun sandığım adını bir başkası olarak zikretmesinden şaşkın, küçük dilimi yutmak üzereydim. Oysa benim Şekina sandığım Zühre, çıkmaz sandığımız bir sokağın ucunda belirerek bizi şaşırtan çamurdan nehre bakarak anlatmayı sürdürüyordu:</p>

  <p class="p6">&ldquo;İşte o zaman Şekina bana dedi ki: Dinle beni, dizlerim üstüne çökersem eğer, bu her zaman dua etmek için değildir. Ben, onun söylediğini yaptım. O gece oyunda oğlanın önünde diz çöktüm ama dua etmek ya da yalvarmak için değ<a id="a65"></a>ildi.&rdquo;</p>

  <p class="p6"><span class="t12">&nbsp;</span></p>
</body>
</html>
