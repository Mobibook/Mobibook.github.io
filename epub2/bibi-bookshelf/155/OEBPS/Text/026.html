<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Korku Yok</title>
</head>

<body>
  <h2 class="h21"><a id="a46"></a>Korku Yok</h2>

  <p class="p6">Beni kuyudan Balıkçı Haşan çıkarmıştı. Kuyunun dibinde ne kadar zaman baygın ya da yan uykulu kaldım, hatırlamıyorum. Nergis&rsquo;in elleriyle boğduğu Sultan&rsquo;ının &ldquo;Hakiki hayatımız uykudur,&rdquo; sözü aklıma gelince hıçkırıklara boğuldum. Ağladım. Çünkü her şeyin kötü bir düş, kâbus olmasını istiyordum. Oysa ben çocuklarımı öldürmüştüm. Geri dönülmez bir şey yaptığımı anlayıp son çare kendimi kör kuyunun dibine atmıştım. Demek ölmemiştim, yaşıyordum, bir uykuda değildim, her şey gerçekti.</p>

  <p class="p6">Ağlarken kaburga kemiklerim kuyunun taşlı yatağına çarpıp durdu. Sanki düştüğümde değil de ağlarken sarsıla sarsıla yaralandım.</p>

  <p class="p6">Dolunay vardı.</p>

  <p class="p6">Ay, kuyunun karanlığa açılan ağzını örtmüştü. Eğilmiş bana bakan kocam Adnan Bey ve Hera o kocaman ay manzarasının kenarında beliriyordu zaman zaman.</p>

  <p class="p6">Sonra birdenbire Balıkçı Hasan&rsquo;ın sesini duymuştum. Bir ipin ucunda sallanarak aşağı inmişti. Ayak serçe parmağının ne yapıp ne edip minicik bir yırtıktan fırladığı yelken bezinden ayakkabıları ayağında. O şefkatli sesiyle,</p>

  <p class="p6">&ldquo;Korkmayın,&rdquo; demişti bana, &ldquo;Korkmayın.&rdquo;</p>

  <p class="p6">&ldquo;Haşan ben çocuklarımı öldürdüm,&rdquo; demiştim ben de.</p>

  <p class="p6">Bütün kemiklerim un ufak olmuş gibi kıpırtısız yatıyordum kuyunun dibinde.</p>

  <p class="p6">&ldquo;Geçecek,&rdquo; demişti Haşan.</p>

  <p class="p6">&ldquo;Onlar öldüler,&rdquo; demiştim ben yine. Tarifsiz bir acı içindeydim. İçim yanıyordu. Çocuklar bazen oyun diye gazete kağıtlarını tutuştururlardı. Yaz sonu, havalar aniden bozarsa şömineyi yakardım onlara. Kağıtlar tutuşurdu önce. Küle dönüverirdi o kağıt parçaları. Külleri savrulur giderdi. Ateşe tutulmuş, külü savrulan bir zavallıydım ben şimdi.</p>

  <p class="p6">Haşan gözyaşlarımı sildi.</p>

  <p class="p6">Haşan, balıkçıydı. Herkesin başka türlü anlattığı sebeplerle İstanbul&rsquo;un eteğindeki bu Boğaz köyüne gelmişti. Çok iyi Fransızca konuşuyordu. Az konuşuyordu. Birbirimizi beğeniyorduk. Ancak yakınlaşmak için cesaret bulamadık. Balıkçı Haşan beni ve çocuklarımı kayığıyla gezdirirdi. Boğaz&rsquo;ın kıyısında, sular çekildiğinde ortaya çıkan inci gibi bembeyaz küçücük bir adacığa giderdik. Bu adacık bir diş gibi belirdiğinde, Balıkçı Haşan bize haber verir, alır bizi o adacığa götürürdü. Bir defasında gün batımına yakın güneş en güzel ışıklarıyla denizi yakarken o adacığın kıyısında çocuklar neşe içinde oynarken birbirimize sarılmıştık.</p>

  <p class="p6">Bu kadardı işte.</p>

  <p class="p6">Şimdi kuyunun dibinde Balıkçı Haşan, incecik kol ve ayak bileklerimden tutmuş, vücudumda kırık olup olmadığını anlamaya çalışıyordu, şefkatle. Deniz kokuyordu. Tuz kokuyordu. Biraz tütün. Kahve. Ben ağlamaya devam ediyordum. Kocaman kollarıyla kucakladı beni. O da ağlıyordu. Sarıldı bana. Başımı göğsüne dayadım. Hep öyle kalabilseydik. Ağzını dolunayın örttüğü kuyunun dibinde. Denizin uğultusunu duyarak.</p>

  <p class="p6">Öptü beni ağlayarak.</p>

  <p class="p6">&ldquo;Geçecek,&rdquo; dedi yeniden. &ldquo;Seni yukarı çıkaracağım.&rdquo;</p>

  <p class="p6">Çocuklarımı öldürdüğüm dünyaya çıkmak istemiyordum.</p>

  <p class="p6">&ldquo;Bırak beni burada, öleyim,&rdquo; dedim usulca.</p>

  <p class="p6">Kuyudan beni Balıkçı Haşan çıkardı. Boynuna dolamıştım kollarımı. Çok sevmiştim onu. Mutsuzluk içinde ölürken onu gizlice severek avunmuştum. Büyük bir aşktı bu. Öyle büyüktü ki hiç dile getiremedim. Öyle çok sevmiştim ki onu, yüzüne bile bakamıyordum aşkımın göz kamaştıran ışığından.</p>

  <p class="p6">Denize inen küçük ormancıkları avcunun içi gibi biliyordu. Bizi inci gibi kıyılara götürüyordu.</p>

  <p class="p6">&ldquo;Boğaz bir mucize!&rdquo; derdi Balıkçı Haşan.</p>

  <p class="p6">&ldquo;Biliyor musun annem Boğaz&rsquo;ın dibinde dünyaya gelmiş,&rdquo; derdi çocuklarım.</p>

  <p class="p6">&ldquo;Sen aslında nesin?&rdquo; diye sorardı onun esrarlı bir hikâyesi olduğunu sezen küçüğüm.</p>

  <p class="p6">&ldquo;Hiç balıkçıya benzemiyorsun da...&rdquo; derdi daha kurnaz ve akıllı olan büyüğüm.</p>

  <p class="p6">Balıkçı Haşan cevap vermek yerine içinde yaşadığımız şu hayattan, fani dünyadan bir şeyleri işaret ederdi sessizce. Vücutlarımız tuz içinde olurdu. Saçlarımız, kirpiklerimizin ucu. Çocuklarım tırnaklarının ucuyla tuzla kaplı derilerine bir şeyler çizerlerdi. Çoğunlukla denizcilerin dövmeleri gibi kollarına çıplak kadın resimleri çizmeye çalışır, gülüşürlerdi. Yorulur, boynuma sarılırlardı.</p>

  <p class="p6">Çocuklarımı çok seviyordum.</p>

  <p class="p6">Balıkçı Haşan beni kuyudan çıkardığında bunu ona da fısıldadım.</p>

  <p class="p6">&ldquo;Onu şuraya bırak ve git,&rdquo; demişti kocam.</p>

  <p class="p6">Hain kocam.</p>

  <p class="p6">&ldquo;Bunu da yaptın sonunda. Öldürdün çocuklarını,&rdquo; diye üstüme yürümüştü kalpsiz Hera.</p>

  <p class="p6">Balıkçı Hasan&rsquo;ın kucağındaydım hala. Beni bırakıp gitmek istemiyordu. Kocam bir kere daha tekrarladı emrini.</p>

  <p class="p6">&ldquo;Ona ne yapacaksınız?&rdquo; diye sordu Haşan.</p>

  <p class="p6">&ldquo;Onu bir akıl hastanesine yatırırsak hapislerde çürümez,&rdquo; demişti kocam.</p>

  <p class="p6">&ldquo;Ona böyle bir kötülüğü yapamazsınız,&rdquo; demişti Balıkçı Haşan. Ağaçsız geniş arazide yenik, bitkin, geniş omuzlarını düşürmüş, gözden kaybolmuştu Balıkçı Haşan.</p>

  <p class="p6">Ben, ben bir paçavra gibi yerlerde sürüklenip savrulmuştum.</p>

  <p class="p6">Karanlıktı.</p>

  <p class="p6">Çok karanlık.</p>

  <p class="p6">Başımın üzerindeki yıldızlarla dolu gökyüzü öyle genişti ki...</p>

  <p class="p6">Kocaman bir kucak gibi açılmıştı bana gökyüzü.</p>

  <p class="p6">Bir yıldız kadar yalnızdım ve bu acıyla yaşamaya nasıl dayanacağımı bilemiyordum.</p>

  <p class="p6"><a id="a47"></a><span class="t12">&nbsp;</span></p>
</body>
</html>
