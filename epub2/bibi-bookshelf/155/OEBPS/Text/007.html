<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Mezarında Dirilen Adam</title>
</head>

<body>
  <h2 class="h21"><a id="a7"></a>Mezarında Dirilen Adam</h2>

  <p class="p6">Anlatayım: Hayır, seansın adını niye Kokain koyduğumu değil. Niye seans dediğimi hiç değil. Hele İkincisinin açıklamasını yapmaya kalkarsam nereden başlayacağımı bilemem. İnsanın kendisini anlatması zordur. Çünkü insan kendisini tanıdığını sanır ama tanımaz. İnsan kendi kendisi için bir muammadır! Muamma demişken: Annemin muamma olarak nitelendirilen bir sözü üzerine kalp krizi geçiren babam öldü sanılmış. Evet, babamın Kızıl Sultan&rsquo;ın huzuruna çıkma sebebini anlatıyorum. Aslında bu kadar basit değil tabii: Tavan arasındaki sandıklar arasındaki bavullardan birisinin göbeği deşilmiş astarının arasına kayıp düşüvermek suretiyle hayatta kalmayı ve kendisini bana okutturmayı başarmış, besbelli ihtiyatlı bir elin kaim gövdesinden ayırdığı, çürümüş bir dikişin bir arada tuttuğu sayfalardan müteşekkil incecik bir deftercik bulmuştum. Büyük harflerle &ldquo;Mezarımı Derin Kaz!&rdquo; başlığının atıldığı bölümün ilk cümlesi ne yazık ki, dereciklerin çamurlu dibi gibi busbulanıktı ve okunmuyordu. Ancak ikinci cümlenin ardı sıra gelenler apaçık ortadaydı. Diyeceğim o ki, babamın huzura çıkma hikâyesini size en iyi o satırlar anlatabilir.</p>

  <p class="p1">* * *</p>

  <p class="p6">&ldquo;Allah&rsquo;ım, diye böğürüp yere yığılmışım.</p>

  <p class="p6">Otel doktoru, sonrasında çağırılan doktor, herkes &ldquo;Öldü,&rdquo; demiş benim için.&rdquo;</p>

  <p class="p1">* * *</p>

  <p class="p6">Babamın hatıratı olduğunu düşündüğüm kargacık burgacık satırların devamıysa şöyle gelmekteydi:</p>

  <p class="p1">* * *</p>

  <p class="p6">&nbsp;&ldquo;Hanımefendi Frenk usulü yas giysilerini giyip gamlı bir baykuş gibi başköşeye geçip hıçkırıklara boğulmuş. İstanbul&rsquo;un, Bursa&rsquo;nın, İzmit&rsquo;in, Adapazarı&rsquo;nın, Çorlu&rsquo;nun, Silivri&rsquo;nin bütün Arnavutları evimiz olmadığından kaldığımız otelin merdivenlerine ordu gibi dizilmişlerdi. Yeni doğmuş bebek gibi kefenlenmeden önce köpük köpük yıkamışlar beni. &lsquo;Cennete dünya kiriyle gitmesin, sabunlayın ayaklarının altını,&rsquo; diye çıkışan hocanın dediğini yapıp, ovmuşlar ayaklarımın altını. İstanbul&rsquo;daki biricik dostum, hiç tanımadığım soydaşlarım arasında bir başına bırakmamış beni. Cenazemi yıkayanlar arasındaymış ve bir ara onun elini sıkıvermişim. Bilim nedir bilen, merakından kadavraların kesilip biçildiği derslere bile giren aziz arkadaşım, önce soğuk suyun üzerine sıcak su döküldüğünde bedenimin cansız olsa bile hareket edebileceğini düşünmüş. Bülbül Deresi Mezarlığına vardığında hâlâ bunu düşünmekteymiş. Öldü sanılan fani bedenimden bir işaret daha almak arzusuyla, kefenimi sıyırıp bileğimi tutamadığından, kefenimin üzerinden nabzımı yoklamış, kısa süren dostluğumuzun methiyesini düzmüş. Bu sırada İmam Efendi gelip &lsquo;Gavura ait olan ölüyle konuşmak âdetini de nereden çıkardınız!&rsquo; diye bunu benim başımdan defetmiş. O da son bir çare olarak çekirdek külahı gibi kefenin, başımın üzerinde kalan parçası yüzüme indirilirken şah damarımı yoklamış. Eline sanki can vermekte olan bir serçeciğin gagası dokunup kaçmış gibi olmuş. Amma velakin hemşerilerim beni öyle bir hiddetle, hırsla, teneşirden alıp mezara yollanmışlar ki, dostum bu şüphesini dillendirme fırsatı bulamamış.</p>

  <p class="p6">Son çare, beni ebedi istirahatgâhıma indirecek iki kişiden birisi olarak mezarıma inmiş. Başucuma geçmiş, tam içinde çıkmamış bir canı sezdiği fani bedenime dokunacak iken, Arnavut soydaşlarımdan birisi, &ldquo;Bre, şu gavurun Müslüman mezarında işi ne? Eski köye yeni âdet mi bu?&rdquo; diye çıkışmasın mı?</p>

  <p class="p6">&lsquo;Yuh olsun bre!&rsquo;</p>

  <p class="p6">&lsquo;Zındık, bilmez misin usul kaide?&rdquo; diyenler, hatta mezarımı derin kazan küreğin sapıyla kafasına bir tane indirenler peyda olmasın mı?</p>

  <p class="p6">Mezarımdan, mezarcının el vermesiyle çıkan, çıkabilen, yegâne arkadaşım &ldquo;Af buyurun, dalgınlık,&rdquo; deyip olgunlukla karşılamış soydaşlarımın feveranını.</p>

  <p class="p6">&lsquo;Merakını mı gidermek istedin ey gavur?&rsquo; diyen densizleri duymazdan gelmiş gelmesine de, o kalabalığın arasından çıkıp yanlışlıkla kadınların bekleştiği haremlik kısmına düşüp kendisini cenaze kalabalığının dışına atana kadar kafasında yirmi bir yumru baş göstermiş.</p>

  <p class="p6">Benim zavallı arkadaşım ölmediğime, canımın çıkmadığına olan inancını kalbinden silip atamayıp bir serviye sırtını dayamış, başlamış artık inanması gerektiğini düşündüğü ani ölümüm için gözyaşı dökmeye. Tam bu sırada, gökten bereketli yağmur damlalarıyla birlikte yaşlı bir karga inmiş. Arkadaşım, karganın yaşlı olduğunu, insanlara olan yakınlığından ve artık bu dünyadan zerre korkusunun kalmadığını belirten hal ve tavırlarından anlamış. Anlaşılan bu yaşlı kargacık etinin yenmeyeceğinin ancak ekili tarlaları talan ettiğinde garezle öldürüleceğinin de idrakındaymış. Şimdi tıpış tıpış yürüdüğü yerin bir mezarlık olduğunun bile pek farkındaymış sanki. Dili olsa konuşacak deriz ya, dili olan bu karga kendi usulünce sesler çıkarmış. Kanadını bir kol gibi kaldırıp, anlatır gibi söylenmiş, gözlerini de arkadaşımın gözlerine dikip bakmış. Arkadaşım bunu bir işaret bellemiş.&rdquo;</p>

  <p class="p1">* * *</p>

  <p class="p6">Doğrusu bu satırları okurken, &ldquo;Kimmiş bu arkadaş, babamın hiç arkadaşı yok ki!&rdquo; diye düşünmedim değil. İstanbul&rsquo;a göç ettiklerinde bir Arnavut&rsquo;un yapabileceği en iyi işi yapıp toprak işleyen babamın bir ortağı vardı o kadar:</p>

  <p class="p1">* * *</p>

  <p class="p6">&nbsp;&ldquo;Bir Arnavut ekmek alacağı yerde barut alır diyeyim siz anlayın: Cenaze kalabalığı dağılırken bile arkadaşım sırtını dayadığı servinin altından kalkmamış, mezarlığı terk etmemiş. Benim kavgacı soydaşlarım saya söve onun yanından geçip gitmişler. Hatta en şüphecileri, &lsquo;Mezara bir şey mi yapacak acep?&rsquo; diye bir düzine adamı asker bölüğü gibi mezarımın başına dizdirmişler. Yağmur dinip kara karga silkelenip güneş yüzünü gösterince, helvamı yiyip cenazeye gelmiş bulunan gönüllü mezar başı nöbetçilerine uyku hali hasıl olmuş. Ortaya çöken sessizlikte mezarımdan gelen uğultular duyulmuş. Kiminin arabacısı, kiminin lağımcısı, kiminin ortalıkçısı olan bu gönüllü Arnavut fedailerinin yedisi korkudan altını ıslatmış, diğer yedisinin dili tutulmuş. Buna rağmen arkadaşımdan aldıkları emri yerine getirip el çabukluğuyla mezarımı kazmış ve beni, bana gerçekten mezar olacak çukurun dibinde otururken bulmuşlar. Öksüre tıksıra çıkmışım dışarı. Salavat getirerek kucaklamışlar beni ya hiç hatırlamıyorum. Bir fukara gibi kefenime sarılmış, anadan üryan, ardımda topraktan incecik bir yol bırakarak Pera Palas Oteli&rsquo;ne getirilmişim, yine haberim yok. O vakit otel lobisinde bekleşip enteresan haberleri, İstanbul&rsquo;a gelen zenginleri, sosyeteyi fotoğraflayan Foto Vaskilidis bir fotoğrafımı çekmiş. İstanbul gazeteleri haramdır, günahtır deyip kullanmasa da, Amerika ve Avrupa&rsquo;da boy boy basılmış bu fotoğrafım: &lsquo;Mezarında Dirilen Adam.&rsquo; Yüzüme patlayan flaş ışığını karanlık bir rüyanın sonu gibi anımsasam da devamı yok belleğimde. Sadece bu olaydan sonra üzerime olgunluk çöktü. Bir çocuk gibi sustum.&rdquo;</p>

  <p class="p1">* * *</p>

  <p class="p6">Babamın ağzından yazılmış son cümleciği okuduğumda sizin kadar şaşkındım. Aynen sizin gibi, &ldquo;Ne yani, sandalın tepesinde &lsquo;Kadınlar gölge gibidir!&rsquo; diye böğüren adam mı yazmış bunları?&rdquo; diye soruvermiştim kendi kendime. Neyse şu mezarda dirilme hikâyesinin sonunu getirelim:</p>

  <p class="p1">* * *</p>

  <p class="p6">&nbsp;&ldquo;Diri diri gömülüp, yatağımdan kalkar gibi kalkıp silkinip çıktığım kabir hayatım, Saray çevresinde merak uyandırdı. Aynı günün akşamı, Saray&rsquo;dan bir davet aldım, hem de apar topar. Daveti bana bakan doktor getirdi üstelik. Saray&rsquo;daki marangozhanesinde keyfine marangozluk ederken çıkan omzunu yerine takıverdiği Sultan&rsquo;ın yanında konuşulmuş başımdan geçenler. &lsquo;Polisiye bir mesele olabilir mi içinde? Gelsin anlatsın huzurumda,&rsquo; demiş Sultan da. Doktor &lsquo;Öksür hele,&rsquo; dedikçe otelin kar beyazı yorgan ağzına, ağzımdan burnumdan toprak yağıyordu. Ancak, mezarımın başından ayrılmayarak hayatımı kurtaran aziz dostum Saray&rsquo;dan aldığım bu davete sinirleniverdi. Kara kaşları tente gibi inmişti gözlerinin üstüne. Pek fiyakalı, bir o kadar da dudağının üstüne iliştirilmiş gibi duran sevimli bir bıyığı vardı.</p>

  <p class="p6">&lsquo;Bu hergelenin yönettiği devlet, Anadolu&rsquo;dakilerin sırtından sopayı, cebinden vergiyi eksik etmiyor!&rsquo; dedi.</p>

  <p class="p6">Doktor bir kaburgamın kırıldığını tespit etti bu arada. &lsquo;Yavaş hareket et,&rsquo; demekten başka bir çaresi yoktu. Sonra, havasız burası diyerek pencereleri açtırdı. Otel odamız bir anda kuş cıvıltılarıyla doldu. Kuşlar sebebiyle İstanbul&rsquo;un kendine mahsus bir neşesi ve zarafeti vardı. Odanın havası ve muhabbeti değişsin diye &lsquo;Türklerin çok sevip korudukları her cinsten sayısız kuş yüzünden,&rsquo; diye başladım söze. Gelin görün ki engereğin dilindeki zehirden farksız diliyle aksi zevcem, &lsquo;Haksızlıklara karşı hakkınızı savunun efendim!&rsquo; demez mi?</p>

  <p class="p6">Kulaklarıma inanamıyordum. Herkesin önünde onu azarlamaktan hiç çekinmedim: &lsquo;Biraz önce neler işittim senden? Nereden öğrendin bu lakırdıları?&rsquo; dedim. Hızımı alamadım, tıpkı ebeveyniymişçesine, terbiyeye çektim onu: &lsquo;Senin ağzından bir daha böyle lakırdılar duymayayım!&rsquo;</p>

  <p class="p6">Frenk karıları gibi yakası ve kol ağzı farbelalı beyaz bir gömlek giymişti. Böylece sinirlendiğinde al al olan yüzünün rengi iyice ortaya çıkmıştı. Küçük ellerini lacivert etekliğinin üzerinde hınçla yumruk yapmıştı.</p>

  <p class="p6">O otel odacığında, o gece son bir şey daha söyledi: &lsquo;Anadolu&rsquo;da öyle çok kan döktü ki Kızıl Sultan&rsquo;a çıktı adı!&rsquo; &lsquo;İyi,&rsquo; dedim bendeniz de &lsquo;Bu akşam o kızıl sakalından tutar, suratına tükürürüm!&rsquo;</p>

  <p class="p6">Güldü benim canımın içi. Yine de bir kadın olarak onun bu kadar çok şey bilip sayıp söylemesine kızmıştım. Kocalık hakkımı kullanıp onu azarlamaya doyamadım: &lsquo;Susup oturmayı bilmez misin? Ne biçim kansın sen!&rsquo;</p>

  <p class="p6">O utandı, bendeniz yatağın içinde hazırola geçtim. Bu gece gerdeğe girmek neymiş görecekti!&rdquo;</p>

  <p class="p1">* * *</p>

  <p class="p6">Devamı yok.</p>

  <p class="p6">Ancak Şekina ve Nergis&rsquo;in güle eğlene anlattıkları üzere, bütün İstanbul&rsquo;a mezarda dirilen adam olarak ünü yayılan babam, yıkanıp paklandığı halde paçalarından dökülen toz toprakla Sultan&rsquo;ın huzuruna çıkmış. Sultan iki cümlede gerçeği öğrenince merakı solmuş, başını &ldquo;Nadir, <span class="t13">allez voir ce qu&rsquo;ils font,&rdquo;</span><a id="a8"></a><a href="../Text/notes.html#a79"><span class="t14">{1}</span></a> diye bağıran papağanına çevirmiş.</p>

  <p class="p6">Babamı da karga tulumba Yıldız Sarayı&rsquo;nın kapısına koymuşlar.</p>

  <p class="p6"><a id="a9"></a><span class="t12">&nbsp;</span></p>
</body>
</html>
