<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Derin Gırtlak</title>
</head>

<body>
  <h2 class="h21"><a id="a26"></a>Derin Gırtlak</h2>

  <p class="p6">Çocukluğumda hep çamur hatırlıyorum. Çamurlu yollar, çamur.</p>

  <p class="p6">&ldquo;Fesuphanallah, sen çamurdan bir yatakta dünyaya geldin zaten,&rdquo; derdi Nergis. O böyle söylediğinde ağzımdaki lokmamı düşürmüştüm:</p>

  <p class="p6">&ldquo;Ayol, İstanbul Boğazı&rsquo;nın dibi çamurdan bir yatak gibidir, yatak!&rdquo;</p>

  <p class="p6">&ldquo;Nergis&rsquo;in ağzı laf tarlası,&rdquo; derdi Şekina.</p>

  <p class="p6">&ldquo;Fesuphanallah, ama biz o çamurlu yatağa düşene kadar, Boğaz&rsquo;ın dibinde neler gördük neler!&rdquo;</p>

  <p class="p6">Hayal meyal hatırlıyor muyum? Yoksa Nergis&rsquo;in anlattıklarını kendi gözümle gördüklerimden mi sayıyorum, bilemiyorum. Menekşe rengi midye kabuklarından bir deniz daha vardı denizin altında. Batık gemiler, kesik kollar, kesik bacaklar, kesik kulaklar, sandıklar, aynalar, gözdeler, oğlanlar, kundağı çözülmeye devam eden beşiği çoktan menekşe rengi midye kabuklarıyla bezenmiş bebekler.</p>

  <p class="p6">&ldquo;Cehenneme düşseniz göremezmişsiniz bunları,&rdquo; derdi Şekina.</p>

  <p class="p6">Ah Şekina!</p>

  <p class="p6">&ldquo;Cennet anaların ayağının altındadır,&rdquo; diyen müftünün sözü üzerine, kıkırdamaktan kendisini alamamıştı. Caminin hanımların vaaz dinlediği kafesli bölmesine doğru tok bir sesle sorulan: &ldquo;Kimdir o hanımlar arasında gülen? Güldüğü neyse söylesin.&rdquo; sorusuna cevaben: &ldquo;Benim,&rdquo; cevabını vermişti. Koskoca camii öyle derin bir sessizliğe gömülmüştü ki o sessizlikte kubbeyi kanatlarında taşıdığı söylenen meleklerin seslerini duyup içlerinin geçtiğini anlatanlar olmuştu. Vaaz veren müftünün &ldquo;Sen kimsin?&rdquo; sorusundan anlaşıldığı üzere, Şekina&rsquo;nın cevabı yeterli bulunmamıştı. Erkeklere değil ama kadınlara sorulduğu üzere, &ldquo;Hangi ademoğlunun kızısın?&rdquo; sorusuna cevaben Şekina&rsquo;nın, &ldquo;Arnavut Tevfik Naki&rsquo;nin hemşiresi Şekina,&rdquo; deyip susması yeterli olacaktı hiç kuşkusuz. Müftü Hazretleri camide kahkaha atan mahrem bir sesi herkese dinleterek bu günaha istemeden iştirak etmişti ve şimdi geç de olsa bunun farkına varıp vaazına geri dönmeye hazırlanıyordu. Ama Şekina, kendisine sorulan sorunun cevabını vermek konusunda kararlıydı. O&rsquo;nda, Arnavut inadından ötesi, cesaret vardı:</p>

  <p class="p6">&ldquo;Cennet insanın iki bacağının arasında ve ağzının içindedir. Cennetin, dili, ağzına aldığı şeyi gıdıklayan küçük dili, damağı ve gırtlağı ve hatta gırtlağının! &ldquo;</p>

  <p class="p6">Müftü Hazretleri&rsquo;nin, &ldquo;Desturrrrrrrr! Şeytan!&rdquo; çığlığı camiyi tir tir titretmişti de Şekina&rsquo;nın ağzından inatla dökülen son kelimecik, &ldquo;Boğumları!&rdquo; yolunu şaşırıp camiye dalan tedirgin bir güvercin gibi insan elinden çıkma görkemli gökkubbeye doğru yükseldi.</p>

  <p class="p6">İlahi Şekina!</p>

  <p class="p6">&ldquo;Zevk, cennetin göbek adıdır!&rdquo;</p>

  <p class="p6">Yerini Nergis&rsquo;in bildiği, camiyi aydınlatan kandillerin islerinin rüzgârın yol göstermesiyle doluştuğu, sonrasında damıtılıp en koyusundan silinmez mürekkep olduğu is odasına saklandığımızda kıkırdayarak böyle fısıldamıştı.</p>

  <p class="p6">Yedi yaşındaydım. Yanımızda Nergis olmasaydı, is odasını bulup saklanmamız mucize olurdu.</p>

  <p class="p6">&ldquo;Allahuekber!&rdquo; nidaları arasında ellerinde çivili sopalan, caminin dört bir tarafında bizi bekleyen Müftü&rsquo;nün adamları yatsı namazına durduğunda oradan sıvıştık. Tam, abdesti bozulduğu için şadırvana abdest almaya giden bir izbanduta rast geliyorduk ki camii bahçesindeki kümbete sığındık. Kümbette gömülü on dokuz mezar saydım. Birisi kolum büyüklüğünde bir bebek mezarıydı.</p>

  <p class="p6">&ldquo;Ayol, bunlar bir gecede canlarına kıyılan şehzadeler.&rdquo;</p>

  <p class="p6">Nergis, içlerinden bir tanesinin mezarını elleriyle koymuş gibi bulup, başını sıvazladı,</p>

  <p class="p6">&ldquo;Vah küçüğüm, buncağız şu önümdeki kestanelerimi yiyeyim, başımı ondan sonra vurun dediydi.&rdquo;</p>

  <p class="p6">Ailemin sırlarına kafa yormaktan vazgeçtim diyebilmeyi çok isterdim.</p>

  <p class="p6">Şekina ilk kez Müftü Hazretleri&rsquo;nin, &ldquo;O kaltağı bulup falakaya yatırın, ayaklarının, altını patlatın,&rdquo; cezasının sonrasında, yani ben yedi yaşındayken, babamın kılığına girip ortada dolaşmaya başlamıştı. Ortada dediğim, çiftlikte, mandırada, kendi toprakları üzerinde, benim, &ldquo;Baba, bu Şekina&rsquo;nın divanı, senin burada ne işin var?&rdquo; diye sorduğum divanda, bir parçası olarak kalmayı arzu ettiği manzaraya karşı. Çünkü babam apansız Anadolu seyahatine çıkmıştı, İstanbul&rsquo;da değildi. &ldquo;Müftü Hazretleri diyor ki, ah ah onun kellesini vurdurmak vardı ama, meşrutiyet bizi batı yoluna sokmaya çalışıyor, din elden gidiyor,&rdquo; Şekina&rsquo;yı almaya geldik deyip deyip evi basan adamlar, bizzat Şekina&rsquo;nın yüzüne karşı onun kim olduğunu bilmeden, böyle söylüyorlardı, ha ha ha!</p>

  <p class="p6">Ah Şekina!</p>

  <p class="p6">Müftü Hazretleri&rsquo;nin adamlarının karşısında erkek kılığında nargilesini fokurdatırken bile buram buram bir koku yayıyordu. Cinselliğin kokusu vardır. Apış arası kokusu gibi değil. Bir histen ibarettir bu koku. Önce bakmak, sonra koklamak, sonra dokunmak, sonra öpmek, ardından yemek, en sonunda onun içinde erimek, o olmak istersiniz.</p>

  <p class="p6">&ldquo;Ayol, adamlar alışık değiliz, tütünün kokusu bizi çarptı deyip durdu ama onları çarpan başka bir şeydi,&rdquo; demişti Nergis.</p>

  <p class="p6">Siz daha durun, bizim Şekina&rsquo;mız kendisini görmeye gelen âşığı Fleischl&rsquo;ı bu kılıkta karşılamak mecburiyetinde kalacak ve ona ne oyunlar oynayacaktı.</p>

  <p class="p6">Babamın, &ldquo;Nereden düştüm aralarına,&rdquo; dediği İttihat Terakki&rsquo;cilerle yemek davetine katılmak mecburiyetinde kalmıştı.</p>

  <p class="p6">&ldquo;Bre azizim, kilo almışsınız!&rdquo;</p>

  <p class="p6">&ldquo;Sesinize ne oldu? Üşüttünüz mü? Kendinize doğal bir ilaç tatbik etmiyor musunuz? Siz bilirsiniz böyle şeyleri. Bana verdiğiniz o şey var ya o şey... Kaplan yaptı beni kaplan!&rdquo;</p>

  <p class="p6">Ancak en kritik değerlendirmeyi eski telgraf memuru olan o zat yapmış:</p>

  <p class="p6">&ldquo;Bir de sizin için İstanbul&rsquo;dan sürülenlerin ardından karış karış Anadolu&rsquo;yu geziyor,&rdquo; diyorlardı. &ldquo;Ama işte buradasınız, karşımızda. Bre, siz hiç bize ihanet edebilir misiniz?&rdquo;</p>

  <p class="p6">&ldquo;Edirneli bir çingeneymiş. Arnavut olduğumu bildiğinden olsa gerek, istemediğim halde, benimle en çok konuşan O&rsquo;ydu,&rdquo; diyordu Şekina. Ayrıca o İstanbul kabadayısına benzeyen izbandutun bu sözleri üzerine zarif ve iyi kalpli olduğu her halinden belli bir... &ldquo;Mösyö... Mösyö... Mösyö?&rdquo;</p>

  <p class="p6">Şekina&rsquo;nın adını hatırlamakta zorlandığı Mösyö, &ldquo;Katliamları durdurun,&rdquo; demiş:</p>

  <p class="p6">&ldquo;Ne katliamı Nergis?&rdquo; diye sormuştu Şekina, &ldquo;Senin kafan devlet işlerine yatkındır. Ne de olsa Saray tecrüben var.&rdquo;</p>

  <p class="p6">Dudağını bükmüştü Nergis:</p>

  <p class="p6">&ldquo;Fesuphanallah, kim bilir kimlerin canı yanıyor?&rdquo; &ldquo;Sonra,&rdquo; demişti, babamın kılığında Nergis&rsquo;in yanında oturan Şekina, &ldquo;O eski telgraf memuru biz giderken kalktı, o mösyöyü &lsquo;İçimden geldi,&rsquo; diyerek yanaklarından öptü.&rdquo; &ldquo;Desene o mösyöyü de sürgüne gönderecekler, Mezarını kendi elleriyle kazdırıp canlı canlı gömecekler.&rdquo;</p>

  <p class="p6">&ldquo;Evet,&rdquo; demişti babam sandığım Şekina, &ldquo;Yemekten çıkışta o Mösyö zarifçe koluma girip anlattı.&rdquo;</p>

  <p class="p6">&ldquo;Hangi millettenmiş?&rdquo; diye sormuştu Nergis. Başını örtmemişti Nergis. Saçları niye böyle dökülmüştü acaba?</p>

  <p class="p6">&ldquo;Korkudan altımı ıslattığımı unuttum,&rdquo; demişti Şekina. &ldquo;Adımı sorsalar o anda adımı bile diyemez, unuturdum.&rdquo;</p>

  <p class="p6">&ldquo;Fesuphanallah iyi ki söyleyemez, unuturdun adını, yoksa...&rdquo;</p>

  <p class="p6">Mintanının düğmesini çözmesiyle fasulye pilakiden arta kalan bir tanecik, Nergis ve Şekina kadar kederli bir fasulye tanesi yere düşüp zıpladı.</p>

  <p class="p6">&ldquo;Bu toprakların bereketi kaçacak Nergis,&rdquo; dedi Şekina. &ldquo;Ayol, entrika bunun göbek adı oldu,&rdquo; diyen Nergis haklıydı: Gözümü anahtar deliğine dayamış onları izliyordum. Babam sandığım Şekina, fesini çıkarmış, püskülüyle oynuyordu. Onun babam olduğuna inancım tam, Şekina&rsquo;nın müftünün adamlarından yakasını kurtarıp kurtarmadığını merak ederek izliyordum onları. İşte o anda bir firkete Şekina&rsquo;nın saçından kurtulup çıt diye yere düştü. Şekina&rsquo;nın saçları önüne çıkan her şeyi yıkan, önüne katan, sürükleyen bir ırmak gibi omuzlarından aşağı aktı.</p>

  <p class="p6">&ldquo;Fesuphanallah, iyi ki o katillerin önünde olmadı bu,&rdquo; dedi Nergis.</p>

  <p class="p6">Sonrasında, babamın kılığına girmiş Şekina&rsquo;nın soyunmasına yardım etti. Memelerini bir erkek güvercinin şişkin göğüs kafesine benzeten korseyi çıkarmalarıyla Şekina küçük bir öksürük krizine tutuldu. Nergis&rsquo;in getirdiği bir bardak suyu içip öksürüğünü yatıştırdı. Ardından beline kadar dökülen saçları Frenk karılarınınki gibi kısacık kesildi. Artık babama daha çok benzemişti.</p>

  <p class="p6">Kara saçları, kör makasın ucundan salkım söğüt dalları gibi kopup yeri öperken Şekina ya yorgun ya da hüzünlüydü. Onun saçları kesiliyor diye hüzünlendiğini düşünen Nergis yanılıyordu:</p>

  <p class="p6">&ldquo;Ayol, iyi oldu şu bitli saçlarından kurtulduğun!&rdquo;</p>

  <p class="p6">Doğruya doğru. Şekina bitleriyle bir türlü vedalaşamamıştı. Yanlışlıkla bindirildiği İngiltere gemisinden bu yana peşini bırakmamıştı bitleri. Malum, şimdi de savaş yıllarıydı. Bütün vücudumu bir pomatla sıvamadan beni okula göndermezlerdi.</p>

  <p class="p6">Neyse. Şekina, &ldquo;Bitlerim, benim sadık âşıklarım,&rdquo; dedi de, Nergis onun sadece yorgun olduğuna hükmetti.</p>

  <p class="p6">Gördüklerim karşısında şaşkındım. Duygularımızın kokusu vardır. Hangi duyguyu hissedersek ona ait kokuyu salgılarız. Şaşkınlığımın kokusu kaynamakta olan sütün kokusu gibiydi. İşte Nergis&rsquo;in havayı koklayıp koklayıp gözlerini onları izlediğim delikçiğe dikmesi bunun neticesinde oldu.</p>

  <p class="p6">Evdeki gizemin beni nasıl yorup, hayatımı zorlaştırdığının farkındaydı. Her şeyi biliyorum diyemediğimin, bundan dolayı çok fazla sessizleştiğimin, bunun ileride beni kötü bir âşık, hasta bir kadın yapacak zehir olduğunun farkındaydı. Ciğerlerimin su toplamasının biricik sebebinin bu olduğunu düşünüyor olabilirdi. Dikkatimi başka bir yöne çekmek için bir plan yapmış olmalıydı. Bana kendisini anlatacaktı.</p>

  <p class="p6">&ldquo;Bizim evdeki kalfa kadın, Kadınlar Savaşı&rsquo;nı görmüş,&rdquo; demiştim okuldaki tarih hocamıza.</p>

  <p class="p6">&ldquo;Mezardan çıkıp mı anlattı sana?&rdquo; demişti cevaben. &ldquo;Çünkü o savaş 1691&rsquo;de oldu.&rdquo;</p>

  <p class="p6">Nergis&rsquo;e sorsanız, &ldquo;Ayol atalarımdan dinleye dinleye kendi gözlerimle görmüş gibi oldum,&rdquo; der, çıkardı işin içinden.</p>

  <p class="p6">Artık, anahtar deliğinden kendisine görünenlerden ötesini anlatmaya kararlıydı. Burnu kanadığından, gövdesinden bir çatırtı koptuğundan beri böyleydi: Sırlarım paylaşmaya meyilli.</p>

  <p class="p6">Şekina&rsquo;ya falaka ve kırbaç cezası veren Müftü Hazretleri ölmüş, Şekina kısacık saçlarıyla manzaranın bir parçası olarak divanına uzanmış, babam kendisini fazlasıyla kederlendiren Anadolu seyahatinden dönmüştü.</p>

  <p class="p6">Şimdi af buyurun ama bambaşka bir şeyden söz etme ihtiyacı hissediyorum. Yine kendime mukayyet olamayıp zorla kapatıldığım akıl hastanesinde diyeceğim, işte orada bana insan gibi şifa verme gayretindeki Doktor Turan Bey&rsquo;e sıklıkla şunu sorardım: &ldquo;Doktor Bey, kafanızı karıştırıyor muyum?&rdquo;</p>

  <p class="p6">&ldquo;Hayır,&rdquo; derdi doktor bey. Bu olumsuz kelimeciğin olumlu halde kullanılması hayallerin gerçek oluvermesi gibiydi benim için. En derinden, gırtlağının dibinden çıkardı bu ses. Bu sesin tınısı beni bütün kalbiyle dinlediğinin işaretiydi. Bu arada, gırtlak demişken, Şekina&rsquo;nın, &ldquo;Biliyor musun Nergis, benim gırtlağımda sekiz boğum varmış,&rdquo; demesini hatırladım. İşte Doktor Turan&rsquo;ın ruhuma tatbik ettiği tedavinin mantığı bu idi. Zihnimizi kazmak da kazmak! Yerinizde olsam, Nergis&rsquo;in Şekina&rsquo;ya verdiği cevabı merak ederdim. Pek nadir zamanlarda gülen Doktor Turan, anlattığım bu acayipliğe açık açık, kocaman kahkahalarla gülmüştü.</p>

  <p class="p6">&ldquo;Ayol, biliyoruz ki burun deliklerin mağara ağzı kadar büyük ama,&rdquo; diye başlamıştı Nergis, &ldquo;Ağzın bir çil altın kadar küçüktür senin.&rdquo;</p>

  <p class="p6">Aşkın aptal ettiği Şekina, &ldquo;Eee?&rdquo; der gibi bakmıştı ona.</p>

  <p class="p6">Gözlerimi tavana dikip anlatmayı huy edinmiştim. Sözün burasında nemin halelendirdiği, lekelerle dolu tavanda Şekina&rsquo;nın yüzünü bulup seçmiştim:</p>

  <p class="p6">&ldquo;Ayol, o bir çil altın gibi küçücük ağızdan bakıp sekiz boğumu nasıl saydı?&rdquo;</p>

  <p class="p6">Aşkı, cinselliği, kendisini, erkekleri çok seven Şekina tıpkı Doktor Turan gibi kahkahayı basmıştı.</p>

  <p class="p6"><a id="a27"></a><span class="t12">&nbsp;</span></p>
</body>
</html>
