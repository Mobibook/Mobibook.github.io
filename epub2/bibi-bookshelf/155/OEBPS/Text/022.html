<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Bizi Öldürme Anne!</title>
</head>

<body>
  <h2 class="h21"><a id="a38"></a>Bizi Öldürme Anne!</h2>

  <p class="p6">Ne yapacağımı bilemez halde Kız Kulesi&rsquo;yle, Saray arasında kayığımın içinde oturmuş kalmışken, Şekina, Nergis ve kadın atalarım güç verdiler de kendime gelebildim.</p>

  <p class="p6">Önce suya eğilip elimi yüzümü yıkadım, başımı ıslattım. Suya dalıp çıksam kendime gelirdim de bir daha gün yüzüne çıkamamaktan korkuyordum. Sonra içimdeki his, &ldquo;Korkma,&rdquo; dedi. &ldquo;Sen o suların koynunda dünyaya geldin.&rdquo; Kayığıma çarpıp duran sularıyla kucağına doğduğum İstanbul Boğazı beni çağırıyordu. Üzerimdeki deli üniformasıyla atladım suya. Kapadım gözlerimi, bıraktım kendimi, saldım aşağıya, tekinsiz sulara.</p>

  <p class="p6">Biraz evvel kabahatli cariyelerin Saray&rsquo;ın bahçesinden denize atıldığı toprak eğimi görüp ürperivermiştim. Nergis&rsquo;in anlattığı hikâyeler üşüşmüştü aklıma. Şimdi bunların sırası değil diye düşünmüştüm. İçimdeki his en derine inmemi fısıldıyordu. En derine. &ldquo;Orada beni bekleyen ne var?&rdquo; diye düşündüm. Hazırlıklı olmadığım ölüm mü?</p>

  <p class="p6">Önce tam tepemde kalan kayığımın sallanıp duran gövdesini seçtim. Bir karaltıdan ibaret, koyu bir gölge. Tıpkı ben doğmak üzereyken Nergis&rsquo;in yaptığı gibi ağzımdan burnumdan çıkan gümüş toplan seyre daldım. Bunu oğullarımla birlikte de yapardık. En sevdikleri oyunlardan bir tanesiydi bu. Sonra, sonra, başımın üstündeki o gümüş rengi hava kabarcıklarıyla dolu âlemde oğullarımın hayali belirdi. Geçmiş günlerdeki gibi neşeyle yüzüyorlardı.</p>

  <p class="p6">&ldquo;Suyun Altında Ne Dediğimi Anla&rdquo; oyununu oynuyorlardı.</p>

  <p class="p6">Bana söylemek istedikleri bir şey vardı.</p>

  <p class="p6">Ağzımdan daha büyük, daha büyük gümüş toplar çıktı.</p>

  <p class="p6">Küçüğüm bana güldü. Büyük her zamanki gibi daha ciddiydi. Ayrıca ne söylediklerini anlamam konusunda ısrarcı. Önce, &ldquo;Bizi öldürme anne!&rdquo; dediklerini düşündüm, kahroldum. Bu hayattan vazgeçip kendimi en derine bırakacaktım. &ldquo;Hayır,&rdquo; anlamında başlarını salladılar. Söylemek istedikleri bu değildi. Oyunumuzu oynamaktan, anlatmaktan vazgeçip yukarı doğru yükseldiler. Peşlerinden gittim. Köpük köpük yıkadığım gövdelerinin peşlerinden gittim. Yaz geceleri bahçede sinek ısırıklarıyla donanan bacaklarına, kollarına, omuzlarına lavanta yağı sürerdim. Sabah erkenden uyanıp yanıma gelirler, cılız gövdelerine göre taş gibi ağır kalan kafalarını göğsüme yaslarlar önce küçüğüm &ldquo;Anne ben seni çok seviyorum,&rdquo; der, büyüğüm bunu itiraf etmekten ısrarla çekinerek kardeşiyle &ldquo;Ben daha çok! Sen daha az!&rdquo; kavgasına tutuşurlardı.</p>

  <p class="p6">Güzel gövdelerini güneşin indiği sularda gözden kaybettim.</p>

  <p class="p6">Yine de onları bulma umuduyla su yüzüne çıktım.</p>

  <p class="p6">Yoklardı.</p>

  <p class="p6">Kayığın çevresini dolaştım. Daldım, öteki tarafından çıktım.</p>

  <p class="p6">Yoklardı.</p>

  <p class="p6">Acıyla idrak ettim ki, bir hayalden ibaretlerdi ve kaybolmuşlardı.</p>

  <p class="p6">Çıkmak için kayığa asıldım:</p>

  <p class="p6">&ldquo;Fesuphanallah, akıl hastanesi bedeninde güç kuvvet diye bir şey bırakmamış,&rdquo; böyle söyleyen Nergis&rsquo;i duydum.</p>

  <p class="p6">&ldquo;Bre kurumuş dal gibi kalmış. Haydi cancağızım bir nefeste çıkıver kayığa,&rdquo; diyerek bana güç veren Şekina&rsquo;yı duydum.</p>

  <p class="p6">Kayığa çıkmayı becerdim ve hepsinin orada oturmuş beni beklediklerini gördüm.</p>

  <p class="p6">Yelpazesiyle gömülmek isteyen ve öyle de gömülen ve şimdi yelpazesini eski gücü kuvveti ve endamıyla sallayan Şekina, Nergis ve yanlarında burunlarından su damlayan, ıpıslak çocuklarım.</p>

  <p class="p6">Onlara dokunmak istedim.</p>

  <p class="p6">Bu arzuyla elimi uzattım.</p>

  <p class="p6">Şekina ve Nergis onları benden sakınır gibi geri çekildiler.</p>

  <p class="p6">Gücendim.</p>

  <p class="p6">&ldquo;Ayol, onlar şimdi bizim gibi burada değiller!&rdquo; Nergis bunu söyledi ve göz kırpışı kadar kısa bir anda yok olup gittiler.</p>

  <p class="p6">Biraz önce hepsinin birden oturduğu, cilası uçup gitmiş tahta sıranın üzerinde çocuklarımdan arda kalan ıslaklık vardı. Küçüğüm hala sıskanın teki olmalıydı ki kuru kıçının bıraktığı ıslaklık iki minicik yumruk kadardı. Büyüğümün oturduğu yer daha geniş bir ıslaklıktaydı sanki. Bıraktıkları izlere yüzümü sürdüm. Ağladım, ağladım. Gözyaşlarım onlardan kalan izleri halka halka genişletti, içimden bir his, o kahrolası gece onların canına kıydığım o eve gitmem gerektiğini söylüyordu.</p>

  <p class="p6"><a id="a39"></a><span class="t12">&nbsp;</span></p>
</body>
</html>
