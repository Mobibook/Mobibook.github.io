<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Kokainmaniya</title>
</head>

<body>
  <h2 class="h21"><a id="a10"></a>Kokainmaniya</h2>

  <p class="p6">&ldquo;Sanki kendileri çağırmamış gibi!&rdquo; der, kahkahayı basardı Şekina:</p>

  <p class="p6">&ldquo;Bizimki paçavraya dönmüş bir halde geldi. Sanki saraydan değil mezardan yeni çıkmış gibiydi. Erkek cinsi değil mi? Arsız. Anlatacağım diye tutturmuş. &lsquo;Git be adam! Sultan seni dinlemek istemiyor,&rsquo; demişler ama bizimki &lsquo;Mezardan nasıl çıktığımı anlatacağım,&rsquo; deyip durmuş. Arsız. Arsız. Arrrrsız!&rdquo;</p>

  <p class="p6">&ldquo;Söyle! Erkek cinsinin siz kadınlar için ettiği bütün kötü lakırdıları onlar için söyle!&rdquo; diye tempo tutardı Mösyö Zako.</p>

  <p class="p6">Mösyö Zako, babamın Yahudi tüccar arkadaşı.</p>

  <p class="p6">Kahve telvesi Şekina&rsquo;nın dişlerini boyardı:</p>

  <p class="p6">&ldquo;Olmaazzzz Mösyö Zako!&rdquo; derdi tadına doyamadığı kahve telvesinin dişlerini boyadığından haberdar.</p>

  <p class="p6">Aslan yelesi gibi saçların, âşık boğan memelerin, değirmen taşı gibi göbeğin, küp gibi kalçaların, iki Arap atının çektiği arabasını İstanbul&rsquo;un engebelerle dolu yollarında zorlayan endamının yanında, şaşar kalırsınız, incecik, kağıt gibi bir dili vardı Şekina Halamın. İşte o kağıt gibi incecik diliyle inci gibi dişlerini yalayıp temizleyiverir, devam ederdi:</p>

  <p class="p6">&ldquo;Sonra biz de o erkekler gibi oluruz ama eşit olmayız Mösyö Zako!&rdquo;</p>

  <p class="p6">Mösyö Zako, Şekina&rsquo;nın dediğini anlıyor muydu bilemem ama fırsatını bulur bulmaz koklamaya doyamadığı bir çiçekmiş gibi gözlerini kapatıp burnunu dikip ona sokulmaya çalışırdı. Şekina buna karşı çok basit bir taktik geliştirmişti: İngiltere&rsquo;den beraberinde getirdiği yelpazeyi, ah bir de İngiltere var tabii, anlatmasam olmaz: Babamla annem evlenip İstanbul&rsquo;a doğru yola çıkarlarken, babam, kendi deyimiyle evde kalmış ablalarını ve dul yaşlı annesini Adriyatik Limanı&rsquo;ndan, İstanbul diye Londra&rsquo;ya giden bir gemiye bindirmiş. Bütün dünyanın bir yerden kalkıp bir yere gittiği, göç ettiği günlermiş o günler. Herkes hâlâ yerini yurdunu bulabilmiş değil ya neyse, kendilerine Arnavut diyenler de ya İstanbul&rsquo;a, ya da İngiltere&rsquo;ye göç ediyorlarmış. Babamın İstanbul diye bunları gönderdiği kendi deyişleriyle &ldquo;Frenk memleketinde&rdquo; yaşlı annesi ve beş kız kardeşi tifodan ölen, bir tanesi sırra kadem basan Şekina Halam, Londra&rsquo;dan İstanbul&rsquo;a doğru yola çıkmış. Avrupa&rsquo;yı türlü acayip maceralarla kat edip 10 Temmuz 1894 tarihinde bu yanlışlığı yapan ağabeyinin yakasına yapışmak üzere İstanbul&rsquo;a varmış.</p>

  <p class="p6">Annemle babamın, karadan, atlı arabayla gelecek olsalar bile, İstanbul&rsquo;a doğru taş çatlasa bir ay sürecek yolu 355 günde almalarının bir nedeni varmış. Hikâyenin burasında &ldquo;İlahi adalet!&rdquo; derdi halam:</p>

  <p class="p6">&ldquo;İstanbul&rsquo;a onlarla aynı gün varmayayım mı?&rdquo;</p>

  <p class="p6">&ldquo;Ayol senin de ayak basmanla şehir tir tir titreyip minareleri önünde secde etti mi?&rdquo; diye merakla sorardı Nergis.</p>

  <p class="p6">&ldquo;Deprem oldu deprem!&rdquo; derdi halam.</p>

  <p class="p6">Özetle: Ailem İstanbul&rsquo;a vardığında büyük İstanbul depremlerinden birisi oluvermiş. On bir yaşımı sürdüğüm yaz tavan arasında bulduğum o deftercikte depremi anlatıyordu. Evet, karar verdim, o deftercikte ne var ne yok buraya yazacağım. Zaten aile tarihi başka türlü nasıl yazılır ki? O vakit çocuk aklıma şüphe düşürmeyen depremle ilgili satırların ilk cümleciği yıllar sonra aklıma takıldı:</p>

  <p class="p6">&ldquo;İşte o anda yüce Allah benim yerime bu kabahati saklamaya karar verdi.&rdquo;</p>

  <p class="p6">Bu satırların babamın ağzından yazıldığını kabul edersek, babamın Allah&rsquo;ın yardımına sığınıp sakladığı kabahati acaba neydi? Çok sonra tecrübe edeceğim üzere, insanların olduğu gibi ailelerin de sırları vardı. İnsan kendi sırrını sümüklüböcek gibi arkasında belirgin izler bırakmadıysa diline hakim olarak ve pek tabii uykusunda konuşmayarak kolayca saklar. Ailelerin sırlarını saklaması için dayanışmaya ihtiyaç vardır. İşte aile birliği bu sırlarla korunur. Ailemin sırlarını benden başka taşıyan kimse kalmadı. Bilmem, belki ben de daha fazla taşımam, sizinle paylaşırım. Aman canım neyse ne, kıçında var pervane! Şimdi, deftercikteki depremle ilgili şu karalamalara bakar mısınız lütfen:</p>

  <p class="p1">* * *</p>

  <p class="p6">&ldquo;Bre o ne uğultuydu, bre o ne sarsıntıydı, bre sanki yer yarıldı, bre üç kere havalanıp yeri öptüm, bre koca koca serviler secde edip doğruldu, bre heybetli Tarabya tepesi kaydırak gibi indi denize, çıktı, bre güzelim İstanbul yüzüne tozdan bir peçe iliştirdi, bre güzelim şehir ayağına diken batmış gibi inlemeye başladı. 10 Temmuz 1894 büyük İstanbul zelzelesi işte böyle vuku buldu.&rdquo;</p>

  <p class="p6">&ldquo;Ama ben hiçbir şey hissetmedim,&rdquo; derdi halam. &ldquo;Viyana&rsquo;dan beri ayağımı attığım her yer tir tir titriyordu çünkü!&rdquo; &ldquo;Ayol, Frenk yollarında sıtmaya mı tutulmuştun?&rdquo; derdi Nergis.</p>

  <p class="p6">&ldquo;Hayır. Sadece dünyayı burnumun deliklerinden içime çekiyordum.&rdquo;</p>

  <p class="p6">&ldquo;Burun deliklerin mağara büyüklüğünde olsa bile dünyanın oraya sığmasına imkân ihtimal yok! İtiraf et şu zavallı garibe, ayağını yerden kesen neydi?&rdquo;</p>

  <p class="p6">Halamın, Nergis&rsquo;in adını ilk defa duyacağı bir cevabı vardı: &ldquo;Kokain.&rdquo;</p>

  <p class="p6">Bence Nergis&rsquo;i ölümsüz kılan bedeni değil zekâsıydı: &ldquo;Afyon gibi mi?&rdquo;</p>

  <p class="p6">Eh derdi halam, &ldquo;Ehhhh...&rdquo; Paris&rsquo;te gördüğü gibi Matmazel Öjeni&rsquo;ye boyattığı kırmızı tırnaklı ellerini benim içinde doğduğum kayık gibi sağa sola sallayarak:</p>

  <p class="p6">&ldquo;Şöyle, böyle.&rdquo;</p>

  <p class="p6">Nerede kalmıştık: İşte aynı ojeli eller İngiltere&rsquo;den beraberinde getirdiği tavuskuşu yelpazeyi şak diye açardı:</p>

  <p class="p6">&ldquo;Kuğular çok zarif hayvanlardır ama bir kanat çırpışıyla kolunuzu kırabilecek güçtedirler.&rdquo;</p>

  <p class="p6">Şekina, Mösyö Zako&rsquo;nun kolunun istemeden de olsa kırılmasına sebep olduktan sonra söylemişti bunu. Anlayın işte: Mösyö Zako yine bir çiçek gibi halamı koklamak istediğinde, yelpazeli kolun bir rüzgârıyla... Yaaa...</p>

  <h2 class="h21"><a id="ncx133"></a><a id="a11"></a>&nbsp;</h2>
</body>
</html>
