<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Kokain</title>
</head>

<body>
  <h2 class="h21"><a id="a5"></a>Kokain</h2>

  <p class="p6">&ldquo;İyi ama bu çocuğun göbek deliği yok,&rdquo; demiş, demiş bulunmuş Nergis.</p>

  <p class="p6">&ldquo;Bre göbek deliğini bırak şeyi yok!&rdquo; demiş babam.</p>

  <p class="p6">&ldquo;Neyi yok?&rdquo; demiş Nergis.</p>

  <p class="p6">Sanki cinsim yokmuş gibi! Anladık, doğu ve batı arasında silik soluk lekelerle ve kanımda taşıdığım hastalıklarla dünyaya gelmekteyim ama bir hilkat garibesi değilim! Beni hayalinizde çirkinler çirkini olarak tasavvur etmeyin. Bilakis: Güzelim. Fettanım. Her ikisinin de püsküllü olan cinsinden başa bela olduğunu yaşayıp göreceğim! Ayrıca güzellik insanın kendisine biçtiği değerdir. Ben böyle söyleyince, &ldquo;Fesuphanallah, vallahi doğru söyledin,&rdquo; derdi Nergis.</p>

  <p class="p6">&ldquo;Güzele bakar geçersin ama çirkini seyretmeye doyamazsın.&rdquo;</p>

  <p class="p6">Neyse, biz devam edelim: Kıçüstü dünyaya gelmekte olan bana bakıp:</p>

  <p class="p6">&ldquo;Bre yoksa bu erkek cinsinden değil mi?&rdquo; diye öfkelenen babam, &ldquo;Bir cemiyete girsem, gölgemi mi buyur eder oturtursunuz, beni mi?&rdquo; diye sorardı.</p>

  <p class="p6">&ldquo;Elbette gölgeni, hıyar!&rdquo; derdi Nergis usulca, bir taraftan bana elma soyarken. &ldquo;Elbette beni! Karılar gölge gibidir. Değersiz, önemsiz, yok!&rdquo;</p>

  <p class="p6">&ldquo;Benim karnım böyle laflara tok!&rdquo; derdi Şekina Halam: &ldquo;Öyle tok ki, şimdi işkembemi şuracığa çıkarıvereceğim.&rdquo;</p>

  <p class="p6">Gerçekten bir keresinde kusup etrafı batırmıştı da babam bu lafı korkusundan etmez olmuştu.</p>

  <p class="p6">&ldquo;Ayol, kendini durup dururken nasıl kusturdun öyle?&rdquo; diye soru vermiş ti Nergis. &ldquo;Erkek cinsinin bu aşağılamaları içimdeki kadınlığı kabarttıkça kabarttı, kabaran kadınlığımın küçük dilime değmesiyle...&rdquo;</p>

  <p class="p6">&ldquo;Ayol, sen çok yaşa!&rdquo;</p>

  <p class="p6">Gerçekten de öyle oldu. Şekina, Nergis kadar maceralı ama onun kadar uzun olmayan ama yine de uzun sayılabilecek bir hayat yaşadı. Ardında bıraktığı mahrem izler ve gizlerle kendi çapında bir ölümsüzlük kazandı.</p>

  <p class="p6">Anlatacak ne çok şey var!</p>

  <p class="p6">Yahu şu Kızıl Sultan da ne aheste geliyormuş! Oysa kavrulmuş kalmış imparatorluğa getirilecek yalancı bahar ve özgürlükler yağmur taşıyan bulutlar gibi gece yarısına varmaz İstanbul&rsquo;da olacaktı. Anayasa, meclis, herkese eşit haklar falan filan... Falan, filan kimdir seni kandıran? Çünkü bu saydıklarımdan hiçbirisi bu topraklarda benim taşıdığım doğum lekeleri, izler, acayiplikler ve kalıtsal hastalıklar gibi gözle görülür, varlığına kanıt gerektirmez biçimde beliremedi. Dünyaya gözlerimi açtığım 1908 yılında ilan edilen medeni ve insani şeyler bu ülkede gölge gibi kaldı: Üzerine bas geç! Üzerine çık çiğne! Hem var hem yok, tıpkı gölge gibi!</p>

  <p class="p6">Ay, ben nasıl bir memlekete doğuyorum diye düşünmedim değil. Ama geç kalmış, dünyaya gelmek üzere yola çıkmıştım işte. Babama kalırsa kayığımızın alabora olmasının nedeni kendisinin &ldquo;Bre yoksa benim kızım mı olacak?&rdquo; endişesiyle tepinmesi değil, nihayet burnumuzun dibinde biten Kızıl Sultan&rsquo;ı tanıyıp &ldquo;Sultanım sen çok yaşa!&rdquo; nümayişinde bulunmasıymış. &ldquo;Hadi oradan, baban bizi kandırmasın,&rdquo; diyebilirsiniz. Hep kandıracak ama bu defa değil. Gerçekten babam Sultan&rsquo;ın neye benzediğini biliyormuş, gözleriyle görmüş. Sultan arabasıyla midesi ekşiye ekşiye ve bu sebepten suratını ekşite ekşite cuma namazına giderken, başına üşüşen sinekleri kovar gibi salladığı eliyle selamladığı halkın arasından birisi olarak değil, İstanbul&rsquo;a geldikleri 1894 yılında bizzat huzuruna çıkarak, kollarını açsa kucaklaşacak mesafeden görmüş Sultan&rsquo;ı, daha ne olsun? Şunu merak edebilirsiniz tabii:</p>

  <p class="p6">Babam, Sultan&rsquo;ın huzuruna niye çıkmış?</p>

  <p class="p6">Ama ben sizin yerinizde olsam bu seansın adını niye &ldquo;Kokain&rdquo; koyduğumu merak ederdim. Sonra da seans da nereden çıktı, diye sorardım.</p>

  <p class="p6"><a id="a6"></a><span class="t12">&nbsp;</span></p>
</body>
</html>
