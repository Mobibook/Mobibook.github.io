<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>İsimsiz Kuzu</title>
</head>

<body>
  <h2 class="h21"><a id="a48"></a>İsimsiz Kuzu</h2>

  <p class="p6">&ldquo;Korku yok, diye fısıldadım sevgilim.&rdquo;</p>

  <p class="p6">Böyle başlıyordu babama hitaben yazılmış mektup. 1915 yılı bir felaketle başlamış, güneş tutulmuştu. Kaleme alanın derin bir keder içinde olduğu besbelli mektubun bir ucunda 1915 tarihi seçiliyordu.</p>

  <p class="p6">&ldquo;Unuttum,&rdquo; diyordu, mektubu yazan eller, &ldquo;Bizi alıp götürdüklerinden beri ne kadar zaman geçti? Nisan bitti, Mayıs geldi geçti mi? Bitlendim. Ah ne yazacağımı bilemiyorum size. Başıma neler geldi bir bilseniz. Bizi aldıkları günün öncesi ne kadar neşeliydim. Bilemezdim bu felaketlerin olabileceğini. Bize büyük kötülükler yaptılar sevgilim.&rdquo;</p>

  <p class="p6">1915 yılı bir felaketle başlamış, öyle de devam etmişti.</p>

  <p class="p6">Önce güneş tutulmuştu.</p>

  <p class="p6">O vakit, İstanbul&rsquo;dan sürülenlerin peşi sıra Anadolu&rsquo;ya giden babamın yokluğunda, Müftü Hazretleri&rsquo;nin hakkında çıkardığı ölüm fetvası nedeniyle babamın kılığına girmiş, babam sandığım Şekina ve sevgilisi Avusturyalı Kulak Burun Boğazcı, &ldquo;Ayol, Gırtlakçı!&rdquo; derdi Nergis, çiftlikte güneş tutulmasını izliyorlardı. İstanbul kapkara bir peçe takmış gibi oluvermiş, etraf gün ortasında gece gibi kararmıştı.</p>

  <p class="p6">Doktor Turan, &ldquo;Yaşadığınız yerden hiç söz etmediniz,&rdquo; dediğinde, gözümün önüne çiftliğin önündeki geniş düzlükte karanlığa gömülen manzarayı seyreden Şekina ve âşığı gelmişti. Dervişlerin mezar taşı niyetine yükselen servi ağaçlarının ilerisinde tek tük meyve ağaçlarının bile bulunmadığı, bir ucundan Boğaz&rsquo;ın diğer ucundan Saray&rsquo;ın, Ayasofya&rsquo;nın, Süleymaniye&rsquo;nin, Galata Kulesi&rsquo;nin ah evet ninelerimin ve rahmetli anneciğimin, bir kez daha tekrarlamak istemem ama mahrem bir şeye benzettiği Altın Boynuz&rsquo;un göründüğü, her zaman yemyeşil, geniş bir düzlük bulunurdu. Nergis ne yapar, ne eder çiftlik hayvanlarının ki inekler, kuzular, keçiler ve geceleri birer korkunç yaratıkmış gibi bağıran eşeklerdi onlar, bu yemyeşil düzlükte otlamasına, otlatılmasına engel olurdu. Haklıydı. Hayvan sürüsü uzaktan hülyalı hülyalı seyrettiğimiz manzarayı bozardı. Nergis neredeyse bütün ömrünü geçirdiği Saray&rsquo;a bakıp bakıp, &ldquo;Ayol, şuna bak peri sarayı gibi,&rdquo; derdi. O yemyeşil düzlükte bir tek küçük kuzumuz otlayabilirdi. Ne tuhaf, bu sevimli kuzuya isim bulamamıştık.</p>

  <p class="p6">Kuzucuk, felaketlerin sökün etmesinden hemen önce, baharı bekleyemeden, kış sonunda doğuvermişti. Titreyen bacaklarının üzerinde ayağa kalkmasının akabinde Şekina&rsquo;nın âşığı onu görmek üzere ansızın çiftliğe gelmişti. Ansızın gelmişti çünkü, biricik Şekina&rsquo;sı kaldığı otelden gönderdiği hiçbir çağrıya cevap vermemişti.</p>

  <p class="p6">Babam sandığım Şekina, Nergis ve ben, doğumunu izleyip üzerine titrediğimiz sevimli kuzucuğumuzu ahırdan alıp çiftliğin o anlattığım geniş düzlüğüne çıkmıştık.</p>

  <p class="p6">&ldquo;Fesuphanallah, şuncağıza da bir isim bulamadık,&rdquo; diye söylenmekteydi Nergis. İsimsiz kuzucuk babam sandığım Şekina&rsquo;nın kucağındaydı.</p>

  <p class="p6">&ldquo;Baba, baba kuzucuğu benim kucağıma ver,&rdquo; dediğimi ve babamın, Şekina mı demeliyim yoksa, ceketini çekiştirdiğimi hatırlıyorum. Israrlarıma dayanamayıp kuzuyu kucağıma vermek üzere eğildiğinde onunla yüz yüze gelmiştim. Katiller sürüsü dediği o ittihat Terakki&rsquo;cilerle yemeğe gidip ağlayarak eve dönmesine dolayısıyla bitli saçlarının kısacık kesilmesine daha vardı. Dolayısıyla Şekina&rsquo;nın uzun saçları onu olduğundan daha kocaman kafalı gösteren fesinin altında saklıydı:</p>

  <p class="p6">&ldquo;Baba, senin kafan niye bu kadar büyük?&rdquo;</p>

  <p class="p6">Kaşları boyalıydı. Ve artık bıyığıyla oynamama izin yoktu.</p>

  <p class="p6">İşte Kulak Burun Boğazcı o sırada arzı endam etmişti.</p>

  <p class="p6">&ldquo;Ayol, Gırtlakçı de şuna!&rdquo; Nergis ısrarla bu düzeltmeyi yapmaktan vaçgeçmezdi.</p>

  <p class="p6">Fleisch&rsquo;ın, -Gırtlakçı!- başını zarifçe eğip bizi selamlayışı dün gibi aklımda. Sonra babamla konuşa konuşa eve doğru yürümüşlerdi. Çiftliğin kahyası onun yeni ziraat mühendislerinden birisi olup olmadığını sormuştu. Arkalarından bakıyorduk. Dalgın, sessiz, &ldquo;Yok, değil,&rdquo; demişti Nergis.</p>

  <p class="p6">Bizim gibi Arnavut olan kahya sormadan edememişti:</p>

  <p class="p6">&ldquo;Ağa Efendi, otun bokun suyunu, gazını çıkardığı mahzeninin yolunu unuttu bre?&rdquo;</p>

  <p class="p6">Doğruydu.</p>

  <p class="p6">Babamın yerini alan Şekina sırf merakından, o da bir kere, kahyayı da sayarsak dördümüzün bildiği mahzene inmişti. Mahzen denilen yer laboratuvar gibi bir şeydi. Geceleri yaratıklar gibi bağıran eşekler o mahzene diri girip ölü çıkmak için buradaydılar.</p>

  <p class="p6">&ldquo;Duman gibi bir şeyle hayvanları zehirleyip öldürüveriyor!&rdquo;</p>

  <p class="p6">Bir önceki kahya, Üsküdarlı balıkçı Mosis&rsquo;e çilingir sofrasında böyle fısıldadığı için, evet tahmin ettiğiniz gibi aniden ölüvermişti.</p>

  <p class="p6">Babam onun için, &ldquo;Eşek cennetini boyladı,&rdquo; demişti. Yedi yaşında bunun anlamını çözmeye muktedir değildim. Yıllar sonra o kahyanın babamın mahzenine diri girip ölü çıkan eşeklerin topluca gömüldüğü muşmula ağacının dibine gömüldüğünü anlayacaktım. Dilini tutamayan bu kahya, babamın bir kısmını bitkilerden elde ettiği gazlarla bir insanı ne kadar zamanda ne kadar gazla öldürebileceğini hesaplamasına yardımcı olmuştu. Ayrıca bir şeye daha:</p>

  <p class="p6">&ldquo;Bre kendi milletinden başkasına güvenmeyeceksin!&rdquo;</p>

  <p class="p6">İnsan bir kere öldürmesin. Sinek öldürür gibi hep öldürür. Artık mahzende sakladığı sırrını paylaşmaktan korkmayan babam, ortadan kaybolan bu kahyanın yerine kendi milletinden bir kahya bulmuştu. Kimi kimsesi yok bildiğimiz eski kahyanın kız kardeşiyse, tıpkı Şekina&rsquo;nın Gırtlakçısı gibi ansızın çıkıp gelivermişti.</p>

  <p class="p6">Öğle yemeğine oturmuştuk.</p>

  <p class="p6">Gümüş sofra takımlarımız yeni değişmişti. İlk kez kullanacağımız kaşıklarımızın bombesinde yedi yaşındaki çocuk yüzümü seyrediyordum. Bu oyunu yıllar sonra çocuklarıma da öğretecektim.</p>

  <p class="p6">&ldquo;Dışarıda sizi bekleyen bir hanımefendi var. Çekip giden kahyanın kız kardeşiymiş. Muşmula ağacının altında sizi bekliyor.&rdquo;</p>

  <p class="p6">&ldquo;Bre niye muşmula ağacının dibinde?&rdquo; diye sormuştu babam. Çorba bulaşığı ağzını, peçete yerine bir ekmek parçasıyla kurulayarak. Kendisine öyle yapılmayacağını öğretmek için Fransız bir mürebbiye altı ay boyunca bizimle birlikte yaşamış, sabahları robdöşambrını giymeden aşağı inen babamı küçük bir çocuk gibi azarlamıştı. Neyse. Sahi niye o muşmula ağacının altında bekliyordu ki matmazel?</p>

  <p class="p6">Şemsiyesini açmış, haşatı Kasım ayında yapılmasına rağmen, halen, aylardan şubattı, yere düşmeye devam eden olgun muşmulaları iskarpininin ucuyla eziyordu matmazel. Şen, şakrak, karşı cinsle babamın alışık olmadığı biçimde medenice ilişki kurabilen bir kadındı.</p>

  <p class="p6">&ldquo;Artistmiş,&rdquo; demişti Şekina, babam yemek salonunu öfkeyle terk etmezden evvel.</p>

  <p class="p6">&ldquo;Sen nereden biliyorsun bre?&rdquo; diye gerisin geriye dönmüştü babam.</p>

  <p class="p6">&ldquo;Kahya, kardeşinin oynadığı oyuna iki bilet getirmişti de oradan,&rdquo; demişti Şekina.</p>

  <p class="p6">Şimdi anlaşılmıştı: Besbelli iskarpinler bu yüzden tatlı küçük dans figürleriyle eziyordu yere düşen olmuş muşmulaları. Beyaz şemsiyeciğini tepesine düşen bir muşmulayla lekelenmiş olabilir mi acaba kuşkusuyla eğen çeviren ellerin küçük bir salonu coşturmasını bildiği aşikardı.</p>

  <p class="p6">Söylene söylene, hiç kimsenin eşek cenneti olduğunu bilmediği muşmula ağacının altına doğru yürüyen babama kalırsa işte orada herkesin kendisini seyretmesine müsaade eden bir matmazel vardı. Nergis ve Şekina bunu duysa, babam öğle uykusuna daldığı vakit burnundan bir kılı tutup çekmem için elime para sıkıştırıp ricada bulunurlardı:</p>

  <p class="p6">&ldquo;Hadi cancağızım, bir kadının sahneye çıkma ve sanatını icra eyleme cesaretini anlamayan öküzümüzü böğürt biraz!&rdquo;</p>

  <p class="p6">Mensup olduğu familyanın aksine meyvelerini mevsimi geçse bile dalında taşıyan ağaca bakıp, &ldquo;Sen o muşmula ağacına benziyorsun,&rdquo; derdi Şekina. Kış güneşinde olgunlaşan meyvelerini bize sunan ağacın altında dans provası yapan matmazelin sırtı bize dönüktü. Sonra şemsiyesini öyle yumuşakça çevirdi, bir elini beline koydu ve kendi çevresinde zarifçe bir tur attı ki hayatında tiyatro ve sahne görmemiş babam donakaldı.</p>

  <p class="p6">Babam ve matmazelin karşılaşması işte böyle olmuştu.</p>

  <p class="p6"><a id="a49"></a><span class="t12">&nbsp;</span></p>
</body>
</html>
