<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Kızlar Manifestosu</title>
</head>

<body>
  <h2 class="h21"><a id="a70"></a>Kızlar Manifestosu</h2>

  <p class="p6">Londra&rsquo;da falcıya gitmiştik.</p>

  <p class="p6">&ldquo;Fesuphanallah bakla falı mı su falı mı yoksa yıldız haritası mı?&rdquo; diye soran Nergis&rsquo;e, &ldquo;Cancağızım önümüze renk renk resimli kartlar açtı. Her şeyi oradan gördü anlattı,&rdquo; diye izah etmişti Şekina. Sonra göz ucuyla bana bakıp falcının benimle ilgili kehanetini dillendirmişti. &ldquo;Aman canımın içi söylediklerine hiç inanmadım.&rdquo;</p>

  <p class="p6">Biliyor musunuz ben kaçıp kurtulamayacağım bir yerde çatır çatır yanarak ölecekmişim. &ldquo;Fesuphanallah hapishane gibi bir yerde mi?&rdquo; diye sormuştu Şekina. &ldquo;Öyle değil,&rdquo; demişti falcı kadın. Uzun tırnaklarının içi kir dolu, oda soğuk ve karanlıktı. Mum alevinin etrafına yaydığı cılız ışıkta kehanette bulunan resimli kartları seyrettik.</p>

  <p class="p6">Falcı her şeyi bildi.</p>

  <p class="p6">Şekina, Şekina değildi. O Zühre&rsquo;ydi. Asıl Şekina, Zühre adıyla mezarın yolunu tutmuştu. Eşyalar gibi yer değiştirmek onun kaderiydi. Şekina, ölen ikizi gibi değildi: Onlarca gözün inleyerek gözlediği odacıkta o dua etmek için diz çöktüğünü sanırken bir anda kendisini ağzını dolduran şeyden kurtulmak isterken yerlerde sürünüp debelenirken bulmuştu. Böylece provalarda anlayamadığı şeyi bizzat tecrübe etmişti. Tecrübe ettiği şey gösterinin hazla beklenen anı olmuştu. Duvardaki delikçiklere sırf bu sebepten yenileri eklenmiş kimi delikler ki bunlar biraz daha yüklü para ödeyenlere aitti buradan başka uzuvların dayayıp odanın içerisine doğru çıkaracakları biçimde genişletilmişlerdi. O daha fazla para ödeyenlerin dayandığı deliklerin nerede olduğunu çok iyi bilirdi Zühre. Maviş abajurun sağında ve solunda, aynanın yanında, yatak başının üzerindeki yan yana üç delik. Gösterinin diz çökmenin akabindeki bölümünde kızlar histerik biçimde kendilerini duvardan duvara atar, duvarları öper, duvarları yalar ve hatta duvarları yani duvardaki çıkıntıları emerlerdi. İşte bu özel ve mahrem gösterinin bu anında duvarlar ses verir, inlerlerdi.</p>

  <p class="p6">Şekina ve Zühre&rsquo;nin, İngiliz erkeklerini yakan bu iki Arnavut biberinin gösterisi kısa zamanda Londra&rsquo;da pek meşhur oldu. Turne teklifleri geldi. Gidecekleri şehirlerde duvarları kevgire dönmüş odacıklar inşa edildi. Alenen fuhuş yapmaktan hapse atılmalarına ramak kaldı. Şikâyet edildiler. Odacıkta ne olup bittiğine bakmaya gelen polisler için aynı odada içerisinde hiçbir edepsizliğin olmadığı sükunet dolu bir aşk oyunu oynadılar ama kimseyi oyunlarına inandıramadılar.</p>

  <p class="p6">Oysa gösterilerinden birisine dönemin meşhur tiyatro artistlerinden Sarah Bernhardt bile gelmiş. Şekina&rsquo;nın elinden düşürmediği yelpaze onun hediyesiymiş. O yelpaze de Bayan Bernhardt&rsquo;a beraberinde oyuna getirdiği asil sevgilisinin hediyesiymiş. O asil sevgilinin Kral Vll. Edward olduğunu adam kapıdan çıktıktan sonra o gece oyunda biraz daha hoyrat sevdikleri genç fark etmiş.</p>

  <p class="p6">Kralın bile geldiği gösterileri son bulup, duvarları deliklerle bezeli odaları yerle bir olduktan sonra bunu kutlamaya karar vermişler: Bir otel odasında onların deyimiyle &ldquo;erkekler gibi sarhoş&rdquo; olmuşlar. Ağabeyleri tarafından yanlışlıkla gönderildikleri Londra&rsquo;da anne ve diğer kız kardeşlerini kaybetmiş, ikisi bir başına kalmışlardı. Şekina anlatırken ağlıyordu:</p>

  <p class="p6">&ldquo;Ben Şekina! Zühre&rsquo;ydi adım. Kız kardeşimin yerine geçtim. İnan eskiden kiraz çöpü gibi bir kızdım.&rdquo;</p>

  <p class="p6">Zamanla kız kardeşinin gövdesinin ve ruhunun da yerine geçmişti. Onun gibi balık eti kıvamına gelmiş, vurdumduymaz olmuş, Zühre&rsquo;ye mahsus ürkekliği korkaklığı, sadece dua etmek için diz çöküldüğünü sandığı masumiyetini terk etmişti.</p>

  <p class="p6">Sarhoş olup kıkır kıkır güldükleri o gece Şekina ve Zühre, Kızlar Manifestosu&rsquo;nu yazdılar. Şekina benim için satır satır hatırlamıştı o manifestoyu. &ldquo;Bir lekeyi çıkarmaktan çok daha zordur bir başkası olmak, bir başkasının yerine geçmek...&rdquo; demişti ama önce. Sonra o tatlı, korkusuz, hayat dolu, pervasız ama yine de hassas bir ruhun hissedebileceği biçimde hüzünlü ve dalgın Şekina olup şakımıştı Kızlar Manifestosu&rsquo;nu:</p>

  <p class="p6">Kızlar kambur durmamalı. Kızlar kambur durup göğüslerini gizlememeli.</p>

  <p class="p6">Kızlar erkekler gibi etraflarına fıldır fıldır bakmalı. Kızlar başını yerden kaldırmalı.</p>

  <p class="p6">Kızlar tıpkı erkekler gibi sesli konuşup herkesin içinde gülebilmeli.</p>

  <p class="p6">Kızlar erkekler gibi yemeklerini dışarıda yiyebilmeli.</p>

  <p class="p6">Kızlar sevdikleri ve kendi seçtikleri kocalarla evlenmeli.</p>

  <p class="p6">Kızlar ana babalarının sözlerini çiğneyebilmeli.</p>

  <p class="p6">Kızlar kanat takmış kuşlar gibi özgür olabilmeli. Kızlar istedikleri yere gidebilmeli.</p>

  <p class="p6">Kızlar istediklerini öpebilmeli.</p>

  <p class="p6">Kızlar erkeklerin yaptığı işleri yapabilmeli.</p>

  <p class="p6">Kızlar erkekler gibi çubuk tüttürebilmeli.</p>

  <p class="p6">Kızlar herkesin içinde kahve, tütün içebilmeli.</p>

  <p class="p6">Kızlar tek başına yolda yürüyebilmeli.</p>

  <p class="p6">Kızlar baba sözü dinlemeden yaşayabilmeli.</p>

  <p class="p6">Kızlar beğendikleri bir erkeğe uzun uzun bakabilmeli. Kızlar içlerini yakana laf atabilmeli.</p>

  <p class="p6">Kızlar elini uzatıp erkeklere dokunabilmeli.</p>

  <p class="p6">Kızlar erkekler gibi okula gitmeli.</p>

  <p class="p6">Kızlar istemezlerse anne olmayabilmeli.</p>

  <p class="p6">Kızlar istemedikleri şeyi yapmamalı.</p>

  <p class="p6">Kızlar rüzgârlar gibi özgür olmalı.</p>

  <p class="p6">Kızlar kuşlar gibi daldan dala konmalı.</p>

  <p class="p6">Kızlar gecelerden korkmamalı.</p>

  <p class="p6">Kızlar inlerin cinlerin top oynadığı yerlerde korkusuzca durabilmeli.</p>

  <p class="p6">Kızlar isterlerse bacaklarını açmalı.</p>

  <p class="p6">Kızlar nehirlerde, denizlerde erkekler gibi yüzebilmek. Kızlar gezebilmeli.</p>

  <p class="p6">Kızlar eteklerini savurup gülebilmeli.</p>

  <p class="p6">Kızlar isterlerse evlerinin kadını olmalı.</p>

  <p class="p6">Kızlar kimsenin ne yiyeceğini düşünmemeli.</p>

  <p class="p6">Kızlar dünyanın ta kendisidir.</p>

  <p class="p6">Kızlar dünya gibi fır fır dönebilmeli.</p>

  <p class="p6"><a id="a71"></a><span class="t12">&nbsp;</span></p>
</body>
</html>
