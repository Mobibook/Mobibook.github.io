<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Nergis&rsquo;in Kısa Hayat Hikâyesi</title>
</head>

<body>
  <h2 class="h21"><a id="a32"></a>Nergis&rsquo;in Kısa Hayat Hikâyesi</h2>

  <p class="p6">&ldquo;Ben Nergis, çok uzaklarda dünyaya geldim. Doğduğum yer İstanbul&rsquo;a o kadar uzak ki belki dünyanın öteki ucu. Çünkü bir gün Saray&rsquo;a üzerinde yaşadığımız Atlas işte bu dedikleri, halı gibi kocaman ama babanınkisi gibi hamura dönmüş kağıttan olmayan, ceylan derisinden bir şey sermiş, Saray&rsquo;ın Haritacıbaşısı da İşte buna harita denir, fethedeceğimiz toprakları buradan görüyoruz,&rsquo; demişti. &lsquo;Biz buradayız,&rsquo; deyip yeni öğrendiğim okuma yazmamla adını okuduğum İstanbul&rsquo;u işaret etmişti. Harita üstünde bile güzeldi şehir, Boğaz. &lsquo;Sizleri de işte şurada kestiler,&rsquo; deyip Mısır&rsquo;ı işaret etmişti de bıçak yaram sızlamıştı. &lsquo;Peki oraya nereden getirildik?&rsquo; diye sorma gafletinde bulunmuştu adını Gülhatmi koydukları, benim gibilerden birisi. Kalbim duracak gibi olmuştu. Atlas üstünde bile olsa, doğduğum yerleri görecektim. Gerçi gözümü kapattığım vakit görüverirdim doğduğum toprakları. Sırtımı ısıtan sıcak güneş, san toprak. Yere çömelmiş karıncaları izler, annemin yumuşak sesini duyardım. Çoktan unuttuğum adımı seslenirdi bana. Ona dönüp bakan çocuk başımı bile hatırlardım. Doğduğum topraklar Mısır&rsquo;ın en tepesinde olduğu kıtanın tam göbeğindeydi. Öyle heyecanlanmıştım ki atlas üstünde bile olsa uzanıp elimi sürmek, dokunmak istedim. Parmak uçlarını haritaya değdi değecek olduğunda Haritacıbaşı, elime vurduğu yetmiyormuş gibi bunu yapmaya cüret ettiğim için: &lsquo;Destur sürme elini, Sultanımız elini sürdü bu atlasa!&rsquo; deyip, itip yere yıktı beni. Sultan&rsquo;ın uçkur eğlencesi hareminde zavallı bir hizmetliydim. Oradaki güzeller güzeli kadınlara Sultan&rsquo;ın yaptığını yapmayayım diye yapılmıştı bana bu kötülük. Başlangıçta adım Nergis değildi. Unuttuğum, başka bir isimle çağrılıyordum. Nergis ismini bana Saray&rsquo;da verdiler. Çünkü kara derili elimde Nergis çiçeğine çok benzeyen bir iz vardı.&rdquo;</p>

  <p class="p6">Sözün burasında, elindeki izi göstermişti bana. O güne kadar farkına varmadığım izi. Gerçekten avucunda yabani bir nergis çiçeğinin fosilini taşıyormuş da haberim yokmuş!</p>

  <p class="p6">&ldquo;Kadınefendilerimin doğum lekeleri gibi değil ama,&rdquo; diye dudak büküp o güne kadar hiç görmediğim hal ve tavır içinde hikâyesini anlatmayı sürdürmüştü:</p>

  <p class="p6">&ldquo;Doğduğumda yoktu bu iz. Boyu bir çalı öbeği kadar küçücük bir çocukken ben, bembeyaz, incecik tek dal bir çiçek görmüştüm. Benim doğduğum topraklar sapsan ve yumuşacıktı. İnsan gövdesine benzeyen kurumuş, kavrulmuş ağaçlar ve çalı öbeklerinden başka hiçbir şeyin olmadığı sapsarı sıcacık topraklar. Hayvanlar vardı ama. İstanbul&rsquo;da Sultan&rsquo;a hediye olarak gönderilen hayvanları görünce hatırlayıvermiş de pek hüzünlenmiştim. Anlatırım. Bir aslanın sırtında, yelelerine yapışmış İstanbul&rsquo;u tavaf edişimin hikâyesini ve daha neleri neleri, anlatırım. Sultan&rsquo;ın hayvanlarını ve benim onlarla olan maceramı. Dilimin düğümleri çözüldü çünkü. Ama bilirsin şekerparem, laf kuş misali havalanıp uçar. Biz şimdi onu alıp kafesine kapatalım ki hikâyemizi başından sonuna kadar anlatabilelim.&rdquo;</p>

  <p class="p6">Burada derin bir soluk almıştı Nergis. Yaşamış olmaktan çok hatırlamak acı verir. Fani gövdemiz derin bir yara aldığında bunu önce hissetmez. O yara hiç açılmamış gibi davranır. &ldquo;Kafası kesildiği halde kalkıp yürüyenini görmüşümdür ben,&rdquo; demişti bir seferinde babam. Acılar hatırladıkça kanar. Unutulmaz. Zamanla kabuk tutan yaralar gibi izi kalır. O acı bizi öldürür. Ama biz bundan habersiz kopup giden başa inat yürüyüp giden gövde misali, yaşadığımızı sanırız farkında olmadan. İşte bu, hayatta kalmaktan başka bir şey değildir. Nergis&rsquo;in, Şekina&rsquo;nın, babamın, beni doğururken ölen annemin, fani gövdemde doğum lekelerini taşıdığım kadın atalarımın ve benim hayat hikâyem de böyle bir şeyden ibaret aslında.</p>

  <p class="p6">Nergis&rsquo;in hikâyesini havalandırıp daldan dala kondurmadan devam edelim!</p>

  <p class="p6">Ben böyle söylediğimde Doktor Turan Bey, gülümserdi. Hikâyemi anlatmak için uzanıp yattığım divandan gülümseyen yüzünü göremesem bile onun gülümsediğini bilirdim. Çünkü gülümsemenin tıpkı kahkahalarımız gibi bir sesi vardır, duyan duyar! Sen anlat Nergis, anlat dinleyelim:</p>

  <p class="p6">&ldquo;Sanki beni Nergis adıyla vaftiz etmek için oracıkta bitivermiş gibiydi yabani nergis çiçeği. Beni büyülemişti. Daha önce böyle bir şey görmemiştim. Onu koparıp anneme götürmek istedim. Elimi, güneşin altında incecik dalında uzanan çiçeğe uzattım, onu dalından kopardım. Öyle sevinçliydim ki anlatamam. Koştum. Rüzgârdan daha hızlı, mutluluk ve sevinçle koştum. Bir daha Sultan&rsquo;ın bahçelerinde bile böyle doyasıya koşamayacaktım. Ayağımda görünmez zincirlerim varmış gibi hep tutsak kalacaktım. Elimde tek dal yabani nergis, onu anneme götürme mutluluğuyla koşmam rüyalarıma girer. Rüyalarıma giren o koşan güzel çocuğun rüyayı gören, ben, olduğumu önce anlamam. Uyandıktan sonra idrak ederim bunu. Ve ister inan, ister inanma, gözlerimi kapayıp bu güzel rüyaya kaldığım yerden devam edebilme marifetini hep gösterdim. Bu defa o çocuğun ben olduğumu bilerek görürüm rüyayı. Soluk soluğa koşmayı bırakıp yaşadığımız yerin çok yakınlarındaki su birikintisine doğru yolumu değiştirişim rüyalarıma hiç girmedi ama. O su birikintisinin kenarına oturur kendime bakakalırdım. Bana artık unuttuğum dilde nasihat ederlerdi. Sadece bir kere o dili çözüverdim, hatırladım. Kalbim bana söylenenleri fısıldadı: &ldquo;Sen kendini çok sevme, bırak Allah seni sevsin.&rdquo; Yüzümü, düzgün kafamı, dişlerimi, annemin gözbebeklerinden başka bir tek o su birikintisinde görebiliyordum. Bana fısıldanan o söz aklıma geldiğinde, &ldquo;Aman, Allah da beni seviyor, &rsquo; diyordum. Beni seviyor ki böyle güzel, sevimli, tatlı bir çocuk olarak yaratmış diyordum. Bunu söylüyor ve gökyüzüne bakıyordum. Allah korktuğumuz ve sevdiğimiz her şeydi. Gök gürültüsü ve yağmur. Fırtına ve rüzgâr. Bu defa hayran olduğum sudaki aksimde elimde bir çiçek tutuyordum? &ldquo;Nereden buldun onu?&rdquo; diye soracaklardı bana. &ldquo;Allah mı gönderdi sana hediye olarak.&rdquo; Ben de elimde çiçek avladığı hayvanlarla köye dönen cesur gençler gibi yürüyecektim. Anneme uzatacaktım çiçeği. Bunun provasını yapıyordum, suya düşen aksimde. Prova. Sarayda her şeyin provası yapılırdı. Kötü şeyler ansızın olurdu, sahte güzelliklerin, iyiliklerin hep provası yapılırdı. Çok sıkılırdım. Sonra, sonra birden üzerime bir karanlık çöktü. Güneş, gökyüzü, toprak, su, sudaki görüntüm, o görüntüde elimde tuttuğum çiçek, hepsi bir anda yok oldu. Çocukları işte böyle kaçırıyorlardı. En büyük nasihat buydu: &ldquo;Suyun başına yalnız gitme.&rdquo; Kendimi seyretmeye gidiyorum diyordum. Annem bu sözüme gülümseyip, &ldquo;Gitme&rdquo; demiş, başıma gelecekleri hüzünlü bir sesle dillendirmişti. Korkmuştum ama adımı hak edecek kadar kendime sudaki aksime sevdalıydım. Adamlar beni bir sepetin içine tıkmışlardı. Ağzımı bağladılar. Bir karanlığın içinde sallana sallana çok uzaklara gittim. Çiçeği bırakmadım, avcumun içinde sımsıkı tuttum.&rdquo;</p>

  <p class="p6">Nergis&rsquo;in boğazında kocaman bir düğüm olduğunu gözlerimle gördüm. Ağlamaya başlarsa onu kimse durduramayacak gibiydi. Susup bir daha hiç konuşmayacak diye korktum.</p>

  <p class="p6">&ldquo;Başıma neler geleceğini bilemeyecek kadar küçüktüm. Annemi özlemiştim. Annemi deli gibi özleyecek kadar küçüktüm. Tek elin parmakları kadar, beş yaşında olmalıydım. Onu hala anneme verme umudum varmış gibi, elimdeydi çiçek. Suyun başında kendime, kendi suretime dalıp gittiğim için kızgındım. Çiçek elimde hızlıca koşarken durduğum için kızgındım.</p>

  <p class="p6">Bana, ne su, ne de yemek verdiler. Meğer bu iyiliğim içinmiş. Ellerimi, ayaklarımı bağladılar. Bir bezle sıkıca kamımı, bacaklarımı sardılar. Korkuyordum ama dediğim gibi neden korktuğumu bilemeyecek kadar küçüktüm. Açıkta kalan zekerime sonra öğrendiğim ve yapılanları bizzat gözlerimle gördüğüm üzere biberli su sürdüler. O güne kadar canım hiç bu kadar çok yanmamıştı. Karanlık, pis bir odacıktaydım. İblis adıyla bilinen adamın yani erkeklik katilinin elinde pırıl pırıl bir bıçak gördüm. Bıçak benden bir parçayı, bir vuruşta kopardı. O adam, İblis, o parçayı çok sevdiği köpeğinin önüne attı. Konuştuğu dili sonra ben de öğrendim. &lsquo;Bugünkü yemeğin çıktı işte,&rsquo; demişti köpeğine.&rdquo;</p>

  <p class="p6">Nergis sustu. İki elini usulca daha beş yaşındayken kendisinden kopartılan, artık olmayan mahreminin üstünde kavuşturdu. Nefesi, göğüs kafesinin içinde tutsak bir kuşmuş varmış da oradan kaçıp kurtulmak istiyormuş gibi iniltiyle çıktı:</p>

  <p class="p6">&ldquo;Acıyla titredim. Üzerine bağlandığım tahta parçası sırtımda doğuştan baki bir kabukmuş gibi benimle birlikte havalandı. Küçücük bir çocuğun gücüne şaştılar. Benden koparılan parçayı yiyen kara köpek dönüp baktı bana. Ölüm nedir biliyordum. Şimdi ölmedim ya bir daha ölmem diye düşündüm.&rdquo;</p>

  <p class="p6">Nergis&rsquo;in gözleri yaşlarla doldu. Sadece bir kez, gövdesinden o gizemli tuhaf ses duyulduğunda bu olmuş, gözleri yaşlarla dolmuştu. Sonra o gözyaşları, çiftliğin biricik su birikintisinin yılın en sıcak gününde buharlaşıp uçup gitmesi gibi yok oluvermişti. Nergis&rsquo;i ağlarken görmemiştim. İyi ve neşeli günlerinde, eğer ağlayan ben isem, başıma çöker, sorardı: &ldquo;Ayol, şu fani dünyada gözümden bir damla gözyaşı düşmedi. Anlat, ağlamanın nesi tatlı da ağlayıp duruyorsun böyle?&rdquo;</p>

  <p class="p6">&ldquo;Hiç mi ağlamadın?&rdquo; diye sorardım ben.</p>

  <p class="p6">Hiç mi ağlamadın Nergis?</p>

  <p class="p6">Kesin bir ifadeyle,</p>

  <p class="p6">&ldquo;Fesuphanallah, hiç,&rdquo; derdi Nergis.</p>

  <p class="p6">Israrcıydım. Çocukken, benim kadarken de hiç mi ağlamadın?</p>

  <p class="p6">&ldquo;Ayol, hiç!&rdquo; derdi Nergis.</p>

  <p class="p6">Bunun, beni eğlendirmek için uydurduğu bir yalan olduğunu düşünürdüm.</p>

  <p class="p6">&ldquo;Fesuphanallah derler ki, ömrü boyunca çile çekip ağlamayanın gözünden düşen ilk damla, şayet bu yeryüzünde çok çile çektiyse ve buna rağmen susup şimdi Allah&rsquo;ın hikmetiyle ağlıyorsa yakut, güzel günler görmüş de şimdi ağlayacağı tuttuysa yeşim, sudan bir sebeple sırf ağlamak nasıl bir şeymiş diye merak edip ölmeden önce gözyaşı dökmeye niyetlendiyse, elmas olarak düşermiş.&rdquo;</p>

  <p class="p6">Bir yakut tanesi kendini yere &ldquo;pıt&rdquo; diye bırakıverdi. Şekina&rsquo;ya sorsanız, &ldquo;Cancağızım&rdquo; diye başlardı söze: &ldquo;Hava buz gibi soğuk olduğundan ve Nergis karısının katarakt olmuş gözleri kan damlacıkları kustuğundan, işte bu kan damlacıkları havanın muhalefetiyle bir damla yakuta dönüşmüş gibi olmuştur.&rdquo;</p>

  <p class="p6">Böyle olabilir miydi? Hiç sanmam. Çünkü, Nergis sağma bakmış, soluna bakmış, üstünü başını silkelemiş, yere düşüşünün sesini duyduğumuz, yine Nergis&rsquo;in &ldquo;Ayol gözlerimle gördüm, bir damla yakuttu,&rdquo; dediği gözyaşı damlacığını aramış aramış ama bulamamıştık. &ldquo;Söz,&rdquo; demişti Nergis, &ldquo;Eğer bulursam, evlenirken sana düğün hediyesi olarak vereceğim.&rdquo;</p>

  <p class="p6">Öyle de olmuştu. Akıl hastanesindeki ilk günümde, hani başucumda halis muhlis duran kocamı anlatmıştım size. &ldquo;Hemşireler birazdan gelir, neyin var, neyin yok alırlar,&rdquo; dedikten sonra boynumdaki bu kolyeyi çekip koparıp almıştı. Yaralıydım. &ldquo;Kendini yaraladı,&rdquo; diyeceklerdi göğsüme ve omzuma sarılı kanlı sargıyı, vücudumdaki yaraları, bereleri, derin kanlı çizikleri fark edip şaşıran hemşireye. Daha kayışlarla bağlanmamış, elektroşoka gönderilmemiştim. Odadaydık. Kocamın kız kardeşi Hera, Allah aşkına ona Hera adının verilme hikâyesini anlattırmayın şimdi bana, o günkü kadar yorgun hissediyorum kendimi, işte Hera, bunu yaptığı için ağabeyini değil benim güzelim yakut tanemi küçümser bir edayla: &ldquo;Aman, pek kıymetliydi sanki o kolye ucu?&rdquo; demişti. Kolyeyi panama şapkasıyla uyumlu keten takımının cebine atan kocam, &ldquo;İki aydır muayenehane kirası ödeyemiyorum, biliyor musun sen?&rdquo; diye çıkışmıştı kız kardeşine. Kolyenin yakutlu ucu cebinden sarkıyordu haberi yoktu. O yakut tanesinin paha biçilmez değerinden haberi yoktu. Kimi duygular, en derinimizde, tıpkı kömür parçalarının elmasa, yakuta, değerli taşlara dönüşmesi, inci tanelerinin midyelerin karnında yüzlerce yılda oluşması gibi zamanla oluşur. Zamanla sever, zamanla sadakat gösterir, zamanla bağışlarsınız. Şekina bu işi mevsimlerin dönüşümüne benzetir, &ldquo;Kıştan bahara çıkıvermek gibi, öfkeden, anlayışa eriverir insan cancağızım,&rdquo; derdi. Bazen de tam tersi olur elbette. Kocam Adnan ve ailesine karşı başlangıçta güzel hislerle doluydum. Kocama âşıktım. Sonra çok bedbaht oldum.</p>

  <p class="p6">Orada, akıl hastanesindeki ilk günümde köle avcılarının tuzağına düşüp hadım edilen Nergis&rsquo;in hikâyesini çok düşündüm. Kocam, Hera, o aptallar nereden bileceklerdi o yakut damlasının paha biçilmez değerini? Kayışlarla bağlanırken daha çok hatırladım çocuk Nergis&rsquo;in kederli hikâyesini. Başhekim Nüzhet&rsquo;in otomobilinin sesini de ilk o zaman duymuştum sanırım. Çok geçmeden muntazam taranmış saçlarındaki yapış yapış briyantin kokusuyla yanımızda bitmiş, kocamı ve kendisine kur yapan Hera&rsquo;yı uğurladıktan sonra hemşireye, &ldquo;Sen çık demişti.&rdquo; Hemşire çıkmıştı. Ağzı belirgin biçimde yana kayıyordu. Tıp Fakültesi yıllarında geçirdiği yüz felcinin kalıcı tesiri denilmişti bir çay partisindeki dedikoduda...</p>

  <p class="p6">&ldquo;Hastanemize inci gibi bir kız gelmiş. İnciden bir kız gelmiş,&rdquo; demişti bana bakıp. &ldquo;Güneş gibi parlak sabah yıldızı gibi, ayın yanında bize yol gösteren çoban yıldızı gibi, adı gibi pırıl pırıl bir yıldız düşmüş hastanemize,&rdquo; demişti. &ldquo;Seni şimdi muayene edeceğim.&rdquo;</p>

  <p class="p6">Çarpık ağzını bir eliyle kapatıp şaşırmış gibi yaparak sormuştu:</p>

  <p class="p6">&ldquo;Aaaaaa? Seni tamamen soymamışlar mı yoksa?&rdquo;</p>

  <p class="p6">Ben de Nergis gibi tutsak düşmüştüm.</p>

  <p class="p6">Şekina, insana zevk ve acı veren şeyin esasında benzer olduğunu söylerdi:</p>

  <p class="p6">&ldquo;Arzuyla olursa zevk, zorla olursa acı olur,&rdquo; derdi.</p>

  <p class="p6">&ldquo;Fesuphanallah, ne?&rdquo; derdi Nergis, &ldquo;Ayol, neden söz ediyorsun sen?&rdquo;</p>

  <p class="p6">&ldquo;Senin aklını da hadım etmişler vallahi,&rdquo; derdi Şekina. &ldquo;Mahrem şeylerden söz ediyorum,&rdquo; derdi. &ldquo;Aşna fişneden, deliklerden, dillerden, dudaklardan, parmaklardan ve derin gırtlaklardan.&rdquo;</p>

  <p class="p6">&ldquo;Fesuphanallah, kabak, patlıcan, salatalık bunlardan da söz etmek lazım gelir o zaman,&rdquo; derdi Nergis.</p>

  <p class="p6">İkisi bir olup gülerler, on iki yaşında yeni çarşafa girmiş olan ben, bu duruma zaten alışamayıp çarşafımı çekiştirip durduğumdan, söylediklerini kaçırır, dinlesem de pek bir şey anlamazdım zaten.</p>

  <p class="p6">&ldquo;Kabakları, patlıcanları, salatalıkları Saray mutfağından Harem&rsquo;e doğrayarak göndermezler miydi cancağızım?&rdquo; diye sorardı Şekina.</p>

  <p class="p6">&ldquo;Ayol, cariye koğuşlarına adım atmamız bile yasakken, hıyarı, kabağı, patlıcanı elle tutulmaz hale getirir öyle gönderirlerdi ama...&rdquo;</p>

  <p class="p6">&ldquo;Ama ne?&rdquo; derdi göbek adı merak olan Şekina.</p>

  <p class="p6">&ldquo;Fesuphanallah, insan her daim bir çaresini buluverir.&rdquo;</p>

  <p class="p6">&ldquo;Neyin?&rdquo; derdi Şekina.</p>

  <p class="p6">&ldquo;Ayol, alacağım seni şimdi ayağımın altına,&rdquo; derdi de Nergis, baş başa verip gülüşürlerdi.</p>

  <p class="p6">Başhekim Nüzhet, akıl hastanesine yatırıldığım ilk gün, &ldquo;Ailenizin kadınları tarafından yürüyüş, oturuş, kalkış, kırıtma, gülüş, gülümseyiş eğitimi almışsınız doğru mu?&rdquo; diye sorup &ldquo;Hatta bir erkeği nasıl mutlu edeceğiniz bile öğretilmiş size,&rdquo; deyip beni hoyratça okşadığında ve besbelli her fırsatını bulduğunda bu çirkin hareketleri yapmaya devam edeceğinden orada tutsak tutulduğumu, köle olduğumu kabullenmiştim. Daha o vakit akıl hastanesinde şifa verecek, insan gibi tedavi edecek Doktor Turan ortalarda yoktu.</p>

  <p class="p6">Hem ayrıca Başhekim Nüzhet&rsquo;in bana yakıştırdıkları ne saçma şeylerdi!</p>

  <p class="p6">Bana bu hususta nasihat verilmişse o da Şekina&rsquo;nın &ldquo;Yatakta önce kendini mutlu etmeye bakacaksın,&rdquo; demesiydi. Doğar doğmaz annesiz kalan zavallı bana iyi bir terbiye vermek için oturuşumu kalkışımı tenkit eder, beni uyarırlardı, doğru. Ancak, Başhekim Nüzhet&rsquo;in fantezilerindeki gibi yetiştirilmedim ben. Nergis ve Şekina&rsquo;nın aykırı kişilikler olması, özellikle Şekina&rsquo;nın özgürlüğüne pek düşkün hali ailemin kadınlarıyla ilgili dedikoduları başımızın üstüne bir çelenk gibi iliştirmişti. Akıl hastanesine bırakıldığım o ilk gün, beni jinekolojik bir muayeneden geçirdiğini iddia ederek taciz eden Başhekim Nüzhet, çarpık ağzının tuhaflaştırdığı yüzüne düşen briyantinli saçlarını düzelterek odadan çıkıp beni yalnız bıraktığında, kısacık bir an işte bütün bunları düşündüm. Zihin derin bir kuyudur ve hatırlamak o kuyudan ağır ağır su çekmeye benzer. Kimi hatıralar bizi güçsüz bırakır. Su dolu kovacık kuyudan çıkarken sağa sola çarpar, sesler çıkarır. Kimi zaman o hatırayı derinlerden çıkarmaya gücümüz yetmez. Nergis gibi bir tutsak ve köle olduğumu düşündüğümden, onun hikâyesini kulağımın dibinde öylesine canlı hissetmiştim ki. Belki bunu bir anlamda kendimi avutmak için yapıyordum, kim bilir?</p>

  <p class="p6">&ldquo;Öyle derinden, öyle içten, bütün kalbimle, son gücümle fısıldadım ki,&rdquo; demişti Nergis, &ldquo;şimdi ölmedim ya, bir daha ölmem.&rdquo;</p>

  <p class="p6">İşte bu sihirli cümlecik, gökteki ayı ikiye bölmüş:</p>

  <p class="p6">&ldquo;Fesuphanallah, ben çok ama çok akıllı bir çocuktum. Bana ne yapıldığını, çekiştirip okşamanın bana zevk verdiği parçamın kesilip atıldığını daha en başından, acıdan tir tir titrerken anlayıvermiştim. Çoğu çocuk bunu hemencecik anlayamazdı. Sonrasında İblis&rsquo;in yanında çalıştığımdan, kendim gibi sakat bırakılan sabileri hayatta kalsınlar diye sürüyerek yürütüp, işemesinler diye su içirmeden ama susuzluktan ölmesinler diye dudaklarını ıslatarak su verdiğimden, biliyorum. Gökteki ayın bir değil iki tane oluverdiğini de hemencik fark edivermiştim. Benim tarifsiz acım bölmemişti gökteki ayı ikiye. Ölümsüzlük bölmüştü. Esasında tam tamına ölümsüzlük değil. Ölümün kendisinden fersah fersah uzak duracağı, şu fani dünyada yüzyıllar boyu yaşayacak insanlara Allah katından verilen bir işaretmiş bu. Çocuktum, küçüktüm nereden bileyim? Köle olarak satılmak üzere Kahire&rsquo;den İstanbul&rsquo;a gönderildiğimde ve Saray&rsquo;a satıldığımda, orada akıllı olup tutunduktan sonra, bahçede yapılan gece eğlencelerinin birisinde ben yine gökte karşılıklı duran iki ay parçasını seyrederken, mey kadehi elinde dikiş yüksüğü gibi kalmış cüssesini görsen korkup kaçacağın müneccimbaşına fısıldamıştım sırrımı:</p>

  <p class="p6">&lsquo;Ben gökteki ayı bir değil iki tane görüyorum,&rsquo; diye.</p>

  <p class="p6">Akıllı adamdı mübarek. Lafı hiç dolandırmadan:</p>

  <p class="p6">&lsquo;Ne zaman oldu bu?&rsquo; dedi.</p>

  <p class="p6">Yok, bunu da hani şimdi sarhoşsundur, marhoşsundur anlamında sormadı. Yüzyıllar sürecek ömrümün neresinde olduğumu anlamak için sordu. Söyledim. Hadım edileli o vakit daha on beş yıl olmuştu. Geceleri, Saray&rsquo;daki mezar gibi daracık, ayaklarımı kıvırıp yattığım hücrede dünyanın acı ve kederlerle dolu bir yer olduğunu düşünürdüm. İşte bunun için müneccimbaşına korka korka, &lsquo;Hiç ölmeyecek miyim?&rsquo; diye sormuştum. O da, &lsquo;Bir gün öleceksin ama hayatın çok uzun sürecek,&rsquo; cevabını vermişti.&rdquo;</p>

  <p class="p6">Dün gibi hatırlarım: Nergis susmuş, ellerini pas sarısı uzun etekliğinin örttüğü dizlerinin üzerine koymuştu. Şimdi size bundan çok daha önemli bir şey söyleyeceğim, şaşacaksınız: Biliyor musunuz tıpkı Nergis gibi ben de gökteki ayın ikiye bölündüğünü gördüm!</p>

  <p class="p6">&ldquo;Şimdi ölmedim ya bir daha ölmem,&rdquo; dediğim anda oldu bu.</p>

  <p class="p6">Bir vakit nasıl adlandıracağımı bilemediğim, hadi korkunç bir kaza diyelim, korkunç bir kaza geçirdim. Ölümsüz değilim elbette. O anda yaşadığım acı ve keder gökyüzündeki ayı tam ortadan ikiye böldü. Sandım ki gökte iki ay var. Ölümsüzlükten korktum. Oysa bu sadece hayatta kalacağımın işaretiymiş. Hayatta kaldım. Akıl hastanesine ikinci yatırılışımda, gökyüzünde ayı biricik gördüğümde öyle sevinmiştim ki anlatamam. Çok şükür gün gelecek ben de öleceğim diye düşünmüştüm.</p>

  <p class="p6">Ah, anlatacak ne çok şey var!</p>

  <p class="p6">Nergis&rsquo;in ömrü boyunca gördüklerini, yaşadıklarını yıllar yılı tıpkı bir masal gibi anlattığını fark edip şaşıracaktım. Yüzyıllar boyu çocuk kalan bir çocuğun masalını anlatırdı sözgelimi:</p>

  <p class="p6">&ldquo;Fesuphanallah, çok şükür benim çocukluğum yüz uzun yıl sürmedi. Her çocuğunki gibi göz açıp kapatıncaya kadar geçti. İyi ki de öyle oldu, göz kırpışı kadar kısa sürdü. Yoksa dayanamazdım.&rdquo;</p>

  <p class="p6">Muzipti. Her şeye rağmen neşeli:</p>

  <p class="p6">&ldquo;Ayol, sormayacak mısın gökyüzünde ayı hala çift mi görüyorsun diye?&rdquo;</p>

  <p class="p6">Ağzım açık dinliyordum onu. Büyülenmiştim anlattıklarıyla.</p>

  <p class="p6">Güldürürdü beni. Sonra aniden hüzünlendirirdi. Şimdi beni duysa,</p>

  <p class="p6">&ldquo;Fesuphanallah marifetim bu,&rdquo; derdi, &ldquo;Anlatmak!&rdquo;</p>

  <p class="p6">Pekâlâ, o vakit Nergis en iyi yaptığı şeyi yapsın ve anlatsın:</p>

  <p class="p6">&ldquo;&lsquo;Yürü derlerdi bana. Yürü ki hayatta kalabilesin!&rsquo; Ben de öyle yaptım, yürüdüm. Anneme kavuşma umudum varmış gibi, beni yürüttükleri karanlık odanın duvarları yol olup açılacakmış ve doğduğum topraklara geri dönebilecekmişim gibi yürüdüm. &lsquo;Avcunu niye sıkı sıkıya kapalı tutuyor bu çocuk?&rsquo;&rdquo;</p>

  <p class="p6">Kendisine sorulan soruyu, bir başkası olup taklit etmişti Nergis:</p>

  <p class="p6">&ldquo;Avcumu zorla açmaya çalıştılar. Öyle bir direndim ki şaşar kalırsın. &lsquo;Aptal,&rsquo; demişti bana İblis, &lsquo;Avcılar seni kaçırmaya çalışırken direnecektin,&rsquo; Bağırmıştım. Hem de ne bağırmak. &lsquo;Aptal,&rsquo; demişti bana yine İblis, &lsquo;Seni kaçırmaya çalışırken bağıracaktın.&rsquo; İş inada binmişti. Beni kollarımdan tutmuş yürütmeye çalışan dilsiz oğlan yaralarımın açılıp kanayacağını anlatmaya çalışıyordu el kol hareketleriyle. İblis ise avucumda gizlediğim şeyi merak ediyordu. Bir vuruşta erkekliğimi kestiği kocaman eğri bıçağını çıkarıp başının üstünde savurdu. Keskin bıçak karanlıkta pırıltılar saçarak yükseldi. Eğer avcumu açmazsam elimi kesecekti besbelli. Beni tıpış tıpış yürüten yanımdaki dilsiz zavallı bile korkup başını çevirdi ve gözlerini yumdu. Elimi uzattım, avcum hala sımsıkı kapalı: &lsquo;Kes,&rsquo; dedim onun dilinde. Bunu söylemeyi öğrendiğime şaşarak bıraktı keskin bıçağını. Ağlıyor ve onun dilinde bağırmaya devam ediyordum, &ldquo;Kes, kes, kes!&rdquo; Cesaretime ve aklıma şaşarak o günden sonra bana iyi baktı, yanına yardımcı olarak aldı.</p>

  <p class="p6">İnsan her şeye alışır. Her işeyişimde kızlar gibi işediğimi görüp ağladım. Ama sonra alıştım. Benim gibi kaçırılıp getirilen çocukların bağlanmasına, kesildikten sonra, kaldırılıp yürütülmesine yardımcı oldum. Köle avcılarına avlanıp getirilen çocuklardan birisini tanıdım. Beni de kaçırdıkları sepetin içinden yuvarlanarak odanın tam ortasına düştü. Her çocuk gibi korkudan altını pisletmişti ve bunun için iki tokat yedi. Adımı söyleyip kendimi ona hatırlattığımı anımsıyorum. Ona annemi ve babamı sordum. O da bana avcumda ne sakladığımı. Kesilmesinin ardından on gün geçmişti ve artık bana avcumda ne olduğunu sorabildiğine göre, hayatta kalabilirdi.</p>

  <p class="p6">&lsquo;Bir kardeşin oldu,&rsquo; dedi sonra, &lsquo;Onu çok seviyorlar, seni unuttular.&rsquo;</p>

  <p class="p6">Şu hayatta hiçbir şey insanı sözler kadar ağır yaralamaz. Kesilmekten beter acı duydum. Tarifsiz bir acı. Annemi bana çok benzeyen bir erkek bebeği sevip okşarken, sırtında taşırken hayal ettim. Demek beni unutmuşlardı. Arkamdan ağlamış ağlamış yokluğumu kabullenmişlerdi. Babam, aslanların, kaplanların izini sürdüğü gibi köle avcılarının peşinden gitmiş gitmiş sonra besbelli beni bulma umudunu yitirip geri dönmüştü. O gece avcumu öyle güç bela açtım ki şaşarsın. İnadım parmaklarımı avcuma yapıştırmış gibiydi. Anneme vereceğim yabani nergis hala avcumda duruyor muydu? Hayır. O artık avcuma, vücuduma nakşolmuştu.&rdquo;</p>

  <p class="p6">Nergis bana usulca elini uzatmıştı. Bir keresinde babamla ağız dalaşma tutuştuklarında, &ldquo;Benim başım dik, alnım ak,&rdquo; demiş, babam buna pek gülmüş, &ldquo;Bre senin avcunun içi, ayaklarının altından başka hiçbir yerin ak değildir,&rdquo; cevabını vermişti.</p>

  <p class="p6">Avcunun içinde, çocuk avucunda saklayıp adını aldığı çiçeğin izi, solgun gölgesi vardı.</p>

  <p class="p6">&ldquo;İstanbul&rsquo;da köle pazarında satıldıktan sonra Saray&rsquo;a getirildiğimde anadan üryan soymuşlardı bizi. Olmayan erkekliğimizle hepimiz utanç içindeydik. Elimizle olmayan erkekliğimizi örtüyorduk. &lsquo;Çekin ellerinizi,&rsquo; diye bağırmışlardı bize. İşte orada her bir yerimize bakılırken avcumun içindeki solgun lekeye silinmek istenircesine dokunulmuştu. Saray doktoru çağrılmış bu bir hastalık olmasın diye bir de ona gösterilmişti. Bana isim verecekleri zaman doğum lekesi sandıkları bu izden yola çıkarak Nergis demişlerdi. Zira benim gibilere hep çiçek adı verirlerdi.</p>

  <p class="p6">Annemi unuttum.</p>

  <p class="p6">Babamı unuttum.</p>

  <p class="p6">Bir sepetin içinde sallana yuvarlana kaçırılışımdan itibaren ötesini unuttum.</p>

  <p class="p6">Gökte ay iki tane, benim ömrüm derya deniz, daha sana anlatırım ama, unuttum.&rdquo;</p>

  <p class="p6"><a id="a33"></a><span class="t12">&nbsp;</span></p>
</body>
</html>
