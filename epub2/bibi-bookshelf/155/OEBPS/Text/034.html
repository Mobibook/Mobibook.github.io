<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Kristal Gemi</title>
</head>

<body>
  <h2 class="h21"><a id="a62"></a>Kristal Gemi</h2>

  <p class="p6">&ldquo;Fesuphanallah bu durumda Gırtlakçı bir hayalet miymiş?&rdquo; diye sormuştu Nergis.</p>

  <p class="p6">&ldquo;Muamma,&rdquo; demiştim ben. Şekina gelince susmuştuk. Sisler altında kalan Londra seyahatinden yeni dönmüştük. Zavallı, gırtlak kanserine yakalanmış demir çeneli ruh hekimiyle vedalaşırken onu sisler arasında bırakıp uzaklaştığımızı hatırlıyorum. Şekina ve ben otelimize gitmek üzere yanından ayrılırken o da aynı meslekle iştigal ettiğini söylediği kızının refakatinde rutin yürüyüşüne çıkmaya hazırlanıyordu. Bahçe kapısının önünde birbirimize veda etmiştik. Hayatında ilk defa &ldquo;Türk&rdquo; gördüğünü söyleyen kızının kolunda, şapkasını yavaşça başından çıkarıp ağır ağır açılıp kapanan çenesi gibi yavaşça bir hareketle başına geri götürmüş, bizi zarifçe selamlamıştı. Sonra aniden sis basmış ruh doktoru ve kızı sanki hiç var olmamışlar gibi gözden kaybolmuşlardı.</p>

  <p class="p6">Beni kızına, &ldquo;Küçükhanım İstanbul&rsquo;da bana mihmandarlık yapmıştı,&rdquo; diye tanıtmış, ardından sormuştu &ldquo;Şimdi neyle meşgulsünüz?&rdquo; Ya çok dalgındım ya da yorgun ya da bu ruh hekiminin sezdiği üzere büyük bir depresyonun eşiğin de. Öyle olmalıydı zira bu soruya, size de sözünü ettiğim o kitabı okumakta olduğumu söyleyerek cevap vermiştim. O da kitabın yazarını tanıdığını söylemiş kadıncağızla ilgili birkaç enteresan şey anlatmış ardından dikkatini divanın diğer ucunda donup kalmış Şekina&rsquo;ya yöneltmişti.</p>

  <p class="p6">Şekina görgüsüz bir tavırla nereye oturacağını bilmeden ya da o divanı manzaranın önünde uzanan İstanbul&rsquo;daki kendi divanına benzettiğinden geçip kurulmuştu. Ben de neden bilmem ruh hekiminin divanına oturmamızı istemeyen tavrını sezdiğim halde gitmiş Şekina&rsquo;nın yanına oturmuştum. Yaklaşık beş-altı yıl sonra tecrübe edeceğim üzere bu divan ruh hastalıklarına şifa bir tedavinin kucağıydı. Şekina için bu divanın mahrem hatırası vardı, o ayrı.</p>

  <p class="p6">Gırtlakçı&rsquo;nın biz tanımadan evvel ölmüş olmasına en son şaşırması icap eden Nergis&rsquo;ti ama o bile:</p>

  <p class="p6">&ldquo;Fesuphanallah ayol adam yıllar önce ölmüş,&rdquo; deyip duruyordu.</p>

  <p class="p6">Peki ama nasıl oluyordu da 1891&rsquo;de ölen bir adam bizim Şekina&rsquo;mızm sevgilisi oluyordu?</p>

  <p class="p6">&ldquo;Dünya yuvarlak ve biz üzerinden düşmüyoruz. Adına telefon diyorlar seslerimiz kabloların içinden geçip kulağımıza geliyor. Belki bunun gibi bir şeydir,&rdquo; diyen Nergis&rsquo;e &ldquo;Belki senin gibi bir şeydir,&rdquo; demeyi düşünmüştüm de kendimi zor tutmuştum.</p>

  <p class="p6">&ldquo;Bu mümkün mü?&rdquo; diye sormuştu sonra. Bu defa &ldquo;Güldürme beni Nergis,&rdquo; demek geçmişti içimden.</p>

  <p class="p6">&ldquo;Benim anlattıklarım dilimde,&rdquo; demişti yadırgatıcı bir sükunetle. &ldquo;Masal gibi yani,&rdquo; diye eklemişti kendisinin bile inanmakta zorluk çekeceği bir ses tonuyla. Tuhaf bulunmaktan garip görünmekten ödü patlar olmuştu, hepimiz gibi! Londra seyahatimizin dedikodusunu etmeye doyamıyorduk. Çocukları alıp onlara gelmiştim her zamanki gibi.</p>

  <p class="p6">Eskiden çiftlikte geniş geniş pırasa, çilek tarlaları vardı.</p>

  <p class="p6">Babamın ölümüyle hepsi tarumar olmuştu. İşte o pırasa, çilek tarlalarını besleyen gübre tepeciğinin üzerinde oturup manzarayı seyrederdik. Çiftlik bizim cumhuriyetimizdi. İstediği gibi yaşayan Şekina&rsquo;ya kimsenin dokunamadığı topraklar. Cumhuriyet ilan edildiğinde on beş yaşındaydım. Gübre tepeceğinin üzerinde yükselip şöyle bağırdığımı hatırlıyorum:</p>

  <p class="p6">&ldquo;Burası da bizim cumhuriyetimiz!&rdquo; Şekina ve Nergis gülüşmüşlerdi.</p>

  <p class="p6">&ldquo;Fesuphanallah, Şekina karısı Londra&rsquo;dan canlı cenaze gibi döndü. Kolay mı hem Gırtlakçı&rsquo;nın o tanımazdan çok evvel ölmüş olması kafasını karıştırdı hem de kanlı canlı gerçekliği su götürmez âşığı Paşa&rsquo;sının ölüm haberini taa oralarda aldı.&rdquo;</p>

  <p class="p6">İşte o zaman Kasım ayında Londra&rsquo;da bulunduğumuzu idrak etmiştim. Öncesinde bunu size söylemek istemedim. Çünkü her şeyin bir sırası vardır. Önce doğup sonra ölmemiz gibi.</p>

  <p class="p6">Londra&rsquo;da kaldığımız otelin lobisine inmiştim. Şekina dizlerinin üzerine serili bir gazete ölüsüyle pencere önündeki tek kişilik koltuklardan birisinde oturmuş kahvaltı için beni bekliyordu. Yaklaştığımı ne gördü ne duydu. Bir elinde porselen demlik başına dikilen garsonun pek kibarca &ldquo;Biraz daha çay ister misiniz hanımefendi?&rdquo; yakarışını duymadı bile. İngiliz gazetelerinin manşetinde İstanbul&rsquo;dan bir haber vardı: Paşa ölmüştü.</p>

  <p class="p6">Şekina bu konuyu benimle konuşmadı.</p>

  <p class="p6">&ldquo;Peki Şekina karısı sana Londra&rsquo;da bir odacıkta yaptığı işleri anlattı mı?&rdquo;</p>

  <p class="p6">Odanın, ayakucumuz diyebileceğimiz köşesinde yatan Nergis usulca kelimelerin arasını birbirinden kopup çözülen buzlar gibi aça aça sormuştu. Güzel çocuklarım ağızları açık uyuyorlardı. Biri bir kolumda, öteki diğer kolumda. Kıştı ve korlarla dolu mangalı yorganımızın altına almıştık. Nergis sittin sene &ldquo;Hanımcığım beni de bu sıcaklığa davet ettiğiniz için Allah sizden razı olsun,&rdquo; dualarını sayıklaya sayıklaya kadın efendilerinin ayakuçlarında uykuya dalmıştı. Bir keresinde diş ağrısını kessin diye babamın rakısından içmiş içmiş, ardından boş bulunup bir iki mahrem hikâye anlatmıştı: Ağır yorganların altından nasıl kara yağlı bir yılan gibi sürünüp kadınefendilerinin apış arasına, memelerine sonra ağır ağır dudaklarına uzandığını...</p>

  <p class="p6">O kışın sonunda çocuklarımdan ayrı kalıp o korkunç kazayı geçirecektim. Başımıza gelecekleri bilmeden yaşamamız ne kadar acı.</p>

  <p class="p6">&ldquo;Hayat dediğimiz şey cancağızım, bir sisin içinde ilerlemek gibi demişti,&rdquo; bir keresinde Şekina.</p>

  <p class="p6">&ldquo;Fesuphanallah, keşke aynaya bakmak gibi olabilseydi,&rdquo; diye eklemişti Nergis.</p>

  <p class="p6">Şekina&rsquo;nın Londra&rsquo;da bir odacıkta neler yaptığını biliyordum. Nergis&rsquo;in sorusuna cevap vermedim. Oysa o uzun kış gecesi anlatmak, dile gelmek istiyordu. Çareyi, &ldquo;Dilfirib ve ben saraydan atıldıktan sonra neler oldu biliyor musun?&rdquo; diye sormakta bulmuş, &ldquo;Dilfirib&rsquo;in yerine geçen Dilfirib&rsquo;le mi?&rdquo; diye sormamı alayla karşılamış ve başlamıştı anlatmaya. O kış gecesi anlatılabilecek en güzel hikâyeyi anlatmıştı Nergis.</p>

  <p class="p6"><a id="a63"></a><span class="t12">&nbsp;</span></p>
</body>
</html>
