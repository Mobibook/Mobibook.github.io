<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Bavul</title>
</head>

<body>
  <h2 class="h21"><a id="a28"></a>Bavul</h2>

  <p class="p6">Şekina&rsquo;nın sekiz boğumlu gırtlağını hatırladığım gün de bunu Doktor Turan&rsquo;a anlattığım gün de ne güzeldi! Her şey pırıl pırıl parlamaktaydı. Pencere önündeki kumruların ötüşleri bile hafızamda öylesine canlı ki... Eğer o kumrular kadar aklınız varsa, Doktor Turan&rsquo;ın bana gırtlağı ve dolayısıyla bu hatıramı çağrıştırmasına istinaden anlamış olmalısınız: Ona âşıktım. Ona âşık olmuştum. Ama bu hüzünlü hikâyeyi anlatmaya daha var. Yedi yaşımla on bir yaşım arasında gidip geliyoruz. Hatta henüz dünyaya gelemedim bile. Seansların birisinde bunu söylemiştim:</p>

  <p class="p6">&ldquo;Doğmak bilemedim, bir türlü dünyaya gelemedim.&rdquo;</p>

  <p class="p6">Doğumumu baştan sona bir solukta anlatamamanın da bir anlamı olmalıydı.</p>

  <p class="p6">Doktor Turan&rsquo;ın, &ldquo;Bütün bu anlattıklarınızı tıpkı bana anlattığınız gibi yazınız lütfen,&rdquo; demesi ve bana yazmam için bir defter vermesi o seanstan sonraki seansımıza rastlar. İşte birazdan anlatacağım anıyı onun hediyesi defterin bir sayfacığının bir satırcığı gibi görürüm. Çoğu hatıra, hafızamızın sayfaları arasında işte böyle başı sonu belli bir satır kadar önemsiz bir yer işgal eder:</p>

  <p class="p6">Nergis, Şekina&rsquo;nın Viyana&rsquo;dan aldığı elbisesinin kopan dökülen düğmelerini dikmeyi bitirmiş, ipi dişiyle kesmekteydi. Demek ki bu an, Şekina&rsquo;nın paşayla vapurda aşk yaşadığı günün sonrasına denk gelmekteydi. Yine kokain almış, kokain, kanma karışmış olmalıydı çünkü gözleri çakmak çakmak, gömüldüğü sedirde doğrulmuştu:</p>

  <p class="p6">&ldquo;Uzun süre yaşayan bir beden enkaz biriktirir.&rdquo;</p>

  <p class="p6">İşte o gün, Nergis&rsquo;in sırrının sessizce açığa çıktığı gündü. Şekina&rsquo;nın merakından bunalan Nergis&rsquo;in her zamanki gibi &ldquo;Fesuphanallah, içimden size bir hikâye anlatmak geldi,&rdquo; deyip çareyi gürül gürül akan sular gibi anlatmakta bulacağını düşünmüştüm ama yanıldım. Söze, &ldquo;Gözlerimle görmüş, kulaklarımla duymuş gibi anlatacağım sakın şaşırmayın!&rdquo; diye başlayacağını düşünmüştüm ama öyle olmadı. Dolayısıyla Şekina&rsquo;nın &ldquo;Yaşamış gibi desene sen şuna,&rdquo; demesine de gerek kalmamıştı. Beni oldum olası &ldquo;Ağızdan çıkan lafın kuyruğu olsa, gerisin geriye çekip alsak. Ama yok,&rdquo; diye tembihleyen Nergis, o gün, o saat, anahtar deliğinden kendisine görünenleri, ötesini, berisini bize anlatmaya karar verdi.</p>

  <p class="p6">Oysa bilirim insanın kendisini anlatması ne kadar zordur, ne kadar yalan.</p>

  <p class="p6">Son cümle bana ait değil. Babamın cebinde taşıdığı bir aşk mektubundan. Babamı peşi sıra gizemli Anadolu yolculuğuna çıkaran kadından. Kadın, İstanbul&rsquo;dan sürülenlerdenmiş. Benim anladığım, babamı şu hayatta biraz olsun hizalayan bu kadına duyduğu aşk olmuş.</p>

  <p class="p6">Çok şaşıracaksınız ama ben bu hikâyeyi kocam Adnan Bey&rsquo;den öğrendim. Her zamanki gibi bana hakaret etmeye girişmiş, ansızın &ldquo;Senin baban bu ülkeye ihanet eden şerefsizlerdendi! O, cemiyetteki dostlarını sırtlarından vurdu,&rdquo; demiş ardından bu kırık dökük hikâyeyi dillendirmişti. Kocam Adnan Bey, Nergis ve Şekina için &ldquo;iki cadı&rdquo;, çoktan babasız kalan evimiz için &ldquo;iki cadının örümcek ağlarından müteşekkil sarayı&rdquo; derdi. Yolunu tuttuğum çocukluk evimde saklı, gizli şeyleri nerede bulacağımı çok iyi biliyordum. Şekina ile 1938 yılında yaptığımız Londra seyahati sırasında aldığımız, ah bir de Şekina&rsquo;nın akıl almaz sırlarıyla yüzleştiğim Londra seyahatimiz var tabii... İşte bizim o seyahatten getirdiğimiz, babamın gizemli Anadolu seyahatine çıkarken kendisine refakat eden bavulun astarını, taze, genç bir gövdeymişçesine deştim. Bunu yapmak için, ağzını sıkı tutması tembihlenmiş gibi boş olduğu halde kilitli bavulun kilidini bir firkete yardımıyla açmam gerekti. Biricik aşk mektubunun ayaklarımın dibine düşüşünü boşuna bekledim. Bunun yerine başka bir şey, arkası yazısız bir kartpostal düştü. Bu kartpostalın hikâyesini belki başka bir zaman anlatırım.</p>

  <p class="p6">Söz konusu mektuba, dolayısıyla babamın hüzünlü aşk hikâyesine ulaşmam, kocam Adnan Bey&rsquo;in ağız ishali olmuşçasına sayıp sövüp dökmelerinin neticesinde oldu.</p>

  <p class="p6">Ah evlilik hayatım!</p>

  <p class="p6">Evlilik hayatım bir cehennemdi.</p>

  <p class="p6"><a id="a29"></a><span class="t12">&nbsp;</span></p>
</body>
</html>
