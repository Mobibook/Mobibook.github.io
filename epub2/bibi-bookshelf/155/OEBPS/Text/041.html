<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yazdıklarımı Bulun Diye Gömeceğim</title>
</head>

<body>
  <h2 class="h21"><a id="a76"></a>Yazdıklarımı Bulun Diye Gömeceğim</h2>

  <p class="p6">Babam, kederli Anadolu seyahatinden döndüğünde sadece &ldquo;Çok yorgunum,&rdquo; demişti. İnsanlar üzerinde tatbik etmenin hayallerini kurduğu bitkilerden zehirli gaz çıkardığı laboratuvarını dağıtmış, üyesi olduğu cemiyetten çoktan kovulmuştu. &ldquo;Bre senin o itlerin arasında ne işin vardı ki?&rdquo; diye sormuştu Şekina. Bir ölü için sorular nasıl anlamsızsa babam için de öyleydi. Babamın toparlanması epey zaman aldı. Tam toparlandı, kendisine geldi derken Şekina&rsquo;yı götürmeye gelen İngiliz subayını öldürdüğü için saklanmaya başladı. Ardından kendi âlemine çekildi. 1938 yılının Aralık ayında, yani Şekina ve ben Londra seyahatimizden henüz yeni döndüğümüz günlerde, bir öğle üzeri Üsküdar&rsquo;a bizimkilere uğradığımda ve evde babamdan başka kimsenin olmayışını görüp, söndü sönecek mangalın ateşini coşturmaya çalışırken, manzarayı seyreden babam neden bilmem: &ldquo;Herkesin içinde bir faşist gizlidir,&rdquo; demişti. &ldquo;Herkes biraz faşisttir ama böyle olduğunu bilmez tıpkı benim gibi,&rdquo; diye de eklemişti. Babamın bu sözü çok manidar gelmişti bana. Benim ruhumda da ne maraza varsa evlenmek için gidip en kötü adamı bulmuştum. Ama öyle olduğunu idrak edemiyordum. İstanbul Boğazı&rsquo;nın dibinde dünyaya gelen bir bebeğin ilk çığlığını koyverememesi gibi bir şey.</p>

  <p class="p6">&ldquo;Fesuphanallah bu hepimiz için en hayırlısı oldu,&rdquo; derdi Nergis.</p>

  <p class="p6">Ne? En hayırlısı olan şey ne? Benim doktor Adnan&rsquo;la evlenmem mi, babamın kafese kapatılan bir kuş gibi sessizleşmesi mi?</p>

  <p class="p6">Köpeklerin saldırısına uğrayıp paramparça olduğum o kazadan kurtulup, Mıtnb&rsquo;ların çadırında şifa bulduğum günlerin sonunda, İstanbul&rsquo;a evime geri döndüğümde kendimi babam gibi hissediyordum: Yorgun, yenilmiş, paramparça. Gerçekten paramparça olmuştum. O yaz bütün İstanbul basını &ldquo;Köpeklerin parçaladığı kadın&rdquo; olarak benden söz etmişti. Çay partilerinde kadınlar çevremi sarıp kollarımdaki, bacaklarımdaki belli belirsiz izlere bakıyorlardı, izler belli belirsizdi, yine o yaz Türk hanımlarını hokka burunlu yapmak üzere Paris&rsquo;ten gelen meşhur Estetik Cerrah Mösyö Rupen, &ldquo;Tres <span class="t13">bien,&rdquo;</span><a id="a77"></a><a href="../Text/notes.html#a81"><span class="t14">{2}</span></a> demişti izlerime bakıp. Çok dikkatli bakıldığında vücudumda tuzla buz olup yapıştırılmış porselen bebeğin taşıdığı izlere benzer silik soluk çizgiler seçilebiliyordu.</p>

  <p class="p6">Kocam beni karşısında görünce, &ldquo;Bu dünyadan mısın yoksa ötekisinden mi?&rdquo; diye sormuştu: &ldquo;insan mısın hayalet mi?&rdquo; Gazeteler bunları bile yazmıştı. Benden de söz etmişlerdi: &ldquo;Zaten hanımefendinin hayatı çok enteresan bir biçimde Boğaz&rsquo;ın ortasında su almakta olan bir kayıkta başlamış...&rdquo;</p>

  <p class="p6">İşte o hayatın akıl hastanesinde sonlanacağım adım gibi biliyordum. Hoş, kimi zaman adımı da unuttuğum oluyordu. Kendime Şekina, Nergis dediğim ya da türlü çeşit isimler verdiğim... Oysa babam bana çiçeklerin üzerinde geceleri beliren damlacıklar, gecenin gözyaşları anlamına gelen bir isim vermişti: &ldquo;Bre seni sudan çıkardığımızda gün geceye kavuşmuştu bile. Ters dönmüş kayığımızın üzerine karabatak gibi tünemiş kurtulduğumuza şükretmiştik. Anneni sular alıp götürmüş olsa bile sen küçük bebek kucağımızdaydın ve bütün vücudun kristalmiş gibi görünen su damlacıklarıyla bezeliydi. Yağlı ıslak vücudundan kayıp düşmeyen su damlacıkları tıpkı geceleri çiçeklerin üzerinde gecenin gözyaşları olarak belirenlere benziyordu.&rdquo;</p>

  <p class="p6">İnsan adına benzer.</p>

  <p class="p6">Tekrar akıl hastanesine döndükten ve Doktor Turan&rsquo;ın ansızın gidişinden sonra uzunca bir süre Balıkçı Hasan&rsquo;ın çocuklarımı ziyaretime getireceği hayaliyle yaşadım. Eğer bir şeyi benim gibi çok hayal ederseniz onu olmuş kabul edersiniz. Ya da hayaliniz gerçekleşmiş olur ama siz onu hâlâ hayal zannedersiniz. Şu anlatacağım iki şeyi o kadar çok hayal ettim ki sonunda gerçek mi hayal mi karıştırdım. Kim ne derse desin ömür dediğimiz şey de hayalle gerçeğin karışımından ibarettir.</p>

  <p class="p6">Başhekim Nüzhet Bey&rsquo;in odasına çağrıldığımda bana &ldquo;Pencereden bak,&rdquo; dedi. Paltosunu giymiş, masasında oturuyordu. Bahar gelmesine rağmen ruhlarımız gibi barındığımız mekânlar da soğuktu, ısınmıyordu. Bütün dünya savaşıyordu ve sanki bütün memleket, bütün şehir aklını kaybetmiş gibi hastaneye doluşmuştu. &ldquo;Yoksulluktan,&rdquo; diyordu iyi kalpli bir hemşire, &ldquo;İnsanlar yoksulluktan, açlıktan deliriyorlar.&rdquo; Akıl hastanesinde et et üstüneydi. Koğuş öyle kalabalıktı ki soluğumuz bizi hem ısıtıp hem boğabilirdi. Herkes birbirini yaralıyor, tecavüz ediyor, ısırıyordu. Korkunçtu. &ldquo;Bitlisindir şimdi sen,&rdquo; demişti Başhekim Nüzhet. Koğuştan, bahçeden ve ayda bir topluca yıkandığımız banyodan başka bir yer görmenin iştahıyla çevreme bakmıyordum.</p>

  <p class="p6">&ldquo;Hiçbir yere dokunmadan pencereye yaklaş.&rdquo;</p>

  <p class="p6">Emrini yerine getirmiştim. Yakmayan ama ısıtan tatlı bir güneş doldurmuştu pencereyi. Önüne durduğumda iliklerime kadar ısınmıştım. &ldquo;Bir yakının çocuklarını getirmiş,&rdquo; demişti sonra. Aşağıda Balıkçı Hasan&rsquo;ın yanında, ağacın altında bir bankta oturmuşlardı çocuklarım. &ldquo;Kimi bekliyorlar?&rdquo; demiştim soru sorabildiğime şaşarak. &ldquo;Seni,&rdquo; demişti Başhekim Nüzhet Bey. &ldquo;Beni böyle görmesinler, korkarlar,&rdquo; demiştim. Zira güneş ışığıyla dolu penceredeki aksimde kendimi görmekteydim. Bir sandala binip açılıp gizlice çocuklarımı görmeye gittiğimden bu yana epey hırpalanmıştım. Kaldı ki o vakit bile tıraşlıydı kafam. Yadırgamıştı küçüğüm o halimi. Usulca okşarken kafamı. Ağzımda diş kalmamıştı. Yüzümde yaralar vardı. Bir ihtiyara benziyordum. Ama ben çok güzel olduğum yıllarımı da hatırlıyordum. Gür saçlarım, kaim dudaklarım, biçimli dişlerim, güzel bir ağzım ve asil bir gülümseyişim olduğunu söylerlerdi. Gözlerim, tenim, ellerim, ayaklarım, omuzlarım, bacaklarım güzeldi. Kalçalarım yuvarlak, göğüslerim biçimliydi. Güzel bir kadındım. Her şeye rağmen neşeli. Nergis ve Şekina gittiğinden beri şu dünyada yapayalnız, kimsesiz kaldığımda bile her şeye rağmen neşeli, çocuklarıyla avunan.</p>

  <p class="p6">Çocuklarımı o pencereden gizlice izledim.</p>

  <p class="p6">&ldquo;Yanlarına gitmeyecek misin?&rdquo; diye sordu Başhekim Nüzhet.</p>

  <p class="p6">&ldquo;Ben zaten onların yanındayım,&rdquo; dedim.</p>

  <p class="p6">&ldquo;Söyleyelim o vakit seni daha fazla beklemesinler,&rdquo; dedi son olarak. Gözümü onlardan ayıramıyordum. &ldquo;Beklemesinler,&rdquo; dedim gözlerim yaşlarla dolu. Sanırım son hatıram buydu.</p>

  <p class="p6">Size bir şey daha anlatacağımı söylemiştim ama o da buna benzer bir şeydi. Doktor Turan&rsquo;ın geri dönüp &ldquo;Siz deli değilsiniz,&rdquo; diyerek beni kucaklayıp hastaneden çıkarmaya gayret edişi, &ldquo;Sizi çocuklarınıza götüreceğim,&rdquo; demesi. Belki gerçekti, belki hayal.</p>

  <p class="p6">Bir hastabakıcı yanlarına gitti, onlara bir şeyler söyledi.</p>

  <p class="p6">Onlar da kalkıp gittiler. Balıkçı Haşan çocuklarımın ellerinden tutmuştu. Beni unutmadıklarını umut ediyordum. Çünkü ben yaşadıklarımı hiç unutmadım. Pencereye iyice yaklaştım. Hayatla vedalaştım. Aklıma Şekina, Nergis gelmedi değil. Ölüm belki daha güzeldir yaşamaktan. Gördünüz işte, yaşamak uzun bir macera.</p>

  <p class="p6">Çocuklarımın arkasından uzun uzun baktım. Yazın onları denize götürdüğümde suya girip çıktıktan sonra göbek deliklerine dolan birkaç damla suyla meşgul olurlardı çocukça bir oyun içinde. Onlara anlattığım doğum hikâyemi unutmamışlar, hep hatırlatıp sormuşlardı.</p>

  <p class="p6">&ldquo;Annenden nasıl koptun?&rdquo; demişti küçüğüm. &ldquo;Madem suyun dibinde dünyaya geldin göbek bağının nasıl kesilmesi icap etti?&rdquo; diye soruyu dallandırıp budaklandırmıştı büyüğüm. &ldquo;Göbek bağım hiç kesilmedi ki?&rdquo; demiştim ben de. &ldquo;Göbek bağlarımız kesildi sanırız ama kesilmez. Görünmez bir bağ bizi birbirimize bağlar.&rdquo;</p>

  <p class="p6">Bu son söylediğimi sevmişlerdi. Güneşin altında tatlı bir dalgayla sallanan sandalın içerisinde mutluyduk. Şekina ve Nergis&rsquo;in gaipten gelen seslerini, hayaletlerinin fısıltılarını, sandalımıza tırmanmaya çalışan iki deniz kızının tatlı ağız dalaşını duyuyordum ve inanıyordum ki onlar da gittikleri âlemde mutluydular.</p>

  <p class="p6">Çocuklarım gözden kayboldular. Kapadım gözlerimi. Göbek deliklerimizle oynadığımız o güzel yaz gününe gittim.</p>

  <p class="p6">&ldquo;Bence insan ölmüyor,&rdquo; demişti büyük oğlum. &ldquo;Rüya görüyor.&rdquo;</p>

  <p class="p6">&ldquo;Belki şimdi hepimiz uyuyoruz ve rüya görüyoruz,&rdquo; demişti küçüğüm.</p>

  <p class="p6">İnsan güçlü değil en güçsüz. Bu düşündüğümü o anda onlara söylemedim. Pencereden onların arkasından bakar gibi, bunun hayata dair son anım olduğunu düşünerek duruyordum bir zerresinden ibaret olduğum âlemin kıyısında. Sanki o sandalın içinde, denizin ortasında, çocuklarım kucağımdaydı. Güneş üçümüzü ısıtıyordu. O an orada mutluyduk. Çocuklarımın peşinden koşmak onlara yetişmek onlara son kez sarılmak istedim ama artık çok geçti. Bu duygunun göklerden düşen bir yıldırım gibi beni yakıp yıkıp kül ettiğini hissettim. Teşekkür ederim. Bu dünyadan geçip gittiğim için mutluyum. Ama yine de sizin de artık iyi bildiğiniz ebedi hayatımın bir hayal misali silinip yok olacak olması çok acı, öyle değil mi?</p>

  <p class="p4"><span class="t13">1908-1945</span></p>
</body>
</html>
