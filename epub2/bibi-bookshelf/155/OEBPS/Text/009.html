<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>İnci Gibi Bir Kız</title>
</head>

<body>
  <h2 class="h21"><a id="a12"></a>İnci Gibi Bir Kız</h2>

  <p class="p6">&lsquo;&ldquo;Kokain var mı kokain?&rsquo; O yelpazeli kadın her gün gelip bunu soruyor bre, dedi bana İstanbul&rsquo;un en büyük eczanesinin sahibi.&rdquo;</p>

  <p class="p6">Babam kendisine gelen şikâyeti dillendiriyordu.</p>

  <p class="p6">&ldquo;Söyle onlara beni sana şikâyet etmesinler.&rdquo;</p>

  <p class="p6">&ldquo;Ya kime şikâyet etsinler?&rdquo;</p>

  <p class="p6">&ldquo;Seni sana şikâyet ettikleri gibi beni de bana şikâyet etsinler.&rdquo;</p>

  <p class="p6">&ldquo;Ama ben erkek cinsine mensubum,&rdquo; der, son noktayı koyardı babam: &ldquo;Bir kadın ölene kadar ebeveyniyle yaşamaya mahkûmdur. Ebeveynleri ölmüşse cemiyet ona kocasından, ağabeyinden, kardeşinden, olmadı eniştesi, dayısı, amcası, dış kapının mandalı kuzeninden ebeveyn tayin eder. Kadın ona şikâyet edilir, onun iznini alır. Bre ne sıkıcı şey, iyi ki kadın doğmamışım.&rdquo;</p>

  <p class="p6">Şekina Halam sinirlendiğinde yelpazesini öyle hızlı sallardı ki başının üstünde uçuşan sinekler rüzgârına kapılır, yere düşerlerdi.</p>

  <p class="p6">Mesele şuydu: Yanında getirdiği bitince, İstanbul&rsquo;un altını üstüne getirmiş, dünyayı içine dolduran kokaini bulamamış. Kokaini bulamayınca kendi kendini yatıştırmanın yolunu da bulamamış. Tütün, kokainin yerini tutmamış, acıyı ve yoksunluğu azaltmamış. Morfin ve afyon midesine iyi gelmemiş, gaz yapmış, midesini dinamit lokumuyla doldurulmuş gibi şişirmiş.</p>

  <p class="p6">Ah kokain!</p>

  <p class="p6">O yıllarda pek moda olduğu üzere doğuyu merak edip Kahire, İskenderiye, Şam, Beyrut, Halep&rsquo;ten geçip İstanbul&rsquo;a uğrayan Avusturyalı bir Kulak Burun Boğaz Hekimi&rsquo;nin &ldquo;Bende bir parça olacak,&rdquo; dediğinin iddia edilmesi üzerine, aşktan tek dileği uzak bir düş olarak kalması olan Şekina&rsquo;nın bu ricası suya düşmüş.</p>

  <p class="p6">Bizim gibi suya düşmüş demeliyim.</p>

  <p class="p6">Hiç merak etmeyin, Avusturyalı Kulak Burun Boğazcı&rsquo;yla Şekina&rsquo;nın kokain müptelalığında buluşan aşk hikâyesini anlatacağım. Ama şimdi izin verin şu dünyaya gözümü açayım:</p>

  <p class="p6">Dünyaya kıçüstü gelirken kendimi birdenbire gerisin geriye, içeri çekivermişim. &ldquo;Fesuphanallah böyle doğmaktan vazgeçenini ilk kez gördüm,&rdquo; derdi Nergis.</p>

  <p class="p6">&ldquo;Bre, kız cinsindense hiç doğmasın daha iyi!&rdquo; demiş babam.</p>

  <p class="p6">Bu sırada annemin karnı, çuvalın içine konulmuş kedi gibi hareketlenmiş.</p>

  <p class="p6">&ldquo;Ayol pek marifetli bir kız bu, kendi kendisini döndürüyor vallahi,&rdquo; demiş bulunmuş Nergis.</p>

  <p class="p6">&ldquo;Kedi doğsun, kız doğmasın,&rdquo; diye dövünen babam başlamış mı kayığı sallamaya.</p>

  <p class="p6">O sırada yanımızda olmayan halam, tek eğlencesi benim doğuyla batı arasında, İstanbul Boğazı&rsquo;nın tam ortasındaki doğumumu anlatmak olan Nergis&rsquo;i azarlardı:</p>

  <p class="p6">&ldquo;Nergis, Nergis, dereyi görmeden paçaları sıvamış, daha çocuk doğmadan, mahremini görmeden, kızdır bu deyip çıkmışsın işin içinden.&rdquo;</p>

  <p class="p6">Sokağa çıktığımızda arkasından &ldquo;Gündüz Feneri,&rdquo; diye seslenilen Nergis, (&ldquo;Dön önüne, bakma sen onlara, alışığım ben&rdquo;) pespembe dudaklarını gerdirerek gülümser, gülümser, gülümserdi:</p>

  <p class="p6">&ldquo;Kız doğmasa şaşardım! Bu ailenin kadınları inci gibi kızlar doğururlar çünkü. İnciden kızlar doğururlar.&rdquo; <span class="t13">m</span></p>

  <p class="p6"><a id="a13"></a><span class="t12">&nbsp;</span></p>
</body>
</html>
