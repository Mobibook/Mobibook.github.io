<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Benim, Anneniz!</title>
</head>

<body>
  <h2 class="h21"><a id="a66"></a>Benim, Anneniz!</h2>

  <p class="p6">Duyduğum çocuklarımın sesiydi.</p>

  <p class="p6">Yabani bir hayvan gibi havuzun karanlık gölgesine sinmiştim. Gelip beni orada buldular. Eskiden, ben sağlıklı bir kadınken gür, uzun, güzel saçlarım vardı.</p>

  <p class="p6">&ldquo;Deniz gibi,&rdquo; derdi küçüğüm saçlarıma.</p>

  <p class="p6">&ldquo;Aptal nehir gibi,&rdquo; derdi büyük olan. Küçüğüm safça &ldquo;Ama ben hiç nehir görmedim ki,&rdquo; derdi. Sandalla Boğaz&rsquo;a açıldığımızda ikisi de suya dala çıka yorulurlar kısacık bir an hafifçe sallanan sandalımızda biri bir yanıma diğeri öteki yanıma geçer, küçücük kollarını bana dolar, parmak uçlarıyla işte o güzel saçlarımla oynarlardı. Kendi aralarında mırıl mırıl konuşurlar kavga etmeye bile güçleri kalmaz hafiften uyuklarlardı. Küçüğümün kafası usulca kucağıma düşer, sandalımızın küçük tentesinin titrek gölgesinde, güneş altında pırıl pırıl yanan güzel bir yaz denizinin üzerinde öylece kalırdık. &ldquo;Mutluluk nedir?&rdquo; diye soracak olursanız demiştim bir keresinde Doktor Turan Bey&rsquo;e, &ldquo;işte o animdir.&rdquo; Gerçekten böyle düşünüyordum. Çocuklarımla kendimi o sandalın üzerinde hatırladığım anda anlatmayı da kesmeyi isterdim. &ldquo;Belki bir anlamda yaşamayı,&rdquo; demişti de Doktor Turan Bey &ldquo;Evet,&rdquo; diyerek onaylamıştım onu. &ldquo;Hayatımı o anda sonlandırmayı isterdim.&rdquo;</p>

  <p class="p6">O güzel saçlarımdan eser yoktu artık. Akıl hastanesinde kazımışlardı kafamı. Çocuklarımın hayatta olmalarına sevinsem bile beni görmelerinden korktum. Hastaneden kaçıp oralara kadar gelmiş olduğum için kendime kızdım. Şimdi bir zavallı gibi titriyor ve karanlığın beni saklamasını istiyordum: Sonra, Nergis ve Şekina&rsquo;nın kulağıma fısıldayan seslerini duydum:</p>

  <p class="p6">&ldquo;Fesuphanallah, buraya kadar gelmesen çocuklarının yaşadığını öğrenemeyecektin.&rdquo;</p>

  <p class="p6">&ldquo;Cancağızım gör bak öldürmemişsin onları, yaşıyorlarmış işte!&rdquo;</p>

  <p class="p6">Çocuklarımın yaşadığına, onları öldürmemiş oluşuma niye sevinmedim bilemiyorum. Sanırım kuvvetli bir hisle onlardan ebediyen ayrıldığımı idrak ettim. Öyle de oldu. Bu onları aslında son görüşümdü. Evet bir kere daha görecektim onları ama onlar beni göremeyecek, ben yanlarına gidemeyecektim. İşte bu sebepten bu onları son görüşümdü:</p>

  <p class="p6">Hizmetçi beni tanıdı. Kocamın onu tokatlamasına rağmen kovmayışına pek sevinmiştim.</p>

  <p class="p6">&ldquo;Hanımefendi,&rdquo; deyip bana doğru yürüdü. İşte o zaman küçüğüm,</p>

  <p class="p6">&ldquo;Bu annem!&rdquo; dedi.</p>

  <p class="p6">Büyüğüm itiraz etti. Küçüğüm ısrarla,</p>

  <p class="p6">&ldquo;Bu annem, onun gibi gülümsüyor,&rdquo; dedi. Gözyaşlarımı tutamadım.</p>

  <p class="p6">&ldquo;Ben annenizim,&rdquo; dedim.</p>

  <p class="p6">Küçüğüm her zaman daha saftı, koştu sarıldı. &ldquo;Bu annem,&rdquo; dedi ağabeyine dönüp. Diğerine de elimi uzattım. Kısa bir an tereddüt ettikten sonra o da geldi sarıldı bana. Kardeşinden farklı biraz küskündü. &ldquo;Niye öldürmek istedin bizi?&rdquo; diye sordu. Ağlamaktan cevap veremedim. &ldquo;Biz bayıldık, ölmedik,&rdquo; dedi küçüğüm. Hera ve Adnan&rsquo;ın sesleri duyuldu. Bize doğru geliyorlardı. Çocuklarıma sıkıca sarıldım. Kokladım onları. Sonrasını anlatmak istemiyorum. Çünkü çok ağladık.</p>

  <p class="p6"><a id="a67"></a><span class="t12">&nbsp;</span></p>
</body>
</html>
