<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/style.css"/>
  <title></title>
</head>

<body>
  <p class="p7"><span class="t5"><b>Sunuş</b></span></p>



  <p class="p1"><span class="t6"><b>B</b></span>u kitaba <i>Rüzgârgülü</i> adını verirken onda bir örüntü ya da tutarlılığın algılanmasını umarken bir yandan da öykülerin her birinin kendi yönüne gittiğini belirtmek istemiştim. Hepsi de harita üstünde geçiyor, kenar çizgileri dahil. Haritanın ne haritası olduğunu bilemiyorum. Bir zihnin haritası, şüphe yok buna; belki de yazarın zihni. Ama bundan fazlası olmasını umuyorum. Birisinin zihni hiçbir zaman onun kendi zihninden ibaret değildir, doğumunda bile. Ve insan yaşadıkça, öğrendikçe, kaybettikçe bundan daha da uzaklaşır.</p>

  <p>Rüzgârgülünün, manyetik pusulamızın dört yönü, KDGB sözü edilmeyen bir beşinci yönde birleşir ya da ondan doğar: merkez, gülün taçyapraklarıdır.</p>

  <p>Ellerinde pusulalarıyla doğudan gelen istilacıların yerinden yurdundan ettiği Amerika halklarının çoğu dünyalarını, dört rüzgâr yönü (ya da yarı yönü) ile iki ek yön, Yukarı ve Aşağı, temelinde yapılandırmıştı; bunlar merkezden/kendinden/buradan ve şimdiden yayılıyor ve ayinsel olarak diğer altısını içerebiliyordu ve işte bu da Evrendi. Dört boyutlu pusuladır bu, uzamsal ve zamansal, maddi ve ruhsal, Yeni Dünyanın Gülü.</p>

  <p>Denizcilere yol gösterme bakımından, bu kitap güvenilir değildir. Yerel manyetik alanlara aşırı hassas olabilir.</p>

  <p>Kitap içinde, çeşitli döngüsel hareketler fark edilebilir; birinci ve son, dördüncü ve on yedinci öyküler arasında olduğu gibi. Görünüşte dışa doğru yolculuklar başlatsa da, aslında bunlar içe doğrudur, on birinci öyküde olduğu gibi, nesnel gerçekliği günümüzün Yeryüzünde, günümüzün haritasında doğallanabilen tek öykü, yedincisi ise, içlerinde belki de en özneli.</p>

  <p>Her bir öykünün belirli bir yöne ait oluşunun nedenlerine gelince; pek ciddi nedenler değil bunlar. Örneğin, Dip yeraltı da olabilir, en derinler de veya sadece üzüntü de. Düzenleme ilkesi tarihsel de olabilir, şiirsel de, kelime anlamına göre de. Dünyayı sembol ve anlam ile canlı olarak tanımanın bir yolu da her şeyi kelime anlamıyla alma sanatını geliştirmek değil midir?</p>

  <p>Daha önceki bir öykü derlememin adı <i>Rüzgârın On İki Köşesi</i> (<i>The Wind's Twelve Quarters</i>) idi, yani A.E. Housman'dan ödünç alınmış bir pusula. Buna da Rainer Maria Rilke'nin <i>Les Roses</i> grubundan Fransızca bir şiirini şiar olarak alayım.</p>

  <p><br/></p>

  <p><i>Est-ce en exemple que tu te proposes?</i></p>

  <p><i>Peut-on se remplir comme les roses,</i></p>

  <p><i>en multipliant sa subtile matiere</i></p>

  <p><i>qu'on avait fait pour ne rien faire?</i></p>

  <p><i>Car ce n'est pas travailler que d'etre</i></p>

  <p><i>une rose, dirait-on.</i></p>

  <p><i>Dieu, en regardant par la fenetre,</i></p>

  <p><i>fait la maison.</i></p>

  <p><br/></p>

  <p><i>Rilke, güle şöyle bir şey soruyor:</i></p>

  <p><i>Kendini bir örnek olarak mı sunuyorsun?</i></p>

  <p><i>Bir gül gibi açabilir mi insan</i></p>

  <p><i>kendi hassas özünü çoğaltarak?</i></p>

  <p><i>Yoksa işini yapmak yeterli mi?</i></p>

  <p><i>Çünkü iş denmez</i></p>

  <p><i>bir gül olmak için yapılana.</i></p>

  <p><i>Tanrı, pencereden dışarı bakarken</i></p>

  <p><i>eve çekidüzen veriyor.</i></p>

  <p><br/></p>

  <p class="p3">Ursula K. Le Guin</p>
</body>
</html>