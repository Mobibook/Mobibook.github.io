<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre2" id="toc8">9</h2>

  <p class="Standard3">&nbsp;</p>

  <p class="Standard3">Ertesi sabah hava güneşli, açık, pırıl pırıldı. Ağzıma yumruk yemiş gibi uyandım, iki fincan kahve içtim ve sabah gazetelerine bir göz attım. Hiçbirinde Arthur Gwynn Geiger'le ilgili bir şey göremedim. Nemli elbisemin kırışıklıklarını açmakla meşguldüm ki telefon çaldı. Arayan, Eyalet Savcısı'nın başmüfettişi Bernie Ohls'du, beni General Stemwood'a tavsiye eden adam.</p>

  <p class="Standard3">"Ee, nasılsın bakalım evlat?" diye başladı, iyi bir uyku çekmiş, kimseye beş kuruş borcu olmayan bir adam gibi çıkıyordu sesi.</p>

  <p class="Standard3">"Akşamdan kalmayım," dedim.</p>

  <p class="Standard3">"Cık cık cık!" Laf olsun diye güldü, sonra normalden daha lakayt bir sesle, kurnaz aynasız sesiyle sordu. "General Stemwood'u gördün mü?"</p>

  <p class="Standard3">"Hıh-hı."</p>

  <p class="Standard3">"Onun için bir iş yaptın mı?"</p>

  <p class="Standard3">"Çok yağmur yağıyordu," diye cevap verdim, eğer buna cevap denebilirse.</p>

  <p class="Standard3">"Başına her an bir şeyler gelen bir aileye benziyorlar. Onlara ait koca bir Buick, Lido rıhtımının açığında sularda yüzüyormuş:"</p>

  <p class="Standard3">Telefonu kıracak gibi sıkı sıkı tuttum. Soluğumu da tuttum aynı zamanda.</p>

  <p class="Standard3">"Evet ya," dedi Ohls neşeli bir sesle. "Deniz suyu ve kumdan berbat olmuş gıcır gıcır bir Buick... ha az kaldı unutuyordum, içinde de bir tip varmış."</p>

  <p class="Standard3">Soluğumu öyle usul usul dışarı verdim ki birazı dudaklarımda kaldı. "Regan mı?"</p>

  <p class="Standard3">"Ha? Kim? Haa, büyük kızın bir yerden bulup çıkarıp evlendiği o kaçak içkici eskisini diyorsun. Hiç yüz yüze gelmedim adamla. Denizin dibinde ne işi olur ki onun?"</p>

  <p class="Standard3">"Lafı dolaştırma. Kimin denizin dibinde işi olur ki?"</p>

  <p class="Standard3">"Bilmem, ahbap. Bir bakmak üzere oraya gidiyorum da. Takılmak ister miydin?"</p>

  <p class="Standard3">"Evet"</p>

  <p class="Standard3">"Elini çabuk tut," dedi. "Odamdayım."</p>

  <p class="Standard3">Tıraş olup giyindim, hafif bir kahvaltı ettim, bir saate kalmadan Adliye'deydim. Asansörle yedinci kata çıktım ve Eyalet Savcısı'nın adamlarının kullandığı sıra sıra küçük büro odalarının önünden geçtim. Ohls'unki ötekilerden büyük değildi ama sırf Ohls'a aitti. Masasının üzerinde bir ıstampa, kalem takımı, şapkası ve ayaklarının birinden başka şey yoktu. Orta boylu sansın bir adamdı, beyaz fırça kaşları, uysal bakışlı gözleri ve sağlam dişleri vardı. Sokakta yüzlercesini görebileceğiniz bir adamdı. Bense onun dokuz adam öldürdüğünü biliyordum — bunlardan üçünü de polis koruması altındayken ya da birileri onların polis koruması altında olduğunu sandıkları bir sırada.</p>

  <p class="Standard3">Ayağa kalktı, Entractes marka yalancı purolarla dolu teneke kutuyu cebine attı, ağzındakini dişlerinin arasında aşağı yukarı salladı, başını geri atıp dikkatle bana baktı. "Regan değil," dedi. "Araştırdım. Regan iriyarı bir tip, senin boyunda, senden de biraz iri. Bu genç bir çocuk."</p>

  <p class="Standard3">Bir şey söylemedim.</p>

  <p class="Standard3">"Regan neden tüymüş," diye sordu Ohls, "merak ediyor musun?"</p>

  <p class="Standard3">"Galiba hayır," dedim.</p>

  <p class="Standard3">"Kaçak içki ticareti yapan bir tip zengin bir aileye damat girer de sonra da güzel bir hanımla helal para birkaç milyona elveda derse — ben bile merak ederim doğrusu. Sır sanıyordun herhalde değil mi?"</p>

  <p class="Standard3">"Hıh-hı."</p>

  <p class="Standard3">"Anlaşıldı evlat, oltaya gelmeyeceksin. Bozulmuyorum." Elleriyle ceplerini yoklayarak masanın benim oturduğum tarafına geldi, şapkasına uzandı.</p>

  <p class="Standard3">"Regan'ı aramıyorum," dedim.</p>

  <p class="Standard3">Kapısını kilitledi, binanın resmi park yerine inip küçük, mavi, üstü kapalı bir otomobile bindik. Ara sıra bir trafik işaretini savuşturmak üzere canavar düdüğünü çalarak, Sunset Bulvarı yönünde ilerledik. Taptaze bir sabahtı, havada hayatı tasasız ve tatlı göstermeye yetecek kadar dirilik vardı, insanın aklı başka yerde değilse tabii. Benimki başka yerdeydi.</p>

  <p class="Standard3">Sahil yolundan Lido'ya yaklaşık elli kilometrelik yoldu, ilk on beş kilometrede trafik yoğundu. Ohls bu yolu kırk beş dakikada aldı. Kırk beş dakika sonra boyası solmuş sıvalı bir kemerin önünde bastı frene, arabadan dışarı çıktık. Kemerden denize doğru, kenarına sıra sıra beyaza boyalı babalar dizilmiş uzun bir iskele uzanıyordu, iskelenin ucunda bir küme insan denize doğru eğilmiş bakıyorlar, motosikletli bir polis de kemerin altında durmuş iskeleye çıkmak isteyen başka bir gurubun yolunu kesiyordu. Otoyolun iki yanında arabalar park etmişti, kadını erkeği her zamanki et yiyiciler hazır ve nazırdılar. Ohls motosikletli polise rozetini gösterdi, iskeleye çıktık. Burnumuza dün geceki uzun, sıkı yağmurun biraz olsun hafifletmeyi bile başaramadığı ağır bir balık kokusu doldu.</p>

  <p class="Standard3">"İşte orada; motorun üzerinde," dedi Ohls, yalancı purolardan biriyle işaret ederek. Üzerinde bir römorkörünkini andıran dümen dolabıyla yayvan, kara bir salapurya iskelenin en sonundaki kazıkların oraya gizlenmişti adeta. Güvertesinde sabah güneşinde pırıl pırıl parlayan, etrafına çekme zincirleri sarılmış bir şey vardı, kara renkli nikelajlı büyük bir araba. Zincir tamburunun kolu geriye yerine inmiş, güverte hizasına gelmişti. Arabanın çevresini almış birileri vardı. Kaygan basamaklardan aşağıya güverteye indik.</p>

  <p class="Standard3">Ohls yeşil haki üniformalı bir şerif yardımcısıyla sivil elbiseli bir adama merhaba dedi. Salapuryanın üç kişilik mürettebatı dümen dolabına yaslanmış, tütün çiğniyorlardı. İçlerinden bir tanesi kirli bir banyo havlusuyla*saçlarını kuruluyordu. Bu, arabanın etrafına zincirleri geçirmek için suya dalan adamdı herhalde.</p>

  <p class="Standard3">Arabayı gözden geçirdik. Ön çamurluk eğrilmiş, bir far kırılmış, öteki kırılmamış ama yamulmuştu. Radyatörün ızgarasında büyük bir yarık vardı, arabanın boyasıyla nikelajı baştan aşağı çizikti. Döşeme suyu emmişti, kapkaraydı. Lastiklerden hiçbiri zarar görmüşe benzemiyordu.</p>

  <p class="Standard3">Başı omuzlarının üzerinde garip bir açıyla çarpılmış sürücü hâlâ direksiyona dolanmış duruyordu. Çok kısa süre önce yakışıklı olan ince uzun, koyu renk saçlı bir çocuktu. Şimdiyse yüzü mavimsi beyaz renkteydi, gözleri yarı kapalı göz kapaklarının altında donuk donuk parlıyordu, açık ağzının içi kumla doluydu. Alnının sol kenarında cildinin beyazı üzerinde belirginleşen donuk renkli bir çürük vardı.</p>

  <p class="Standard3">Ohls geriledi, gırtlağını temizledi ve küçük purosunu yaktı. "Hikâye nedir?"</p>

  <p class="Standard3">Üniformalı adam iskelenin ucundaki meraklı taifesini işaret etti. içlerinden biri beyaz babalardan ikisinin arasındaki iki tarafa zorlanarak açılmış geniş deliği kurcalıyordu. Korkuluğun parçalandığı yer taze kesilmiş çam tahtası gibi sarı ve temiz görünüşlüydü. "Burayı yarmış geçmiş. Fena bindirmiş olmalı. Yağmur burada erken dindi, akşam dokuzda filan. Kırık tahtanın iç tarafı kuru. Demek ki yağmur durduktan sonra. Su yüksekken düşmüş yoksa daha fena karaya otururdu, gene de sular yarım kabarıkmış daha, yoksa deniz daha ilerilere atardı, çekilince de tam çekilmemiş yoksa kazıklara bindirirdi. Bu da dün akşam saat on civarı demektir. Belki dokuz buçuk, daha erken değil. Bu sabah çocuklar balığa çıktıklarında görmüşler, gelip çekince içinde ölüyü bulduk."</p>

  <p class="Standard3">Sivil polis pabucunun burnunu güverteye sürttü. Ohls bana bir yan bakış fırlattı ve purosunu sigara gibi oynattı.</p>

  <p class="Standard3">"Sarhoş muymuş?" diye sordu öyle ortaya.</p>

  <p class="Standard3">Havluyla kafasını silmekte olan adam zincirin oraya gitti ve herkesi irkilten bir gürültüyle boğazını temizledi. "Ağzıma kum girmiş," dedi, tükürdü. "Şu oğlancığın ağzındaki kadar değil, ama gene de girdi."</p>

  <p class="Standard3">Üniformalı konuştu: "Sarhoştu belki. Yağmurda, tek başına caka sattığına göre! Sarhoşlardan her şey beklenir."</p>

  <p class="Standard3">"Sarhoş mu, hadi canım," dedi sivil polis. "El freni yarı çekikti, herifin yüzüne de yandan vurmuşlar. Bana sorarsan cinayet."</p>

  <p class="Standard3">Ohls havlulu adama baktı: "Sen ne dersin, ahbap?"</p>

  <p class="Standard3">Havlulu adamın gururu okşanmıştı. Sırıttı. "İntihar diyorum, arkadaş. Üzerime vazife değil ama sordun diye söylüyorum, intihar. Bir kere oğlancağız iskeleden aşağı düşerken cetvel gibi düz bir çizgi çekmiş. Lastik izlerini sonuna kadar görebiliyorsun. Memur beyin dediği gibi demek ki yağmurdan sonra. Bir iki de takla atmış olmalı. Demek ki korkuluğa bindirmeden önce müthiş hız yapmış olacak. El frenini çekmek yetmez. Suya düşerken eli çarpmış olabilir, kafasını da suya düşerken çarpmıştır herhalde."</p>

  <p class="Standard3">"İyi göz varmış sende, ahbap. Aradınız mı üstünü?" diye sordu memura. Memur bana baktı, sonra da salapuryanın önüne birikmiş halka. "Tamam, kalsın," dedi Ohls. Gözlüklü, yorgun suratlı, kara çantalı küçük bir adam rıhtımdan aşağı indi, geldi. Güvertede olabildiğince temiz bir nokta seçip çantasını yere koydu. Sonra şapkasını çıkardı, ensesini ovuşturdu, sanki nerede olduğunu ya da nereden geldiğini unutmuş gibi açık denize daldı gitti.</p>

  <p class="Standard3">"Müşteri bu işte, Doktor. Dün gece rıhtımdan aşağı dalış yapmış. Dokuzla on arası. Bütün bildiğimiz bu."</p>

  <p class="Standard3">Küçük adam ölüye aksi bir bakış fırlattı. Kafasını elledi, şakaktaki çürüğe baktı, başı iki eliyle o yana bu yana çevirdi, kaburgalarını yokladı. Ölünün gevşek elini havaya kaldırıp, tırnaklara baktı. Sonra eli bıraktı, düşüşünü seyretti. Geriye çekildi, çantasını açtı, içinden çıkardığı basılı formlardan birine karbonun üzerinden yazmaya başladı. "Görünürde ölüm sebebi boyun kırılması," dedi yazarken. "Bu da demektir ki içine pek su girmemiş olmalı. Bu da demektir ki açık havaya da çıktığına göre çarçabuk soğuyup katılaşır. Soğumadan önce arabadan çıkarmak lazım. Sonra biraz zor çıkarırsınız."</p>

  <p class="Standard3">Ohls başını salladı. "Öleli ne kadar olmuş, Doktor?"</p>

  <p class="Standard3">"Bilemem."</p>

  <p class="Standard3">Ohls sertçe baktı ona, sonra ağzından küçük puroyu çıkarıp kötü kötü puroya baktı. "Tanıştığımıza memnun oldum, Doktor. Beş dakika içinde ölüm saatini kestiremeyen adli tıp görevlisi hiç görmemiştim doğrusu!"</p>

  <p class="Standard3">Küçük adam ekşi bir suratla sırıttı, bloknotunu çantasına koyup kurşun kalemini yeleğinin cebine yerleştirdi. "Dün gece yemek yemişse, söyleyebilirim — saat kaçta yediğini bilirsem. Ama beş dakika içinde mümkün değil."</p>

  <p class="Standard3">"Bu çürük nasıl olmuş olabilir — düşerken mi?"</p>

  <p class="Standard3">Küçük adam çürüğe yeniden baktı. "Sanmıyorum. Üstü örtülü birşeyle vurmuşlar. Ölmeden önce de iç kanama olmuş."</p>

  <p class="Standard3">"Copla olabilir mi?"</p>

  <p class="Standard3">"Çok mümkün."</p>

  <p class="Standard3">Küçük adam başını salladı, çantasını güverteden alıp, basamakları tırmandı iskeleye çıktı yeniden. Sıvalı kemerin oraya bir cankurtaran yanaşıyordu. Ohls bana baktı, "Haydi gidelim. Buraya kadar geldiğimize değmemiş, değil mi?" dedi.</p>

  <p class="Standard3">İskeleden yürüyerek geriye döndük, yeniden Ohls'un arabasına bindik. Direksiyonu kırıp otoyola çıktık, yağmurla tertemiz yıkanmış üç şeritli otoyoldan pembe yosunla çizgi çizgi olmuş sanlı beyazlı alçak kum tepeleri boyunca yol aldık. Bir iki martı denize doğru daireler çizip köpüklü dalgaların üzerindeki bir şeye dalış yapıyorlar, ta uzakta beyaz bir yat sanki gökyüzünde asılıymış gibi duruyordu.</p>

  <p class="Standard3">Ohls çenesini ileri çıkartıp bana doğru döndü, sordu: "Tanıyor musun?"</p>

  <p class="Standard3">"Tabii, Sternwood'ların şoförü. Onu daha dün aynı arabanın tozunu alırken gördüm."</p>

  <p class="Standard3">"İşine karışmak istemiyorum, Marlowe. Bana sadece şunu söyle, senin işin onunla ilgisi var mı?"</p>

  <p class="Standard3">"Yok. Adını bile bilmiyorum."</p>

  <p class="Standard3">"Owen Taylor. Nereden mi biliyorum? Matrak bir hikâye. Bir yıl filan oluyor, onu Mann Yasası'na ilişkin bir suçtan ötürü içeri almıştık. Anlaşılan Sternwood'un ateşli kızını, küçüğü, Yuma'ya kaçırmış. Büyük kız kardeş arkalarından gidip onları geri getirdi, Owen'i de deliğe tıktırttı. Ertesi gün eyalet savcısına gelmiş, oğlanın bırakılmasını sağlamış. Dediğine göre oğlan kız kardeşiyle evlenmek istiyormuş, niyeti de ciddiymiş ama kız kardeşi bunu anlayamamış. Ona kalırsa, kız kardeşinin derdi, şöyle iyice bir kafayı bulup, eğlenmekmiş. İşte böyle, oğlanı salıverdik, sonra bir baktık ki yeniden işe almışlar. Bir süre sonra Washington'dan parmak izi raporu geldi,</p>

  <p class="Standard3">Indiana'da polis kaydı varmış meğerse, altı yıl önce silahlı soyguna teşebbüsten. Eyalet hapishanesinde altı ay yatıp çıkmış, Dillinger'in kaçtığı hapishane var ya, orada. Bu bilgiyi Sternwood'lara ilettik, gene de işine son vermediler. Ne dersin bu işe?"</p>

  <p class="Standard3">"Hepsinin vidalan gevşek anlaşılan," dedim. "Dün gece olanlardan haberleri var mı?"</p>

  <p class="Standard3">"Hayır. Birazdan yüzleşeceğim onlarla."</p>

  <p class="Standard3">"Mümkünse ihtiyarı bu işe karıştırma."</p>

  <p class="Standard3">"Neden?"</p>

  <p class="Standard3">"Yeterince derdi var zaten, hem de hasta."</p>

  <p class="Standard3">"Regan'ı mı kastediyorsun?"</p>

  <p class="Standard3">Somurttum. "Regan hakkında bir şey bilmiyorum, söyledim sana. Regan'ı aramıyorum. Bildiğim kadarıyla Regan kimsenin tavuğuna kışt dememiş."</p>

  <p class="Standard3">"Ooo," dedi Ohls. Denize doğru daldı gitti bakışları, az kaldı araba yoldan çıkıyordu. Ondan sonra da yol boyunca ağzını açmadı dense yeridir. Beni Hollywood'da Çin Tiyatrosu yakınlarında indirdi, geri döndü, batıya Alta Brea'ya doğru yöneldi.</p>

  <p class="Standard3">Ayaküstü bir şeyler yedim, öğleden sonra gazetelerinden birine göz gezdirdim, ama orada Geiger'le ilgili bir haber göremedim.</p>

  <p class="Standard3">Öğle yemeğinden sonra doğuya doğru yürüdüm, Geiger’ın dükkânına bir kere daha bakmak istiyordum.</p>

  <p class="Standard3">&nbsp;</p>
</body>
</html>
