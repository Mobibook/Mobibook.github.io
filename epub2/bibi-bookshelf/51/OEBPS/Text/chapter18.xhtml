<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre2" id="toc17">18</h2>

  <p class="Standard3">&nbsp;</p>

  <p class="Standard3">Ohls ayakta durmuş oğlana bakıyordu. Oğlan divanın üzerine oturmuş duvara doğru kaykılmıştı. Ohls ona hiç sesini çıkarmadan baktı, kaşlarının kılları seyyar fırça satıcılarının küçük fırçaları gibi tel tel kabarmış, sert, ufak yuvarlaklar halini almıştı. "Brody'yi vurduğunu itiraf ediyor musun?" diye sordu.</p>

  <p class="Standard3">Oğlan ağzında en sevdiği iki sözcüğü yuvarladı.</p>

  <p class="Standard3">Ohls iç geçirip bana baktı. "İtiraf etmesine gerek yok. Silahı bende," dedim.</p>

  <p class="Standard3">"Bu lafı bana her edişlerinde kumbarama bir dolar atsaydım, zengin olmuştum. Ne o, çok mu eğlenceli?"</p>

  <p class="Standard3">"Yoo, bana eğlenceli gelmiyor."</p>

  <p class="Standard3">"Eh, bu da bir şeydir," dedi Ohls. Döndü. "Wilde'ı çağırdım. Onu görmeye gideceğiz, bu serseriyi de yanımıza alalım. Benimle gelsin, sen de arkamızdan izle, ne olur ne olmaz, suratıma tekme filan atmaya kalkar."</p>

  <p class="Standard3">"Yatak odasındakine ne diyorsun?"</p>

  <p class="Standard3">"Allah diyorum," dedi Ohls. "O Taylor denen çocuğun rıhtımdan uçtuğuna sevindim. Onu, içerideki sıçanı öbür dünyaya yolladı diye ölüm hücresine tıkmak hiç hoşuma gitmeyecekti."</p>

  <p class="Standard3">Küçük yatak odasına girdim, siyah mumlan söndürdüm, tütmeye başladılar. Oturma odasına geri döndüğümde Ohls oğlanı ayağa kaldırmıştı. Oğlan buz parçası gibi sert, bembeyaz yüzünde kor gibi yanan kara gözlerini ona dikmiş bakıyordu.</p>

  <p class="Standard3">"Haydi gidelim," dedi Ohls, sanki elini sürmekten hazzetmezmiş gibi kollarından tuttu oğlanı. Işıkları söndürdüm, onların ardından evden çıktım. Arabalarımıza girdik, uzun, virajlı yolda Ohls'un ikiz arka farlarının peşine düştüm. Laverne Terrace'ı bu son görüşüm olsun diyordum içimden.</p>

  <p class="Standard3">Eyalet savcısı Taggart Wilde, Dördüncü Cadde'yle Lafayette Park'ın köşesinde, geniş bir garaj büyüklüğünde, bir yanına kırmızı kum taşından bir porte-cochere eklenmiş, önünde bir kaç dönüm yemyeşil çimenlik uzanan beyaz ahşap bir evde oturuyordu.</p>

  <p class="Standard3">Kent batı yönünde gelişmeye başladığında olduğu gibi alınıp yeni yerleşim bölgelerine taşınması adet olan o eski, dayanıklı evlerden biriydi. Wilde eski bir Los Angeles ailesinden geliyordu, ev daha Batı Adams, Figueroa ya da St. James Park'daki asıl yerindeyken içinde doğmuş olmalıydı.</p>

  <p class="Standard3">Girişte iki araba vardı, üstü kapalı büyük bir özel otomobil, bir de arka çamurluğa yaslanmış, mehtap sefası yapan üniformalı şoförüyle bir polis arabası. Ohls gidip şoförle konuşunca adam Ohls'un arabasındaki oğlana baktı.</p>

  <p class="Standard3">Eve çıkıp zili çaldık. Saçları briyantinli sansın bir adam kapıyı açtı, önümüze düşüp bizi holden, ağır, koyu renk mobilyalarla döşenmiş büyük, akvaryum gibi bir oturma odasından ve onun gerisindeki başka bir holden geçirdi. Bir kapıyı tıklatıp içeri girdi, sonra bize kapıyı ardına kadar açtı, biz de dibindeki açık balkon kapılarından koyu gölgeler içinde bir bahçe ve esrarengiz ağaçlar görünen duvarları ahşapla kaplanmış çalışma odasına girdik. Pencereden içeriye ıslak toprak ve çiçek kokusu giriyordu. Duvarlarda büyük, karanlık yağlı boya tablolar, koltuklar, kitaplar vardı, ıslak toprak ve çiçek kokusuna karışan iyi cins puro kokusu geldi burnuma.</p>

  <p class="Standard3">Taggart Wilde yazıhanesinin gerisinde oturuyordu, orta yaşlı, toparlak bir adamdı, özel bir ifade takınmadan dostça bakmayı beceren açık renk mavi gözleri vardı. Önünde bir fincan sütsüz kahve duruyor, sol elinin bakımlı, özenli parmakları arasında ise üzeri benekli ince bir puro tutuyordu. Yazıhanenin dibinde mavi deri bir koltukta başka bir adam oturuyordu, buz gibi bakışlı, balta gibi keskin suratlı bir adam, bahçe tırmığı kadar sivri, bir tefeci kadar sert biri. Derli toplu, bakımlı ' suratı daha demin tıraş edilmişti sanki. İyi ütülenmiş kahverengi bir takım elbise giymişti, kravatında siyah bir inci vardı. Parmakları, kafaları zehir gibi çalışan adamların uzun, sinirli parmaklarındandı. Dalaşmaya hazır görünüyordu.</p>

  <p class="Standard3">Ohls bir iskemle çekip olurdu. "İyi akşamlar, Cronjager," dedi. "Seni Philip Marlowe'la tanıştırayım, başı dertte bir özel dedektif!" Sırıttı.</p>

  <p class="Standard3">Cronjager başını sallamadan baktı bana. Sanki bir fotoğrafa bakıyormuş gibi baştan aşağı süzdü beni. Sonunda çenesini yarım santim kadar kıpırdattı. "Otur, Marlowe," dedi Wilde, "Başkomiser Cronjager konusunda elimden geleni yapacağım, ama biliyorsun bu işleri. Büyük bir kent burası artık."</p>

  <p class="Standard3">Oturup bir sigara yaktım. Ohls, Cronjager'e bakarak sordu: "Randall Place'deki cinayet hakkında neler buldunuz?"</p>

  <p class="Standard3">Balta suratlı adam, bir parmağını tutup parmak eklemi çıtırdayıncaya kadar çekti, karşısındakine bakmadan konuştu. "Bir ceset, içinde iki adet kurşun. Ateşlenmemiş iki silah. Aşağıda sokakta kendisine ait olmayan bir arabayı çalıştırmaya uğraşan bir sarışın da bulduk. Onunki, ötekinin hemen yanındaydı, aynı model. Ödü patlamış bir hali vardı, onun için bizim çocuklar içeri aldılar, öttü. Brody denen adam zımbalandığında oradaymış. Katili görmediğini iddia ediyor."</p>

  <p class="Standard3">"Hepsi bu mu?" diye sordu Ohls.</p>

  <p class="Standard3">Cronjager hafifçe kaşlarını kaldırdı. "Daha bir saat geçti aradan. Ne bekliyordun— cinayetin sinema filmini mi?"</p>

  <p class="Standard3">"Belki katilin tarifini," dedi Ohls.</p>

  <p class="Standard3">"Deri ceketli uzun boylu biri — tarif denirse buna."</p>

  <p class="Standard3">"Dışarıda arabamda," dedi Ohls. "Kelepçeli. Marlowe olaya sizin yerinize el koydu. Silahı da burada." Ohls cebinden oğlanın otomatiğini çıkardı ve Wilde'ın masasının bir kenarına koydu. Cronjager silaha baktı ama uzanıp almadı.</p>

  <p class="Standard3">Wilde bıyık altından gülüyordu. Geriye yaslanmış, elinde ağzından hiç çıkarmadığı benekli puro, bundan nefes çekiyordu. Kahvesinden bir yudum almak üzere öne eğildi. Üzerindeki smokin ceketinin göğüs cebinden ipek bir mendil çıkardı, dudaklarına dokundurup gene yerine koydu.</p>

  <p class="Standard3">"Bir iki ölü daha var işin içinde," dedi Ohls, parmaklarıyla çenesinin bitimindeki yumuşak deriyi çimdirerek.</p>

  <p class="Standard3">Cronjager gözle görülür biçimde irkildi. Somurtuk bakışlı gözleri ışıklar saçan birer çelik nokta oldu.</p>

  <p class="Standard3">"Bu sabah Lido iskelesinin oradan bir araba çıkarıldığından haberiniz var mı, içinde bir ölüyle?" dedi Ohls.</p>

  <p class="Standard3">Cronjager "Hayır," dedi, sevimsizliği elden bırakmadan.</p>

  <p class="Standard3">"Arabadaki ölü, zengin bir ailenin şoförlüğünü yapıyordu," dedi Ohls. "Aileye, kızlarından biriyle ilgili olarak şantaj yapılıyordu. Bay Wilde aileye Marlowe'u önerdi, ben aracı oldum. Marlowe işi oldukça sıkı tutuyordu."</p>

  <p class="Standard3">"Bayılırım cinayet işini sıkı tutan özel hafiyelere," dedi Cronjager. "Bu meseleden böyle cilveli cilveli söz etmesen iyi olur."</p>

  <p class="Standard3">"Öyle mi," dedi Ohls. "Meseleden cilveli söz,etmeyeyim demek ki. Siz şehirli aynasızlarla cilveli konuşma fırsatı pek sık geçmiyor da elime. Çoğu kere bir yeriniz incinmesin diye ayaklarınızın altına halılar sermekle geçiyor ömrüm!"</p>

  <p class="Standard3">Cronjager'in sivri burnunun kenarları sinirden beyazlaştı. Nefesi odada pes perdeden bir yılan ıslığı gibi çıkıyordu. Çok sakin bir sesle: "Benim adamlarımdan hiçbirinin ayağının altına halı filan sermedin, parlak zekâ," dedi.</p>

  <p class="Standard3">"Göreceğiz," dedi Ohls. "Lido'nun orada boğulan o şoför var ya, dün gece senin bölgende birini öldürdü. Hollywood Bulvarı'nın göbeğinde açık saçık kitap dümeni yürüten Geiger diye birini. Geiger dışarıda arabamdaki serseriyle yaşıyordu. Yaşıyordu diyorum, anlıyorsun ya."</p>

  <p class="Standard3">Cronjager daha yumuşak bakıyordu şimdi. "Pis işe benziyor," dedi.</p>

  <p class="Standard3">"Bildiğim kadarıyla bütün polis öyküleri öyledir," diye kükreyerek bana döndü Ohls. Kaşları gene kılları kabarmış birer fırçaydı. "Sıra sende Marlowe. Dökül bakalım hikâyeni."</p>

  <p class="Standard3">Döküldüm.</p>

  <p class="Standard3">İki şeyin sözünü etmedim, üstelik bir tanesinden neden söz etmediğimi de o sırada kendi kendime tam olarak açıklayamadan. Bir Carmen'in Brody'nin apartmanına yaptığı ziyaretin, bir de Eddie Mars'ın Geiger’ın evine yaptığı akşamüstü ziyaretinin sözünü etmedim. Geri kalanı olduğu gibi anlattım.</p>

  <p class="Standard3">Cronjager gözlerini bir an yüzümden ayırmadan, ben konuşurken yüzünde en ufak bir ifade belirmeksizin söylediklerimi dinledi. Sözlerim bittiğinde tam bir dakika boyu hiçbir şey söylemedi. Wilde sesini çıkarmıyordu, kahvesini yudumluyor, usul usul purosundan nefesler çekiyordu. Ohls başparmaklarından birini inceliyordu.</p>

  <p class="Standard3">Cronjager yavaşça iskemlesinde geriye yaslandı, ayak bileğini dizinin üzerinden geçirerek bilek kemiğini ince, sinirli parmaklarıyla okşadı. Sıska suratında kaşları iyice çatılmıştı. Buz gibi bir nezaketle konuştu:</p>

  <p class="Standard3">"Demek ki dün gece işlenen bir cinayeti polise bildirmedin, bütün gün kendi başına işler çevirdin, bu arada bu Geiger’ın oğlan da gidip bir cinayet daha işledi."</p>

  <p class="Standard3">"Öyle oldu," dedim. "İyice zor durumdaydım. Hata ettiğimi biliyorum ama müşterimi korumak zorundaydım, oğlanın da gidip Brody'yi temizleyeceğini bilemezdim."</p>

  <p class="Standard3">"Bu dediğini düşünmek polise düşer, Marlowe. Eğer Geiger’ın ölümü dün gece polise haber verilmiş olsaydı, kitaplar dükkândan Brody'nin apartmanına hiçbir şekilde taşınamazdı. Oğlan Brody'ye ulaşamaz, onu öldürmezdi. Brody'nin günleri zaten sayılıydı diyebilirsin. Onun gibiler genellikle öyledir. Ama insan hayatı insan hayatıdır."</p>

  <p class="Standard3">"Doğru," dedim. "Bunu bir daha sefere sokak aralarından sıvışan zavallı bir üçkâğıtçıyı vuran senin polislere anlatırsın!"</p>

  <p class="Standard3">Wilde iki eliyle birden masaya bir şaplak indirdi. "Bu kadarı yeter," diye kestirip attı. "Bu Taylor denen çocuğun Geiger'i vurduğundan nasıl oluyor da bu kadar emin olabiliyorsun, Marlowe. Geiger'i vuran silah Taylor'ın üzerinde ya da arabada bulunmuş olsa bile, bundan ille de onun katil olduğu çıkmaz ki. Silah oraya konmuş olabilir — diyelim ki asıl katil tarafından, Brody mesela."</p>

  <p class="Standard3">"Fiziksel olarak mümkün," dedim, "ama karakter olarak mümkün değil. Bir kere fazla tesadüf gerekiyor bu dediğiniz için, sonra Brody'yle kız arkadaşının karakterlerine, çevirmek istedikleri işin niteliğine ters düşüyor. Ben Brody'yle uzun uzun konuştum. Üçkâğıtçıydı ama katil olacak tip değil. İki silahı vardı, ikisini de üzerinde taşımıyordu. Geiger’ın dümenine sızmanın bir yolunu bulmaya çalışıyordu, kız aracılığıyla olup biten herşeyden haberi vardı tabii. Sadece Geiger'i gözlüyormuş, arkasında belalı bir destekleyeni var mı yok mu diye. İnanırım. Geiger'i kitaplarını ele geçirmek üzere öldürdüğünü, sonra Geiger’ın çektiği Carmen Sternwood fotoğraflarıyla sırra kadem bastığını, silahı Owen Taylor'ın üzerine koyup, Taylor'ı da Lido'nun oradan okyanusa ittiğini düşünmek olmayacak hayal. Taylor'ın nedeni vardı, kıskançlıktan gözü dönmüştü, Geiger'i öldürmek için fırsatı da vardı. İzinsiz, ailenin arabalarından birini almıştı. Geiger'i kızın gözünün önünde öldürdü, Brody'nin katil bile olsa yapamayacağı şey. Geiger'den sadece ticari çıkarı olan birinin kalkışacağı iş değil bence. Ama Taylor yapabilirdi. Çıplak fotoğraf işi tam ona bunu yaptıracak bir şeydi."</p>

  <p class="Standard3">Wilde bıyık altından gülerek, başını çevirmeden Cronjager'e baktı. Cronjager gürültüyle gırtlağını temizledi. "Peki cesedi saklamak neyin nesi? Neye yaradığını anlayamıyorum?" diye sordu Wilde.</p>

  <p class="Standard3">"Oğlan ağzıyla söylemedi ama o yapmış olacak. Brody, Geiger vurulduktan sonra onun evine gitmiş olamaz. Ben Carmen'i eve götürmekle meşgulken oğlan eve girmiş herhalde. Polisten korkuyordu tabii, anlaşılmayacak şey değil, büyük olasılıkla eşyalarını evden toplayana kadar cesedi saklamanın iyi bir fikir olduğunu düşündü. Halıdaki izlere bakılırsa sürükleyerek ön kapıdan çıkardı, ve çok muhtemeldir ki garaja koydu. Sonra evde ne kadar eşyası varsa toplayıp götürdü. Daha geç bir saatte, gecenin bir vakti, ceset katılaşmadan önce vicdan azabına kapıldı ve ölü yavuklusuna pek iyi davranmadığını düşündü. Geri döndü ve onu yatağın üzerine uzattı. Bunların hepsi tahmin tabii."</p>

  <p class="Standard3">Wilde başını salladı. "Sonra bu sabah işe gitti, orada hiçbir şey olmamış gibi davrandı, gözünü dört açtı. Brody kitapları alıp götürdüğünde kitapların nereye gittiğini gördü ve kitapları alanların Geiger'i de kitaplar yüzünden öldürdüğü sonucuna vardı. Kızla Brody hakkında onların tahmin ettiğinden fazlasını biliyordu belki de. Ne dersin,</p>

  <p class="Standard3">Ohls?"</p>

  <p class="Standard3">"Göreceğiz — ama bütün bunlar Cronjager'in derdine çare olmuyor. Onun derdi tüm bunlar dün gece olup bittiği halde, kendisine ancak şimdi haber verilmesi."</p>

  <p class="Standard3">Cronjager ekşi bir suratla: "İşin o tarafını da halledeceğiz, merak etme," dedi. Bana dik dik baktı, sonra hemen bakışlarını öte yana çevirdi.</p>

  <p class="Standard3">Wilde purosunu havaya sallayarak konuştu: "Evet, kanıtlan görelim Marlowe." Ceplerimi boşaltıp çıkarılan masanın üzerine koydum: üç senet, Geiger’ın General Sternwood'daki kartviziti, Carmen'in fotoğrafları, şifreli ad ve adreslerle dolu mavi not defteri. Geiger’ın evinin anahtarlarını Ohls'a teslim etmiştim.</p>

  <p class="Standard3">Wilde usul usul purosundan nefesler çekerek masanın üzerindekilere baktı. Ohls yalancı purolarından birini yaktı, dumanını sakin sakin tavana üfledi. Cronjager masaya abanıp Wilde'a gösterdiklerime baktı.</p>

  <p class="Standard3">Wilde Carmen imzalı üç senede parmaklarını vurarak, "Herhalde bunlar sadece bir 'gelgel'di," dedi. "General Sternwood bunları ancak başka, daha ciddi bir şeyden korktuğu için öderdi ödese ödese. Bunun üzerine Geiger de bindirirdi. Neden korktuğunu biliyor musun?" Gözlerini dikmiş bana bakıyordu.</p>

  <p class="Standard3">Hayır anlamında salladım başımı.</p>

  <p class="Standard3">"Hikâyeni bize gerekli olan bütün ayrıntılarıyla anlattığına emin misin?"</p>

  <p class="Standard3">"Bir iki özel meseleyi konu dışı bıraktım. Konu dışı bırakmakta da kararlıyım, Bay Wilde."</p>

  <p class="Standard3">"Hah!" dedi Cronjager, canı gönülden bir homurdanarak.</p>

  <p class="Standard3">"Neden?" diye sordu Wilde sakin bir sesle.</p>

  <p class="Standard3">"Çünkü müşterim korunma hakkına sahiptir, ancak büyük jüri önünde konuşabilir. Benimse özel dedektif lisansım var. 'Özel' kelimesinin bir anlamı olduğunu sanıyorum. Hollywood polis teşkilatının elinde iki cinayet var, ikisi de çözülmüş durumda. İki katil de ellerinde. Her ikisinin nedeni, cinayet aleti de ellerinde. Kişilerin adlarının açığa çıkmaması isteniyorsa, işin şantaj yönü abartılmamalı."</p>

  <p class="Standard3">"Neden?" diye sordu Wilde gene.</p>

  <p class="Standard3">"Tamam, tamam," dedi Cronjager soğuk bir sesle. "Onun gibi meşhur bir özel hafiyeye yamaklık etmenin şerefi bize yeter de artar!"</p>

  <p class="Standard3">"Göstereceğim," dedim. Kalkıp evden çıktım, arabama gittim, arabadan Geiger’ın dükkânından gelme kitabı aldım. Polis üniformalı şoför Geiger’ın arabasının yanında duruyordu. Oğlansa içeride bir kenarda arkasına kaykılmış oturuyordu.</p>

  <p class="Standard3">"Bir şey dedi mi?" diye sordum.</p>

  <p class="Standard3">"Bir teklifte bulundu," dedi polis yere tükürerek. "Duymazdan geldim."</p>

  <p class="Standard3">Eve girdim, kitabı Wilde'ın oturduğu masanın üzerine koydum, paketi açtım. Cronjager masanın bir ucunda telefonla konuşuyordu. Telefonu kapayıp yerine oturdu ben içeri girince.</p>

  <p class="Standard3">Wilde taş gibi ifadesiz bir suratla kitaba baktı, kapayıp Cronjager'e doğru sürdü. Cronjager kitabı açtı, bir iki sayfasına bakıp hemen kapadı. Elmacık kemiklerinin üzerinde yarım dolar büyüklüğünde kırmızı noktalar belirmişti.</p>

  <p class="Standard3">"Kitabı açın da ilk sayfaya damgalanmış tarihlere bakın."</p>

  <p class="Standard3">Cronjager kitabı yeniden açıp dediğim yere baktı. "Ee?" »</p>

  <p class="Standard3">"Eğer gerekirse," dedim. "Yemin eder, bu kitabın Geiger’ın dükkânından gelme olduğuna tanıklık edebilirim. Sarışın kız, Agnes de dükkânın çevirdiği işin cinsini itiraf edecektir. İki gözü olan herkes bu dükkânın bir şeyi gizlemeye yaradığını anlar. Oysa Hollywood polisi bu dükkânın çalışmasına göz yumdu, nedenini kendileri bilirler. Büyük jüri bu nedenlerin ne olduğunu merak edecektir herhalde."</p>

  <p class="Standard3">Wilde'ın ağzı kulaklarına vardı. "Büyük jüriler ara sıra insanı zor duruma sokan sorular sorarlar — kentlerimizin neden böyle idare edildiğini öğrenmek amacıyla, ama boşuna."</p>

  <p class="Standard3">Cronjager fırladı kalktı, şapkasını başına koydu. "Üçe karşı tekim ben burada," diye şarladı. "Ben cinayet masasındanım. Eğer bu Geiger uygunsuz kitap işindeyse, bu benim derdim değil. Ama olayın gazetelere düşmesi benim bölümümün pek de işine gelmez, bunu da itiraf ederim. Evet, ahbap çavuşlar ne istiyorsunuz bakalım?"</p>

  <p class="Standard3">Wilde, Ohls'a baktı. Ohls sakin bir sesle "Sana teslim edilecek bir tutuklu var elimde," dedi. "Gidelim."</p>

  <p class="Standard3">Ayağa kalktı. Cronjager gözlerinden ateşler saçarak odadan çıktı. Ohls onu izledi. Kapı yeniden kapandı. Wilde parmaklarıyla masasına vurarak, açık mavi gözlerini gözlerime dikti.</p>

  <p class="Standard3">"Böyle gizli kapaklı oldu bittiler karşısında polis neler hisseder takdir edersin," dedi. "her şey konusunda ifade vereceksin — en azından dosyaya girmesi için. Bu iki cinayeti birbirinden ayrı tutmak, General Sternwood'un adını da bu işe karıştırmamak mümkün olur herhalde. Neden ayırmıyorum senin bacaklarını biliyor musun?"</p>

  <p class="Standard3">"Hayır. Fena ayıracaksınız sanıyordum."</p>

  <p class="Standard3">"Bütün bunlar için eline ne kadar geçiyor?"</p>

  <p class="Standard3">"Günde yirmi beş dolar ve masraflar."</p>

  <p class="Standard3">"Şimdiye kadar elli dolar ve biraz da benzin parası demektir bu."</p>

  <p class="Standard3">"O civarda bir şey."</p>

  <p class="Standard3">Başını yana eğdi ve sol küçük parmağının arkasını çenesinin altına sürttü.</p>

  <p class="Standard3">"Bu kadarcık para için de memleketin güvenlik güçlerinin yarısıyla dalaşmaya razısın öyle mi?"</p>

  <p class="Standard3">"Hoşuma gitmiyor," dedim. "Ama ne yapayım? Vaka üzerindeyim. Hayatımı kazanmam için satacak neyim varsa onu satıyorum. Tanrının verdiği bir parça gözüpeklikle zekâyı, bir de elimdeki müşteriyi korumak için itilip kakılmaya ses çıkarmama yeteneğini. General'e danışmadan bu gece anlattığım kadarını bile anlatmak ilkelerime aykırıdır. Gizli kapaklı oldu bittiye gelince, biliyorsunuz ben de polislik mesleğindeydim. Büyük kentlerde her zaman olur böyle şeyler. Dışarıdan birisi bir şey gizlemeye çalıştı mı polislerin tepesi atar, ama kendileri de her gün eşi dostu ya da biraz torpilli birilerini hoşnut etmek üzere aynı şeyleri yaparlar. Hem daha ben bitilmedim. Vaka üzerindeyim. Mecbur kalsam gene aynı şekilde davranırdım."</p>

  <p class="Standard3">"Tabii eğer Cronjager özel dedektiflik belgeni elinden almazsa," dedi Wilde sırıtarak. "Bir iki özel meseleyi konu dışı bırakıyorum demiştin. Ne derece önemli bunlar?"</p>

  <p class="Standard3">"Henüz vaka üzerindeyim," dedim gözlerinin içine bakarak.</p>

  <p class="Standard3">Wilde bana gülümsedi. Dürüst, cüretli bir İrlandalı gülümsemesiydi bu. "Bak sana bir şey diyeyim, evlat. Babam, ihtiyar Sternwood'un yakın arkadaşıydı. Ben elimden geleni —belki de daha fazlasını— ardıma koymadım ihtiyarı üzüntüden, sıkıntıdan koruyayım diye. Ama uzun vadede, olacak iş değil. O kızları var ya, onlar eninde sonunda örtbas edilemeyecek bir şeylere bulaşacaklar, özellikle de o küçük sansın velet. Onları başıboş bırakmamak lazımdı. İhtiyarı bu yüzden hatalı buluyorum. Yaşadığımız dünya ne menem bir yer oldu, haberi yok. Şurada erkek erkeğe konuşuyoruz madem, sana bir şey daha söyleyeyim, homurdanıyor sanma sakın. Her türlü bahsine girerim ki General, eski kaçak içki imalatçısı damadının bu işlere bir yerinden bulaştığını düşünüyor ve bütün umudu da senin bunun tersini bulup çıkarman. Ne dersin?"</p>

  <p class="Standard3">"Anlattıkları kadarıyla Regan şantajcıya benzemiyor. Yufka yürekli biri galiba, öyle de davranıyor."</p>

  <p class="Standard3">Wilde küçümseyen bir kahkaha patlattı. "Yüreğinin yufka olup olmadığını sen, ben bilemeyiz. Eğer o yolun yolcusuysa, yüreği pek o kadar da yufka olamaz. General sana Regan'ı aradığını söyledi mi?"</p>

  <p class="Standard3">"Nerede olduğunu, başına bir iş gelip gelmediğini bilmek istediğini söyledi. Regan'ı seviyor, kendisine hoşça kal demeden çekip gitmesinden yüksünmüş."</p>

  <p class="Standard3">Wilde öne doğru eğilip kaşlarını çattı. "Anlıyorum," dedi, sesi değişmişti. Eliyle önündeki masadaki ıvır zıvırı düzeltti, Geiger’ın mavi not defterini bir yana ayırıp öteki kanıtları bana doğru itti. "Bunları al bari," dedi. "Benim ihtiyacım olmayacak."</p>

  <p class="Standard3">&nbsp;</p>
</body>
</html>
