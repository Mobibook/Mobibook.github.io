<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre2" id="toc29">30</h2>

  <p class="Standard3">&nbsp;</p>

  <p class="Standard3">Yeni bir gündü, güneş yeniden parlıyordu.</p>

  <p class="Standard3">Kayıp Kişiler Bürosu'ndan komiser Gregory odasının penceresinden, yağmurdan sonra bembeyaz, tertemiz ortaya çıkan Adliye'nin, pencerelerinde demir parmaklıklar olan üst katma sıkıntılı sıkıntılı baktı. Sonra dönen iskemlesini gacırdata gucurdata döndü, piposundaki tütünü sıcaktan berelenmiş parmağıyla sıkıştırdı, bana bıkkın gözlerle baktı.</p>

  <p class="Standard3">"Başını gene derde soktun, ha?"</p>

  <p class="Standard3">"Oo, demek haberi aldın."</p>

  <p class="Standard3">"Usta, bütün gün burada kıçımın üzerinde oturduğum için bende beyin namına bir şey yokmuş sanırlar. Ama neler duyarım bir bilsen. Bu Canino denen herifi vurmanda bir sakınca yok herhalde, gene de cinayet masasındaki oğlanlar göğsüne madalya takmamışlardır, sanmam."</p>

  <p class="Standard3">"Etrafımda epey adam öldürülüyor," dedim. "Payıma düşen bana yetmedi de."</p>

  <p class="Standard3">Sabırlı bir gülümseme. "O kızın Eddie Mars'ın karısı olduğunu kim söyledi sana?"</p>

  <p class="Standard3">Anlattım. Dikkatle dinledi, esnedi. Altın kaplamalarla dolu ağzını, tepsi büyüklüğünde bir avuçla örttü "Herhalde onu benim bulmam gerekirdi diye düşünüyorsundur."</p>

  <p class="Standard3">"İyi bir çıkarsama."</p>

  <p class="Standard3">"Belki de biliyordum," dedi. "Belki de Eddie Mars'la kadın böyle küçük bir oyun oynamak istedilerse, bunun yanlarına kâr kalacağını sanmalarına izin vermenin akıllılık —bende ne kadar akıl varsa tabii— olacağını düşündüm. Ama sen Eddie'ye göz yummamın daha kişisel nedenleri olduğunu düşünüyor olabilirsin." İri elini havaya uzattı, başparmağını işaret parmağıyla orta parmağına sürttü.</p>

  <p class="Standard3">"Hayır," dedim. "Öyle düşünmedim aslında. Geçen gün Eddie burada konuştuklarımızı kelimesi kelimesine bilir göründüğünde bile düşünmedim."</p>

  <p class="Standard3">Kaşlarını, sanki onları kaldırmak zahmetli bir işmiş gibi havaya kaldırdı, uzun zamandır yapmadığı bir numarayı denermiş gibi. Alnı kırış kırış oldu, kırışıklar düzeldiğinde yerine gelen beyaz çizgiler ben bakarken kırmızımsı bir renk aldı.</p>

  <p class="Standard3">"Ben bir aynasızım," dedi. "Öyle basit, sıradan bir aynasız. Makul ölçüde dürüst. Dürüstlüğün moda olmadığı bir dünyada olabildiğince dürüst. Bu sabah gelmeni istememin belli başlı nedenlerinden biri bu. Buna inanmanı istiyorum. Aynasız olduğum için yasaların galip gelmesini isterim. Eddie Mars gibi şık giyimli züppelerin Folsom taş ocağında manikürlerini bozduklarını görmek hoşuma gider, daha ilk soygunlarında babayı yiyip, dünyaları kararan garibim kenar mahalle kabadayılarının yanı başında. Gönlüm bundan yana. Ama ikimiz de bunun böyle olmayacağını bilecek kadar uzun süredir yaşıyoruz bu memlekette. Ne bu kentte, ne de başka bir yerde, bu bir uçtan ötekine cennet, güzel A.B.D.'mizin hiçbir yerinde olmaz. Bu memlekette işler öyle yürümüyor, işte o kadar."</p>

  <p class="Standard3">Bir şey söylemedim. Başını geriye atıp bir duman üfledi, piposunun haznesine baktı, sözüne devam etti:</p>

  <p class="Standard3">"Ama bu demek değil ki Eddie Mars Regan'ı öteki dünyaya postaladı ya da postalamak isterdi ya da elinden gelseydi postalardı. Düşündüm ki, bu konuda bir şeyler biliyor, günün birinde de bu bildikleri şu ya da bu biçimde ortaya çıkacak. Karısını Realito'da saklamak çocukçaydı, ama bu onun gibi kurnaz tilkilerin kurnazlık sandığı çocukça işlerden biri. Dün gece eyalet savcısıyla işi bittikten sonra onu buraya getirttim. Herşeyi itiraf etti. Canino'nun iyi bir fedai olduğunu, onu sırf bu iş için tuttuğunu söyledi. Hobilerinden haberi yokmuş, ya da öyle göründü. Harry Jones'u tanımıyordu. Joe Brody'yi tanımıyordu. Geiger'i tanıyordu tabii, ama dümeninden haberi olmadığını iddia ediyor. Bunları biliyorsun herhalde."</p>

  <p class="Standard3">"Evet."</p>

  <p class="Standard3">"Realito'da iş karıştırdın, usta. işleri örtbas etmeye yanaşmayarak. Hangi tabancadan çıktığı belli olmayan kurşunlar için ayrı dosya tutuyoruz bugünlerde. Ama günün birinde o tabancayı yeniden kullanırsın. O zaman suyun ısınır işte."</p>

  <p class="Standard3">"Kendimi sağlama aldım, merak etme," dedim, suratına sırıtarak.</p>

  <p class="Standard3">Piposunu tablanın kenarına vurarak boşalttı, düşünceli düşünceli baktı ona. "Kıza ne oldu?" dedi, başını kaldırmadan.</p>

  <p class="Standard3">"Bilmiyorum. Onu alıkoymadılar. İfade verdik, üç kopya, Wilde için, şerifin ofisi için, cinayet masası için. Onu bıraktılar. Ondan sonra da görmedim. Göreceğimi de sanmıyorum."</p>

  <p class="Standard3">"İyi kızmış, diyorlar. Pis oyunlar çevirecek birine benzemiyor."</p>

  <p class="Standard3">"Evet, iyi kız."</p>

  <p class="Standard3">Müfettiş Gregory içini çekti, ve eliyle sıçan tüyüne benzeyen saçlarını şöyle bir karıştırdı.</p>

  <p class="Standard3">"Bir şey daha var," dedi neredeyse şefkatli bir sesle. "İyi çocuğa benziyorsun, ama çok tehlikeli oyunlar oynuyorsun. Sternwood'lara gerçekten yardım etmek istiyorsan, onları rahat bırak yeter."</p>

  <p class="Standard3">"Galiba haklısın."</p>

  <p class="Standard3">"Kendini nasıl hissediyorsun?"</p>

  <p class="Standard3">"Gıcır," dedim. "Gecem çeşitli masa önü halılarının üzerinde azarlanmakla geçti.</p>

  <p class="Standard3">Ondan önce de iliklerime kadar ıslandım, dayak yedim. Turp gibiyim."</p>

  <p class="Standard3">"Ne bekliyordun, Allahın belası?"</p>

  <p class="Standard3">"Bundan başka bir şey beklediğim yoktu." Ayağa kalktım, sırıttım, kapıya yöneldim. Neredeyse varmıştım ki, ansızın boğazını temizledi ve sert bir sesle; "Boşa nefes tüketiyorum, öyle mi? Regan'ı hâlâ bulabileceğini sanıyorsun," dedi.</p>

  <p class="Standard3">Döndüm, dosdoğru gözlerinin içine baktım. "Hayır, Regan'ı bulabileceğimi sanmıyorum. Denemeyeceğim bile. Sana böylesi mi uyar?"</p>

  <p class="Standard3">Ağır ağır başını salladı. Sonra omuzlarını silkti. "Bunu niye söyledim, ben de bilmiyorum. Şansın açık olsun, Marlowe. İstediğin zaman uğra."</p>

  <p class="Standard3">"Sağ olun."</p>

  <p class="Standard3">&nbsp;</p>

  <p class="Standard3">Belediye Sarayı'ndan çıktım, arabamı parktan aldım, eve, Hobart Arms'a geri döndüm. Paltomu çıkarıp yatağın üzerine uzandım, gözlerimi dikip tavana baktım, dışarıdan gelen trafik gürültülerine kulak verip, tavanın köşesindeki güneş ışığı çizgisini seyrettim. Uyumaya çalıştım, ama uyku tutmuyordu. Kalktım, günün bu saatinde içmememe rağmen, bir içki aldım, yeniden yattım. Gene uyuyamıyordum. Beynim saat gibi işliyordu. Doğruldum, yatağın kenarına oturdum, bir pipo doldurdum, kendi kendime, yüksek sesle söylendim:</p>

  <p class="Standard3">"İhtiyar tilki bir şeyler biliyor."</p>

  <p class="Standard3">Piponun tadı zehir gibiydi. Onu bir kenara koydum, yeniden yatağa uzandım. Zihnim dalga dalga anı taklitlerinin içinden kulaçlar atarak ilerliyordu, sanki aynı şeyleri bir daha yapıyor, aynı yerlere gidiyor, aynı insanlarla karşılaşıyor, onlara tekrar tekrar aynı şeyleri söylüyordum da gene de her şey gerçekmiş gibi geliyordu, sanki gerçekten oluyormuş gibi, ilk defa hem de. Yağmur altında otoyolda arabayla gidişim, arabanın bir kroşesinde oturan Gümüş Peruk, onun tek kelime etmeyişi; öyle ki Los Angeles'a vardığımızda yeniden iki yabancıydık. Gece boyu açık olan drugstore'lardan birine giriyor, Bernie Ohls'a telefon açıp Realito'da bir adam öldürdüğümü, yanımda olaya tanık olan Eddie</p>

  <p class="Standard3">Mars'ın karısıyla Wilde’ın evine gittiğimi söylüyorum. Arabayı Lafayette Park'ın sessiz, yağmurla cilalanmış sokaklarından sürüyor, Wilde’ın büyük ahşap evinin önünde duruyorum, kapının önündeki Işık yanıyor, Ohls telefon ederek geleceğimi önceden bildirmiş. Wilde’ın odasındayım, çalışma masasının arkasına geçmiş, üzerinde çiçekli bir ropdöşambr, yüzü sert ve ifadesiz, parmaklarının arasında çevirip durduğu benekli bir puro, dudaklarında hınçlı bir gülümseme var. Ohls da oradaydı, bir de aynasızdan çok ekonomi profesörüne benzeyen sıska, kurşuni renkli bir polis memuru. Olayı anlatıyordum, sessizce dinliyorlardı, Gümüş Peruk bir köşede gölgelere karışmış, elleri kucağında hiç kimseye bakmadan oturuyordu. Telefonlar durmadan işliyordu. Bana sirkten kaçmış garip bir yaratıkmışım gibi bakan, cinayet masasından iki kişi. Yeniden araba sürüyorum, yanımda onlardan biri, Fulwider Binası'na gidiyoruz. Harry Jones'un ölü suratında yamulmuş, kaskatı bir ifade, hâlâ o masanın gerisinde oturduğu odaya giriyoruz, havada o ekşimsi tatlı koku. Adli tıptan bir memur vardı, çok genç, çok boğuk sesli bir oğlan, ensesinde tıraş kızarıklıkları. Etrafta dönüp duran bir parmak izi uzmanı var, ona vasisdasın demirini unutmamasını söylüyorum. (Canino'nun parmak izini orada buldular, kahverengin adamın geride bıraktığı, hikâyemi doğrulayan tek parmak izi.)</p>

  <p class="Standard3">Yeniden Wilde’ın evine gidiyorum, sekreterinin yan odada daktiloda yazdığı ifadeyi imzalıyorum. Derken kapı açıldı ve Eddie Mars içeri girdi ve Gümüş Peruk'u görünce yüzünde aniden bir gülümseme belirdi ve ona bakıp, "merhaba, tatlım," dedi ve kız ise ona ne baktı ne de cevap verdi. Eddie Mars son derece zinde ve neşeliydi, üzerinde koyu renk bir takım elbise vardı, tüvid paltosunun cebinden püsküllü beyaz bir eşarp sarkıyordu. Sonra gittiler, benle Wilde kaldık odada sadece, Wilde soğuk, öfkeli bir sesle şöyle diyor: "Bu son, Marlowe. Bir numara daha çekersen atacağım seni aslanların önüne, kimin gücüne giderse gitsin umurumda değil."</p>

  <p class="Standard3">Böyle işte, her şey bir daha bir daha gözümün önünden geçerken yattığım yerden, güneş ışığının tavanın kenarından aşağı doğru inmesini seyrediyorum. O sırada telefon çaldı, Norris'di, Sternwood'ların uşağı, o her zamanki dokunulmaz sesiyle konuştu.</p>

  <p class="Standard3">"Bay Marlowe? Büronuzu aradım, ne yazık ki sizi bulamadım. Sizi evden aramak saygısızlığında bulunmam bu yüzden."</p>

  <p class="Standard3">"Dışarıdaydım dün gece," dedim. "Büroya uğramadım."</p>

  <p class="Standard3">"Anlıyorum beyefendi. General sizinle bu sabah görüşmek isterler Bay Marlowe, sizin için uygunsa eğer."</p>

  <p class="Standard3">"Yarım saat sonra oradayım," dedim. "Sağlığı nasıl?"</p>

  <p class="Standard3">"Yatıyor, beyefendi, ama durumu normal."</p>

  <p class="Standard3">"Çok emin olma; beni bir görsün de hele," dedim, telefonu kapattım.</p>

  <p class="Standard3">Tıraş oldum, elbise değiştim, kapıya yöneldim. Sonra geri gidip Carmen'in sedef kabzalı küçük tabancasını aldım, cebime attım. Güneş ışığı pırıl pırıl oynuyordu dört bir yanda. Yirmi dakikada Sternwood’ların evine vardım, arabayı yan kapıdaki kemerin oraya çektim. Saat on biri çeyrek geçiyordu. Süs ağaçlarındaki kuşlar yağmur sonrası deli gibi şakıyorlardı, set set inen bahçeler İrlanda bayrağı kadar yeşildi, ev ve çevresi sanki on dakika önce yapılıp bitirilmiş gibi yepyeniydi. Zili çaldım. Bu zili ilk çalışımdan bu yana beş gün geçmişti. Bana yıl gibi geliyordu.</p>

  <p class="Standard3">Kapıyı bir hizmetçi açtı, beni yan koridorlardan birinden geçirerek girişteki hole çıkardı, Bay Norris'in hemen geleceğini söyleyerek çekildi. Hol aynı holdü. Duvardaki portre aynı kor gibi yanan gözlerle bakıyordu, renkli cam panodaki şövalye ağaca bağlı çıplak kızı çözme konusunda hâlâ ilerleme kaydedememişti.</p>

  <p class="Standard3">Birkaç dakika sonra Norris göründü, o da değişmemişti. Asit mavisi gözleri hâlâ eskisi gibi uzaktı, kül rengimsi pembemsi teni dinlenmiş ve sağlıklı görünüyordu, sanki olduğundan yirmi yaş gençmiş gibi yürüyordu. Yılların ağırlığını omuzlarında hisseden bir bendim.</p>

  <p class="Standard3">Karo döşeli merdivenden çıktık, Vivian'ın odasının ters yönüne döndük. Her adımda ev daha büyüyor, sessizleşiyordu sanki. Kilise kapısına benzer masif, eski bir kapıya geldik. Norris kapıyı yavaşça açtı, içeri baktı. Sonra kenara çekildi, ben çeyrek mil uzunluğundaymış gibi görünen bir halıyı katedip Sekizinci Henry'nin ölüm döşeğini andıran büyük, üstü sayvanlı bir yatağa vardım.</p>

  <p class="Standard3">General Sternwood yastıklara dayanmış, yatıyordu. Kanı çekilmiş elleri yorganın üstünde kenetlenmişti. Yorganın üzerinde kül rengiydiler. Kara gözleri hâlâ direnç dolu, yüzünün geri kalanıysa bir cesedin yüzüydü.</p>

  <p class="Standard3">"Oturun, Bay Marlowe." Sesi bıkkın, biraz da resmi çıkıyordu.</p>

  <p class="Standard3">Yatağın yakınına bir sandalye çekip oturdum. Bütün pencereler sımsıkı kapalıydı. Oda o saatte güneşsizdi. Havada o hafif baygın ihtiyarlık kokusu vardı.</p>

  <p class="Standard3">Uzadıkça uzayan bir dakika boyu gözlerini dikip baktı bana. Hâlâ kıpırdatabildiğim göstermek istermiş gibi bir elini kıpırdattı, sonra ötekinin üzerine koydu. Cansız bir sesle:</p>

  <p class="Standard3">"Sizden damadımı bulmanızı istemedim, Bay Marlowe," dedi.</p>

  <p class="Standard3">"İstediniz bence," dedim.</p>

  <p class="Standard3">"İstemedim. Kendi kendinize pek çok şey vehmediyorsunuz. Genellikle ne istiyorsam onu söylerim."</p>

  <p class="Standard3">Bir şey demedim.</p>

  <p class="Standard3">"Ücretiniz ödendi," diye devam etti soğuk bir sesle. "Paranın şu ya da bu biçimde önemi yok. Sadece, kuşkusuz istemeden, güvenimi kötüye kullandınız."</p>

  <p class="Standard3">Bunları söyledikten sonra gözlerini yumdu. "Beni sırf bunun için mi görmek istemiştiniz?" dedim.</p>

  <p class="Standard3">Gözlerini açtı, çok yavaşça, sanki kurşundan yapılmışlar gibi. "Herhalde bu dediğime kızdınız," dedi.</p>

  <p class="Standard3">Hayır anlamında salladım başımı. "Bana oranla avantajlı durumdasınız, General. Bu, en ufak kırıntısını bile istemediğim bir avantaj. Başınızdaki dertler düşünüldüğünde haksız sayılmazsınız. İstediğinizi söyleyebilirsiniz, kızmak aklımın ucundan bile geçmez. Paranızı size geri vermek isterdim. Bu sizin için hiçbir şey demek olmayabilir. Benim için olabilir."</p>

  <p class="Standard3">"Ne demek olabilir sizin için?"</p>

  <p class="Standard3">"Tatmin edici biçimde sonuçlanmayan bir işin ücretini geri çevirmişim demektir. Hepsi bu,"</p>

  <p class="Standard3">"Tatmin edici biçimde sonuçlanmayan işleriniz çok mu?"</p>

  <p class="Standard3">"Birkaç tane. Herkesin vardır."</p>

  <p class="Standard3">"Neden komiser Gregory'yi görmeye gittiniz?"</p>

  <p class="Standard3">Geriye yaslandım, kolumu iskemlenin arkasına attım. Yüzünü inceledim. Bana hiçbir şey demedi bu yüz. Sorusunun cevabını bilmiyordum — onu tatmin edecek cevabı.</p>

  <p class="Standard3">"Geiger işini beni sınamak için ortaya attığınızdan emindim," dedim. "Regan'ın size yapılan şantaj işine karışmış olabileceğinden de biraz korkuyordunuz. O sıra Regan hakkında bir şey bilmiyordum. Komiser Gregory'yle konuşuncaya kadar Regan'ın büyük ihtimalle o tür biri olamayacağını bilmiyordum."</p>

  <p class="Standard3">"Bu hiç de benim sorumun cevabı değil."</p>

  <p class="Standard3">Başımı evet anlamında salladım. "Evet. Bu hiç de sizin sorunuzun cevabı değil. Düşündüm de, sadece önsezilerime dayanarak hareket ettiğimi söylemeyi ben de onuruma yediremeyeceğim. Buraya geldiğim gün, sizi orkidelikte bırakıp çıktıktan sonra, Bayan Regan çağırttı beni. Kocasını bulmam için tutulduğumu sanmıştı, anlaşılan bu durum hoşuna gitmiyordu. Ne var ki, kocasının arabasını garajın birinde "bulduklarını' ağzından kaçırdı. Bu '1ar' ancak polis olabilirdi. Demek ki polis olay hakkında bir şeyler biliyordu. Biliyorsa, vakaya bakacak olan bölüm Kayıp Kişiler Bürosu olacaktı. Tabii siz mi haber vermiştiniz polise, ya da başkası mı ya da garajda terkedilmiş arabayı bulan biri mi haber vermişti, bilmiyorum. Ama aynasızları biliyorum, bu kadarını biliyorlarsa, daha fazlasını da öğrenecekleri kesindi, hele sizin şoförün poliste dosyası olduğu düşünülürse. Daha ne kadarını öğrenebileceklerini kestiremiyordum. Aklıma Kayıp Kişiler Bürosu buradan geldi. Beni iyice inandıran, Wilde'ın evinde Geiger'den falan söz ettiğimiz gece onun tavrındaki bir şeyler oldu. Bir dakika kadar yalnız kaldığımızda sizin bana Regan'ı aradığınızı söyleyip söylemediğinizi sordu. Ben de sizin bana Regan'ın nerelerde olduğunu bilmekten mutluluk duyacağınızı söylediğinizi söyledim, bir de Regan'ın iyi çocuk olduğunu söylediğinizi. Wilde dudaklarını büzüp garip garip baktı. O söylemese bile, 'Regan'ı arıyor' derken onu bulmak için polise başvurmaktan söz ettiğini ben anlamıştım. Gene de, Gregory'yle konuşurken bildiğimden fazlasını bildiğimi göstermemeye gayret ettim."</p>

  <p class="Standard3">"Ve Gregory'nin benim seni Regan'ı bulmak üzere tuttuğumu düşünmesine ses çıkarmadın?"</p>

  <p class="Standard3">"Hı-hı. Galiba öyle — vakaya baktığına iyice emin olduktan sonra."</p>

  <p class="Standard3">Gözlerini yumdu. Biraz kırpışıyordu bu gözler. Gözleri kapalı konuştu. "Peki sen buna ahlaklı bir davranış mı diyorsun?"</p>

  <p class="Standard3">"Evet," dedim. "Diyorum."</p>

  <p class="Standard3">Gözler yeniden açıldı. O ölü yüzden ansızın fırlayan delici siyahlıktan ürkütücüydü. "Anlamıyorum galiba," dedi.</p>

  <p class="Standard3">"Evet, galiba. Kayıp Kişiler Bürosu'nun başı çok konuşkan değildir. Olsaydı o görevde tutmazlardı. Bu adam, insanda orta yaşlı, işinden gına gelmiş bir emir kulu izlenimi uyandırmaya çalışan, önceleri de bunu gayet iyi başaran çok zeki, sinsi biri. Ben oyunumu acemice oynamam. Her zaman oldukça büyük bir blöf payı vardır bu işte. Bir aynasıza ne dersem diyeyim, inanmama yanlısı olacaktır. O aynasıza söylediklerim ise pek fark etmez. Benim meslekten birini tuttunuz mu, herhangi bir cam silicisi tutup da sekiz pencere gösterip, 'oğlum siliver şunları, şildin mi, hadi tamam,' demeye benzemez bu iş. Sizin işinizi görmek için nelere katlandığımı, neler geçirdiğimi, neleri göğüslediğimi bir ben bilirim, siz değil. İşimi bildiğim gibi yaparım. Sizi korumak için elimden geleni yaparım, bir iki kurala uymayabilirim bu arada, ama bunu da sizin iyiliğiniz için yaparım. Müşteri önce gelir, hilesi hurdası yoksa tabii. Öyle bile olsa tek yaptığım, işi ona geri vermek ve çenemi tutmak olur. Sonuç olarak, bana Gregory'ye gitmememi söylemediniz, değil mi?"</p>

  <p class="Standard3">"Bu epeyce zor olmaz mıydı," dedi belirsiz bir gülümsemeyle.</p>

  <p class="Standard3">"Hem, yanlış bir şey mi yaptım? Sizin Nonis, Geiger ortadan kalkınca olayın kapanacağı görüşündeydi sanki. Ben işe öyle bakmıyorum. Geiger’ın yaklaşımı beni şaşırttı, hâlâ da şaşırtıyor. Ben Sherlock Holmes ya da Philo Vance değilim. Polisin arama yaptığı yerin üzerinden bir kere daha geçip de yerde bulduğum kırık dolmakalem ucundan yola çıkarak vaka kurmam. Dedektiflik mesleğinde ekmeğini böyle kazananlar olduğunu sanıyorsanız, aynasızlar hakkında pek bir şey bilmiyorsunuz demektir. Bir şey gözlerinden kaçıyorsa eğer, gözden kaçırdıkları bu gibi şeyler değildir. Gerektiğince çalışmalarına izin verildiği takdirde pek bir şey de kaçmaz ya gözlerinden. Ama gene de kaçıyorsa, bu daha gevşek, daha belli belirsiz bir şeydir —Geiger gibi bir adamın size borç senedini yollayıp parayı efendi efendi ödemenizi istemesi gibi bir şey— Geiger gibi, karanlık bir dümen çeviren, sallantılı bir konumda olan, bir şantajcının koruması altında olan, polisin en azından bir kısmının hoşgörüsünden yararlanan biri. Neden yaptı bunu? Çünkü sizin gocunacak yaranız olup olmadığınızı bilmek istiyordu da ondan. Varsa, parayı uçlanacaktınız. Yoksa, onu görmezden gelecek, bir sonraki adımını bekleyecektiniz. Ama gocunacak yaranız vardı. Regan. Onun göründüğü gibi olmamasından korkuyordunuz, uzun süre etrafta dolanıp kafa dengi oğlanı oynadıysa bunu banka hesabınızdan nasıl yararlanabileceğini öğrenmek için yaptığından korkuyordunuz."</p>

  <p class="Standard3">Bir şey söylemeye çalıştı, susturdum. "Ama bu durumda bile para değildi umurunuzda olan. Kızlarınız bile değildi. Onları üç aşağı beş yukarı sildiniz defterden. Hâlâ enayi yerine konulmaya gelemeyecek kadar gururlusunuz, konu bu — Regan'ı da gerçeklen sevmiştiniz."</p>

  <p class="Standard3">Bir sessizlik oldu. Sonra General alçak sesle: "Allanın belası, çenen çok düşük senin Marlowe. Yani hâlâ bulmacayı çözmeye çalıştığın sonucu mu çıkıyor bu söylediklerinden?"</p>

  <p class="Standard3">"Hayır, pes ettim. Uyardılar çünkü. Çocuklar burnumu fazlasıyla tehlikeli işlere soktuğum kanısındalar. Size paranızı geri vermeyi düşünmem bu yüzden — çünkü benim ölçülerimde tamamına erdirilmiş bir iş değil bu."</p>

  <p class="Standard3">Gülümsedi. "Pes falan etme," dedi. "Rusty'yi bulman içirt sana bir bin dolar daha vereceğim. Geri gelmesi gerekmiyor. Nerede olduğunu bilmem bile gerekmez. İnsanın kendi hayatını yaşamaya hakkı vardır. Kızımı terk ettiği için de suçlamıyorum onu, hattâ böyle birden sırra kadem bastığı için bile kızmıyorum. Öylesine esmiş olacak. Nerede olursa olsun, başına bir iş gelmemiş olsun da. Başına bir iş gelmediğini bizzat</p>

  <p class="Standard3">kendinden duymak istiyorum, bir de eğer paraya ihtiyacı varsa, parasız kalmamasını sağlayacağım. Anlaşıldı mı?"</p>

  <p class="Standard3">"Evet, General," dedim.</p>

  <p class="Standard3">Kendini yatağın üzerine bıraktı dinlendi biraz, gözleri kapalı, göz kapakları koyu koyu, ağzı sımsıkı kapalı, dudaklarının kanı çekilmişti. Sıfırı tüketmişti. Gitti gidecekti neredeyse. Gözlerini yeniden açtı, bana gülümsemeye çalıştı.</p>

  <p class="Standard3">"Duygusal ihtiyar keçinin teki miyim neyim," dedi. "Nerede kaldı askerlik. Sevdim o oğlanı. Bence pırlanta gibi çocuktu. İnsan sarrafı yanıma fazla güveniyorum herhalde. Onu bul bana, Marlowe. Bul onu."</p>

  <p class="Standard3">"Elimden geleni yapacağım," dedim. "Siz dinlenin artık. Konuştura konuştura yordum sizi."</p>

  <p class="Standard3">Çabucak kalktım, geniş odayı boylu boyunca geçip, dışarı çıktım. Ben daha kapıyı ardımdan örtmeden o tekrar kapamıştı bile gözlerini. Elleri yorganın üzerine düşmüştü. Nice ölüden daha ölü görünüyordu. Kapıyı yavaşça örttüm, yukarı koridoru geçip merdivenlerden indim.</p>

  <p class="Standard3">&nbsp;</p>
</body>
</html>
