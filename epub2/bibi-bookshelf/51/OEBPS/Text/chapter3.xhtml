<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre2" id="toc2">3</h2>

  <p class="Standard3">&nbsp;</p>

  <p class="Standard3">Oda fazla büyük, tavan fazla yüksek, kapılar fazla genişti, duvardan duvara uzanan beyaz halı ise Arrowhead Gölü'ne yeni yağmış kar gibi buseydi. Dört bir yanda boy aynaları ve kristal ıvır zıvır vardı. Fildişi renkli mobilyaların üzeri kromajlanmıştı, fildişi renkli dev perdelerin uçları ise pencerenin yarım metre ötesinde halının üzerine dökülüyordu. Beyaz, fildişini kirli gösteriyor, fildişi de beyazı soluklaştırıyordu. Pencereler kararan yamaçlara bakıyordu. Çok geçmeden yağmur yağacaktı. Havada çoktandır bir sıkıntı vardı.</p>

  <p class="Standard3">Derin, yumuşak bir koltuğun kenarına iliştim, Bayan Regan'a baktım. Bakılacak şeydi doğrusu. Belanın ta kendisiydi. Modern tarzda bir şezlongun üzerine uzanmış, terliklerini çıkarmıştı, öyle ki ince mi ince ipek çorapları içindeki bacaklarını seyretmekten kendimi alamadım. Seyredilsin diye ayarlanmışlardı sanki. İkisi de dizlere kadar gözler önündeydiler, hatta bir tanesi daha da yukarılara kadar. Dizler kemikli, sivri değil, yuvarlaktı. Baldırlar güzel, bilekler uzun ve narin, üstüne şiir yazılacak kadar yumuşacık kıvrımlıydılar. Uzun boylu, cins ve güçlü kuvvetliydi. Başını fildişi renkli saten bir yastığa dayamıştı. Saçı kara ve kıvırcıktı, alnında ortadan ayrılmıştı, gözleri girişteki portrenin kor gibi yanan kara gözleriydi. Güzel bir ağzı ve güçlü bir çenesi vardı. Dudakları hafifçe somurtuk, alt dudağı dolgundu.</p>

  <p class="Standard3">Elinde içkisi vardı. Büyükçe bir yudum aldı ve bana bardağın üzerinden soğuk, tartan bir bakış yolladı.</p>

  <p class="Standard3">"Demek özel dedektifsiniz," dedi. "Özel dedektiflerin sadece kitaplarda olduğunu sanırdım. Ya da otellerde çevreyi koklayıp duran yıvışık küçük adamlar olduklarım." Üzerime alınacak bir şey yoktu söylediklerinde, onun için umursamadım. Bardağını şezlongun koluna koydu, zümrütlerinden birini çakıp söndürdü ve saçına dokundu. Tane tane: "Babamı nasıl buldunuz?" dedi.</p>

  <p class="Standard3">"Hoşlandım," dedim.</p>

  <p class="Standard3">"Rusty'yi severdi. Rusty'nin kim olduğunu biliyorsunuz herhalde?"</p>

  <p class="Standard3">"Hı-hı."</p>

  <p class="Standard3">"Rusty bazen kaba saba ve bayağı olabilirdi ama son derece sahiciydi. Üstelik babamı da müthiş eğlendirirdi. Böyle çekip gitmemeliydi. Kendisi itiraf etmez ama babama çok kötü koydu gidişi. Yoksa itiraf etti mi?"</p>

  <p class="Standard3">"Bir şeyler söyledi."</p>

  <p class="Standard3">"Pek konuşkan sayılmazsınız, öyle değil mi Bay Marlowe? Babam onu bulmanızı istiyor değil mi?"</p>

  <p class="Standard3">Bir an sustum ve kibar kibar baktım ona. "Hem evet hem hayır," dedim.</p>

  <p class="Standard3">"Bu cevap sayılmaz. Onu bulabilir misiniz gerçekten?"</p>

  <p class="Standard3">"Bulmaya çalışacağım demedim. Neden Kayıp Kişiler Bürosu'na başvurmuyorsunuz? Bu iş için en doğru kuruluş. Tek kişinin yapacağı iş değil ki."</p>

  <p class="Standard3">"Ah, babam polise başvurmamı kesinlikle istemez." Bardağın gerisinden bir kere daha yumuşacık baktı, dikip boşalttı ve zili çaldı. Yan kapılardan birinden içeri bir hizmetçi girdi. İfadesi iyi huylu, uzun, sarı suratlı, uzun burunlu, çenesiz, iri ıslak gözlü orta yaşlı bir kadın. Uzun süre hizmet ettikten sonra çayıra salınmış sevimli, ihtiyar bir beygire benziyordu. Bayan Regan boş bardağını ona doğru salladı, kadın bardağı alıp bir içki daha hazırladı, kıza verdi ve tek kelime söylemeden, bana bir kere bile bakmadan odadan çıktı gitti.</p>

  <p class="Standard3">Kapı kapandığında Bayan Regan: "Ee, nereden başlayacaksınız peki?" dedi.</p>

  <p class="Standard3">"Nasıl ve ne zaman tüydü?"</p>

  <p class="Standard3">"Babam anlatmadı mı?"</p>

  <p class="Standard3">Başımı yana yatırıp sırıttım. Kıpkırmızı oldu. Kor gibi yanan kara gözleri deliye dönmüştü. "Bilmişliğin alemi yok," diye şarladı. "Ayrıca terbiyenizden de hiç hoşnut değilim."</p>

  <p class="Standard3">"Ben de sizinkine bayılmıyorum," dedim. "Görüşmek isteyen ben değildim. Siz beni çağırttınız. Bana caka satmanız ya da öğle vakti viskiyle nefis körletmeniz umurumda değil. Bacak göstermeniz de umurumda değil. Bacaklarınız müthiş, onlarla tanışmak da bir zevk. Terbiyemden hoşnut olmamanıza da aldırmıyorum. Oldukça fenadır terbiyem. Uzun kış geceleri bunu düşünüp içlenirim. Gene de beni sorguya çekmeye çalışarak vaktinizi harcamayın."</p>

  <p class="Standard3">Bardağını masanın üzerine öyle sert indirdi ki içkinin bir kısmı fildişi yastıklarından birinin üzerine döküldü. Bacaklarını çevirip topladı, ayağa kalktı; gözleri alev saçıyordu, burun delikleri irileşmişti. Ağzı açılmıştı, beyaz dişleri parlıyordu. Parmaklarının eklem yerleri sıkılmaktan bembeyazdı.</p>

  <p class="Standard3">"Benimle böyle konuşulmaz," dedi soluğu tıkanarak.</p>

  <p class="Standard3">Oturduğum yerden sırıttım ona. Ağır ağır kapadı ağzını, dökülen içkiye baktı.</p>

  <p class="Standard3">Şezlongun kenarına oturdu, çenesini avucuna aldı.</p>

  <p class="Standard3">"Aman Allahım, seni iriyarı, yakışıklı hayvan! Senin üzerine bir Buick fırlatman!" Kibriti tırnağıma sürttüm, şaşılacak şey, yandı. Sigaranın dumanını havaya üfledim ve bekledim.</p>

  <p class="Standard3">"Buyurgan erkeklerden nefret ederim," dedi. "Nefret ederim."</p>

  <p class="Standard3">"Neden korktuğunuzu söyler misiniz, Bayan Regan?"</p>

  <p class="Standard3">Sadece gözlerinin akı kalıncaya kadar küçüldü göz bebekleri. Sonra gözleri sırf göz bebeği kesilinceye kadar genişledi. Burun delikleri iyice kısıldı.</p>

  <p class="Standard3">"Senden istediği şeyin bu işle hiç ilgisi yok, öyle değil mi?" dedi hâlâ kızgınlık kırıntılarıyla dolu, gergin bir sesle. "Rusty'yle yani. Öyle değil mi?"</p>

  <p class="Standard3">"Kendisine sormak en iyisi."</p>

  <p class="Standard3">Yeniden parladı. "Defol! Allahın belası, defol git!"</p>

  <p class="Standard3">Ayağa kalktım. "Otur aşağı!" diye şarladı. Oturdum. Parmağımla avucuma bir fiske vurdum, bekledim.</p>

  <p class="Standard3">"Lütfen," dedi. "Lütfen. Rusty'yi bulabilirsin — babam bulmanı isterse eğer."</p>

  <p class="Standard3">Bu da sökmemişti. Başımı salladım ve sordum. "Ne zaman gitti?"</p>

  <p class="Standard3">"Bir ay önce, bir akşamüzeri. Tek kelime etmeden arabasına binip gitti. Arabayı bir özel garajda buldular sonra."</p>

  <p class="Standard3">"Buldular mı?"</p>

  <p class="Standard3">Uyandı buna Bütün vücudu birden gevşedi sanki. Sonra toparlandı, en çekici gülümsemesini yolladı. "Sana anlatmamış demek ki." Sesi neredeyse sevinçliydi, beni atlatmıştı sanki. Belki de atlatmıştı.</p>

  <p class="Standard3">"Bana Bay Regan'dan söz etti, evet. Ama benimle görüşmek istediği konu o değildi. Ağzımdan almak istediğin bu mu?"</p>

  <p class="Standard3">"Dediklerin umurumda değil, emin ol!"</p>

  <p class="Standard3">Yeniden ayağa kalktım. "O halde ben yola koyulayım." Hiçbir şey demedi. Odaya açılan büyük beyaz kapıya gittim. Arkama baktığımda dudağını dişlerinin arasına almış, halının püskülleriyle oynayan bir köpek yavrusu gibi çekiştirdiğini gördüm. Çıktım, karo döşeli merdivenden aşağı, hole indim, uşak elinde şapkamla bir yerlerden süzüldü geldi. O bana kapıyı açarken ben de şapkamı giydim.</p>

  <p class="Standard3">"Yanlış anlamışsın," dedim. "Bayan Regan benimle görüşmek istemiyormuş."</p>

  <p class="Standard3">Gümüş rengi başını yana eğdi, kibar bir sesle: "Kusura bakmayın, beyefendi. Sık sık böyle yanlışlıklar yaparım," dedi. Kapıyı arkamdan kapattı.</p>

  <p class="Standard3">Sigaramdan bir nefes alıp en yukarıdaki basamakta durdum, araziyi çevreleyen, yan yana dizilmiş yaldızlı mızraklardan oluşan yüksek demir parmaklığa kadar basamak basamak inen çiçek tarhlarına ve budanmış ağaçlara baktım. Kıvrıla kıvrıla inen bir yol, alçak duvarlar arasından geçerek kanatları iki yana açık demir kapıya kadar varıyordu. Demir parmaklığın gerisinde de, yamaç millerce iniyor, iniyordu. Yamacın eteklerinde ve daha da ötelerde, Sternwood'lara servetlerini kazandıran petrol yataklarındaki kuyuların tahta vinçlerini görebiliyordum. Petrol çıkarılan alanın büyük kısmı şehir parkıydı artık; temizlenip, General Sternwood tarafından kente armağan edilmişti. Ama bir bölümü hâlâ çalışan kuyulardan günde beş altı varil petrol çıkıyordu. Tepede mekân tutmuş Sternwood'lara ne bataklıktaki suyun ne de petrolün kokusu çoktandır ulaşmıyordu, ama hâlâ ön pencereden baktıklarında kendilerini zengin eden şeyi görebilirlerdi. Bakarlarsa tabii. Bakmak istediklerini sanmıyordum.</p>

  <p class="Standard3">Basamakları birbirine bağlayan kiremit döşeli bir bahçe patikasından indim, parmaklığı izleyerek demir bahçe kapısından dışarı çıktım; arabamı orada bir biber ağacının altına park etmiştim. Yamaçlarda gök çatırdayarak gürlüyor, gökyüzü morumsu bir siyaha çalıyordu. Sıkı bir yağmur geliyordu. Havada yağmur ıslaklığı vardı. Yola çıkmadan önce arabamın tentesini örttüm.</p>

  <p class="Standard3">Nefis bacakları vardı. Ne yalan söylemeli. O ve babası, birbirinden kurnaz iki vatandaştılar. Adam beni sadece deniyordu herhalde; bana verdiği iş avukatlık işti. Ender Bulunan Kitaplar ve Lüks Basımlar'ın Bay Arthur Gwynn Geiger'inin şantajcı olduğu ortaya çıksa bile, gene de avukatlık iş. Tabii işin içinde iş varsa, o zaman başka. Daha ilk bakışta epey eğleneceğiz gibi görünüyordu.</p>

  <p class="Standard3">Hollywood Halk Kütüphanesi'ne uğrayıp Ünlü İlk Basımlar başlıklı tozlu cildi şöyle bir karıştırdım. Yarım saati bile öğle yemeğine koşma arzumu depreştirmeye yetti.</p>

  <p class="Standard3">&nbsp;</p>
</body>
</html>
