<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre2" id="toc31">32</h2>

  <p class="Standard3">&nbsp;</p>

  <p class="Standard3">Uysal bakışlı, at suratlı hizmetçi beni yukarı kattaki, fildişi perdeleri yere olanca zenginliğiyle dökülen, duvardan duvara beyaz halı kaplanmış gri beyaz oturma odasına aldı. Bir beyaz perde yıldızının kabul odası, cazibe dolu, baş döndüren bir mekân, bir tahta bacak kadar sahte. O sıra boştu. Arkamda bir yerlerde bir kapı hastane odası kapıları gibi gürültüsüzce kapandı, bu da hiç doğal değildi. Şezlongun yanında tekerlekli bir kahvaltı masası duruyordu. Üzerindeki gümüşler parlıyordu. Kahve fincanının içinde sigara külü vardı. Oturdum, bekledim.</p>

  <p class="Standard3">Kapı yeniden açılıp da Vivian içeri girinceye kadar asırlar geçti sanki. Kenarları beyaz kürkle çevrelenmiş inci grisi pijamalar içindeydi, kumaş küçük, şahsa özel bir adanın sahillerine köpük köpük vuran yaz denizi gibi dalga dalga biçilmişti.</p>

  <p class="Standard3">Uzun, tüy gibi hafif adımlarla önümden geçti, şezlongun kenarına ilişti. Dudaklarının arasına, ağzının kenarına gelen yere bir sigara sıkıştırmıştı. Tırnakları bugün tümüyle bakır kırmızısına boyalıydı, diplerinde yarım aylar bırakılmamıştı.</p>

  <p class="Standard3">"Demek katilin tekisin sonuçta," dedi usulca, gözlerini bana dikerek. "Düpedüz, yüreği nasır bağlamış bir katil. Dün bir adam öldürdün. Nereden öğrendiğim önemli değil. Öğrendim. Şimdi de gelmiş küçük kardeşimi korkutuyor, nöbetlere salıyorsun."</p>

  <p class="Standard3">Tek kelime söylemedim. Huzursuzlandı, yerinde kıpırdanmaya başladı. Alçak bir koltuğa oturdu, başını koltuğun gerisindeki beyaz yastığa dayadı. Havaya soluk gri bir duman üfledi, dumanın süzülerek tavana doğru yükselip orada küçük parçalara ayrışmasını, parçaların bir an havadan ayırt edilmez oluşlarını, sonra eriyip hiçliğe karışmalarını seyretti. Sonra ağır ağır indirdi gözlerini, bana soğuk, taş gibi bakışlarla baktı.</p>

  <p class="Standard3">"Seni anlamıyorum," dedi. "Geçen gece hiç değilse birimizden birinin kendine hâkim olmasına nasıl memnunum, bilemezsin. Geçmişimde bir içki kaçakçısı var, yeter. Neden bir şey söylemiyorsun?"</p>

  <p class="Standard3">"Kız nasıl?"</p>

  <p class="Standard3">"A, iyi, iyi herhalde. Deliksiz uykuda. Hep uykuya dalar. Ne yaptın ona?"</p>

  <p class="Standard3">"Hiçbir şey. Babanla görüştükten sonra evden çıktım, seninki orada oturuyordu. Ağaca asılı bir hedefe ok atmakla meşguldü. Onunla konuşmak üzere yanına gittim çünkü bende ona ait olan bir şey vardı. Bir zamanlar Owen Taylor'ın ona verdiği küçük bir tabanca. Geçen gece Brody'nin oraya giderken yanında götürmüştü, Brody'nin öldürüldüğü gece. Onu orada elinden almak zorunda kaldım. Sözünü etmedim, onun için belki de bilmiyorsundur."</p>

  <p class="Standard3">Kara Sternwood gözleri iri iri açıldı, boş boş baktı. Hiçbir şey söylememek sırası ondaydı.</p>

  <p class="Standard3">"Küçük silahına kavuştuğu için mutluydu, benden kendisine nişan almayı öğretmemi istedi, bana sizin ailenin servetini yaptığı, yamacın oradaki eski petrol kuyularını da göstermek istiyordu. İşte oraya gittik birlikte, oldukça ürkütücü bir yer, paslanmış hurdalar, çürük tahtalar, sessiz kuyular, pis su birikintileri filan. Belki de bunlar sinirini bozdu. Sen de oraya gitmişsindir herhalde. Hortlaklarla dolu gibi."</p>

  <p class="Standard3">"Evet — öyledir." Soluksuz, küçücük bir sesti şimdi sesi.</p>

  <p class="Standard3">"Dediğim gibi, oraya gittik, büyük bir makaranın göbeğine oturttum paslı tenekeyi, nişan alsın diye. Birden nöbet geldi. Sara nöbeti gibi göründü bana."</p>

  <p class="Standard3">"Evet." Aynı minik ses. "Arada bir geçirir o nöbetleri. Beni sırf bunun için mi görmek istedin?"</p>

  <p class="Standard3">"Eddie Mars'ın senin hakkında ne bildiğini söylememekte ısrarlısın anlaşılan."</p>

  <p class="Standard3">"Hiçbir şey, hem bu sorudan da biraz sıkılmaya başlıyorum artık."</p>

  <p class="Standard3">"Canino adında birini tanıyor musun?"</p>

  <p class="Standard3">Güzel kara kaşlarını düşünceli düşünceli birbirine yaklaştırdı. "Belli belirsiz. İsim yabancı gelmiyor."</p>

  <p class="Standard3">"Eddie Mars'ın tetik çekicisi. Sıkı silahşor dedilerdi. Öyleydi de herhalde. Bir hanımın yardımları olmasa şimdi onun yerinde ben olacaktım — morgda."</p>

  <p class="Standard3">"Hanımlar sana—" Sustu, beti benzi atmıştı. "Bu konuda şaka yapamayacağım," dedi.</p>

  <p class="Standard3">"Ben şaka yapmıyorum, lafı dolaştırıyor gibiysem konunun gelişi öyle de ondan. Hepsi birbirine bağlanıyor — her şey. Geiger ve cici şantaj numaraları, Brody ve fotoğrafları, Eddie Mars ve rulet masaları, Canino, Rusty Regan'ın birlikte kaçmadığı kız. her şey birbiriyle ilgili."</p>

  <p class="Standard3">"Korkarım neden söz ettiğini anlamıyorum."</p>

  <p class="Standard3">"Diyelim ki anlıyorsun — aşağı yukarı şöyle bir şey olurdu. Geiger kız kardeşine kancayı geçirdi, zor iş değil, ondan bazı imzalı kâğıtlar aldı ve bunlarla babana şantaj yapmayı denedi, medenice. Geiger’ın arkasında Eddie Mars vardı, onu hem koruyor hem de maşa olarak kullanıyordu. Baban parayı uçlanmak yerine beni tuttu, bu da onun bir şeyden korkusu olmadığını gösteriyor. Eddie Mars bunu öğrenmek istiyordu. Senin hakkında bir bildiği vardı ve bunun General için de geçerli olup olmadığını öğrenmek istiyordu. Öyle olsaydı, bir hamlede epey para toplayacaktı. Olmadığı takdirde, senin babandan kalacak paraya kavuşmanı bekleyecek, bu arada da rulet masası başında senden ütebildiği kadarıyla yetinecekti. Geiger, senin sersem küçük kız kardeşine âşık olan ve Geiger’ın onunla oynadığı oyunlardan hoşlanmayan Owen Taylor tarafından öldürüldü. Bu Eddie'ye vız geliyordu. O Geiger’ın ya da Owen'in farkında bile olmadıkları çok daha esaslı oyunlar peşindeydi. Bunları bir tek sen, Eddie ve Canino adında bela bir herif biliyordu. Kocan ortadan kayboldu, Regan'la arasının iyi olmadığı herkesçe bilinen Eddie, karısını Realito'da saklayıp başına da Canino'yu nöbetçi diye dikti ki, herkes karısının Regan'la kaçtığını sansın. Regan'ın arabasını bile alıp Mona Mars'ın oturduğu yerin garajına koydurttu. Ama bunun sadece Eddie'nin kocanı öldürdüğü ya da öldürttüğü şüphesini dağıtmak için yapıldığını düşünmek biraz aptalca geliyor. Aslında hiç de aptalca değil. Başka bir amacı vardı. Bir milyon dolara filan oynuyordu. Regan'ın neden ortadan kaybolduğunu ve nereye gittiğini biliyordu ve bunu polisin bilmesini istemiyordu. Ortadan kayboluşunu açıklayan, onları memnun edecek bir açıklama hazırlamak istiyordu. Seni sıkıyor muyum?"</p>

  <p class="Standard3">"Beni yoruyorsun," dedi ölü, yorgun bir sesle. "Allahım nasıl yoruyorsun beni!"</p>

  <p class="Standard3">"Kusura bakma. Zeki çocuk numarası yaparak ortalarda dolanmak istemiyorum. Baban bu sabah bana Regan'ı bulmam için bin dolar önerdi. Bu dünyanın parası, ama yapamayacağım."</p>

  <p class="Standard3">Ağzı birden açıldı. Soluğu zorlukla, kesik kesik çıkıyordu. "Bana bir sigara ver," dedi dili ağzında dolaşarak. "Neden?" Boynunda bir damar atmaya başlamıştı.</p>

  <p class="Standard3">Ona bir sigara verdim, bir kibrit yakıp tuttum. Bir ciğer dolusu duman çekti, parça parça dışarı saldı, sonra sigarayı parmaklarının arasında unuttu gitti sanki. Tek bir nefes daha almadı.</p>

  <p class="Standard3">"Eee, Kayıp Kişiler Bürosu bulamıyor onu," dedim. "O kadar kolay değil. Onların yapamadığını benim becermem olacak iş değil."</p>

  <p class="Standard3">"Hayır." Sesinde bir ferahlama vardı.</p>

  <p class="Standard3">"Bu sebeplerden biri. Kayıp Kişiler'dekiler mahsustan ortadan kaybolduğunu düşünüyorlar, perdeyi çekip gittiğini, kendi deyişleriyle. Eddie Mars'ın onu öldürdüğünü düşünmüyorlar."</p>

  <p class="Standard3">"Onun öldürüldüğünü kim söyledi ki?"</p>

  <p class="Standard3">"Oraya geliyoruz."</p>

  <p class="Standard3">Kısacık bir an yüzü paramparça oldu sanki, biçimini, denetimini yitirmiş bir çizgiler yumağı oldu. Ağzı çığlık atacakmış gibi büzüldü. Ama sadece kısacık bir an. Eee, Sternwood’ların kanı da kara gözlerle gözükaralıktan öte bir işlere yaramalıydı.</p>

  <p class="Standard3">Ayağa kalktım, yanan sigarayı parmaklarının arasından aldım, kül tablasında ezerek söndürdüm. Sonra cebimden Carmen'in küçük silahını çıkardım, abartılı bir özenle onun beyaz saten kaplı dizi üzerine koydum. Tabancayı orada dengeledim, sonra geri çekilip mankenin boynuna sardığı eşarbın yarattığı etkiyi inceleyen bir vitrin dekoratörü gibi başımı yana yatırarak seyrettim.</p>

  <p class="Standard3">Yeniden yerime oturdum. O kıpırdamadı bile. Gözleri milim milim indi, silaha baktı. "Zararsız," dedim. "Bomboş. Hepsini ateşledi. Hepsini bana sıktı."</p>

  <p class="Standard3">Boğazındaki damar deli gibi atmaya başladı. Sesi bir şeyler demeye çalıştı, diyemedi. Yutkundu.</p>

  <p class="Standard3">"Bir ya da iki metre uzaklıktan," dedim. "Ne şirin şey, değil mi? Ne yazık ki silahı kuru sıkı doldurmuştum." Pis pis sırıttım. "Ne yapacağını önceden kestirmiştim — fırsatını bulduğunda."</p>

  <p class="Standard3">Sesini çok uzaklardan buldu, geri getirdi. "Korkunç herifsin," dedi.</p>

  <p class="Standard3">"Korkunç."</p>

  <p class="Standard3">" Yaa. Sen ablasısın. Ne yapacaksın bakalım?"</p>

  <p class="Standard3">"Tek kelimesini kanıtlayamazsın."</p>

  <p class="Standard3">"Neyin?"</p>

  <p class="Standard3">"Sana ateş ettiğinin. Onunla kuyuların orada yalnız olduğunuzu söyledin. Dediğinin bir kelimesini bile kanıtlayamazsın."</p>

  <p class="Standard3">"Ha, o mu," dedim. "Aklımdan bile geçmedi. Ben başka bir olaydan söz edeceğim — küçük silahın gerçek kurşunlarla dolu olduğu bir sıradan.''</p>

  <p class="Standard3">Gözleri kara birer kuyuydu şimdi, karanlıktan da derin.</p>

  <p class="Standard3">"Regan'ın ortadan yok olduğu günü düşünüyordum," dedim. "Akşamüstü geç saat. Regan onu kuyuların oraya götürdü nişan almasını öğretmek için, bir yere paslı bir teneke koydu, kız nişan alırken de geldi yanı başında durdu. Ama kız hedefe nişan almadı, silahı çevirip ona ateş etti, tıpkı bugün beni vurmak istediği gibi, ve de aynı nedenle."</p>

  <p class="Standard3">Biraz kıpırdandı, silah dizinden kaydı, yere düştü. Duyduğum en korkunç gürültülerden biriydi. Gözleri yüzüme çakılmıştı. Sesi uzadıkça uzadı bir ıstırap fısıltısı halinde. "Carmen... sen acı ona tanrım, Carmen!... Neden?"</p>

  <p class="Standard3">"Gerçekten bilmiyor musun bana neden ateş ettiğini?"</p>

  <p class="Standard3">"Hayır." Gözleri hâlâ korkunçtu. "Korkarım... korkarım, bana anlatman gerekecek."</p>

  <p class="Standard3">"Dün değil evvelsi gece eve döndüğümde benim dairedeydi. Kapıcıyı atlatıp beni beklemek üzere içeri girmiş. Yatağımdaydı — çıplak hem de. Onu kulağından tuttuğum gibi altım dışarı. Belki Regan da zamanında aynı şeyi yaptı ona. Carmen'e yapılmayacak tek şey."</p>

  <p class="Standard3">Dudaklarını gerdi, diliyle yalamak üzere gönülsüz bir çaba gösterdi. Bir an ürkmüş bir çocuk gibi oldu böylece. Yanaklarının eğimi keskinleşti, eli iplerle oynatılan yapma bir el gibi ağır ağır kalktı, parmakları yavaşça ama sıkı sıkıya boynundaki kürkü kavradı. Bundan sonrası bana gözlerini dikip oturmaktan ibaretti.</p>

  <p class="Standard3">"Para," dedi çatlak bir sesle. "Herhalde para istiyorsun."</p>

  <p class="Standard3">"Kaç para?" Sırıtmamı tutmaya çalışıyordum.</p>

  <p class="Standard3">"On beş bin dolar mı?"</p>

  <p class="Standard3">Başımı salladım. "Aşağı yukarı. Resmi ücreti bu. Carmen onu vurduğunda Regan'ın cebinde olan para. Sen yardım için Eddie Mars'a başvurduğunda Bay Canino'nun</p>

  <p class="Standard3">cesedi ortadan kaldırmak için aldığı para da bu civarda olmalı. Ama Eddie Mars'ın bu günlerde bir gün cebe indireceği paranın yanında bu fındık fıstık parası kalır, öyle değil mi?"</p>

  <p class="Standard3">"Seni orospu çocuğu!" dedi.</p>

  <p class="Standard3">"Hıı ya. Çok uyanık herifim, değil mi? Ne duygu var bende, ne de düşünce, değil mi?</p>

  <p class="Standard3">Bir bildiğim varsa o da para. O kadar paragözüm ki günde masraflar hariç yirmi beş dolara, masraf dediğim de benzinle viski çokluk, kafa patlatıp duruyorum, bende de ne kafa varsa artık, bütün geleceğimi tehlikeye atıyorum, aynasızların, Eddie Mars'la oğlanlarının nefretini kazanıyorum, kurşun savuruyor, ense köküme sopa yiyorum, sonra da 'efendim eksik olmayın, başınız derde girerse inşallah gene ben aklınıza gelirim, ne olur ne olmaz, belki sizde yoktur şuraya bir kartımı bırakayım da' diye el etek öpüyorum. Bunları da günde yirmi beş dolar için yapıyorum — belki biraz da kolu kanadı kırık, hasta bir ihtiyarın kanında gurur namına ne kaldıysa onu kurtarmak için, onun kanı temizdir diyerek, evet kızları biraz serkeşçe, bütün zamane kızları gibi ama, eh ne yapalım en azından katil ya da manyak değildirler diyorum kendi kendime. Bütün bunların karşılığında ne oluyorum, orospu çocuğu. Peki. Umurumda değil. Türlü çeşit insandan işittim bu hakareti, kız kardeşin dahil. Onunla yatmadım diye bana daha kötüsünü söyledi. Babandan bir beş yüz dolar aldım, ben istememiştim, ama parası var veriyor. Rusty Regan'ı bulma karşılığında bir bin dolar daha alacağım, bulabilirsem eğer. Şimdi de sen kalkmış on beş tane binlik teklif ediyorsun. Bu parayla adam olurum. On beş tane binlikle bir evim, bir arabam, dört takım elbisem olur. Vaka kaçıracağım korkusu olmadan tatile bile çıkabilirim. Harika. Ne karşılığında teklif ediyorsun bana bu parayı? Orospu çocuğu olmaya devam mı edeyim, yoksa beyefendi mi olmam gerekiyor, hani geçen gece senin arabada sızan ayyaş gibi?"</p>

  <p class="Standard3">Taştan kadın heykeli gibi sessizdi.</p>

  <p class="Standard3">"Pekâlâ," dedim üstüne basarak. "Onu alıp götürecek misin? Çok uzaklara, onun gibilerle baş edebildikleri, silahları, bıçakları, tuhaf tuhaf içkileri ondan uzak tutabilecekleri bir yere? Canına yandığımın, bakarsın iyileşir bile, biliyor musun. Olmayacak iş değil."</p>

  <p class="Standard3">Ayağa kalktı, ağır adımlarla pencerelerin yanına gitti. Perdeler ağır fildişi katlar halinde ayaklarının dibine dökülüyordu. Onların arasında durdu, dışarıya, iyice kararan yamaçlara baktı. Hiç kıpırdamıyordu, neredeyse perdelere karışmış gitmişti. Elleri iki yanına düşmüştü. Hiç kıpırtısız eller. Döndü, odayı boylu boyunca katetti, görmeyen gözlerle yanımdan geçti gitti. Arkama geçince, derin bir soluk alıp konuşmaya başladı.</p>

  <p class="Standard3">"Bataklığın dibinde o," dedi. "Korkunç, çürük bir şey. Ben yaptım. Aynen dediğin gibi yaptım. Eddie Mars'a gittim. Carmen eve geldi, anlattı bana olan bitenleri, tıpkı bir çocuk gibi. O normal değil. Polis her şeyi itiraf ettirirdi ona. Hatta bir süre sonra kendisi anlatıp yapağıyla övünürdü. Hele babamın haberi olsa, o gün polisi çağırır, her şeyi onlara anlatırdı. Aynı günün gecesi de ölürdü. Ölmesi de değil de — ölürken ne düşüneceği önemli. Rusty kötü insan değildi. Onu sevmedim. Fena adam değildi herhalde, ne bileyim. Sadece bana hiçbir şey demedi, ne dirisi ne de ölüsü, babamın bilmemesi çok daha önemliydi."</p>

  <p class="Standard3">"Sen de saldın Carmen'i ortalığa," dedim, "başı başka belalara girsin diye."</p>

  <p class="Standard3">"Zaman kazanmak istiyordum. Sadece zaman. Yanlış yaptım, tabii. Belki kendisi bile unutur olup bitenleri sanıyordum. O nöbetler sırasında yaptıklarını unutuyorlar, diye duymuştum..Belki de unutmuştur. Eddie'nin elimde avucumda ne varsa sızdıracağını biliyordum, ama umurumda değildi. Yardıma ihtiyacım vardı ve bana ancak onun gibi biri yardım edebilirdi... Bütün bunlar gerçekten oluyor mu diye düşündüğüm zamanlar oldu. Kimileyin de bir an önce sarhoş olmam gereken zamanlar — günün hangi saati olursa olsun. Bir an önce, çok çabuk, çarçabuk."</p>

  <p class="Standard3">"Onu buradan götüreceksin," dedim. "Bunu da bir an önce yapacaksın, çabuk, çarçabuk."</p>

  <p class="Standard3">Sırtı hâlâ bana dönüktü. Usulca, "Peki ya sen?" dedi.</p>

  <p class="Standard3">"Dert etme. Şimdi gidiyorum. Sana üç gün mühlet. Üç gün içinde gittin, gittin.</p>

  <p class="Standard3">Gitmedin, baklayı ağzımdan çıkarırım. Hem sanma ki şaka yapıyorum."</p>

  <p class="Standard3">Birden döndü. "Sana ne diyeceğimi bilemiyorum. Nereden başlayacağımı."</p>

  <p class="Standard3">"Tamam, tamam. Hemen burayı terk et ve gözünü bir an bile onun üzerinden ayırma. Söz mü?"</p>

  <p class="Standard3">"Söz. Eddie—"</p>

  <p class="Standard3">"Eddie'yi unut. Biraz dinlendikten sonra gidip onu görürüm ben. Eddie'yi hallederim."</p>

  <p class="Standard3">"Seni öldürmeye çalışacaktır."</p>

  <p class="Standard3">"Ha ya," dedim. "En iyi adamı beceremedi. Ötekileri de göze alacağız. Norris biliyor mu?"</p>

  <p class="Standard3">"Hiçbir şey söylemez."</p>

  <p class="Standard3">"Bildiğini tahmin etmiştim."</p>

  <p class="Standard3">Hızla döndüm, odayı boylu boyunca geçip dışarı çıktım, karo döşeli basamaklardan hole indim. Çıkarken kimseye rastlamadım. Bu sefer şapkamı yalnız, beni bekler buldum. Dışarıda, göz alıcı bahçeler büyülüydü sanki, sanki çalıların ardından küçük yabani gözler beni izliyor, sanki gün ışığının ta kendisi esrarengiz bir şeyler gizliyordu.</p>

  <p class="Standard3">Arabama bindim, yamaçtan aşağı sürdüm.</p>

  <p class="Standard3">Bir kere öldükten sonra nerede yattığın ne fark ederdi? Ha pis bir bataklıkta ha yüksek bir tepede mermer bir kaidenin altında? Ölüydün, büyük uykuyu uyuyordun, böyle şeyler seni üzemezdi artık. Petrol de su da birdi insana, rüzgâr da hava da. Sadece büyük uykuyu uyurdun, nasıl öldüğün ya da nerede can verdiğin belasına aldırış etmeden. Bense, ben bu belanın parçasıydım şimdi. Rusty Regan'dan çok daha fazla. Ama ihtiyarı esirgeyebilirdim. Tepesi sayvanlı yatağında, kanı çekilmiş elleri yorganın üzerinde kavuşturmuş, sakin sakin yatmış, bekliyordu. Kalbi uzak, belli belirsiz bir mırıltıydı. Düşünceleri küllerin rengindeydi. Ve çok geçmeden o da, Rusty Regan gibi, büyük uykuyu uyuyor olacaktı.</p>

  <p class="Standard3">Şehre dönerken yol üzerinde bir barda mola verdim, iki duble Skoç yuvarladım.</p>

  <p class="Standard3">Keyfimi yerine getirmedi. Bana Gümüş Peruğu hatırlatmaktan başka işe yaramadı. Onu da bir daha hiç görmedim.</p>

  <p class="Standard3">&nbsp;</p>

  <p class="Standard4">SON</p>

  <p class="Standard3">&nbsp;</p>
</body>
</html>
