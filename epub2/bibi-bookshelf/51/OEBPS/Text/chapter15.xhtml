<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre2" id="toc14">15</h2>

  <p class="Standard3">&nbsp;</p>

  <p class="Standard3">Brody hoşlanmadı bundan. Alt dudağını dişlerinin arasına aldı, kaşlarının uçlarını aşağı sarkıttı. Yüzüne sert, kurnaz ve acımasız bir ifade geldi.</p>

  <p class="Standard3">Kapı zili şakımaya devam ediyordu. Ben de hoşlanmamıştım bu işten. Eğer ziyaretçiler Eddie Mars ve arkadaşlarıysa, sırf burada bulunduğum için bile öbür dünyayı boylayabilirdim. Eğer polisse gene yakalanırdım, onlara gülümseyip elimden geleni yapacağıma söz vermek zorunda kalırdım bu defa. Gelen Brody'nin dostlarından biriyse —dostu olduğunu varsayalım— o zaman da Brody'den daha sıkı birileri olması ihtimali vardı.</p>

  <p class="Standard3">Sarışın hoşlanmadı bu işten. Bir acele ayağa fırladı, bir eliyle havayı tırmaladı. Sinir gerginliği yüzünü yaşlı ve çirkin yapmıştı.</p>

  <p class="Standard3">Beni gözden ayırmadan, Brody yazı masasındaki bir çekmeceyi açtı, içinden kemik saplı bir otomatik tabanca çıkardı, tabancayı sarışına uzattı. Sansın ona doğru süzülüp, titreyen ellerle tabancayı aldı.</p>

  <p class="Standard3">"Onun yanına otur," dedi Brody. "Ona doğru tut silahı, kapının oradan bakınca görünmesin. Garip davranışlarda bulunursa, bildiğin gibi davran. Daha defterimiz dürülmedi, bebek!"</p>

  <p class="Standard3">"Ooh, Joe," diye inledi sarışın. Geldi, divana, yanıma oturdu ve tabancayı bacağıma tuttu. Gözlerindeki deli bakışını beğenmiyordum.</p>

  <p class="Standard3">Zilin çalması durdu, kapıya hızlı hızlı vurulmaya başlandı. Brody elini cebine, silahının üzerine koydu, kapıya gidip sol eliyle açtı. Carmen Sternwood,</p>

  <p class="Standard3">Brody'nin ince dudaklı, esmer ağzına doğru tuttuğu küçük revolverle onu odaya, içeriye itti.</p>

  <p class="Standard3">Brody yüzünde bir panik ifadesi bir şeyler söylemeye çalışarak geri geri kaçlı. Carmen arkasından kapıyı kapattı, bana da Agnes'e de bakmıyordu. Dili dişlerinin arasından hafifçe görünerek, Brody'nin üzerine yürüdü. Brody iki elini de cebinden çıkardı,</p>

  <p class="Standard3">Carmen'i sakinleşmeye çağıran bir hareket yaptı. Kaşları tuhaf yuvarlaklar, açılar çizerek biçimden biçime giriyordu. Agnes silahı benden öteye çevirdi, Carmen'e tuttu. Yıldırım gibi atıldım, elimi elinin üzerine kapayıp başparmağımı emniyetin üzerine bastırdım. Zaten kapalıydı. Kapalı kalmasını sağladım. Ulak bir itişme oldu sarışınla aramızda, Carmen'le Brody farkına bile varmadılar. Silah bendeydi. Agnes boğulur gibi soluk alıp verdi, baştan aşağı titremeye başladı. Carmen'in yüzünde sinirli, gergin bir ifade vardı, soluğu ıslık gibi çıkıyordu. İfadesiz bir sesle konuştu:</p>

  <p class="Standard3">"Fotoğrafları istiyorum, Joe!"</p>

  <p class="Standard3">Brody yutkundu, sırıtmaya çalıştı. "Elbette, yavrum, elbette!" Demin bana dayılanmakta kullandığı sesten değişik bir sesle söyledi bunu, fark motosikletle damperli kamyon arasındaki fark kadardı.</p>

  <p class="Standard3">"Arthur Geiger'i sen vurdun. Gördüm seni. Resimlerimi istiyorum," dedi Carmen. Brody'nin suratı yemyeşil kesildi.</p>

  <p class="Standard3">"Hey, ağır ol Carmen," diye seslendim.</p>

  <p class="Standard3">Agnes sarışını yeniden canlandı, bir hamle yaptı. Başını eğip, dişlerini sağ elime geçirdi. Bir şeyler homurdanıp silktim onu.</p>

  <p class="Standard3">"Dinle, yavrum," dedi Brody. "Dinle bir dakika—"</p>

  <p class="Standard3">Sarışın tükürdü, bacağıma atıldı, oramdan ısırmaya çalıştı. Silahın kabzasıyla kafasına vurdum, çok sert vurmamıştım', doğrulmaya çalıştım. Bacaklarımdan aşağı kaydı, kollarını doladı kaldı. Kendimi divana attım. Sarışına, aşktan ya da korkudan, ya da her ikisinden birden, bir deli kuvveti gelmişti, ya da kim bilir belki de doğuştan kuvvetliydi kız.</p>

  <p class="Standard3">Brody burnunun dibindeki küçük revolvere doğru atıldı. Yakalayamadı. Silah çok gürültülü olmayan kısa, kesik bir ses çıkardı. Kurşun ardına kadar açılmış camlı kapılardan birinin camını kırdı. Brody korkunç bir inilti çıkararak yere düştü ve Carmen'in bacaklarına yapıştığı gibi onu yere çekti. Carmen boylu boyunca yere yuvarlandı, küçük revolver bir köşeye uçtu. Brody sıçradı ayağa kalktı, anında cebine gitti eli.</p>

  <p class="Standard3">Agnes'in başına deminki kadar nazik olmayan bir darbe indirdim, bacaklarımdan silktim attım ve ayağa kalktım. Brody bana bakıp gözlerini kırpıştırdı. Ona elimdeki otomatiği gösterdim. Elini cebine sokmaya çalışmaktan vazgeçti.</p>

  <p class="Standard3">"N'olur!" diye sızlandı. "Beni öldürmesine izin verme!"</p>

  <p class="Standard3">Gülmeye başladım. Kendimi tutamıyor, geri zekâlılar gibi gülüyordum. Agnes sarışını avuçlarını yere dayamış halının üzerinde oturuyordu, ağzı ardına kadar açıktı, sağ gözünün üzerine donuk sarı saçından bir perçem düşmüştü. Carmen hâlâ tıslayarak dört ayak üzerinde yerde sürünüyordu. Küçük revolverinin metali köşedeki süpürgeliğin önünde donuk donuk parlıyordu. Silaha doğru sürünüyordu, mutlaka ele geçirecekti.</p>

  <p class="Standard3">Silahlardan payıma düşeni Brody'ye doğru sallayarak: "Kendine gel. Bir şey olmadı," dedim.</p>

  <p class="Standard3">Yerde sürünen kızı geçip, silahı kaldırıp aldım. Bana bakıp kıkırdamaya başladı. Kızın silahını cebime koydum, sırtını sıvazladım. "Ayağa kalk, meleğim. Pekinez köpeklerine benziyorsun."</p>

  <p class="Standard3">Brody'ye gittim, otomatiği karnına dayayıp, yan cebinden Kolt'u çıkardım aldım. Ortalıktaki bütün silahlar bendeydi şimdi. Hepsini ceplerime tıkıştırdım ve elimi ona doğru uzattım.</p>

  <p class="Standard3">"Ver!"</p>

  <p class="Standard3">Brody başını salladı, dudaklarını yalıyordu, gözlerinde hâlâ ödü patlamış bir adam ifadesi vardı. Ceketinin göğüs cebinden tombul bir zarf çıkarıp bana verdi. Zarfta tabedilmiş bir fotoğraf plakası ve beş tane parlak fotoğraf vardı.</p>

  <p class="Standard3">"Hepsi bu mu, emin misin?"</p>

  <p class="Standard3">Yeniden başını salladı. Zarfı kendi göğüs cebime koyup, döndüm. Agnes gene divana oturmuş, saçlarını hale yola koyuyordu. Gözleri Carmen'i yeşil yeşil bir nefretle didik didik ediyordu. Carmen de ayağa kalkmış, elini uzatmış bana doğru geliyordu, hâlâ kıkırdayıp tıslamayı sürdürerek. Dudaklarının kenarında bir parça köpük vardı. Dudaklarına yapışmış küçük beyaz dişleri ışıl ışıl parlıyordu.</p>

  <p class="Standard3">"Artık alabilir miyim şunları?" dedi fettan bir gülücükle.</p>

  <p class="Standard3">"Ben icabına bakacağım. Sen eve yollan!"</p>

  <p class="Standard3">"Eve mi?"</p>

  <p class="Standard3">Kapıya gittim, dışarıya baktım. Serin, hafif gece rüzgârı koridordan aşağı doğru tatlı tatlı esiyordu. Kapı eşiklerinde yüreği ağzında komşular beklemiyordu. Küçük bir silah ateş almış camı kırmıştı, ama artık bunun gibi gürültüler kimseye pek bir şey demiyor. Kapıyı açık tutup başımla Carmen'e işaret ettim. Suratında güvensiz bir gülümseme bana doğru geldi.</p>

  <p class="Standard3">"Eve git ve beni orada bekle," dedim yatıştırıcı bir sesle.</p>

  <p class="Standard3">Başparmağını havaya kaldırdı. Sonra başını sallayıp önümden kayarak geçti, koridora çıktı. Geçerken parmaklarıyla yanağımı okşadı. "Carmen'e göz kulak olacaksın, değil mi?" dedi.</p>

  <p class="Standard3">"Tamam," dedim.</p>

  <p class="Standard3">"Çok şirinsin."</p>

  <p class="Standard3">"Gördüğün bir şey değil," dedim. "Bir de sağ kalçamın üzerindeki Balili dansöz dövmesini görsen!"</p>

  <p class="Standard3">Gözleri yusyuvarlak oldu. "Yaramaz," dedi parmağını bana doğru sallayarak. Sonra fısıldadı: "Silahımı alabilir miyim artık?"</p>

  <p class="Standard3">"Şimdi olmaz. Sonra. Ben getiririm."</p>

  <p class="Standard3">Birden boynuma yapışıp, dudaklarımdan öptü. "Senden hoşlanıyorum," dedi. "Carmen senden çok hoşlanıyor." Koridordan aşağı kuş gibi seke seke koştu, merdivenlerin başında dönüp el salladı, basamaklardan inip gözden kayboldu.</p>

  <p class="Standard3">İçeriye, Brody'nin dairesine girdim.</p>

  <p class="Standard3">&nbsp;</p>
</body>
</html>
