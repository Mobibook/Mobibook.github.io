<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre2" id="toc4">5</h2>

  <p class="Standard3">&nbsp;</p>

  <p class="Standard3">Yeniden bulvara çıktığımda bir drugstore'un telefon kulübesine girdim, rehberde Bay Arthur Gwynn Geiger'in ev numarasına baktım. Laurel Canyon Bulvarı'nın biraz dışında, Laverne Terrace denen bir yokuşta oturuyordu. Bozuk paramı atıp sırf gırgır olsun diye numarasını çevirdim. Kimse çıkmadı. Rehberin meslekler kısmına baktım, bulunduğum yerin yakınındaki bir iki kitapçıyı not ettim.</p>

  <p class="Standard3">İlk uğradığım adres kuzey tarafında, geniş zemin katı kırtasiye ve ofis malzemesi dolu, orta katına kitaplar yığılmış bir dükkândı. Aradığım yer değilmiş gibi geldi. Sokağın karşı tarafına geçtim. Doğu yönünde iki sokak yürüyüp ötekine gittim. Burası daha çok işime yarardı; yerden tavana kadar tıkış tıkış kitapla dolu küçük bir dükkândı, üç dört kitap kurdu yepyeni kitap kılıflarının üzerinde parmak izlerini bırakmakla meşguldü. Onlara aldırış eden yoktu. Çevremdekileri yara yara dükkânın gerisine doğru yöneldim, ayrılmış bölmeden geçtim ve bir masanın gerisinde önündeki hukuk kitabını okuyan esmer, ufak tefek bir kadınla karşılaştım.</p>

  <p class="Standard3">Cüzdanımı açıp, iç tarafa iliştirilmiş kimliğimi görsün diye önüne, masanın üzerine koydum. Baktı, gözlüklerini çıkardı ve sandalyesinde geriye yaslandı. Cüzdanı aldım, cebime koydum. Yüzü zeki bir Yahudi'nin ince hatlarını taşıyordu. Bir şey söylemeden baktı bana.</p>

  <p class="Standard3">"Bana bir iyilik, çok ufak bir iyilik yapar mısınız?" dedim.</p>

  <p class="Standard3">"Bir şey diyemem. Nedir?" Boğuk, hoş bir sesi vardı.</p>

  <p class="Standard3">"Sokağın karşı tarafında, iki sokak ötedeki Geiger'in kitapçı dükkânını biliyorsunuz, değil mi?"</p>

  <p class="Standard3">"Önünden geçtim galiba."</p>

  <p class="Standard3">"Kitapçı dükkânı," dedim. "Ama sizinki gibi bir kitapçı dükkânı değil. Bal gibi biliyorsunuz."</p>

  <p class="Standard3">Hafifçe dudaklarını büzdü, bir şey demedi. "Geiger'i görmüşlüğünüz var mı?" diye sordum.</p>

  <p class="Standard3">"Kusura bakmayın. Bay Geiger'i tanımıyorum."</p>

  <p class="Standard3">"Bana görünüşünü tarif edemez misiniz yani?"</p>

  <p class="Standard3">Dudakları biraz daha büzüldü. "Neden tarif edecek misim?"</p>

  <p class="Standard3">"Nedeni yok. Etmek istemezseniz, sizi zorlayacak değilim."</p>

  <p class="Standard3">Dükkânı ayıran bölmenin kapısından içeri baktı, sonra sandalyesinde geriye yaslandı. "Şerif yıldızıydı o gösterdiğiniz, değil mi?"</p>

  <p class="Standard3">"Gönüllü şerif yardımcısı. Hiçbir şey demek değil. Beş para etmez."</p>

  <p class="Standard3">"Anlıyorum." Eli sigara paketine uzandı, paketi sallayıp sigaralardan bir tanesini çıkardı, dudaklarıyla yakaladı. Kibritle yaktım. Teşekkür etti, yeniden arkasına yaslandı, dumanların arasından beni süzdü. Tane tane konuşarak:</p>

  <p class="Standard3">"Neye benzediğini öğrenmek istiyorsunuz ama onunla konuşmak istemiyorsunuz, öyle mi?" dedi.</p>

  <p class="Standard3">"Dükkânda değil ki," dedim.</p>

  <p class="Standard3">"Herhalde gelir. Ne de olsa, dükkân onun."</p>

  <p class="Standard3">"Onunla şimdilik görüşmek istemiyorum," dedim.</p>

  <p class="Standard3">Gene kapının aralığından içeri baktı. "Ender bulunan kitaplar hakkında bilginiz var mı?" diye sordum.</p>

  <p class="Standard3">'İstediğinizi sorun."</p>

  <p class="Standard3">"1860 tarihli, üçüncü basım bir Ben Hur'unuz var mı, 116. sayfasında aynı satır iki kere basılmış olan?"</p>

  <p class="Standard3">Sarı hukuk kitabını bir yana itti, tombul bir cilde uzandı, sayfalan karıştırdı, istediği sayfayı buldu, okudu. "Kimsede bulamazsınız," dedi başını kaldırmadan. "Böyle bir basım yok."</p>

  <p class="Standard3">"Doğru."</p>

  <p class="Standard3">"Neyin peşindesiniz siz?"</p>

  <p class="Standard3">"Geiger'in dükkanındaki kız bunu bilemedi de..."</p>

  <p class="Standard3">Başını kaldırıp baktı. "Anlıyorum. Merakımı uyandırıyorsunuz. Pek belli belirsiz de olsa."</p>

  <p class="Standard3">"Özel dedektifim, vaka üzerindeyim. Kim bilir, belki gereğinden fazla soru soruyorumdur. Bana öyle gelmiyor aslında."</p>

  <p class="Standard3">Tüy hafifliğinde, külr engi bir duman halkası üfledi, içinden parmağını geçirdi. Duman tül gibi parça parça dağıldı, karıştı havaya. Hoş, kayıtsız bir sesle konuşmaya başladı. "Kırkının biraz üzerinde olmalı. Orta boylu, tombulca.</p>

  <p class="Standard3">Yetmiş, yetmiş beş kilo civarında. Tombul suratlı, Charlie Chan bıyıklı, kalın, yağlı enseli. Her tarafı bıngıl bıngıl. İyi giyimli, şapkasız geziyor, antikadan anlar numarası yapıyor ama anlamıyor. A, evet bir de... Sol gözü cam."</p>

  <p class="Standard3">"Sizden iyi aynasız olur," dedim.</p>

  <p class="Standard3">Başvuru kitabını kapatıp masasının en dibindeki raflardan birine koydu, önündeki hukuk kitabını açtı yeniden. "Umarım olmaz," dedi. Gözlüklerini gözüne yerleştirdi. Teşekkür edip dükkândan ayrıldım. Yağmur başlamıştı. Koltuğumun altında kâğıda sarılı kitapla bir koşu kopardım. Arabam yan sokaklardan birindeydi, burnu hemen Geiger'in dükkânının karşısındaki bulvara bakacak biçimde park etmiştim. Oraya varıncaya kadar epey yağmur yedim. Arabaya dar attım kendimi, her iki camı da kapattım, mendilimle paketin üzerini sildim. Sonra açtım.</p>

  <p class="Standard3">İçinden ne çıkacağını biliyordum tabii. İyi ciltlenmiş, birinci kalite kâğıda elle dizilip basılmış külçe gibi bir kitap. Tam sayfa "sanat" fotoğraflarıyla bezeli. Fotoğraflar da yazılar da anlatılmaz pislikte. Kitap yeni değildi. Önüne iç kapağa tarihler</p>

  <p class="Standard3">damgalanmıştı, alış ve teslim tarihleri. Kütüphane kitabı. Alengirli pislikler kiralayan bir umumi kütüphane.</p>

  <p class="Standard3">Kitabı yeniden kâğıdına sarıp sarmaladım, oturacak yerin arkasındaki göze kilitledim. Böyle bir dümen, hem de bulvarın göbeğinde, işin arkasında büyük başlar olduğunu fısıldıyordu sanki. Oturdum oturduğum yerde, kendimi bir yandan sigaramın dumanıyla zehirleyedururken, bir yandan da yağmuru dinleyerek olup bitenleri düşündüm.</p>

  <p class="Standard3">&nbsp;</p>
</body>
</html>
