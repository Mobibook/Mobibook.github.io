<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre2" id="toc24">25</h2>

  <p class="Standard3">&nbsp;</p>

  <p class="Standard3">Ertesi sabah gene yağmur yağıyordu, billur boncuklardan bir perde yana savruluyormuş gibi eğik, kül rengi bir yağmur. Halsiz ve yorgundum kalktığımda, pencereden dışarıyı seyrettim biraz, ağzımda hâlâ o sert, koyu Sternwood tadı vardı. Bir korkuluk gibiydim; hayat içimden boşalmış, çıkmıştı.</p>

  <p class="Standard3">Küçük mutfağa gidip iki fincan koyu kahve içtim. Alkolden başka şeyler de akşamdan kalma eder insanı. Beni kadınlar etmişti. Hasta ediyorlardı beni.</p>

  <p class="Standard3">tıraş oldum, giyindim, yağmurluğumu giydim, aşağı indim ve kapıdan dışarı baktım. Karşı kaldırımda, yüz adım ötede, gri bir Plymouth park etmişti. Bir gün önce beni izlemeye çalışan arabaydı, Eddie Mars'a sorduğum araba. İçindeki bir aynasız olabilirdi, eğer bir aynasızın beni izlemekle ziyan edecek kadar zamanı varsa. Ya da dedektiflik mesleğine soyunmuş bir açıkgöz bir başkasının meselesini kurcalamakla meşguldü, komşuda pişer bana da düşer diyerek. Ya da belki Bermuda başpiskoposuydu da, ne bileyim, gece hayatımı beğenmiyordu.</p>

  <p class="Standard3">Döndüm, benim açılır kapanın garajdan aldım, ön sokaktan çıkarak gri Plymouth'un yanından geçtim. İçinde küçük bir adam vardı, tek başına. Beni görür görmez motoru çalıştırdı. Yağmurda daha iyi çalışıyordu. Onu atlatmayayım diye yeterince yakından izliyordu, ama bir yandan da aramızda birkaç arabalık mesafe bırakmaya çalışıyordu. Bulvardan aşağı sürdüm, arabayı benim binamın yanındaki arsaya park ettim, yağmurluğumun yakasını kaldırıp şapkamın kenarını indirdim, yağmur damlaları ikisinin arasında buzdan iğneler halinde suratıma çarpıyorlardı. Plymouth yolun karşısında, bir yangın musluğunun yanındaydı. Kavşağa doğru yürüdüm, yeşil ışıkta karşıya geçtim, geri döndüm ve kaldırımın kenarına yanaşmış arabaların yakınından yürümeye başladım. Plymouth yerinden kıpırdamamıştı. içinden inen olmadı. Elimi uzattım, kaldırım kenarındaki kapıyı çektim, açtım.</p>

  <p class="Standard3">Küçük, parlak gözlü bir adam direksiyonun arkasındaki koltuğa sinmişti. Durdum, baktım, yağmur sırtımı dövüyordu. Havaya doğru kıvrılarak yükselen bir sigara dumanının gerisinde kırpışan gözlerini gördüm. Parmaklarını sinirli sinirli direksiyona vuruyordu.</p>

  <p class="Standard3">"Karar veremedin mi?” diye sordum.</p>

  <p class="Standard3">Yutkundu, sigarası dudaklarının arasında aşağı yukarı hopladı. "Sizi tanıdığımı sanmıyorum," dedi, gergin, kısık bir sesle.</p>

  <p class="Standard3">"Marlowe bendeniz. Bir iki gündür izlemeye çalıştığın adam."</p>

  <p class="Standard3">"Kimseyi izlediğim yok, reis."</p>

  <p class="Standard3">"Külüstür izliyor. Belki de denetiminden çıktı. Senin dediğin gibi olsun. Karşı kaldırımdaki kafeteryada kahvaltı edeceğim, portakal suyu, domuz pastırması, yumurta, kızarmış ekmek, bal, iki üç fincan kahve, üstüne de kürdan. Sonra büroma çıkacağım, tam karşındaki binanın yedinci katı. Tahammül sınırını aşan bir şey olursa, uğra, laflayalım. Makineli tüfeğimi yağlıyor olacağım."</p>

  <p class="Standard3">O gözlerini kırpıştıradursun, yürüdüm gittim. Bundan yirmi dakika sonra bir yandan büronun pencerelerini açmış, temizlikçi kadının Aşk Geceleri parfümünü gidermek üzere odayı havalandırıyor, bir yandan da üstü eski tarz el yazısıyla yazılmış kalın bir zarfı açmaya çalışıyordum. Zarfın içinden kısa, resmi bir notla, Philip Marlowe adına düzenlenmiş, beş yüz dolar tutarında, Guy de Brisay Sternwood'a vekâleten Vincent Norris imzalı, büyük pembe bir çek çıktı. Sabahım aydınlanmıştı. İşte bu, sabahkine değdi dedim. Tam çeki bankaya havale etmek için kâğıdı dolduruyordum ki, çalan zil elli santime bir metre boyutlarındaki antreme birinin girdiğini haber verdi bana. Bu Plymouth'daki küçük adamdı.</p>

  <p class="Standard3">"Güzel," dedim. "İçeri gir de, paltonu dökün."</p>

  <p class="Standard3">Ben kapıyı tutarken duvara sürüne sürüne yanımdan geçti, sanki ufacık kıçına her an bir tekme indirmemden korkuyormuş gibi dikkatliydi. Oturduk, yazı masasının iki yanından birbirimizi süzdük. Çok ufak bir adamdı, bir elli boyundaydı, ağırlığı mahalle kasabının başparmağından daha azdı. Parlak düğme gözleri sert bakmaya çalışıyordu ama kırılmış yumurta ne kadar sertse ancak o kadar serttiler. Omuzları fazla geniş, yakaları bol bulamaç kruvaze bir ceket giymişti. Bunun üzerine, yer yer aşınmış İrlanda tüvidinden bir palto atmıştı. Dışarı uğramış fularının üzerinde yağmur damlaları vardı. "Belki beni tanıyorsundur," dedi. "Ben Harry Jones."</p>

  <p class="Standard3">Tanımadığımı söyledim. Masanın üzerinden teneke sigara kutusunu ittim ona. Küçücük elleriyle sineğe atılan alabalık gibi bir tane kaptı. Masa çakmağıyla yaktı, eliyle dumanı savurdu.</p>

  <p class="Standard3">"Buraların yabancısı diilim," dedi. "Çocuklar filan tanışım olur. Hueneme Burnu'ndan kaçak içki falan getirirdik. Zor işti, abi. Arabayı kucağında tüfenk, cebinde soba borusuna sığcak kalınlıkta para destesiyle sürersin. Çok kere Beverly Hills'e varmadan önce dört yerde durup polise para yedirirdik. Zor iş."</p>

  <p class="Standard3">"Feci," dedim.</p>

  <p class="Standard3">Arkasına yaslandı, küçük sıkı ağzının küçük sıkı köşesinden tavana doğru bir duman üfledi.</p>

  <p class="Standard3">"Belki bana inanmıyorsun," dedi.</p>

  <p class="Standard3">"Belki inanmıyorum," dedim, "Belki de inanıyorum. Öte yandan, belki de karar vermeye üşeniyorum. Bu takdimin beni müthiş etkilemesi filan mı gerekiyor?"</p>

  <p class="Standard3">"Yoo," dedi çapkınca.</p>

  <p class="Standard3">"Bir iki gündür beni izliyorsun," dedim. "Bir kıza yanaşmak isteyip de bir türlü kıçı sıkmayan tipler gibi. Belki sigorta poliçesi satıyorsundur. Belki de Joe Brody diye birini tanıyorsundur. Bir sürü belki etti gerçi ama, benim işte ihtimal çoktur."</p>

  <p class="Standard3">Gözleri dışarı uğradı, alt dudağı az kaldı kucağına düşüyordu. "Amanın, nerden bildin?" dedi.</p>

  <p class="Standard3">"Medyumum da. Konu neyse, sökül ve de dökül. Bütün gün burada oturamam." Gözlerinin parlaklığı ansızın kısılan göz kapaklarının ardında neredeyse kayboldu. Sessizlik oldu. Yağmur, penceremin altına düşen ziftlenmiş çatının üzerine indiriyordu. Gözleri biraz açıldı, parladı yeniden, sesi düşünceliydi.</p>

  <p class="Standard3">"Seni biraz tırtıklamaya Çalışıyordum, doğru," dedi. "Satacak malım var — ucuza, bir iki yüzlüğüne. Beni nasıl Joe'yla bağdaştırdın ki?"</p>

  <p class="Standard3">Bir mektup açıp okudum. Bana postayla altı aylık parmak izi kursu öneriyorlardı, profesyonel indirimle. Kâğıt sepetine attım, yeniden küçük adama baktım. "Kusuruma bakma. Tahmin yürütüyordum. Aynasız değilsin. Eddie Mars'ın adamlarından değilsin. Dün akşam sordum ona. Benimle bu kadar ilgilenecek Joe Brody'nin dostlarından başkası gelmiyor aklıma."</p>

  <p class="Standard3">"Amanın," dedi, alt dudağını yaladı. Eddie Mars'ın adını söylediğimde yüzü kâğıt gibi bembeyaz kesildi. Çenesi düştü, sigara ağzının kenarında yapıştı kaldı, sanki orada bitmiş gibi. "Avv, matrak geçiyorsun benimlen," dedi sonunda, ameliyata giden hasta sırıtmasıyla.</p>

  <p class="Standard3">"Peki. Matrak geçiyorum." Bir mektup daha açtım. Bunlar da bana Washington'dan bir bülten yollamak istiyorlardı, Beyaz Saray'ın mutfağından taze taze haberler. "Agnes'i salıverdiler galiba," diye ekledim.</p>

  <p class="Standard3">"Hım. Beni o yolladı. İlgileniyor musun?"</p>

  <p class="Standard3">"Eh— sarışın ne de olsa!"</p>

  <p class="Standard3">"Bırak dalgayı ya. O gece onlara gittiğinde bir şey demişsin — Joe'yu temizledikleri gece. Joe Brody'nin Stemwood'lar hakkında esaslı bir şeyler bildiğini, yoksa o resmi onlara yollamayı göze alamayacağını falan."</p>

  <p class="Standard3">"Hı-hı. Demek ki doğruymuş. Neymiş?"</p>

  <p class="Standard3">"İki yüz papele bakar."</p>

  <p class="Standard3">Birkaç hayran mektubunu daha sepete yollayıp bir sigara yaktım.</p>

  <p class="Standard3">"Bu şehri terketçez," dedi. "Agnes iyi kız. Ona kabahat bulamazsın. Kadın başına geçinmek kolay mı?"</p>

  <p class="Standard3">"Sana iki numara büyük," dedim. "Seni donunda sallar!"</p>

  <p class="Standard3">"Böyle pis şakalar yapma, usta," dedi; sesinde gözlerimi kaldırıp ona baktırtacak cinsinden bir saygı talebi vardı.</p>

  <p class="Standard3">"Kusura bakma," dedim. "Son zamanlarda uygunsuz tiplerle görüşüyorum da. Laklağı kes, işimize bakalım. Paranın karşılığında ne var elinde?"</p>

  <p class="Standard3">"Vercek misin parayı?"</p>

  <p class="Standard3">"Ne karşılığında?"</p>

  <p class="Standard3">"Rusty Regan'ı bulma karşılığında."</p>

  <p class="Standard3">"Rusty Regan'ı aramıyorum."</p>

  <p class="Standard3">"Sen öyle diyorsun. Duymak istiyor musun istemiyor musun?"</p>

  <p class="Standard3">"Hadi, öt. İşimize yarayacak her şeye para veririm. Benim buralarda iki tane yüzlüğe çok şey satın alınır."</p>

  <p class="Standard3">"Eddie Mars, Regan'ı zımbalattı," dedi sakin bir sesle, sonra yeni umum müdür yapmışlar gibi arkasına yaslandı.</p>

  <p class="Standard3">Kapıya doğru şöyle bir salladım elimi. "Senle tartışmam bile," dedim. "Oksijen harcamam. Yoluna, ufaklık."</p>

  <p class="Standard3">Yazı masasının üzerinden eğildi, ağzının çevresi hırstan bembeyaz kesilmişti. Sigarasını dikkatle söndürdü, basura bastıra ezdi, bakmadan. Yan odalardan birinden bir daktilonun sesi geliyordu, tekdüze bir tuş tıkırtısı, satırın sonunda zil, sonra yeniden... satır satır.</p>

  <p class="Standard3">"Şaka etmiyorum," dedi.</p>

  <p class="Standard3">"Bas. Oyalama beni. İşim var."</p>

  <p class="Standard3">"Hayır, yok," dedi sert bir sesle. "O kadar kolay diil. Buraya söyleyeceğimi söylemeye geldim ve de söyleyecem. Rusty'yi ben şahsen tanırdım. Çok yakından diil, 'nassın ahbap' diyecek kadar, o da keyfi yerindeyse cevap verirdi, diilse vermezdi. İyi çocuktu ama. Onu severdim. Mona Grant diye bir şarkıcıya yanıktı. Kız soyadını Mars yaptı. Rusty de kızdı, evde uyku tutmazmış gibi gece kulüplerine dadanan zengin bir bayanla evlendi. Bilirsin, uzun boylu, esmer, güzellik kraliçeleri gibi, ama adamın burnuna çengeli takıp süründürcek cinsten. Gergin, sinirli. Rusty onunla anlaşamadı. Canına yandığımın, onunla yapamadıysa babasının parasıyla yapar sanırsın diil mi? Sen öyle san. Bu Regan atmacanın keskin gözlüsüydü. Uzağı görüyordu. Hep bir ilerki vadideymiş gözü. Aklı başka yerlerdeydi. Para umurunda diildi bence. Bu da iltifattır benim kitabımda, ha."</p>

  <p class="Standard3">Küçük adam o kadar da aptal değildi anlaşılan. Sıradan dolandırıcılar böyle laflan söylemek şöyle dursun, akıllarından bile geçirmezlerdi.</p>

  <p class="Standard3">"Demek kaçtı o da," dedim.</p>

  <p class="Standard3">"Kaçmaya başladı, belki de. Bu Mona kızıyla. Kız Eddie Mars'la oturmuyordu, dümenleri hoşuna gitmiyordu. Özellikle şantaj, akordiyon olmuş arabalar, Doğu'dan gelen haydut takımına yalaklık falan gibi yan işler. Diyorlar ki Regan Eddie'ye bir gece, hem de herkesin önünde, Mona'yı kirli işlerine karıştırcak olursa karşısında kendisini bulcağını söylemiş."</p>

  <p class="Standard3">"Bunların çoğu malum hikâye, Harry," dedim. "Bunun için para isteyemezsin."</p>

  <p class="Standard3">"Malum olmayana geliyorum. Neyse, Regan kendini içkiye vurdu. Onu her öğleden sonra Vardi'nin yerinde İrlanda viskisi içip gözlerini duvara dikmiş bakar buluyorum. Artık pek konuşmuyor. Ara sıra bahis oynardı, ben de o iş için orda bulunurdum zaten, Puss Walgreen için bahis toplardım."</p>

  <p class="Standard3">"O sigorta işinde sanıyordum."</p>

  <p class="Standard3">"Kapıda öyle yazar. Üstüne çıkıp tepinirsin, bakmışsın sana da sigorta satmış, öyle biri. Neyse, eylülün ortalarına doğru Regan'ı artık görmez oluyorum. Hemen fark etmiyorum. Bilirsin. Birisi ortalardadır, görürsün, sonra ortadan kaybolur, görmezsin, bir şey sana onu hatırlatana kadar. Bana onu hatırlatan, birinin gülerek Eddie Mars'ın karısının Rusty Regan'la kaçtığını, Mars'ın bu işe bozulcak yerde onların nikâh şahidiymiş gibi davrandığını söylemesi oldu. Bunu Joe Brody'ye anlattım, Joe da uyanıktı."</p>

  <p class="Standard3">"Bok uyanıktı," dedim.</p>

  <p class="Standard3">"Kendine göre uyanıktı. Paranın kokusunu alıyor. Muhabbet kuşlarının iki çiftine de el koyarsa, iki katını alçağını düşünüyor — bir Eddie Mars'dan bir Regan'ın karısından. Joe aileyi biraz tanıyordu."</p>

  <p class="Standard3">"Beş bin kâğıtlık bir tanışma," dedim. "Bir süre önce bu kadar para sağdı onlardan."</p>

  <p class="Standard3">"Valla mı?" Harry Jones pek şaşırmamış göründü. "Agnes bunu bana anlatmalıydı. Kadın budur işte. Hep bir şeyler saklarlar. Ne diyordum, Joe'yla ben gazeteleri gözlüyoruz, bir şey görmüyoruz, anlıyoruz ki ihtiyar Sternwood olayı örtmüş. Sonra bir gün Vardi'nin yerinde Lash Canino'yu görüyorum. Tanır mısın?"</p>

  <p class="Standard3">Hayır anlamında başımı salladım.</p>

  <p class="Standard3">"Gerçekten taş gibi sert heriftir, kendini öyle zannedenlerden diil... Mars'ın bir işi olduğu zaman onun hesabına çalışır, kabadayılığını yapar. İki içki arası adam vurur.</p>

  <p class="Standard3">Mars'ın ona ihtiyacı olmadığında yanına bile uğramaz. Los Angeles'da da oturmaz. Bu bir şey demek olabilirdi de olmayabilirdi de. Belki Regan hakkında bir planları vardı da Mars suratında bir gülümseme ile zamanı kolluyordu. Belki de bambaşka bir şeydi. Neyse Joe'ya bunu söylüyorum, Joe da Canino'nun kuyruğuna takılıyor. Takıldı mı da takılır. Ben beceremiyorum bu işi. Joe'ya bıraktım, beş para da istemez. İşte Joe, Canino'yu Sternwood'ların evine kadar izliyor, Canino malikânenin dışında parkediyor, bir araba geliyor içinde bir kız. İniyor, biraz konuşuyorlar ve Joe kızın adama bir şeyler geçirdiğini tahmin ediyor, mesela arpa gibi. Kız basıp gidiyor. Kız Regan'ın karısı. Tamam, kız Canino'yu tanıyor, Canino da Mars'ı.</p>

  <p class="Standard3">İşte Joe da Canino'nun Regan hakkında bir şeyler bildiği sonucuna varıyor, kendine de biraz pay düşsün istiyor. Canino tüyüyor, Joe onun izini kaybediyor. Birinci perdenin sonu."</p>

  <p class="Standard3">"Bu Canino nasıl biri?"</p>

  <p class="Standard3">"Kısa boylu, tıknaz, kahverengi saçlı, kahverengi gözlü, hep kahverengi elbise ve şapka giyer. Hatta kahverengi süet bir de yağmurluk. Kahverengi bir arabası var. Bay Canino'da her şey kahverengi!"</p>

  <p class="Standard3">"Gelelim ikinci perdeye," dedim.</p>

  <p class="Standard3">"Arpa olmadan buraya kadar."</p>

  <p class="Standard3">"Bunda iki yüz papellik bir şey yok ki. Bayan Regan barlardan çıkma eski bir kaçak içki imalatçısıyla evlendi. Ona benzer başkalarını da tanıması normal. Eddie Mars'ı da iyi tanıyor. Regan'a bir şey olduğunu düşündüğünde, ilk</p>

  <p class="Standard3">başvuracağı kimse Eddie olacaktır, Eddie'nin olayı halletmekle görevlendireceği ilk kişi de Canino olabilir. Elindeki bu kadar mı?"</p>

  <p class="Standard3">"Eddie'nin karısının nerde olduğunu öğrenmek için iki yüz dolar vermez misin?" diye sordu küçük adam sakin bir sesle.</p>

  <p class="Standard3">Bütün dikkatim üzerindeydi şimdi. İskemlemin kollarına abanırken az kaldı iskemleyi kırıyordum.</p>

  <p class="Standard3">"Yalnız olsa bile mi?" diye ekledi Harry Jones yumuşak, oldukça sinsi bir sesle. "Hatta Regan'la filan kaçmamış olsa, Los Angeles'dan kırk mil ötede bir yerde saklı tutuluyor olsa? Polisler onunla birlikte toz oldu sansınlar diye? Bunun için iki yüz dolar verir miydin, dedektif bozuntusu?"</p>

  <p class="Standard3">Dudaklarımı yaladım. Tuzlu ve kupkuruydular. "Galiba verirdim," dedim. "Nerede?<a id="DdeLink41961482225"></a>"</p>

  <p class="Standard3">"Agnes buldu onu," dedi acımasız bir sesle. "Şans eseri tamamen. Arabayla çıktığını görmüş, peşine takılmış. Agnes söyliycek sana yerini — para avucunda olduğu zaman."</p>

  <p class="Standard3">Surat ettim. "Aynasızlara bedavaya anlatırdın, Harry. Bugünlerde orada, Merkez'de adamın pestilini çıkarmak için can atanlar var. Sen diyelim ki kazara ellerinde kaldın, Agnes ellerinde."</p>

  <p class="Standard3">"Denesinler hele," dedi. "O kadar da nanemolla diilim."</p>

  <p class="Standard3">"Agnes'de benim farkına varmadığım bir şeyler olmalı."</p>

  <p class="Standard3">"Kapkaççı o da, dedektif bozuntusu. Ben de kapkaççıyım. Hepimiz kapkaççıyız. Birbirimizi bir kuruş için satarız. Tamam mı? Beni atlatmayı dene istersen!"</p>

  <p class="Standard3">Uzandı, sigaralarımdan bir tane daha aldı, dudaklarının arasına yerleştirdi ve tıpkı benim yaktığım gibi yaktı, kibriti iki kere başparmağının tırnağına sürttü olmadı, sonra ayakkabısının kenarını kullandı. Düzgün aralıklı nefesler çekip, bana ciddi bakışlar yolladı. Matrak, haşin bir küçük adam; bir fiske atsam caddenin öte yanına yollayabilirdim. Kocaman kocaman adamların dünyasında bir küçük adam. Onda hoşuma giden bir yan vardı.</p>

  <p class="Standard3">"Numara çekmiyorum," dedi aynı sesle. "Buraya iki yüzlük için geldim. Fiyatım hâlâ aynı. Erkek erkeğe konuşup anlaşmak niyetim, alırsın ya da almazsın. Sen kalkmış bana aynasızlardan bahsediyorsun. Kendinden utan."</p>

  <p class="Standard3">"Parayı alacaksın — bilgiye karşılık. Ama önce parayı bankadan almam gerek," dedim.</p>

  <p class="Standard3">Ayağa kalktı, başını salladı ve eskimiş İrlanda tüvidinden küçük paltosunun kuşağını sıkıladı. "Tamam. Hava karardıktan sonra daha iyi zaten. Tehlikeli iş — Eddie Mars gibileri kazıklamak. Ama ne yaparsın, ekmek parası. Bahis işinde para yok çoktandır. Galiba babalar Puss Walgreen'e tası tarağı toplamasını söylediler. Büroya gelceksin, Fulwider Binası, dört yüz yirmi sekiz numaraya, arkada. Parayı getiriyorsun, ben de seni Agnes'e götürüyorum."</p>

  <p class="Standard3">"Bana kendin anlatsan olmaz mı? Agnes'i gördüm."</p>

  <p class="Standard3">"Ona söz verdim," demekle yetindi. Paltosunu ilikledi, şapkasını çapkınca yana yatırdı, yeniden başını sallayıp, kapıya yollandı. Çıktı. Adım sesleri koridorda uzaklaştı, kayboldu.</p>

  <p class="Standard3">Bankaya gittim, beş yüz dolarlık çeki hesabıma yatırıp iki yüzünü nakit olarak çektim. Yeniden yukarıya çıktım, iskemleme kurulup Harry Jones'u ve anlattığı hikâyeyi düşündüm. Biraz fazla hazırlop gibiydi. Gerçeğin çatallı dilinden çok uydurmacanın sade kolaycılığını taşıyordu. Komiser Gregory, Mona Mars'ı eliyle koymuş gibi bulabilmeliydi, madem ki bölgesinin bu kadar yakınındaydı kız. Tabii eğer arama zahmetine katlandıysa.</p>

  <p class="Standard3">Bütün gün bu konuyu düşündüm. Büroya hiç gelen giden olmadı. Telefon eden de olmadı. Yağmur yağdı.</p>

  <p class="Standard3">&nbsp;</p>
</body>
</html>
