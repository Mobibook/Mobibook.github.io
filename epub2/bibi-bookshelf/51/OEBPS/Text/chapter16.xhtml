<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre2" id="toc15">16</h2>

  <p class="Standard3">&nbsp;</p>

  <p class="Standard3">Ardına kadar açık camlı kapının yanına gittim ve üstteki küçük kırık parçayı inceledim. Carmen'in silahından çıkan kurşun cama yumruk etkisi yapmıştı. Kurşun deliği yoktu. Duvarda dikkatli bir gözün hemen bulup çıkarabileceği küçük bir delik vardı. Perdeyi çekip kırık camı gizledim, cebimden Carmen'in silahını çıkardım. Banker's Special model, 22 kalibrelik, tek atımlık, kartuşlu bir tabancaydı. Sedeften kabzası vardı, kabzanın altına raptedilmiş gümüş bir plakada da "Carmen'e Owen'dan" yazıyordu. Kız hepsine feleğini şaşırtmıştı.</p>

  <p class="Standard3">Silahı tekrar cebime koydum, Brody'nin yakınma oturup, o fersiz kahverengi gözlerine diktim bakışlarımı. Bir dakika geçti. Sarışın, bir cep aynasının yardımıyla yüzünü gözünü düzeltti. Brody elindeki sigarayı parmaklarının arasında evirip çeviriyordu. Dayanamadı: "Memnun oldun mu?" dedi.</p>

  <p class="Standard3">"Şimdilik. Neden ihtiyarı değil de Bayan Regan'ı tehdit ettin?"</p>

  <p class="Standard3">"İhtiyardan sızdırmışlığım vardı. Altı, yedi ay önce. Belki de tepesi atar polis çağırır diye düşündüm."</p>

  <p class="Standard3">"Bayan Regan'ın ona söylemeyeceğini nereden bildin?"</p>

  <p class="Standard3">Bu soru üzerine biraz düşündü, sigarasından nefes çekerken gözlerini yüzümden ayırmadı. Sonunda: "İyi tanır mısın onu?" diye sordu.</p>

  <p class="Standard3">"İki kere karşılaştık. Bu fotoğraf yüzünden sıkıştırmadan önce durup düşünecek kadar tanıyor olman gerekir onu."</p>

  <p class="Standard3">"Çok tarakta bezi var. Galiba ihtiyarın bilmesini istemediği bir iki zayıf noktası da olacak. Beş bini kolay bulur diye düşündüm."</p>

  <p class="Standard3">"Zayıf kaçtı," dedim. "Ama geçelim. Meteliksizsin, öyle mi?"</p>

  <p class="Standard3">"Meteliğe kurşun ata ata hal kalmadı bir aydır," dedi.</p>

  <p class="Standard3">"Ne iş yapıyorsun?"</p>

  <p class="Standard3">"Sigortacılık. Western ve Santa Monica'nın orada, Fulwider Binası'nda Puss Wallgreen'in bürosunda yerim var."</p>

  <p class="Standard3">"Öttün mü, ötüyorsun. Kitaplar burada, evde mi?"</p>

  <p class="Standard3">Dişlerini gıcırdatıp esmer elini şöyle bir salladı. Kendine güveni yeniden yerine geliyordu. "Olur mu yahu. Depoda."</p>

  <p class="Standard3">"Adam tutup hepsini buraya taşıttın, sonra da depocuları getirip hepsini yeniden götürttün, öyle mi?"</p>

  <p class="Standard3">"Tabii ya. Doğrudan Geiger’ın yerinden depoya mı taşıttıraydım yani?"</p>

  <p class="Standard3">"Cinssin," dedim hayranlıkla. "Burada suç niteliği taşıyan başka bir şey var mı şu anda?"</p>

  <p class="Standard3">Yüzü yeniden bulutlandı. Sertçe başını salladı.</p>

  <p class="Standard3">"İyi o zaman," dedim. Bakışlarım Agnes'e kaydı. Derlenip toparlanmayı bitirmiş, boş gözlerle, kör gibi karşıdaki duvara bakıyordu. Gerginlik ve şok sonrası görülen yarı baygın ifade vardı yüzünde, hele insanın ilk olayıysa.</p>

  <p class="Standard3">Brody temkinli, kırpıştırdı gözlerini. "Ee, sonra?"</p>

  <p class="Standard3">"Fotoğraf nereden eline geçti?"</p>

  <p class="Standard3">Homurdandı. "Bak, islediğini almaya geldin, aldın, hem de çok ucuza. Temiz iş. Şimdi git de kimin emrindeysen onla pazarlık et. Ben temizim. Fotoğraf konusunda hiçbir bilgim yok, değil mi Agnes?"</p>

  <p class="Standard3">Sarışın gözlerini açtı, ona belirsiz ama pek iltifatkâr olmayan bakışlarla baktı. "Yarım akıllı herif," dedi yorgun yorgun burnunu çekerek. "Hep gider bunları bulurum. Bir keresinde de tam akıllı bir herif bulamadım gitti. Bir kerecik olsun."</p>

  <p class="Standard3">Sırıttım. "Başını çok ağrıttım mı?"</p>

  <p class="Standard3">"Sen de, karşılaştığım her erkek de."</p>

  <p class="Standard3">Brody'ye baktım gene. Elindeki sigarayı didikliyordu, parmaklarına bir tür seğirme gelmişti. Eli de titriyordu sanki. Ser verip sır vermez esmer suratı hâlâ bomboştu ama. "Bir hikâyede anlaşmamız gerekiyor," dedim. "Mesela, Carmen orada değildi. Bu çok önemli. O orada değildi. Senin gördüğün hayaldi."</p>

  <p class="Standard3">"Hah," diye küçümsemeyle sırıttı Brody. "Sen öyle isliyorsan, ahbap, tabii eğer—" elini avucu yukarı gelecek biçimde ileri uzattı, çukurlaştırdı, başparmağını usul usul işaret ve orta parmaklarına sürttü.</p>

  <p class="Standard3">Başımı salladım. "Bakacağız. Belki de küçük bir katkıda bulunulabilir. Binlik filan sanmayasın, ama. Evet, nereden buldun fotoğrafları bakalım?"</p>

  <p class="Standard3">"Biri verdi bana."</p>

  <p class="Standard3">"Hah-ha. Öyle, sokakta karşılaştığın biri, öyle mi? Görsen tanımazsın. İlk defa görüyorsun!"</p>

  <p class="Standard3">Brody esnedi. "Cebinden düştü," dedi.</p>

  <p class="Standard3">"Hah-ha. Dün gece nerede olduğunu kanıtlayabilir misin, çokbilmiş?"</p>

  <p class="Standard3">"Tabii. Buradaydım, olduğum yerde. Agnes yanımdaydı. Değil mi, Agnes?"</p>

  <p class="Standard3">"Gene senin için üzülmeye başlayacağım," dedim.</p>

  <p class="Standard3">Gözlerini iri iri açtı, ağzını sarkıttı, sigarası alt dudağının üzerinde sallanıyordu. "Kendini zeki sanıyorsun, oysa öyle sırılsıklam aptalsın ki," dedim ona. "Sen Quentin'i boylamasan bile, önünde epey kasvetli bir yolculuk var."</p>

  <p class="Standard3">Sigarası sıçradı, üzerine kül döküldü.</p>

  <p class="Standard3">"Oturup ne kadar parlak zekâymışım diye düşüneceksin," dedim.</p>

  <p class="Standard3">"Uç," diye kükredi ansızın. "Toz ol. Seninle çene yarıştırdığım yeter, yaylan!"</p>

  <p class="Standard3">"Olur." Kalktım, girişte duran meşe ağacından masaya gidip cebimden ona ait iki tabancayı çıkardım, namluları birbirine paralel gelecek biçimde yan yana yerleştirdim. Divanın yanında duran şapkamı aldım, kapıya yöneldim.</p>

  <p class="Standard3">Brody arkamdan seslendi: "Hey!"</p>

  <p class="Standard3">Dönüp bekledim. Sigarası yaylı bebek gibi zıplıyordu. "Pürüz yok, değil mi?" dedi. "Yoo, tabii. Burası özgür bir ülke. İlle de istemiyorsan, hapse girmemek zorunda değilsin. Yani, her vatandaş gibi. Sahi, Amerikan vatandaşı mısın sen?"</p>

  <p class="Standard3">Bakakaldı bana öyle, sigarasını alt dudağında zıplatarak. Agnes şansını başını yavaşça döndürdü, o da Brody'yle aynı seviyeden bana bakmaya başladı. İkisinin bakışlarında da hemen hemen aynı tilkilik, kuşku ve boşaltılmamış öfke karışımı okunuyordu. Agnes birden gümüş rengi tırnaklarını havaya kaldırıp, saçından bir kıl kopardı ve bunu parmaklarının arasında ikiye böldü.</p>

  <p class="Standard3">Brody kendini tutmaya çalışarak konuştu: "Aynasızlara filan gideceğin yok, kardeş. Stemwood'lar hesabına çalışıyorsan gitmezsin. O aile hakkında gereğinden fazlasını biliyorum. Resimlerini aldın, tamam susacağız da. Git de pazarlığını yap!"</p>

  <p class="Standard3">"Karar ver," dedim. "Toz ol dedin, çıkıyordum, arkamdan bağırdın, durdum, bak şimdi yeniden yola koyuluyorum. Bu mu istediğin?"</p>

  <p class="Standard3">"Aleyhime bir şey yok elinde," dedi Brody.</p>

  <p class="Standard3">"Sadece bir iki cinayet. Sizin çevrelerde fındık fıstık sayılır!"</p>

  <p class="Standard3">Anca bir milim sıçradı yerinden belki ama bana bir metreymiş gibi geldi. Tütün rengi göz bebeklerinin çevresini saran göz akı iyice ortaya çıktı. Lamba ışığında esmer teni yeşile çalıyordu.</p>

  <p class="Standard3">Agnes sarışını kısık bir hayvan çığlığı salarak, başını divanın dibindeki bir yastığa gömdü. Olduğum yerden hayran hayran kalçalarının uzun çizgisine baktım.</p>

  <p class="Standard3">Brody ağır ağır dudaklarını yalayarak konuştu: "Otur, ahbap. Belki, bir şeyler daha çıkar benden sana. Şu iki cinayet de neyin nesiymiş?"</p>

  <p class="Standard3">Kapıya yaslandım. "Dün akşam yedi otuz suları neredeydin, Joe?"</p>

  <p class="Standard3">Ağzı somurtuk bir ifadeyle aşağı düştü, gözlerini dikip yere baktı. "Bir herifi gözlüyordum, iyi dümeni olan birini, ortağa ihtiyacı var diye düşünüyorum da. Geiger'i. Tehlikeli tiplerle alakası var mı yok mu görmek için ara sıra gözlüyordum onu. Anlaşılan dostları var, yoksa böyle açık açık sürdüremez bu dümeni. Ama evine uğramıyorlar. Oraya sadece hanımlar geliyor."</p>

  <p class="Standard3">"İyi gözlememişsin," dedim. "Devam et."</p>

  <p class="Standard3">"Dün gece, Geiger’ın evinin bir alt sokağındaydım. Yağmur sıkı yağıyor, arabanın üstünü sıkı sıkı kapatmışım, bir şey görmüyorum. Geiger’ın evinin önünde bir araba duruyor, bir tane de yokuşun az yukarısında. Onun için ben aşağıda duruyorum. Benim park ettiğim yerde büyük bir Buick var, biraz sonra yanına gidip bir göz atıyorum. Vivian Regan adına kayıtlı. Bir şey olmuyor, ben de voltayı alıyorum. Hepsi bu." Sigarasını salladı havada. Gözleri yukarıdan aşağıya yüzümde gezindi.</p>

  <p class="Standard3">"Olabilir," dedim. "O Buick nerede şimdi biliyor musun?"</p>

  <p class="Standard3">"Nereden bileyim?"</p>

  <p class="Standard3">"Şerifin garajında. Bu sabah Lido rıhtımında dört metre derinlikteki sudan çıkarıldı. İçinde ölü bir adam vardı. Başına ağır cisimle vurulmuştu, arabanın burnu denize doğru çevrilmiş, el freni de bırakılmıştı."</p>

  <p class="Standard3">Brody zorlukla soluk alıp veriyordu. Ayaklarından birini sabırsızca yere vurup duruyordu. "Aman tanrım, bak işte bunu üzerime yıkamazsın," dedi dili dolaşarak. "Neden yıkamayacakmışım? Dediğine bakılırsa bu Buick, Geiger’ın evinin arka kapısında duruyordu. Eh, Bayan Regan o gece arabayı almamış. Şoförü, Owen Taylor adında bir delikanlı çıkarmış arabayı. Geiger’ın oraya gitmiştir onunla iki çift laf etmek için, çünkü Owen Taylor Carmen'e abayı yakmıştı, Geiger’ın onunla oynadığı oyunlardan hoşlanmıyordu. Arka kapıdan maymuncuk ve silahla içeri girdi, içeride Geiger'i Carmen'in çıplak resmini çekerken yakaladı. Derken silahı ateş aldı, silahlar ateş alır ya, Geiger yere yığıldı, Owen da kaçtı ama Geiger’ın biraz önce çektiği fotoğrafın negatifini almayı unutmadı. Sen de onun peşinden koşup fotoğrafı ondan aldın. Yoksa nereden senin eline geçsin ki fotoğraf?"</p>

  <p class="Standard3">Brody dilini dudaklarının üzerinden geçirdi. "Evet," dedi. "Ama bu benim onu tepelediğim anlamına gelmez ki. Tabii, silah seslerini duydum ve katilin arka merdivenden paldır küldür inerek Buick'e binip çekip gittiğini gördüm. Arkasından gittim. Kanyonun aşağısına kadar gitti, sonra da batıya Sunset Bulvarı'na vurdu. Beverly Hills'i geçince bankete çıkıp durmak zorunda kaldı, ben de arabanın yanına gelip polisçilik oynadım. Silahı vardı ama sinirleri ayaktaydı onun için vurdum ona. Üzerini aradım, kim olduğunu öğrendim, sırf meraktan negatif plakayı aldım. Ben neler döndüğünü merak ettiğim için kendimi budala gibi tehlikeye attım, o sırada çocuk birden ayıldı, itti beni arabanın içinden. Kendimi toparladığımda o çoktan gözden kaybolmuştu bile. Onu son görüşüm oldu."</p>

  <p class="Standard3">"Geiger'i vurduğunu ne biliyorsun?" diye sordum ters ters.</p>

  <p class="Standard3">Brody omuz silkti. "Öyle tahmin ettim, ama yanılmış da olabilirim. Negatif plakayı tab ettirip de üzerinde ne olduğunu görünce, iyice emin oldum. Sonra Geiger bu sabah dükkâna gelmeyince, telefona da çıkmayınca, basbayağı emin oldum. Demek ki önce kitapları kaldırmalı, Sternwood'ları gıdıklayıp biraz yol harçlığı istemeli, sonra da ortadan kaybolmalı, tam zamanı dedim."</p>

  <p class="Standard3">Başımı salladım. "Akla yakın. Belki de kimseyi öldürmemişsindir. Nereye sakladın Geiger’ın cesedini?"</p>

  <p class="Standard3">Kaşlarını kaldırdı. Sonra sırıttı. "Yoo, yoo. Geç bir kalem. Bir araba dolusu polis ne zaman sökün edecek diye üç buçuk atarken bir de geri dönüp ona elimi sürer miyim sanıyorsun? Yoo!"</p>

  <p class="Standard3">"Biri cesedi saklamış," dedim.</p>

  <p class="Standard3">Brody omuz silkti. Suratındaki sırıtma silinmemişti. Bana inanmıyordu. O bana inanmayadursun, kapının zili yeniden çalmaya başladı. Brody sert bir hareketle ayağa kalktı, gözleri birer çakıl taşı gibiydi. Masasının üzerindeki silahlara bir göz attı.</p>

  <p class="Standard3">"Kız geri döndü anlaşılan," diye homurdandı.</p>

  <p class="Standard3">"Gelen oysa, artık silahsız," dedim içini rahatlatmak üzere. "Başka dostun yok mu?"</p>

  <p class="Standard3">"Bir tane kadar," diye homurdandı yeniden. "Bıktım bu köşekapmacadan." Masaya gidip Kolt'u aldı. Silahı yanında tutarak kapıya gitti. Sol elini kapının tokmağına koydu, çevirdi açtı, kapıyı biraz açıp açıklığa doğru eğildi, silahı sıkı sıkı kalçasına yapıştırmıştı.</p>

  <p class="Standard3">Bir ses," Brody?" dedi.</p>

  <p class="Standard3">Brody bir şey dedi, duymadım. İki el boğuk silah sesi duyuldu. Silah Brody'nin bedenine iyice bastırılmış olmalıydı. Öne, kapıya doğru kaykıldı, kapı vücudunun ağırlığıyla gürültüyle kapandı. Kapının tahtasına sürünerek kaydı düştü. Ayaklan arkasındaki halıyı sürerek itti. Sol eli tokmaktan kurtuldu, kolu küt diye yere indi. Alnı kapıya yapışmıştı. Kımıldamadı. Sağ eliyle hâlâ Kolt'u tutuyordu.</p>

  <p class="Standard3">Sıçradım, yanına ulaştım, kapıyı açıp aradan geçmeye yarayacak kadar ittim, yuvarladım onu. Karşı hizadaki kapıların birinin aralığından bir kadın dışarıyı kolluyordu. Beti benzi atmıştı, pençe gibi bir elle koridordan aşağıyı işaret etti. Koridordan aşağı bir koşu kopardım, karo döşeli basamaklardan inen adımların gümbürtüsünü duydum ve gürültünün peşinden gittim. Lobi katında apartman kapısının kendi kendine yavaşça kapandığını, koşar adımların yayakaldırımında yankılandığını duydum. Kapı kapanmadan yetiştim, yapıştım kapıya, dışarı uğradım.</p>

  <p class="Standard3">Deri ceketli, uzun boylu, şapkasız bir karaltı park etmiş arabaların arasından çaprazlama sokak aşağı koşuyordu. Karaltı döndü, alev fışkırdı ondan. Yanı basımdaki duvara iki ağır çekiç darbesi indi sanki. Karaltı koştu, iki arabanın arasında yere eğildi, gözden kayboldu.</p>

  <p class="Standard3">Yanı başımda bir adam bitti, "Ne oldu?" diye sordu.</p>

  <p class="Standard3">"Ateş ediliyor," dedim.</p>

  <p class="Standard3">"Aman Allahım!" Geriye, apartmanın içine attı kendini.</p>

  <p class="Standard3">Yayakaldırımından hızlı hızlı yürüyerek arabama gittim, içine girip motoru çalıştırdım. park etmiş arabaların arasından çıktım, yokuş aşağı çok hız yapmadan sürmeye başladım. Sokağın karşı yakasından peşime düşen araba olmadı. Ayak sesleri duyduğumu sanmıştım ama yanılmış da olabilirdim. Bir buçuk cadde boyu yokuş aşağı sürdüm, kavşakta durdum, döndüm, yokuş yukarı tumandım. Yayakaldırımından hafif bir ıslık sesi geldi. Ardından ayak sesleri. Çift sıra yapmış arabaların arasına park ettim; iki arabanın arasına kaydım, başımı eğdim. Cebimden Carmen'in küçük revolverini çıkardım.</p>

  <p class="Standard3">Ayak sesleri yaklaştı, ıslık neşeli neşeli sürdü. Bir dakika geçmeden deri ceket göründü. Dışarıya, iki arabanın arasına çıktım ve "Kibritin var mı ahbap?" diye sordum.</p>

  <p class="Standard3">Oğlan hızla döndü, sağ eli deri ceketine dalmak üzere havaya fırladı. Yuvarlak sokak lambalarının yumuşak ışığında gözleri ıslak ıslak parlıyordu. Badem biçimi çekik, nemli gözler, mat beyaz tenli güzel bir yüz, iki noktada alnın ortasına doğru inen dalgalı kara saçlar. Gerçekten son derece yakışıklı bir çocuktu, Geiger’ın dükkânında gördüğüm çocuk.</p>

  <p class="Standard3">Sağ eli deri ceketinin içinde değilse de kenarında, olduğu yerde durdu süzdü beni. Küçük revolveri kalçama yapıştırmış, bekliyordum.</p>

  <p class="Standard3">"Yavuklun olan herifi unutamadın herhalde," dedim.</p>

  <p class="Standard3">"Siktir git," dedi oğlan alçak sesle, park edilmiş arabalarla, yayakaldırımının iç tarafındaki yüksek duvarın arasında hiç kıpırdamadan duruyordu.</p>

  <p class="Standard3">Uzaktan, tepeyi tırmanan bir arabanın sireni inledi. Oğlanın başı sesin geldiği yöne doğru döndü hızla. Yaklaşıp silahımı deri ceketinin içine soktum.</p>

  <p class="Standard3">"Ben mi, aynasızlar mı?" diye sordum.</p>

  <p class="Standard3">Sanki suratına bir tokat patlatmışım gibi başı yana gitti. "Sen kimsin?" diye sordu. "Geiger’ın dostu."</p>

  <p class="Standard3">"Düş yakamdan orospu çocuğu!"</p>

  <p class="Standard3">"Bu küçük bir silah, evlat. Göbek deliğinden verdim mi kurşunu, ayağa kalkıp yürüyecek kadar iyileşmen üç ayını alır. Ama iyileşirsin.</p>

  <p class="Standard3">Ayağa kalkıp San Quentin'deki yeni gaz odasına yürüyecek kadar iyileşirsin."</p>

  <p class="Standard3">"Siktir git," dedi. Eli deri ceketin içine doğru kaydı. Silahı göbeğine daha sıkı bastırdım. Uzun, hafif bir iniltiyle eli deri ceketten çekildi, gevşedi, yanına düştü. Geniş omuzlan sarktı. "Ne istiyorsun?" diye fısıldadı.</p>

  <p class="Standard3">Elimi deri ceketin içine sokup otomatiği çıkardım. "Gir benim arabaya, evlat."</p>

  <p class="Standard3">Önüme geçti, arkadan kolluyordum. Arabaya girdi.</p>

  <p class="Standard3">"Direksiyon başına, evlat. Sen süreceksin."</p>

  <p class="Standard3">Direksiyonun başına geçti, ben de onun yanındaki yere oturdum. "Devriye arabası geçinceye kadar bekle. Sireni duyunca gittik sansınlar. Sonra yokuş aşağı dön, eve gidelim."</p>

  <p class="Standard3">Carmen'in silahını yerine koydum, otomatiği oğlanın kaburgalarına dayadım. Arka pencereden baktım. Sirenin iniltisi iyice yükselmişti artık. İki kırmızı far caddenin ortasında yavaş yavaş büyüdüler. Büyüdüler, büyüdüler, tek bir ışık haline geldiler, polis arabası yanımızdan öfkeli bir ses sağanağı halinde hızla geçti gitti.</p>

  <p class="Standard3">"Gidelim," dedim.</p>

  <p class="Standard3">Oğlan direksiyonu kırdı, yokuş aşağı sürmeye başladı.</p>

  <p class="Standard3">"Eve gidelim," dedim. "Laveme Terrace'a."</p>

  <p class="Standard3">İnce dudakları seğirdi. Arabayı batıya, Franklin yönüne sürdü. "Saf çocuksun. Adın ne?"</p>

  <p class="Standard3">"Carol Lundgren," dedi cansız bir sesle.</p>

  <p class="Standard3">"Yanlış adamı vurdun, Carol. Senin yavuklun olan herifi Joe Brody öldürmedi."</p>

  <p class="Standard3">Bana gene o iki kelimeyi söyleyip arabayı sürmeye devam etti.</p>

  <p class="Standard3">&nbsp;</p>
</body>
</html>
