<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" dir="ltr">
  <h2 class="calibre2" id="toc11">12</h2>

  <p class="Standard3">&nbsp;</p>

  <p class="Standard3">Laverne Terrace'ın yukarılarındaki ağaçlar yağmur ertesi yemyeşil yapraklarla donanmışlardı. Akşamüzeri güneşinin serin aydınlığında katilin karanlığa üç el ateş</p>

  <p class="Standard3">ettikten sonra kaçtığı basamaklarla dik yokuşu görebiliyordum. Aşağıdaki sokakta iki küçük ev vardı. Silah seslerini duymuş da olabilirlerdi duymamış da.</p>

  <p class="Standard3">Geiger’ın evinin ya da aynı sıradaki başka hiçbir evin önünde herhangi bir hareket yoktu. Evin önündeki saksılı fundalıklar yeşil ve dingin, çatıdaki tahta saçaklar henüz ıslaktı. Arabayı ağır ağır evin önünden sürerken kafamda bir fikir dönüp duruyordu. Dün gece garaja göz atmamıştım. Geiger’ın cesedi ortadan kaybolduğunda onu bulmaya çalışmamıştım. O kadarı zorlama olurdu, gene de, cesedi garaja kendi arabasına kadar sürüklemek, sonra da arabayı Los Angeles'ın çevresindeki yüz küsur ıssız kanyondan birinden aşağı yuvarlamak, onu günlerce hatta aylarca ortadan kaldırmanın en iyi yolu olmaz mıydı? Bu iki şeyi gerektirirdi: Geiger’ın arabasının anahtarı ve iki kişi. Bu taranılacak alanı iyice daraltırdı, hele de olay olduğunda özel anahtarlarının cebimde olduğu düşünülürse.</p>

  <p class="Standard3">Garaja göz atma fırsatı bulamadım. Kapılar kapalıydı, üzerlerinde asma kilit vardı, üstelik ben yaklaşırken fundalığın ardında bir şey kıpırdadı. Üzerinde yeşil beyaz kareli manto, ipeksi saçlarının üzerinde düğme büyüklüğünde şapka olan bir kadın sık yaprakların arasından çıktı ve yokuşu tırmandığımı duymamış gibi iri iri açılmış gözleriyle arabama baktı. Sonra ansızın arkasını dönüp gözden kayboldu. Carmen Sternwood'du tabii.</p>

  <p class="Standard3">Sokağın daha yukarısına doğru çıkıp arabayı park ettim, sonra yürüyerek geri döndüm. Güpegündüz, herkesin gözü önünde yapılması tehlikeli bir şey yapmıştım aslında. Fundalıkları aralayıp girdim. Kilitli kapının önünde dimdik, hiç sesini çıkarmadan duruyordu. Bir eli ağır ağır dişlerine doğru gitti, komik başparmağını dişleriyle ısırdı. Göz akları mor mordu, yüzü gerginlikten bembeyazdı.</p>

  <p class="Standard3">Yarım ağız gülümsedi bana. înce, gevrek bir sesle "merhaba," dedi. "Ney—ney—?" Soru tavsadı, başparmağa döndü yeniden.</p>

  <p class="Standard3">"Hatırladın mı beni?" dedim. "Doghouse Reilly, gereğinden fazla boylu olan adam hani. Hatırladın mı?"</p>

  <p class="Standard3">Başını evet anlamında salladı, acele bir gülümseme seğirdi yüzünde.</p>

  <p class="Standard3">"İçeri girelim," dedim. "Bende anahtar var. Kıyak iş, değil mi?"</p>

  <p class="Standard3">"Ney— ney—"</p>

  <p class="Standard3">Kızı bir yana itip anahtarı kilide soktum, kapıyı açıp kızı içeri ittim sonra da. Kapıyı arkamdan kapadım, olduğum yerde durdum, şöyle bir çevreyi kokladım. Ortalık gün ışığında korkunç görünüyordu. Duvarlardaki Çin işi pılı pırtı, kilim, cicili bicili lambalar, tik ağacından dalga motorlar, alacalı bulacalı renkler, totem, eter ve afyon ruhu kokusu— gün ışığında bütün bunlar sinsi bir art niyete bürünüyordu. Bir hortlaklar eğlentisinin sonu gibi.</p>

  <p class="Standard3">Kız ve ben ayakta durmuş birbirimize bakıyorduk. O, yüzüne şirin küçük bir gülücük kondurmaya çalışıyordu fakat yüzü bu zahmeti kaldıramayacak kadar yorgundu. Gülücük, denizin kumun üzerindeki izi yalayıp geçişi gibi kaybolup gittiğinde geride kalan şaşkın, bön, boş bakışlarının ardında beliren sert ve pürtüklü yüzey, solgun teniydi. Beyazımsı diliyle çepeçevre ağzını yaladı. Karşımdaki pek fena yollara sapmış, şımarık, çok da zeki olmayan küçük bir kızdı, kimsenin de duruma el koyduğu yoktu. Allah belasını versin zenginlerin. Kusacağım geliyordu. Bir sigara sardım, yolumun üzerindeki kitapları ayağımla itip, siyah cilalı yazıhanenin ucuna iliştim. Sigaramı yaktım, dumanını üfledim, sesimi çıkarmadan başparmak numarasını seyrettim bir süre. Carmen başöğretmenin odasına çağrılmış kabahatli bir kız gibi önümde duruyordu.</p>

  <p class="Standard3">"Ne işin var burada?" diye sordum sonunda.</p>

  <p class="Standard3">Mantosunun kumaşını çekiştirdi ve cevap vermedi.</p>

  <p class="Standard3">"Dün gece olup bitenlerin ne kadarını hatırlıyorsun?"</p>

  <p class="Standard3">Buna cevap verdi— gözlerinin gerisine kurnaz bir ışıltı yayılmıştı. "Neyi hatırlayacağım ki? Dün gece hastaydım. Evdeydim." Sesi kulaklarıma ancak erişen temkinli, hırıltılı bir sesti.</p>

  <p class="Standard3">"Yok canım, öyle mi?"</p>

  <p class="Standard3">Gözlerini kırpıştırıverdi.</p>

  <p class="Standard3">"Eve gitmeden önce," dedim. "Ben seni eve götürmeden önce. Burada. Şu koltukta—" koltuğu işaret ettim, "şu turuncu şalın üzerinde. Bal gibi hatırlıyorsun."</p>

  <p class="Standard3">Boynundan yukarı doğru ağır ağır bir kızıllık yayıldı yüzüne. Bu da bir şeydi. Yüzü kızarıyordu. Kaymış kül rengi göz bebeklerinin gerisinde göz akları görünüp kayboldu. Başparmağını daha hızlı çiğnemeye koyuldu.</p>

  <p class="Standard3">"Sen— miydin o?" diye fısıldadı.</p>

  <p class="Standard3">"Bendim ya. Ne kadarını hatırlıyorsun?"</p>

  <p class="Standard3">Rüyada gibi konuştu: "Polis misin sen?"</p>

  <p class="Standard3">"Hayır. Babanın bir dostuyum."</p>

  <p class="Standard3">"Polis değil misin?"</p>

  <p class="Standard3">"Hayır."</p>

  <p class="Standard3">Küçük bir soluk koyverdi. "Ne— ne istiyorsun?"</p>

  <p class="Standard3">"Onu kim öldürdü?"</p>

  <p class="Standard3">Omuzlan sıçradı, ama bunun dışında yüzünde tek çizgi kıpırdamadı. "Başka kim— biliyor?"</p>

  <p class="Standard3">"Geiger'i mi? Bilmem. Polis bilmiyor yoksa çoktan postu sererlerdi buraya. Belki Joe Brody."</p>

  <p class="Standard3">Kuru sıkı atmıştım ama tuttu. "Joe Brody mi! O ha!"</p>

  <p class="Standard3">İkimiz de konuşmadık. Ben sigaramı püfürdettim, o başparmağını çiğnedi.</p>

  <p class="Standard3">"Bırak kurnazlığı, Allah aşkına!" dedim ona. "Olduğun gibi oluver bir kerelik de. Onu Brody mi öldürdü?"</p>

  <p class="Standard3">"Kimi öldürdü?"</p>

  <p class="Standard3">"Allahım, sen bilirsin!" dedim.</p>

  <p class="Standard3">Alınmıştı sanki. Çenesini şöyle bir milim kadar sarkıttı. "Evet," dedi ciddi ciddi. "Joe yaptı!"</p>

  <p class="Standard3">"Neden?"</p>

  <p class="Standard3">"Bilmiyorum." Başını salladı kendini bilmediğine inandırmak için.</p>

  <p class="Standard3">"Son zamanlarda onunla sıkça görüştün mü?"</p>

  <p class="Standard3">Ellerini indirdi, parmaklarının eklem yerleri nokta nokta beyaza kesti. "Bir iki kere. Nefret ederim ondan."</p>

  <p class="Standard3">"O zaman nerede oturduğunu biliyorsundur."</p>

  <p class="Standard3">"Evet"</p>

  <p class="Standard3">"Demek artık ondan hoşlanmıyorsun?"</p>

  <p class="Standard3">"Nefret ediyorum!"</p>

  <p class="Standard3">"Demek katilin o olması hoşuna gidecek!"</p>

  <p class="Standard3">Gene bir afallama. Fazla hızlı gidiyordum. Ama başka türlüsü elimden gelmiyordu. "Polise katil Joe Brody'ydi demeye razı mısın?"</p>

  <p class="Standard3">Aniden gelen panik, yüzünü alev alev yaptı. "Çıplak fotoğraf meselesini örtbas edebilirsem tabii," diye ekledim yatıştırıcı bir sesle.</p>

  <p class="Standard3">Kıkırdadı. Midemi bulandırdı bu. Çığlık atsa, ağlasa ya da bayılıp balıklama odanın zeminini boylasa, diyeceğim olmazdı. Sadece kıkırdamıştı. Birden her şey çok matrak olmuştu. Tanrıça İsis pozunda fotoğraf çektirmiş, sonra biri bu fotoğrafı yürütmüş, derken gözünün önünde Geiger'i zımbalamıştı, bütün bunlar olurken o zil zurna sarhoştu, şimdi de birdenbire her şey aman ne matraktı. Kıkırdıyordu demek ki. Ne şirin. Kıkırtılar yükseldi yükseldi, süpürgeliklerin arkasında cirit atan sıçanlar gibi</p>

  <p class="Standard3">odanın dört bir köşesini dolandı. Histerikleşmeye başlıyordu. Masadan kaydım, aşağı indim, suratının bir yanına bir tokat indirdim.</p>

  <p class="Standard3">"Tıpkı dün akşam gibi," dedim. "Ne müthiş bir çiftiz ama. Reilly'le Sternwood— komedyenini bulamamış iki komedyen yamağı."</p>

  <p class="Standard3">Kıkırtılar bıçakla kesilmiş gibi durdu, ama tıpkı dün gece olduğu gibi tokadı umursamamıştı. Herhalde bütün erkek arkadaşları suratına er geç iki tokat indirmeden edemiyorlardı. Onları anlıyordum. Tekrar eski yerime oturdum.</p>

  <p class="Standard3">"Senin adın Reilly değil," dedi ciddi bir sesle. "Senin adın Philip Marlowe. Sen özel dedektifsin. Viv söyledi bana. Bana kartvizitini gösterdi." Eliyle tokatladığım yanağını ovuşturdu. Benimle birlikle olmaktan çok hoşnutmuş gibi de gülümsedi.</p>

  <p class="Standard3">"Eee, demek hatırlıyorsun," dedim. "Fotoğrafı aramak için eve geldin ve içeri giremedin. Öyle değil mi?"</p>

  <p class="Standard3">Çenesini aşağı yukarı oynattı. Masum masum gülümsedi. Göz boyuyordu güya. Uyutuyordu beni. "Aman da aman!" deyip çenesini okşayacaktım biraz sonra. "Fotoğraf kayıp," dedim. "Dün seni eve götürmeden önce iyice aradım ortalığı. Belki de Brody yanında götürmüştür. Brody konusunda beni üçkâğıda getirmiyorsun ya?" Yemin edercesine salladı başını.</p>

  <p class="Standard3">"O zaman çocuk oyuncağı," dedim. "Sen yorma kafacığını. Ne dün ne de bugün buraya gediğini kimseye söyleme. Vivian'a bile. Burada olduğunu unut. Gerisini Reilly'e bırak."</p>

  <p class="Standard3">"Ama, senin adın—" diye söze başladı sonra hemen durdu, kafasını deli gibi yukarı aşağı sallamaya koyuldu, sanki benim dediklerimi ya da kendi düşündüklerini —her neyse onlar— onaylamak istiyordu. Gözleri kısıldı kısıldı, kafeteryalardaki ucuz emaye tepsilerin siyahından oldu. Aklına bir fikir gelmişti. "Artık eve gideyim," dedi, sanki hepsi hepsi karşılıklı bir fincan çay içmiştik.</p>

  <p class="Standard3">"Tabii."</p>

  <p class="Standard3">Yerimden kıpırdamadım. Bana o şirin bakışlarından birini yollayıp ön kapıya doğru seğirtti. Eli tokmağın üzerindeydi ki ikimiz de yaklaşmakta olan bir arabanın motorunu duyduk. Gözlerinde soru işaretleriyle bana baktı. Omuzlarımı silktim. Araba tam evin önünde durdu. Yüzü dehşetten çarpıldı. Ayak sesleri duyduk, sonra zil çaldı. Carmen omzunun üzerinden bana baktı, eli hâlâ tokmağa yapışmıştı, korkudan ağzı çarpılacaktı neredeyse. Zil çaldı, çaldı. Sonra durdu. Bir anahtar kapıyı kurcaladı, Carmen geri sıçradı, olduğu yerde dondu kaldı. Kapı ardına kadar açıldı. Bir adam hızlı adımlarla içeri girdi, olduğu yerde kalakaldı, sessizce, hiç istifini bozmadan gözlerini dikip bize baktı.</p>

  <p class="Standard3">&nbsp;</p>
</body>
</html>
