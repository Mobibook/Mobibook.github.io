<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>LEVIATHAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_33" id="id_Toc406658472"><span class="text_10" xml:lang="tr">Bölüm 17</span><span class="text_10" xml:lang="tr"><br class="calibre4" /></span><span class="text_10" xml:lang="tr">Bir Devletin Nedenleri, Doğuşu ve Tanımlanması Üzerine</span></p>

  <p class="block_28"> </p>

  <p class="block_23"><i class="calibre1" xml:lang="tr">Devletin amacı, bireysel güvenliktir.</i> <span xml:lang="tr">Doğal olarak özgürlüğü ve başkalarına egemen olmayı seven insanların, devletler halinde yaşarken kendilerini tabi kıldıkları kısıtlamanın nihai nedeni, amacı veya hedefi, kendilerini korumak ve böylece daha mutlu bir hayat sürmek; yani, daha önce gösterilmiş olduğu gibi (Bölüm 13), insanları korku içinde tutacak ve onları, ceza tehdidiyle, ahitlerini ifa etmeye ve ondördüncü ve onbeşinci bölümlerde anlatılan doğa yasalarına uymaya zorlayacak belirgin bir güç olmadığında, insanların doğal duygularının zorunlu sonucu olan o berbat savaş durumundan kurtulmaktır.</span></p>

  <p class="block_"><i class="calibre1" xml:lang="tr">Bu güvenlik doğal hukukla sağlanamaz.</i> <span xml:lang="tr">Çünkü</span> <i class="calibre1" xml:lang="tr">adalet, hakkaniyet, tevazu, merhamet</i> <span xml:lang="tr">ve, özet olarak,</span> <i class="calibre1" xml:lang="tr">bize ne yapılmasını istiyorsak başkalarına da onu yapmak</i> <span xml:lang="tr">gibi doğa yasaları, bunlara uyulmasını sağlayacak bir gücün korkusu olmaksızın, bizi taraf tutmaya, kibre, öç almaya ve benzer şeylere sürükleyen doğal duygularımıza aykırıdır. Kılıcın zoru olmadıkça ahitler sözlerden ibarettir ve insanı güvence altına almaya yetmez. Dolayısıyla, doğa yasalarına rağmen, (bu yasalara uyulmak istendiğinde ve güvenlik içinde uyulması mümkün olduğunda) kurulu bir iktidar yoksa veya bu iktidar güvenliğimiz için yeterince büyük değilse; herkes, bütün diğer insanlara karşı korunmak için, kendi gücüne ve kurnazlığına dayanacak ve üstelik bunu meşru olarak yapabilecektir. İnsanların küçük aileler halinde yaşadıkları yerlerde, birbirlerini soymak ve yağmalamak bir geçim yolu olmuş ve, doğa yasasına aykırı olarak bilinmek şöyle dursun, daha büyük yağma yapan daha büyük bir şeref kazanmış, ve insanlar, şeref yasalarından başka yasalara, yani zul</span><span xml:lang="tr">üm</span> <span xml:lang="tr">yapmamayı, insanları kendi hayatları ve çiftçilik araçlarıyla başbaşa bırakmayı emreden yasalara uymamışlardır. O zaman küçük ailelerin</span> <span xml:lang="tr">yaptıklarını, şimdi de, daha büyük ailelerden ibaret olan şehirler ve krallıklar yapmaktadır. Onlar da, tehlike bahaneleri ve istilaya uğrama korkusu ile veya istilacılara yard</span><span xml:lang="tr">ım</span> <span xml:lang="tr">edilmesinden korktuklarından ötürü, kendi güvenlikleri için, egemenliklerini genişletirler ve, başka tedbir olmaması nedeniyle, haklı olarak, cebren ve hileyle, komşularını egemenlik altına almak veya zayıflatmak için ellerinden geleni yaparlar ve bundan ötürü çağlar sonra bile şerefle anılırlar.</span></p>

  <p class="block_"><i class="calibre1" xml:lang="tr">Birkaç kişi veya ailenin birleşmesiyle de sağlanamaz.</i> <span xml:lang="tr">Az sayıda insanın birleşmesi de onlara bu güvenliği sağlamaz; çünkü küçük sayılarda, bir veya diğer tarafa yapılan küçük eklemeler, güç üstünlüğünü, zafer kazanmaya yetecek kadar arttırır; ve dolayısıyla saldırganlığı teşvik eder. Güvenliğimiz için itimat edebileceğimiz çokluk, herhangi bir sayı ile değil, korktuğumuz düşmana kıyasla belirlenir; ve düşmanın, savaşın sonucunu belirleme şansı, onu teşebbüs etmeye itecek kadar belirgin ve kesin olmadığında bu çokluk yeterli güçte demektir.</span></p>

  <p class="block_"><i class="calibre1" xml:lang="tr">Tek bir karar verici tarafından yöneltilmeyen bir çoğunlukla da sağlanamaz.</i> <span xml:lang="tr">Son derece büyük bir çoğunluk da olsa, bu çoğunluğun üyelerinin eylemleri, kendi bireysel muhakemelerine ve isteklerine göre belirlenmekte ise, bu şekilde, ne ortak bir düşmana ne de birbirlerine zarar vermelerine karşı savunma veya korunma bekleyemezler. Çünkü, güçlerinin en iyi nasıl kullanılacağı ve uygulanacağı konusunda farklı görüşlere sahip oldukları için, birbirlerine yardım etmek bir yana</span> <span xml:lang="tr">engel olurlar ve karşılıklı muhalefetle güçlerini hiç mertebesine indirler: böylece, sadece, birleşmiş az sayıda insan tarafından kolayca egemenlik altına alınmakla kalmazlar; aynı zamanda, ortak bir düşman yoksa, bireysel çıkarları için kendi aralarında savaş ederler. Büyük bir insan topluluğunun, onların hepsini korku içinde tutacak genel bir güç olmadan da, adalet ve diğer doğa yasalarına uymayı kabul edeceğini varsayabilirsek, bütün insanların aynı şeyi yapacağını da varsayabiliriz. Bu durumda, uygar bir yönetim veya devlet olmazdı, olması da gerekmezdi; boyun eğdirme olmaksızın barış sağlanırdı çünkü.</span></p>

  <p class="block_"><i class="calibre1" xml:lang="tr">Tek karar verici sürekli olmalıdır.</i> <span xml:lang="tr">İnsanların bütün hayatları boyunca sürmesini arzu ettikleri güvenlik için, bir çarpışma veya bir savaşta olduğu gibi, belirli bir süreyle tek bir karar verici tarafından sevk ve idare edilmeleri yeterli değildir. Çünkü, ortak bir düşmana karşı birleşmiş gayretleriyle zafere ulaşsalar bile; daha sonra, ortak bir düşmanları olmadığı veya bazılarınca düşman kabul edilen birisi başka bazılarınca dost sayıldığı vakit, farklı çıkarları nedeniyle dağılacaklar ve kendi aralarında savaş edeceklerdir.</span></p>

  <p class="block_"><i class="calibre1" xml:lang="tr">Akıldan ve konuşmadan yoksun bazı yaratıklar, zorlayıcı bir güç olmaksızın, niçin toplum halinde yaşarlar.</i> <span xml:lang="tr">Aristoteles</span><span xml:lang="tr">’</span><span xml:lang="tr">in siyasal yaratıklar arasında saydığı arılar ve karıncalar gibi bazı canlıların, bireysel muhakemeleri ve arzu</span><span xml:lang="tr">ları</span> <span xml:lang="tr">dışında bir güdüleri veya birinin genel çıkar için uygun bulduğunu diğerlerine anlatabilmesi için bir dilleri olmadığı halde, yine de toplum halinde yaşadıkları doğrudur: ve bu nedenle insanların aynı şeyi «için yapamayacakları sorulabilir. Buna cevabım:</span></p>

  <p class="block_" xml:lang="tr">İlk olarak, insanlar şeref ve itibar için sürekli bir rekabet içindedirler, bu yaratıklar ise değil; ve bundan dolayı insanlar arasında kıskançlık ve nefret, ve en sonunda da savaş, doğar; bu yaratıklar arasında ise böyle şeyler olmaz.</p>

  <p class="block_" xml:lang="tr">İkinci olarak, bu yaratıklar arasında ortak çıkar özel çıkardan farklı değildir; ve doğaları gereği özel çıkara eğilimli oldukları için, böylelikle ortak çıkarlara da hizmet ederler. Fakat, kendini başkalarıyla kıyaslamaktan zevk alan insanoğlu ancak değerli şeylerden hoşlanır.</p>

  <p class="block_"><span xml:lang="tr">Üçüncü olarak, bu yaratıklar, insanoğlunun tersine, akı</span><span xml:lang="tr">ldan fay</span><span xml:lang="tr">dalanamadı</span><span xml:lang="tr">kl</span><span xml:lang="tr">arı için, ortak işlerinin yönetiminde herhangi bir yanlışlık göremez ve düşünemezler; oysa, insanlar arasında, başkalarına kıyasla daha akıllı ve toplumu yönetmeye daha yetenekli olduklarını düşünen pek çok kişi vardır; ve bu kişilerden bazıları belirli bir yolda, bazıları da başka bir yolda yenilik ve değişiklik yapmaya çalışırlar; ve böylece kargaşa ve iç savaşa neden olurlar.</span></p>

  <p class="block_" xml:lang="tr">Dördüncü olarak, bu yaratıklar, arzularını ve diğer duygularını diğerlerine iletmek için sesten faydalanabildikleri halde, bazı insanların başkalarına iyiyi kötü, kötüyü de iyi gibi gösterebilmelerini ve iyi ile kötünün görünürdeki büyüklüğünü arttırıp azaltabilmelerini ve böylece insanları diledikleri gibi rahatsız edip huzur ve sükûnlarını bozabilmelerini sağlayan o söz sanatından yoksundurlar.</p>

  <p class="block_"><span xml:lang="tr">Beşinci olarak, akıl sahibi olmayan yaratıklar</span> <i class="calibre1" xml:lang="tr">haksızlık</i> <span xml:lang="tr">ile</span> <i class="calibre1" xml:lang="tr">zarar</i> <span xml:lang="tr">arasında ayrını yapamazlar; ve, bu nedenle, rahatta oldukları sürece, hemcinsleri ile dalaşmazlar: oysa insan en fazla rahatta iken sorun yaratır: çünkü, bilgeliğini göstermeyi ve devleti yönetenlerin eylemlerini denetlemeyi o zaman sever.</span></p>

  <p class="block_"><span xml:lang="tr">Son olarak, bu yaratıkların mutabakatı doğaldır; insanlarınki ise ancak ahde dayalıdır, yani yapaydır: ve bu nedenle, onların mutabakatını sabit ve sürekli kılmak</span> <span xml:lang="tr">için, ahit dışında başka bir şey daha gereklidir; yani, hepsini korku içinde tutacak ve eylemlerini ortak faydaya yöneltecek</span> <span xml:lang="tr">genel</span> <span xml:lang="tr">bir güç.</span></p>

  <p class="block_"><i class="calibre1" xml:lang="tr">Bir devletin oluşumu. Tanımı.</i> <span xml:lang="tr">İnsanları yabancıların saldırısından ve birbirlerinin zararlarından koruyabilecek ve, böylece, kendi emekleriyle ve yeryüzünün meyveleriyle kendilerini besleyebilmelerini ve mutluluk içinde yaşayabilmelerini sağlayacak böylesi bir genel gücü kurmanın tek yolu; bütün kudret ve güçlerini, tek bir kişiye veya hepsinin iradesini oyların çokluğu ile tek bir iradeye indirgeyecek bir heyete devretmeleridir. Yani, kendi kişiliklerini taşıyacak tek bir kişi veya bir heyet tayin etmeleri ve, herkesin, bu kişi veya heyetin, ortak barış ve güvenlikle ilgili işlerde yapacağı veya yaptıracağı şeylerin amili olmayı kabul etmesi; ve kendi iradesini o kişi veya heyetin iradesine ve muhakemesini de onun muhakemesine tabi kılmasıdır. Bu onaylamak veya rıza göstermekten öte bir şeydir; herkes herkese,</span> <i class="calibre1" xml:lang="tr">senin de hakkını ona bırakman ve onu bütün eylemlerinde aynı şekilde yetkili kılman şartıyla, kendimi yönetme hakkı</i><i class="calibre1" xml:lang="tr">nı</i> <i class="calibre1" xml:lang="tr">bu kişiye veya bu heyete bırakıyorum</i> <span xml:lang="tr">demişçesine, herkesin herkesle yaptığı bir ahit yoluyla, hepsinin bir ve aynı kişilikte gerçekten birleşmeleridir. Bu yapıldığında, tek bir kişilik halinde birleşmiş olan topluluk, bir</span> <span class="text_11" xml:lang="tr">Devlet</span><span xml:lang="tr">, Latince</span> <span class="text_11" xml:lang="tr">C</span><span class="text_11" xml:lang="tr">ıvıtas</span><span xml:lang="tr">, olarak adlandırılır. İşte o</span> <span class="text_11" xml:lang="tr">Ej</span><span class="text_11" xml:lang="tr">derha</span><span xml:lang="tr">’</span><span xml:lang="tr">nın veya, daha saygılı konuşursak,</span> <i class="calibre1" xml:lang="tr">ölümsüz tanrının</i> <span xml:lang="tr">altında, barış ve savunmamızı borçlu olduğumuz, o</span> <i class="calibre1" xml:lang="tr">ölümlü tanrının</i> <span xml:lang="tr">doğuşu böyle olur. Çünkü, devletteki her bir kimsenin ona verdiği yetkiyle onun elinde o kadar çok kudret ve güç toplanmış olur ki, o kişi, bu kudret ve gücün dehşetiyle, bütün insanların yurtta barış ve yurtdışında düşmanlara karşı yardımlaşma yönündeki iradelerini birleştirip biçimlendirmeye muktedir hale gelir. İşte devletin özü o kişide toplanmıştır; tanımlamak gerekirse, bu öz,</span> <i class="calibre1" xml:lang="tr">büyük bir topluluğun üyelerinin birbirleriyle yaptıkları ahitlerle, her birinin huzur ve sükûnu ve ortak savunmaları için, içlerinden birinin, onun uygun bulacağı şekilde</i><span xml:lang="tr">,</span> <i class="calibre1" xml:lang="tr">hepsinin birden gücünü ve imkânlarını kullanabilmesidir.</i></p>

  <p class="block_"><i class="calibre1" xml:lang="tr">Egemen ve uyruk nedir.</i> <span xml:lang="tr">Bu kişiliği taşıyana</span> <span class="text_11" xml:lang="tr">Egemen</span> <span xml:lang="tr">denir ve onun</span> <i class="calibre1" xml:lang="tr">egemenlik kudretine</i> <span xml:lang="tr">sahip olduğu söylenir; onun dışında kalan herkes ise, onun</span> <span class="text_11" xml:lang="tr">U</span><span class="text_11" xml:lang="tr">yruğu</span><span xml:lang="tr">’</span><span xml:lang="tr">dur.</span></p>

  <p class="block_"><span xml:lang="tr">Bu egemenlik iki yoldan elde edilir. Birincisi; bir kimsenin, kabul etmezlerse onları yok etmek kudretiyle, çocuklarını veya onların çocuklarını kendi yönetimine boyun eğdirmesinde; veya düşmanları</span><span xml:lang="tr">nı</span> <span xml:lang="tr">savaş yoluyla kendi iradesine tabi kılması ve ancak bu şartla hayatlarını bağışlamasında olduğu gibi, doğal zor iledir. İkincisi ise, bir kişiye veya bir kurula, onun kendilerini başkalarına karşı koruyacağı inancıyla, tabi olmak için insanların gönüllü olarak kendi aralarında anlaşmalarıdır. Bu İkincisi, siyasal bir devlet veya</span> <i class="calibre1" xml:lang="tr">sözleşme ile kurulmuş</i> <span xml:lang="tr">bir devlet olarak; birincisi ise,</span> <i class="calibre1" xml:lang="tr">edinilmiş</i> <span xml:lang="tr">devlet olarak adlandırılabilir. İlk önce, sözleşme ile kurulmuş devletten bahsedeceğim.</span></p>

  <p class="block_"><span xml:lang="tr"><span class="tab">      </span></span></p>
</body>
</html>
