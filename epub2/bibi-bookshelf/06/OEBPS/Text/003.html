<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h1><span class="t6">BAŞLANGIÇ</span></h1>

  <p>&ldquo;Ah, bundan daha sıkı çekmeniz lazım!&rdquo; diye haykırdı Tred McKnuckles, iki attan ve üç cüceden oluşan araba ekibine. &ldquo;Yaz güneşi kelleşen kafamda parlamadan önce Shallows&rsquo;a varmayı umuyorum!&rdquo;</p>

  <p>Sesi etrafındaki taşlara çarpıp yankılanıyordu ve bu, Tred&rsquo;in cüssesindeki birine yakışan bir kükreyişti. Cüceler için bile tıknaz sayılırdı. Güçlü darbeleri kaldırabilecek bir vücuda ve daha güçlü darbeler atabilecek şişkin kollara sahipti. Sarı sakalı uzundu ye çoğunlukla iri kemerinin ön kısmına sıkıştırırdı. İki omzunda da savrulmaya hazır bekleyen fırlatma çekiçleri &mdash;ki bunlara çoğunlukla &ldquo;cüce oku&rdquo; denilirdi&mdash; asılı duruyordu.</p>

  <p>&ldquo;Dier atı arabanın arkasına tünetmemiş olaydın çok daa kolay olurdu, seni salak herif!&rdquo; diye haykırdı arabayı çeken cücelerden biri.</p>

  <p>Tred ise kamçısıyla cücenin kıçına bir şaplak atarak cevap verdi.</p>

  <p>Cüce durdu, daha doğrusu durmaya çalıştı, fakat at arabasının yoluna devam etmesi ve arabaya boyundurukla bağlı olması sebebiyle, güçlü ve tıknaz bacaklarını hareket ettirmeye devam etmesinin iyi bir fikir olduğunu düşündü.</p>

  <p>&ldquo;Sana bunu ödetçeemden hiç şüphen olmasın!&rdquo; diye Tred&rsquo;e hırladı ama arabayı çeken diğer cüceler ve sürücü sırasında, lider cücenin yanında oturan diğer üçü ona kahkahalarla güldü.</p>

  <p>Grup, Rauvin Dağları&rsquo;nın batı kısmı boyunca uzanan kuzey yolundan gitme riskini göze aldığı için, iki on gün önce Felbarr Kalesi&rsquo;nden yola koyulduğundan beri iyi yol kat etmişti. Düz zemine doğru ilerleyen grup, Kara Aslan adındaki barbar kabilesinin büyük yerleşim yerlerinden birinde küçük çaplı bir ticaret yapıp erzak depolamıştı. Beorunna&rsquo;nın Kuyusu adındaki o yerleşim yeri, Sundabar, Gümüşay ve Quaervarr ile birlikte, Felbarr Kalesi&rsquo;nin yedi bin cücesinin gözde ticaret merkezlerinden biriydi. Genellikle cücelerin kervanı Beorunna&rsquo;nın Kuyusu&rsquo;na girip ticaretini yapar, sonra da güneye, dağ<a id="a0"></a>lara, yani yuvaya dönerdi. Fakat bu grup, barbar kabilesinin liderlerini şaşırtacak şekilde batı ve kuzeybatıya doğru yoluna devam etmişti.</p>

  <p>Tred, Shallows ile Surbrin Nehri boyunca, Dünyanın Omurgası&rsquo;nın batı kıyısında uzanan diğer küçük kasabaları ticarete açmaya kararlıydı. Söylentilere göre Mithril Salonu, bilinmeyen bir sebepten dolayı, son zamanlarda nehrin kuzeyindeki kasabalarla ticareti ağırdan alıyordu ve her zaman için fırsatçı olan Tred, bu boşluğu Felbarr&rsquo;ın doldurmasını istiyordu. Ne de olsa başka söylentiler, cüce işi olduğu düşünülen son derece muhteşem mücevherlerin ve hatta birkaç kadim ziynetin Dünyanın Omurgası&rsquo;nın batı ucundaki sığ madenlerden çekildiğine işaret ediyordu.</p>

  <p>Elli millik yol için kış sonu havası epey rahat olmuştu ve at arabası Aykorusu&rsquo;nun kuzey ucundan hiçbir terslikle karşılaşmadan geçip Dünyanın Omurgası&rsquo;nın eteklerine varmıştı. Fakat cüceler biraz fazla kuzeye açılmış olduklarından güneye dönmek ve dağı sağ taraflarında tutmak zorunda kalmıştı. Yine de hava nispeten ılıktı ama kar tabakalarının sağlamlığını bozacak ve patikalara çığlar düşürecek kadar sıcak değildi. Fakat aynı sabah, atlardan birinin ayak parmakları arasında çirkin bir apse belirmişti, becerikli cüceler atın ayağına saplanan taşı çıkarıp apseyi boşaltmayı basarsa da, at henüz yüklü arabayı çekecek durumda değildi. Hatta kendi başına bile rahat yürüyemiyordu, bu sebeple Tred takıma atı iri arabanın arka kısmına kaldırmalarını söylemiş ve diğer altı cüceyi üç kişilik iki çekiş takımına bölmüştü.</p>

  <p>Cüceler bu konuda oldukça iyiydi ve uzun bir süre boyunca at arabası önceki hızını korumayı başardı ama ikinci takım ikinci vardiyasının sonuna yaklaşırken hantallaşmaya başladılar.</p>

  <p>&ldquo;Sence o atı ne zaman koşum takımına yeniden bağlayabiliriz?&rdquo; diye sordu, Tred&rsquo;in küçük kardeşi olan ve sarı sakalı göğsünün yarısına ancak erişen Duggan McKnuckles.</p>

  <p>&ldquo;Pöh, yarın yanımızda yürüyor olur,&rdquo; diye yanıtladı Fred kendinden emin bir şekilde ve diğerleri başlarıyla onayladı.</p>

  <p>Ne de olsa hiçbiri atları Tred kadar iyi tanımıyordu. Felbarr Kalesi&rsquo;ndeki en iyi demirci ustalarından biri olmasının yanında, aynı zamanda mekanın en önde gelen seyis başıydı. Her ne zaman tüccar kervanları cüce kalesine gelse, atları nallaması için kaçınılmaz olarak Tred çağrılırdı ve bu genellikle bizzat Kral Emerus Warcrown tarafından yapılırdı. &ldquo;Öyleyse gece için konaklamaya hazırlansak iyi olur,&rdquo;d edi arabayı çekmekte olan cücelerden biri. &ldquo;Bir kamp kurar güzel bir yahni yer ve yediğimizi de bir fıçı birayla cilalarız!&rdquo;</p>

  <p>&ldquo;Ho ho!&rdquo; diye kükredi diğer birkaç cüce onunla hemfikir olarak &mdash;ki cüceler bira tüketimi ihtimali söz konusu olduğunda genellikle bunu yapardı.</p>

  <p>&ldquo;Pöh, hepiniz iyice laçkalaşmasınız!&rdquo; diye ağzından kaçırdı Tred.</p>

  <p>&ldquo;Sadece Shallows&rsquo;a Smig&rsquo;den önce varmak istiyorsun!&rdquo; diye iddia etti Duggan.</p>

  <p>Tred tükürüp ellerini salladı. Bu çok bariz bir itirazdı. Oradaki herkes bunun doğru olduğunu biliyordu. Smig, Tred&rsquo;in en büyük rakibiydi. Onlar, birbirilerinden nefret ediyormuş gibi görünen ama aslında sadece birbirilerini alt etmek için yaşayan iki dosttu. İkisi de medarı iftiharı olan kulesi ve meşhur büyücüsüyle küçük Shallows kasabasının kıştan önce &mdash;iyi silahlar, zırhlar ve at nallarına ihtiyaç duyan hudut adamları tarafından&mdash; adeta akına uğradığını biliyordu ve ikisi de Kral Warcrown&rsquo;ın Dünyanın Omurgası sırasındaki ticaret rotalarını bir hale yola koymaktan memnun olacağını ilan edişini duymuştu. Üç asırdır orkların elinde olan kalenin yeniden ele geçirilişinden beri, Felbarr&rsquo;ın batısındaki arazi dikkate değer derecede sakinleşmişken doğudaki dağlık bölge hâlâ canavarların faaliyetleriyle doluydu. Mithril Salonu&rsquo;na açılan bir Karanlıkaltı yolu mevcuttu ama Battlehammer Klanı&rsquo;nın kalesinin kuzeyindeki toprakları açacak bir yol henüz keşfedilmemişti. Tred&rsquo;e eşlik eden tüm cüceler &mdash;çalışanları; kardeşi Duggan, kunduracı Nikwillig ve diğer Felbarr tüccarları için gerekli mallar (çoğunlukla bira) taşıyan fırsatçı kardeşler Bokkum ile Stokkum dahil olmak üzere&mdash; bu işe hevesle gönüllü olmuştu. Oraya ilk varan kervan en çok kâr eden kervan olacak, sınır adamlarının getirdiği hazinelerden payını alacaktı. Bundan daha da önemlisi, ilk kervan bununla övünebilecek ve Kral Warcrown&rsquo;ın gözüne girecekti.</p>

  <p>Yola koyulmadan önce Tred, Smiggly &ldquo;Smig&rdquo; Stumpin ile iyi niyetli bir içki müsabakasına tutuşmuş, bunu yapmadan önce de Moradin rahiplerinden birine alkolün etkisini alt eden bir iksir için iyi para ödemeyi ihmal etmemişti. Tred ekibiyle birlikte Felbarr Kalesi&rsquo;nden çıktığından beri, zavallı Smig daha uyanmadan bir gün ve cüce, kalenin ön kapısından geçirecek kadar toplayamadan önce başka bir gün daha kazandığını tahmin ediyordu.</p>

  <p>Bir at toynağındaki apse gibi küçük bir hadisenin grubu, Smig&rsquo;in onları yakalamasına fırsat sunacakkadar yavaşlatmasına izin vermeyecekti!</p>

  <p>&ldquo;Üç mil daha tırıs gidin, sonra bugünlük ara vereceğiz,&rdquo; diye önerdi Tred.</p>

  <p>Etrafından inlemeler yükseldi. Hatta erken kamp kurmakla en büyük zarar edecek olan Bokkum &mdash;zira daha fazla bira tüketilecek ve satılacak daha az bira kalacaktı, fakat zaten iddiaya göre, Shallows&rsquo;da bira falan satmayacak ve geri kalanını dönüş yolculuğunun kutlamaları için saklayacaktı&mdash; bile itiraz etti. &ldquo;Üç mil olsun!&rdquo; diye haykırdı Tred. &ldquo;Bu gece kamp yerini Smig ve oğlanlarıyla paylaşmak ister misiniz;&rdquo;&rsquo;</p>

  <p>&ldquo;Pöh, Smig daha yola bile çıkmamıştır,&rdquo; dedi Stokkum.</p>

  <p>&ldquo;Çıkmışsa bile, ardımızda çökerttiimiz kaya yığınıyla epey yavaşlamak zorunda kalmıştır,&rdquo; diye ekledi Nikwillig. &ldquo;iki mil daha!&rdquo; diye kükredi Tred.</p>

  <p>Sonra kamçısını tekrar şaklattı ve zavallı Nikwillig dimdik doğrulup kaba sürücüye ters ters bakacak kadar kafasını çevirmeyi başardı.</p>

  <p>&ldquo;Bana bir daa vurursan sana ööle bir pabuç yaparım ki uzun süre unutamazsın!&rdquo; diye kabadayılandı Nikwillig.</p>

  <p>Diğerleri yüzünden çekiştirilirken ayakları yerde küçük hendekler oluşturuyor ve bu da, Tred ile diğerlerinin daha da fazla kahkaha atmasına sebep oluyordu. Nikwillig tekrar huysuzluk yapmaya başlayamadan evvel, Duggan, Moradin&rsquo;i bile memnun edecek derin bir madendeki büyük bir kasabanın mitik cüce ütopyasıyla ilgili şarkısını başlattı.&ldquo;Patikayı tırman!&rdquo; diye yumuşak bir sesle şarkıya başladı ve diğerleri şarkı mı söylediğini, yoksa emir mi verdiğini anlayamadı. &ldquo;Kır kapıyı, coş!&rdquo; diye devam etti ve Stokkum, &ldquo;Ne kapısı?&rdquo; diye sordu.</p>

  <p>Ama Duggan şarkıya devam etti, &ldquo;Tüneli bul ve biraz daha koş!&rdquo;</p>

  <p>&ldquo;Ah, Aşsa Yukarı!&rdquo; diye haykırdı Stokkum ve tüm ekip, hatta huysuz Nikwilligjoile, fazla uzun dayanamayıp gürültülü, tezahürat benzeri şarkıya başladı.</p>

  <p>&ldquo;Patikayı tırman Kır kapıyı, coş. Tüneli bul ve biraz daha koş. &ldquo;Aşşadan akan dereyi seç, kızılca parlak köprüyü geç. Gülümse artık, çatma kaşları Buldun Aşsa Yukarı Kasabası&rsquo;m &ldquo;Aşsa Yukarı! Aşsa Yukarı, Buldun Aşsa Yukarı Kasabasını. Aşsa Yukarı! Aşsa Yukarı. Gülümse artık, çatma kaşları. &ldquo;Buradan çıkar en iyi bira, kocaman ekmekler peşi sıra. Büyük Şef Şişkupa ve yahnisi, Üstat Tombul&rsquo;un kırk kazan içkisi. &ldquo;Oyuklarda kır dök taşı, arabaya koy ocağa taşı. Eritirsen bir güzel satarsın, Aşsa Yukarıdadır en güzel altın! &ldquo;Aşsa Yukarı! Aşsa Yukarı, Buldun Aşsa Yukarı Kasabası&rsquo;nı. Aşsa Yukarı! Aşsa Yukarı, Gülümse artık, çatma kaşları.&rdquo;</p>

  <p>Şarkı bu şekilde birçok dörtlük boyunca devam etti ve yedi cüce eski şarkının orijinal sözlerini bitirdiğinde, her zaman yaptıkları üzere, doğaçlamaya başladı ve her biri, Aşsa Yukarı gibi dikkate değer bir yer konusundaki kendi beklentilerini sıraladı. Ne de olsa cüce şarkısının tüm eğlencesi buradaydı, aynı zamanda algısı kuvvetli bir cüce için muhtemel dostlarla muhtemel düşmanları ayırt etmenin çok ince bir yoluydu.</p>

  <p>Aynı zamanda şarkı onları oyalamaya yarıyordu, özellikle de, kamburları çıkmış bir şekilde, zorlanarak at arabasını çeken üç cücenin. O dakikalar içinde, kayalıklı zeminde hoplaya sıçraya giderek iyi bir ilerleme kaydettiler. Grup patikada güneye doğru ilerlerken, dağlar sağ taraflarında yükseliyordu.</p>

  <p>Sürücü makamında oturan Tred sırayla isimler haykırıyor ve bir sonraki dizeyi ismini söylediği cücenin uydurmasını istiyordu. Küçük kardeşi Duggan&rsquo;ın ismini söyleyene kadar bu oyun gayet sorunsuz bir şekilde gitti.</p>

  <p>Diğer beşi arkaplan müziği oluşturmak için mırıldanmaya devam etti ama neredeyse büsbütün bir dizeyi bitirmişlerdi ve Duggan&rsquo;dan hâlâ bir cevap çıkmamıştı.</p>

  <p>&ldquo;Pekala,&rdquo; diye sordu Tred, dönüp küçük kardeşine bakarak ve Duggan&rsquo;ın yüzünde son derece şaşkın bir ifade görerek. &ldquo;Bir küple attırıver, evlat!&rdquo;</p>

  <p>Duggan ona merakla, kafası karışmış bir halde uzun bir süre baktıktan sonra sessizce konuştu; &ldquo;Sanırım yaralandım.&rdquo; Tred o şaşkın ifadenin ötesini ancak o zaman görüp başını ileri uzattı ve Duggan&rsquo;a daha geniş bir açıdan baktı. Tred, Duggan&rsquo;ın böğrüne saplanmış bir mızrak olduğunu ancak o zaman görebildi!</p>

  <p>Feryat etti ve at arabasının arkasında oturan iki cüce dönüp de yığılan Duggan&rsquo;a baktığında, arkasından gelen mırıltılar durdu. Öndekiler de sessizleşti ama tam olarak değil, tabii bu da, iri bir kaya ıslık çalarak gelip şaşkına dönmüş üç cücenin önündeki yola çarpana ve üzerlerine doğru yuvarlanıp Nikwillig&rsquo;in omzunu sıyırıp onu bayıltana dek sürdü.</p>

  <p>Dehşete kapılan atlar dört nala koşmaya başladı ve hem yaralı at, hem de zavallı Stokkum arabanın arkasından kurtuldu, Stokkum taş zemine yuvarlandı. Tred, hayvanları yavaşlatma çabasıyla dizginlere sertçe asıldı, zira öndeki cüce dostları da &mdash;özellikle bilincini yitirmiş görünen Nikwillig&mdash;atlarla birlikte çekilip sürükleniyordu.</p>

  <p>Hoplaya sıçraya ilerleyen at arabasının yanına başka bir kaya çarptı ve bir üçüncüsü ise koşturan takımın tam önüne düştü. Atlar çılgınlar gibi sola kırdıktan sonra sağda kalan yola geri dönmeye çalıştı ve arabanın iki tekerlek üzerine kalkmasına sebep oldu.</p>

  <p>&ldquo;Sağa gidin!&rdquo; diye emretti Tred ama daha bu talimatı verirken, arabanın sol tekerlekleri büküldü ve araba devrilip yan döndü.</p>

  <p>Derken atlar serbest kaldı, koşum takımlarını ve bağlı olan üç cüceyi de beraberlerinde sürükleyerek kayalıklı patikada koşturdu.</p>

  <p>Tred&rsquo;in arkasındaki iki cüce arabadan dışarı uçtu &mdash; Duggan ise bunun hiç farkında değildi. Tred de atlayacaktı ama bacağı sürücü sırasının atlına sıkışmıştı. At arabası üzerine çöktüğünde kemiklerinin çatırdadığını hissetti, sonra kafasına sert bir darbe aldı. At arabası yana doğru yuvarlanmaya devam ederken, bir anlığına kafasının patlayıp kanlı bir et yığınına dönüştüğünü düşündü ama kısa sürede üzerine dökülen sıvının bira olduğunu anladı.</p>

  <p>Cüceyi felaketten yalnızca şans kurtardı, zira nasıl olduysa kendini kapağı kırılan o varilin içinde buldu. Hoplayıp sıçrayarak ilerleyen varilin içinde dağ yamacından aşağı yuvarlandı. Bir kaya onu aniden durdurup varili paramparça etti ve Tred garip bir şekilde dönerek savruldu.</p>

  <p>Etrafındaki kayalar kadar sert olan cüce debelenerek ayağa kalktı. Bacaklarından biri tutmuyordu, bu sebeple öne doğru kayaların üzerine devrildi ve inatla dirseklerinin üzerine doğruldu.</p>

  <p>İşte o zaman onları gördü: düzinelerce ve düzinelerce ork, mızraklarını ve sopalarını savurarak parçalanmış at arabasının ve devrilmiş cücelerin üzerine üşüşüyordu. Onları yüksek zeminden aşağı bir çift dev &mdash;Tred&rsquo;in umacağı üzere tepe devi değil, daha iri, mavi tenli ayaz devleri&mdash; takip ediyordu. İşte o zaman bunun sıradan bir akıncı grubu olmadığını anladı.</p>

  <p>Bilincini yitirmekte olan Tred, kendini geriye fırlatıp başka bir yamaçtan aşağı yuvarlanmaya ve bir böğürtlen çalısının dibindeki başka bir kayaya sertçe çarpıp duracak kadar aklını başında tutmayı başardı. Tekrar kalkmaya çalıştı ama toz toprakla dolu ağzında kan tadı aldı.</p>

  <p>Tred bilincini yitirdi.</p>

  <p>&ldquo;Pekala, hayatta mısın, diil misin?&rdquo; diye uzaktan, boğuk bir ses geldi.</p>

  <p>Tred kurumuş kanla ağırlaşan tek gözünü açtı ve bulanıklığın arasından, böğürtlenlerin önünde yere çömelmiş ona bakmakta olan Nikwillig&rsquo;in hırpalanmış siluetini gördü.</p>

  <p>&ldquo;İyi, demek ki hayattasın,&rdquo; dedi Nikwillig ve kolunu çalılıklara sokarak Tred&rsquo;e elini uzattı.</p>

  <p>&ldquo;Kıçını aşşada tut yoksa dikenler feci şekilde derini yüzer.&rdquo;</p>

  <p>Tred uzanan eli tutup sıkıca kavradı ama çalılıklardan çıkmak için harekette bulunmadı.</p>

  <p>&ldquo;Diğerleri nerede?&rdquo; diye sordu. &ldquo;Kardeşim nerede?&rdquo; &ldquo;Orklar hepsini savaşta öldürdü,&rdquo; diye geldi acı cevap, &ldquo;ve domuzlar pek uzakta diil. Lanet atlar beni bir milden fazla sürükledi.&rdquo;</p>

  <p>Tred eli bırakmadı ama çalılardan çıkmak için hareket de etmedi.</p>

  <p>&ldquo;Hadi be salak şey,&rdquo; diye azarladı Nikwillig. &ldquo;Shallows&rsquo;a varmalı ve Kral Warcrown&rsquo;a gitmesi için haberi yaymalıyız.&rdquo;</p>

  <p>&ldquo;Sen git,&rdquo; diye yanıtladı Tred. &ldquo;Bacaklarım kırıldı. Seni yavaşlatırım.&rdquo;</p>

  <p>&ldquo;Pöh, her zaman olduunu bildiim ahmağın ta kendisi gibi konuşuosun!&rdquo;</p>

  <p>Nikwillig sertçe asılıp Tred&rsquo;i böğürtlen çalısının içinden çekip çıkardı.</p>

  <p>&ldquo;Asıl sana pöh!&rdquo; diye ona hırladı Tred.</p>

  <p>&ldquo;Demek durum tam tersi olsa beni bırakıp gitçektin ööle mi?&rdquo;</p>

  <p>İşte bu soru hedefi on ikiden vurdu. &ldquo;Bana bir sopa bul seni yaşlı, inatçı ahmak!&rdquo;</p>

  <p>Kısa süre sonra iki dayanıklı cüce, kol kola &mdash;Tred hem Nikwillig&rsquo;e, hem de sopaya yaslanıyordu&mdash; Shallows&rsquo;a doğru yola koyulup pusu kuran ork birliğine karşı intikam planları kurmaya başladılar.</p>

  <p>Bilmedikleri şey ise, bunun gibi yüzlerce birliğin dağlardaki deliklerinden araziye çıkmış, dolaşmakta olduğuydu.</p>
</body>
</html>
