<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/style.css"/>
  <title></title>
</head>

<body>
  <p class="p9"><span class="t5"><b>17</b></span></p>

  <p class="p10"><span class="t5"><b>Su Geniş</b></span></p>

  <p><span class="t6"><b>"B</b></span>uradasın, demek?"</p>

  <p>"Seni görmek için."</p>

  <p>Biraz durup, sordu: "Burası neresi?" Sırtüstü yatıyordu, bu yüzden tavandan ve Anna'nın üstteki üçte birlik kısmından başka pek görecek bir şey yoktu. Zaten gözleri odaklanmadan bakıyordu.</p>

  <p>"Hastane."</p>

  <p>Bir duraklama daha. "Buradaki ben miyim?" gibi bir şeyler söyledi. Sözleri zor anlaşılıyordu. Yeterince anlaşılır şekilde ekledi: "Sen değilsin. Sen iyi görünüyorsun."</p>

  <p>"Benim. Sen buradasın. Ben de buradayım. Seni görmek için."</p>

  <p>Bu onu gülümsetti. Sırtüstü uzanmış yatan bir yetişkinin gülümsemesi bir bebeğin gülümsemesine benzer; yerçekimi ona yardım eder, karşı durmaz.</p>

  <p>"Bana söylenebilir mi" diye sordu, "yoksa bilgi beni öldürür mü?"</p>

  <p>"Bilgi seni öldürebilseydi, yıllardır ölü olurdun."</p>

  <p>"Hasta mıyım?"</p>

  <p>"Kendini iyi hissediyor musun?"</p>

  <p>Başını öte yana çevirdi; vücuduyla yaptığı ilk hareketti bu. "Hasta hissediyorum." Sözleri zor anlaşılıyordu. "İlaçlarla dolu, bazı iyi ilaçlar." Başı gene hareket etti huzursuzca. "Hoşuma gitmiyor" dedi. Dosdoğru ona bakıyordu şimdi. "İyi hissetmiyorum" dedi. "Anna, üşüyorum. Çok üşüyorum." Gözyaşları gözlerini doldurdu ve ağarmakta olan saçlarına aktı. Acı çektiğinde böyle olur insan, eğer acı çekerken sırtüstü yatıyorsa ve orta yaşlıysa.</p>

  <p>Anna onun adını söyledi ve elini tuttu. Anna'nın eli ondan biraz daha küçük, birkaç derece daha ılıktı ve gerek yapı gerek doku olarak onunkine çok benziyordu; tırnakların şekli bile benziyordu. Anna onun elini tuttu. O Anna'nın elini tuttu. Bir süre sonra, eli gevşemeye başladı.</p>

  <p>"İyi ilaçlar" dedi. Gözleri kapalıydı artık.</p>

  <p>Bir kere daha konuştu: "Çağır" ya da "Ağır" dedi.</p>

  <p>Anna ilkine, "Tamam" diye cevap verdi. Sonra, üzerindeki ağırlıktan söz ediyor olabileceğini düşündü. Uykusunda soluk alıp verişinde o ağırlığı görebiliyordu.</p>

  <p>"İlaçlar" dedi, "her seferinde ona ilaç vermeyi kesmenizi istiyordu. Dozu azaltabilir misiniz?"</p>

  <p>Doktor "Kemoterapi" dedi ve bir şeyler daha; bazılarının sonu zil ve in kelimeleriyle biten ilaç adlarıydı.</p>

  <p>"Uyuyamadığını söylüyor; ama uyanamıyor da. Sanırım, uyuması gerek. Ve uyanması."</p>

  <p>Doktor birçok şey daha söyledi. Bunları o kadar hızlı, belirgin ve akıcı bir şekilde ve güvenle söyledi ki Anna en az üç saat hepsine inandı.</p>

  <p>"Burası bir tımarhane mi?" Gideon tam bir netlikle sordu.</p>

  <p>"Hı-hı." Anna örgü örüyordu.</p>

  <p>"Düşünce koğuşları."</p>

  <p>"Şey, burada hep özel odalar var. Özel ve rahat bir yer. Dinlenme evi. Nazik. Pahalı."</p>

  <p>"Bunak... altını, altını tutamayan. Konuşamayan. Anna."</p>

  <p>"Hı-hı."</p>

  <p>"Beyin kanaması mı?"</p>

  <p>"Hayır, hayır." Örgüsünü dizinin üzerine koydu. "Aşırı yoruldun."</p>

  <p>"Tümör mü"</p>

  <p>"Hayır. Sapasağlamsın. Biraz yıprandın sadece. Yoruldun. Tuhaf şeyler yaptın."</p>

  <p>"Ne yaptım?" diye sordu gözleri parlayarak.</p>

  <p>"Kendini tam bir aptal yerine koydun."</p>

  <p>"Öyle mi?"</p>

  <p>"Eh, bütün karatahtaları yıkadın. Enstitüde. Sabun ve suyla."</p>

  <p>"Hepsi bu mu?"</p>

  <p>"Baştan başlama zamanı geldiğini söylüyordun. Sabun ve kovaları dekana getirttin." İkisi de aynı anda sarsılarak gülmeye başladı. "Gerisini boş ver. Hepsini çok uğraştırdın, inan bana."</p>

  <p><i>Times</i>'a yazdığı ve alışılmadık bir hararetle savunduğu meşhur Yeni Yıl mektubunun bir semptom olduğunu hepsi anlamıştı artık. Bu, mektubu bir ahlaki beyan olarak görüp rahatsız olan pek çok kişiyi rahatlatmıştı. Enstitüdekilerin hepsi şimdi geriye dönüp baktıklarında Gideon'un aylardır kendinde olmadığını görebiliyordu. Aslında bu değişikliğin kökeni üç yıl öncesine dayandırılabilirdi; karısı Dorothea'nın lösemiden ölümüne. Bu kayba iyi dayanmıştı elbette; ama içine kapanmıştı sanki, günbegün daha çok. Sadece kimse fark etmemişti bunu; çünkü çok meşguldü. Göl kıyısındaki kulübelerinde tatil yapmayı bırakmış, eş-başkanlığını yürüttüğü barış örgütüyle ilgili olarak birçok yerde konuşmalar yapmıştı. Çok aşırı çalışıyordu. Şu an için bu çok açıktı artık. Ne yazık ki bu durum ancak nisan ayında bir akşam, Bilimde Etik Sorunu konulu bir konferansa dinleyicilere 35 saniye sessizlik içinde bakarak (yaklaşık olarak: dinleyiciler arasında bulunan matematik felsefecilerinden biri sessizliğin henüz tahammül edilmez olmasa da rahatsız edici olduğu anda saat tutmaya başlamıştı) başlaması ve sonra onu duyan hiç kimsenin unutamadığı yavaş, yumuşak, boğuk bir sesle, "Ölümün ölçülmesi artık Batı Yarıküre'nin ikinci yarısında teorik fizikçilerin karşılaştığı en büyük sorundur" demesiyle belli olmuştu. Sonra da ağzını kapatıp onlara bakarak durmuştu.</p>

  <p>Sunuş konuşmasını yapan ve konuşmacılar platformunda oturan Hansen iri yapılı ve çabuk tepki gösteren bir adamdı. Pek zorlanmadan Gideon'u onunla birlikte kulise, seminer odalarından birine gelmeye ikna etmişti. Orada Gideon bütün karatahtaları tertemiz yıkamaları gerektiği konusunda ısrar etmişti. Şiddete başvurmamıştı gerçi ama Hansen'ın deyimiyle "olağanüstü kararlıydı". Daha sonra, Hansen özel bir konuşmada Gideon'un her zaman kararlı olmaktan çok kendine dönük olduğunu ve belki de "akıldışı" kelimesini kullanmasının daha uygun olabileceğini söylemiştir. Bu beklenen kelime olurdu. Ama beklenebilirliği onu, Gideon'un (bir teorik fizikçi olarak) davranışının daha önce hiç akla uygun olup olmadığını ve aslında kendi davranışının da (bir teorik fizikçi olarak ya da başka şekilde) "akla uygun" terimiyle yeterince tanımlanıp tanımlanamayacağını merak etmeye yöneltmişti. Ama o bu spekülasyonlar hakkında hiçbir şey söylememiş ve birkaç hafta sonu boyunca durmadan çalışarak evinin yanında bir kaya bahçesi kurmak için uğraşmıştı.</p>

  <p>Diğerlerine veya kendisine karşı şiddete başvurmasa da, Gideon kaçma teşebbüsünde bulunmuştu. Belirli bir anda, birden tıbbi yardım istendiğini anlamış gibiydi. Karar verdi ve eyleme geçti. Yanına gelen Dekan'a, Dr. Hansen'a, Dr. Mehta'ya ve öğrenci Bay Chew'e (diğer bazı dinleyiciler veya Enstitü üyeleri, meraklıları ve habercileri oyalamakla meşguldü), "Siz buradaki karatahtaları halledin, ben 40 numaralı odayı alacağım" demiş, bir kova ve sünger alıp hızla koridoru geçerek boş bir dersliğe dalmış ve onu takip eden Chew ve Hansen bir pencere açmasını önlemişti. Oda zemin kattaydı ve "Bırakın çıkayım, lütfen çıkmama yardım edin" diyerek niyetini açık etmişti. Chew ve Hansen zor kullanarak onu kollarından tutup engellemeye mecbur kalmıştı. Kurtulmak için biraz çabalamış, başaramayınca sessiz ve dalgın bir hale bürünmüştü. Sağlık personeli geldikten kısa bir süre sonra yavaş bir sesle Chew'e şöyle dedi: "Burada yere oturursak bizi görmeyebilirler." Sağlık personeli odaya girip ona yaklaştığında da yüksek sesle, "Tamam, istediğiniz gibi yapın" dedi ve anlamsızca bağırmaya ya da çığlık atmaya başladı. Parlak bir genç biyofizikçi olan ve insanların acıları konusunda pek deneyim sahibi olmayan doktora öğrencisi Chew onun kolunu bıraktı ve ağlamaya başladı. Sağlık personelindekiler, belki de insanların acıları konusunda aşırı deneyimli olduklarından, derhal, süratle etki eden bir yatıştırıcı ya da sakinleştirici iğne yaptılar ona. Hasta (yaklaşık) 35 saniye içinde sustu, uysallaştı, deli gömleğini direnmeden ve sadece (sözle değil yüzünde) bir şaşkınlık ya da belki merak ifadesiyle kabul etti.</p>

  <p>"Buradan çıkmam gerek."</p>

  <p>"Ah, hayır Gid, daha değil; dinlenmeye ihtiyacın var. Düzgün bir yer burası. İlaçları azalttılar. Farkı görebiliyorum."</p>

  <p>"Çıkmam gerek, Anna."</p>

  <p>"Daha iyileşmedin".</p>

  <p>"Hasta değilim ben. Sabırsızım sadece. Çıkmama yardım et. Lütfen!"</p>

  <p>"Neden, Gid? Ne için?"</p>

  <p>"Gitmem gereken yere gitmeme izin vermiyorlar."</p>

  <p>"Nereye gitmen gerekiyor?"</p>

  <p>"Deliliğe."</p>

  <p class="p1"><br/></p>

  <p>Sevgili Lin,</p>

  <p>Hâlâ her öğleden sonra beşle altı arasında Gideon'u ziyaret etmeme izin veriyorlar; çünkü tek akrabasıyım, dul adamın dul kız kardeşiyim ve içeri dalabiliyorum böylece. Doktorun ziyaretlerimi onayladığını sanmıyorum. Hastayı huzursuz ettiğimi düşünüyor olmalı; ama sanırım Gideon onaylamadıkça gelmemi engelleme yetkisi yok. Sanırım, böyle bir özel dinlenme evinde gerçekte pek yetkisi yok; ama kendimi suçlu hissetmeme sebep oluyor. Ne zaman insanlara itaat edileceğini bir türlü kavrayamadım. Sinir krizleri konusunda burada en iyisinin o olduğu söyleniyor. Son zamanlarda tenkit ediyor, Gideon'un durumunun kötüleştiğini, yanıt vermediğini söylüyor; ama yanıt vermesi için ona sunduğu tek şey ilaçlar. Onlara ne söylemesini bekliyorlar? Dört gündür yemek yemiyor. Orada başka kimse olmadığı zaman bana yanıt veriyor ya da bir şekilde konuşuyor ve ben yanıt veriyorum. Dün bana sizi sordu. Kate'in boşandığını söyledim ona. Bu onu üzdü. "Herkes herkesten boşanıyor" dedi. Ben de üzgündüm. "Ama biz boşanmadık" dedim. "Sen ve Dorothea, ben ve Louis. Ölüm ayırdı bizi. Hangisi tercih edilir acaba?" "Aşağı yukarı aynı" dedi. "Fisyon, füzyon. İnsan ırkı büyük bir Nükleer Aile." Acaba doktor, bir delinin böyle konuşacağını düşünür mü diye merak ettim. Belki de iki delinin böyle konuşacağını düşünür.</p>

  <p>Daha sonra Gideon bana ağırlığın ne olduğunu söyledi: Ölen bütün insanlar. Çoğu çocuk; küçük, içi boş, boşaltılmış çocuklar. Bazıları yaşlı insanlar; çok hafif, içi boş yaşlı erkekler ve kadınlar. Tek başlarına çok ağır değiller ama onlardan çok var. Yaşlılar bacakları üzerinde boydan boya çaprazlama yatıyordu. Çocuklar göğsünün üzerine, göğüs kemiği boyunca yığılmıştı. Bu, onun soluk almasını zorlaştırıyordu.</p>

  <p>Bugün benden sadece dışarı çıkmasına ve gitmesi gereken yere gitmesine yardım etmemi istedi. Bundan söz ettiğinde ağlıyor. İkimiz de küçükken, ağlamasından nefret ederdim. Beni de ağlatırdı; on üç ya da on dört yaşında olduğum zaman bile. Sadece gerçek hüzünler için ağlardı. Doktor onun akut depresyonu olduğunu ve kimyasallarla iyileşeceğini söylüyor. Ama Gideon depresyonda değil. Bence hüzünlü o. Neden hüzünlenmesine izin verilemiyor? Hüznü bizi yok edecek mi sanki? Bana öyle geliyor ki bizi asıl yok edenler hüzünlenmeyen insanlar.</p>

  <p class="p1"><br/></p>

  <p>"İşte giysilerin. Kalkıp giyinmelisin, Gideon. Benimle gelmek istiyorsan. İzin almadım. O doktora ulaşamıyorum; seni tedavi etmek istiyor. Gitmek istiyorsan, kalkmalı ve yürümelisin."</p>

  <p>"Yatağımı da alayım mı?"</p>

  <p>"Saçmalama."</p>

  <p>"İncil."</p>

  <p>"Tanrı aşkına, dindarlığın sırası değil şimdi. Yoksa seni buraya geri getiririm. Acele et. İşte pantolonun."</p>

  <p>"Lütfen bir dakika üzerimden kalkın" dedi ölmekte olan çocuklara, yaşlı erkeklere ve kadınlara.</p>

  <p>"Oof, ne kadar zayıfsın! Şunu ben ilikleyeyim. Tamam. Halledebilir misin? Tutun. Hayır! Bana tutun. Uzun süredir yemek yemiyorsun, başın dönüyordun"</p>

  <p>"Dönüyooor."</p>

  <p>"Sus! Sıradan görünmeye çalış."</p>

  <p>"Sıradanız biz."</p>

  <p>Odadan çıkıp koridordan kol kola yürüyerek, sıradan bir orta yaşlı çift olarak geçtiler. Tekerlekli sandalyesinde oyuncak bebeğini uyutan yaşlı kadının yanından, onlara bakan genç adamın odasının önünden, resepsiyoncunun masasının yanından geçtiler. Anna gülümsedi ve resepsiyoncuya tuhaf bir sesle, "Bahçede yürüyüşe çıkıyoruz" dedi. Resepsiyoncu gülümsedi ve "Hava çok güzel" dedi. Çimler arasından, dinlenme evinin tuğla ön yolundan demir kapıya yürüdüler. Kapıdan çıktılar ve sola döndüler. Anna'nın arabası sokağın aşağı kısmında, karaağaçların altında park edilmişti.</p>

  <p>"Ay, ay, kalp krizi geçirirsem senin hatan. Bekle. Ellerim o kadar titriyor ki anahtarı sokamıyorum. Sen iyi misin?"</p>

  <p>"Kesinlikle. Nereye gidiyoruz?"</p>

  <p>"Göle."</p>

  <p class="p1"><br/></p>

  <p>"Kız kardeşiyle çıktı, doktor. Yürüyüşe. Yarım saat kadar önce."</p>

  <p>"Yürüyüşe mi? Tanrım!" dedi doktor. "Nereye?"</p>

  <p class="p1"><br/></p>

  <p>Ben Anna'yım. Ben Gideon'um. Ben Gideanna'yım. Ben kız kardeşin erkek kardeşiyim, erkek kardeşin kız kardeşiyim. Ben Gideon'um, ölmekte olan; ama bu senin ölümün, benim değil. Ben Anna'yım, deli olmayan; ama ben senin deli olan erkek kardeşinim. Tut elimden, kardeşim, karanlığın içinden! <i>Reich' mir das Hand, mein Leben, komm' in mein Schloss mit mir.</i> Ama o kaleye girmek istemiyorum, kardeşim; girmek istemiyorum o kaleye. Bir kara kule var orada. Sence kimim ben; Childe Roland mı? Senin Oliver'ın için bir Roland mı? Hayır, bak, bu yeri biliyoruz biz; burası eski yer, çocuk olduğumuz yer. Dans edelim burada, göl kıyısında, suyun kenarında. Sen kule ol ben de göl. Sen bende yansıyarak dans edeceksin, ben seninle dolu olacağım, dalgaların çarptığı ışıltılı taşlarla. Hafifçe uzan üstüme, kardeşim, gör, hafifçe uzandığında ikimiz biriz. Ama her zaman birdik biz, kızerkekkardeş. Hep yalnız dans ettik. Ben Gideon, senin ruhunda dans eden ve ben ölüyorum. Dans edemem artık. Yenildim, yenildim, yenildim. Uzanıp yatamam, dans edemem. Tüm yansımalar çözüldü. Dans edemem. Soluk alamam. Üzerimde yatıyorlar, içimde yatıyorlar. Açlıktan ölmek nasıl bu kadar ağır olabilir, Anna?</p>

  <p>Gideon, bizim hatamız mı bu? Senin hatan olamaz. Asla bir canlıya zarar vermedin sen.</p>

  <p>Ama ben hatayım, biliyorsun. Ruhumdaki hata ve senin ruhundaki, hatanın kendisi. Üstünde toprağın hareket ettiği hat. Böylece deprem olur ve insanlar ölür; küçük şaşkın çocuklar, silahlı genç adamlar, dağılan süpermarkette ellerinde alışveriş çantasıyla donup kalan kadınlar, çömelip buruşuk parmaklarıyla sarsılan yere uzanan yaşlılar. Hepsine ihanet ettim. Yeterince yiyecek vermedim onlara.</p>

  <p>Nasıl verebilirdin? Sen Tanrı değilsin ki!</p>

  <p>Evet, Tanrı'yım. Tanrı'yız.</p>

  <p>Tanrı mıyız?</p>

  <p>Evet, Tanrı'yız. Gerçekten. Tanrı olmasaydık nasıl ölüyor olurdum şimdi? Tanrı ölendir. Tanrı yoksunluktur. Hepimiz birbirimiz için ölürüz.</p>

  <p>Ben Tanrı'ysam eğer, Kadın-Tanrı'yım ve yeniden doğacağım. Kendi bedenimden kendimi doğuracağım.</p>

  <p>Elbette; ama ancak ben ölürsem. Ve ben senim. Yoksa beni inkâr mı ediyorsun, mezarımın kenarında, elli yıl sonra?</p>

  <p>Hayır, hayır, hayır. Seni inkâr etmiyorum, bunu yapmayı çok kez istemiş olsam da. Ama bu bir mezar kenarı değil, genç karanlığım, dehşetim, küçük kardeş ruhum. Sadece bir göl kıyısı, görüyor musun? Bir diğer kıyı yok.</p>

  <p>Olmalı.</p>

  <p>Hayır, tüm denizlerin sadece bir kıyısı vardır. Nasıl daha fazla olabilir?</p>

  <p>Peki, bunu öğrenmenin tek yolu var.</p>

  <p>Üşüdüm. Hava soğuk, su soğuk.</p>

  <p class="p1"><br/></p>

  <p class="p0">* * *</p>

  <p class="p1"><br/></p>

  <p>Bak, işte oradalar! Ne kadar çoklar. Çocuklar yüzüyor; çünkü içi boş onların, havayla dolup şişmişler. Yaşlılar da bir süre yüzüyor. Bak, şu yaşlı adam nasıl elinde tutuyor bir parça toprağı, deprem olduğunda tutunduğu yer parçasını. Küçük bir ada, yeterince büyük değil. Bak nasıl tutuyor bebeğini suyun üzerinde. Ona yardım etmeliyim, ona gitmeliyim!</p>

  <p>Birisine dokunursam, bana tutunurlar. Boğulanların kavrayışıyla sımsıkı yakalarlar beni ve onlarla birlikte dibe çekerler. İyi bir yüzücü değilim. Onlara dokunursam, boğulurum.</p>

  <p>Şuraya bak, o yüzü tanıyorum. Hansen değil mi o? Bir kayaya tutunuyor, zavallı; bir tahta parçası daha çok işine yarardı oysa.</p>

  <p>İşte Kate. İşte Kate'in eski kocası. Ve işte Lin. Lin iyi bir yüzücü ve her zaman iyi yüzücüydü; onun için kaygılanmıyorum. Ama Kate'in başı dertte. Yardıma ihtiyacı var. Kate! Kendini o kadar yorma, canım, o kadar çok çırpınma. Su çok geniş. Gücünü tüketme, yavaşça yüz, canım, Kate, çocuğum!</p>

  <p>İşte genç Chew. Şuraya bak, işte doktor, hemen onun başında. Ve resepsiyonca Ve oyuncak bebekli yaşlı kadın. Ama daha birçokları var, pek çok. Birisine elimi uzatsam, yüzü, bini, milyonu birden elime uzanacak, beni aşağı çekecek ve boğacak. Bir çocuğu kurtaramam, tek bir çocuğu kurtaramam. Kendimi kurtaramam.</p>

  <p>Öyle olsun o zaman. Tut elimden, çocuk! Karanlıktaki yabancı, derin sulardaki, tut elimden. Yüz benimle, yüzebiliyorken biz. Birlikte boğulalım; çünkü tek başımıza kurtarılmayacağımız kesin.</p>

  <p>Sessizlik var burada, derin sularda. Yüzleri göremiyorum artık.</p>

  <p class="p1"><br/></p>

  <p>Dorothea, bizi takip eden birisi var. Arkaya bakma!</p>

  <p>Ben Lut'un karısı değilim, Louis, ben Gideon'un karışıyım. Arkaya bakabilirim ve yine de tuza dönüşmem. Üstelik, kanım asla yeterince tuzlu değildi. Arkaya bakmaması gereken sensin.</p>

  <p>Beni Orfeus mu sandın? İyi bir piyanisttim ben ama o kadar iyi değil. Ama kabul ediyorum, arkaya bakmak beni korkutuyor. Gerçekten istemiyorum bunu.</p>

  <p>Ama yaptım. İki kişiler. Bir kadın ve bir erkek.</p>

  <p>Bundan korkuyordum.</p>

  <p>Sence onlar mı?</p>

  <p>Başka kim takip eder bizi?</p>

  <p>Evet; onlar, kocamız ve karımız. Geri dön! Geri dön! Sana yer yok burada!</p>

  <p>Burada herkese yer var, Dorothea.</p>

  <p>Evet ama henüz değil, henüz değil. Gideon, geri dön! Beni duymuyor. Net konuşamıyorum artık. Louis, sen seslen onlara.</p>

  <p>Geri dönün! Bizi takip etmeyin! Bizi duyamazlar, Dorothea. Bak nasıl geldiler; sanki kum suymuş gibi. Burada su olmadığını bilmiyorlar mı?</p>

  <p>Ne bildiklerini bilmiyorum, Louis. Unuttum. Gideon, Gideon, elimden tut! Anna elimden tut! Bizi duyabilirler mi? Bize dokunabilirler mi? Bilmiyorum. Unuttum.</p>

  <p>Hava soğuk, üşüyorum. Çok derin, çok uzak. Elimi uzattım, elimi karanlığa uzattım ama neye yaradı bilemedim; bir süre bir çocuğu tutabildim mi ya da bir gölge el de bana uzandı mı, bilmiyorum. Yolu söyleyemem. Kuru toprakta olduğumuz zaman onlar haklıydı. Bana üzülmememi söylediler. Bana bakmamamı söylediler. Bana unutmamı söylediler. Bana yemeğimi yememi, sonu zil ve in kelimeleriyle biten ilaçları almamı söylediler. Ve haklıydılar. Bana susmamı, bağırmamamı, çığlık atmamamı söylediler. Sus şimdi, uslu ol. Ve haklıydılar. Bağırmanın ne faydası var? Yardım et bana, boğuluyorum diye bağırmanın ne faydası var, diğer hepsi de boğulurken? Çığlıklarını duydum: Yardım et bana, yardım et, lütfen! Ama şimdi hiçbir şey duymuyorum. Sadece derin suların sesini duyuyorum. Tut elimden, aşkım, üşüyorum, üşüyorum, üşüyorum!</p>

  <p class="p1"><br/></p>

  <p><i>Su geniş, aşamam onu,</i></p>

  <p><i>Uçacak kanatlarım da yok.</i></p>

  <p><i>İki kişilik bir kayık ver bana,</i></p>

  <p><i>ikimiz de kürek çekelim; aşkım ve ben.</i></p>

  <p class="p1"><br/></p>

  <p>İşte, işte başka bir kıyı! Işığa bak; kayaların üzerindeki, sabahın ışığına, sabahın kıyıları üzerindeki ışığa. Ben ışığım. Ağırlık gitti. Ben ışığım.</p>

  <p>Ama bu aynı kıyı, Gideanna.</p>

  <p>Öyleyse eve geldik. Karanlıkta, soğukta gece boyu kürek çektik ve eve geldik. Daha önce hiç gitmediğimiz eve, hiç ayrılmadığımız eve. Elimden tut ve benimle kıyıya çık, kız kardeşim ölüm, erkek kardeşim hayat. Bak, başlangıç yeri burası. Burada başlıyoruz, burada bizi ayıran taşkınla.</p>
</body>
</html>