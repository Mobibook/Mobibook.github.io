<html xmlns="http://www.w3.org/1999/xhtml">
	<head>
		<title>1-30</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-28">Kültürü Tüm İnsanlığın Yararlanacağı Bir Olgu Haline Getirmek İçin Yaşamı Boyunca Çalışan Bir Sanatçı: Peter Weiss<span class="CharOverride-20">  </span></p>
			<p class="ilk ParaOverride-3">10 Mayıs 1982 günü Stockholm’de öldü.  </p>
			<p class="paragraf ParaOverride-6"><span class="CharOverride-9">Yaşamı boyunca tüm yapıtlarında dünyada savaşın, barbarlığın, insanın insanı öldürmesinin, insanın insanı sömürmesinin karşısında dikilmiş bu büyük insanı, ilkin saygıyla anıyorum. Onun öldüğü gün de, Alman radyo ve televizyonları ilkin Falkland Adaları’ndaki karşılıklı çatışmaları, sonra Irak-İran savaşını, sonra İsrail’in Lübnan’ı bombalamasını, en sonra da Peter Weiss’ın ölüm haberini verdiler. Biz, onun gibi, daha milyonlarca, milyarlarca insan, savaşın karşısında mücadelemize devam edeceğiz. Onun gibi: Yaşamımızı gerçek ve yaşamaya onurlu kılabilmek için, çalışma inancımızdan yılmadan. Peter Weiss’ın yaşamına kısaca değinmeden önce, onun 900 sayfayı aşan </span><span class="CharOverride-11">Not Defterleri Kitabı</span><span class="CharOverride-9">’ndan (Edition Suhrkamp, 1981), temel dünya görüşlerinden bazılarını okura aktarmayı yararlı buluyorum:  </span></p>
			<p class="paragraf ParaOverride-6"><span class="CharOverride-9">“Vietnam: </span><span class="CharOverride-15">ABD</span><span class="CharOverride-9"> sisteminden nefret ettim, sınırsız, müthiş bir nefret. Ayrıca Vietnam örneği emperyalistlerin tahribatları karşısında bizlerin ne denli güçsüz kaldığımızı da kanıtladı. Vietnam, bizden çok daha güçsüz bir ülke, ama ilkesinden hiç vazgeçmedi. Zengin ve tokların yerine, yaralı ve yoksul Vietnam halkı savaştı.”  </span></p>
			<p class="paragraf ParaOverride-6"><span class="CharOverride-9">“Faşizmin Amerika’daki biçimi, belli bir ölçüde liberalizme de hayat tanıyor. “Özgür basın”, “düşünce özgürlüğü”, kısmen yöntemin altında gizlenen zorba gücü örtbas etmeye de yararlı oluyor.”  </span></p>
			<p class="paragraf ParaOverride-6"><span class="CharOverride-9">”.....Grass (ve diğerleri): Benim politik tutumumu yadsıdıkları için, yazınsal çalışmalarımı da yadsıyorlar. Politik tutumum karşısındaki takındıkları alaylı tavır, kitaplarım için de geçerli. Benim için politika ve yazı yazmak eşdeğer olgular. Onlar için de. Ama onların politikası liberal, reformist. Her zaman aynı şey: eski parti politikasındaki çatışmaların edebiyat ortamına yansıtılması gibi.”  </span></p>
			<p class="paragraf ParaOverride-6"><span class="CharOverride-9">“Babamın olağanüstü çabası. Birinci Dünya Savaşı’ndan sonra ilk göç: Viyana’dan Almanya’ya. 1934’te gene göç: İsveç ’e. 53 yaşında yeni bir yaşama başlamak zorunda bırakılıyor! Oysa daha İngiltere’deyken ne denli hasta idi!”  </span></p>
			<p class="paragraf ParaOverride-6"><span class="CharOverride-9">“Akşam gazetelerinde büyük </span><span class="CharOverride-15">ZAFER</span><span class="CharOverride-9"> manşetini okudum. Ama bu Vietnam’daki zafer değil, İsveç-Finlandiya arasındaki buz hokeyi karşılaşmasının zafer haberiydi.”  </span></p>
			<p class="paragraf ParaOverride-6"><span class="CharOverride-9">“Nixon’da aynı Hitler psikolojisi var: Kendi sonu yaklaştığından, felaketine diğerlerini de sürüklemek istiyor. (Vietnam ’a karşı kullanılan en güçlü bombalar)”</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">“Dünyadaki düzenbazlık, soygun ve cinayet ortamında sosyalizmi kurmak mümkün mü?”  </span></p>
			<p class="paragraf ParaOverride-6"><span class="CharOverride-9">“Benim sosyalizm ve komünizm imgem, hiçbir zaman gücü ellerinde tutan ve yöneten sınıflardan beslenemez. Her zaman en alt tabakalarda yaşayan, yoksulluk ve acı çeken kitlelerden beslenebilir.”  </span></p>
			<p class="paragraf ParaOverride-6"><span class="CharOverride-9">“Ben bir kenti, o kentteki kitapçı dükkânlarına göre değerlendiririm.”  </span></p>
			<p class="paragraf ParaOverride-6"><span class="CharOverride-9">“İnsanlar öldürülüyor, ama </span><span class="CharOverride-15">AEG</span><span class="CharOverride-9">, Siemens, Mannesmann, IG-Farben vs yaşamlarını sürdürebiliyor.”  </span></p>
			<p class="paragraf ParaOverride-6"><span class="CharOverride-9">“Biz henüz kapitalizm çağını yaşıyoruz. Sosyalizmi kurma deneyleri kapitalist dünya içinde oluyor ve çoğunlukla çağdaş hükümdarların olağanüstü gücü karşısında başarısız kılıyor.”  </span></p>
			<p class="paragraf ParaOverride-6"><span class="CharOverride-9">“Benim için komünist olmak ilkin şu anlamı taşıyor: Her olguya eleştirici gözle bakmak, bağlantılar içindeki yerini araştırmak ve saptamak. Hiçbir şeyi tepeden düşmüş var saymamak.”  </span></p>
			<p class="paragraf ParaOverride-6"><span class="CharOverride-9">“Bizim çalışmalarımızla ortaya koyduklarımız, içinde yaşadığımız mekanizma tarafından hemen yutulup yok ediliyor –bu mekanizmayı yıkmadıkça bunu değiştirmeye olanak yok– ama sanatsal değerlere ulaşmamıza olanak var. Müzelerde. Kütüphanelerde. Ve bu hakkımızı yitirmemek için de mücadele etmek zorundayız.”  </span></p>
			<p class="paragraf ParaOverride-6"><span class="CharOverride-9">“Şunu öğrenmelisin: Sen hiçbir işe yaramaz değilsin! Seni senden çalan toplumdur!”  </span></p>
			<p class="paragraf ParaOverride-6"><span class="CharOverride-9">“Kültür bir şeye cesaret edebilme sorunudur. Okumaya cesaret edebilme, bir görüşe inanmaya cesaret edebilme, görüşlerini açıklayabilme cesaretidir.”  </span></p>
			<p class="paragraf ParaOverride-6"><span class="CharOverride-9">“Devrim artık mümkün değil. Ama gene de devrimlerden yana olmak gerekir.”  </span></p>
			<p class="paragraf ParaOverride-6"><span class="CharOverride-9">“Sanayi ülkeleri, baskı altında tutulan halkların payından yaşıyor.”  </span></p>
			<p class="paragraf ParaOverride-6"><span class="CharOverride-9">“Irkçılık, sömürgecilik, faşizm, emperyalizm.”  </span></p>
			<p class="paragraf ParaOverride-6"><span class="CharOverride-9">“Batı Almanya’da, savaş sonrası kuşakları yetiştirecek örnek eğitim yöntemleri, gene eski Naziler tarafından programlandı. Onlar, artık geçmişten sözedilmesini istemiyorlardı. Bugün, eskiyi gündeme getiren öğretmenler, işlerini yitiriyor. Yalnız solcular izleniyor, yalnız solcular işlerinden atılıyor, solcular tutuklanıyor. Sağın aşırı uçları çok olağanmış gibi, dilediklerini yapıyorlar. Bu konuda konuşulmuyor bile.”  </span></p>
			<p class="paragraf ParaOverride-6"><span class="CharOverride-9">“İtalya’da, Fransa’da ya da İsveç’te, insanın komünist olması ve bunu açıklaması çok olağan. Oysa bu ülkede, (Batı Almanya’da) komünistim demek, veba hastalığına tutuldum, affedersiniz, demek gibi etki uyandırıyor.”  </span></p>
			<p class="paragraf ParaOverride-6"><span class="CharOverride-9">“Her iki Almanya’da da anayasa düşmanı sayılabileceğim düşüncesinden sıyrılamıyorum.”  </span></p>
			<p class="paragraf ParaOverride-6"><span class="CharOverride-9">“Güç ve korku her zaman yan yanadır.”  </span></p>
			<p class="paragraf ParaOverride-6"><span class="CharOverride-9">“Terörizm, emperyalistlerin terörünün bir sonucudur.”  </span></p>
			<p class="paragraf ParaOverride-6"><span class="CharOverride-9">“Ben, vatansız insanlardanım.”  </span></p>
			<p class="paragraf ParaOverride-6"><span class="CharOverride-9">“İnsanın anadilini yitirmesi, merkez kişiliğinin yıkılması demektir.”  </span></p>
			<p class="paragraf ParaOverride-6"><span class="CharOverride-9">“Son bireye kadar savaşmak, kendini feda etmek, yanlış bir kahramanlıktır.”  </span></p>
			<p class="paragraf ParaOverride-6"><span class="CharOverride-9">“Kültür, insanlığın uğraşının üstyapısı değil, temelidir.”  </span></p>
			<p class="paragraf ParaOverride-6"><span class="CharOverride-9">“Her birey karşısında toplumun ortak sorumluluğu vardır.”   </span></p>
			<p class="paragraf ParaOverride-6"><span class="CharOverride-9">“Eleştirmekten, değiştirmek istemekten vazgeçmek, insanın kendisinden vazgeçmesi demektir.”  </span></p>
			<p class="paragraf ParaOverride-6"><span class="CharOverride-9">“Savaş, Avrupa’nın öldürme kültüründen doğmuştur.”   </span></p>
			<p class="paragraf ParaOverride-6"><span class="CharOverride-9">“Kasım ayında zeytinler toplanır. İnsanları ayıran olgular karşısında birleştiren olgular giderek çoğalıyor. O halde neden savaş?”  </span></p>
			<p class="_0">  </p>
			<p class="ilk ParaOverride-3">Peter Weiss’ın çağdaş sorunlar üzerine bu temel görüşleri, onun bin sayfaya yaklaşan <span class="CharOverride-10">Not Defterleri</span>’nden alınmıştır. Bu kitap, üç ciltlik ve üzerinde on yıl çalıştığı <span class="CharOverride-10">Direnmenin Estetiği </span>adlı yapıtının temelini oluşturur. Weiss, bu romanı ile 1982 Bremen Edebiyat Ödülü ve Georg Büchner Ödülü’nü kazanmıştır.  </p>
			<p class="paragraf ParaOverride-6"><span class="CharOverride-9">Tiyatro oyunlarından </span><span class="CharOverride-11">Marat</span><span class="CharOverride-9">, </span><span class="CharOverride-11">Salozun Mavalı </span><span class="CharOverride-9">ve</span><span class="CharOverride-11"> Soruşturma</span><span class="CharOverride-9">, Can Yücel tarafından Türkçeye çevrilmiş ve birkaç kez Türk tiyatrolarında başarıyla sahnelenmiştir. Romanları, denemeleri ve diğer oyunları henüz çevrilmemiştir.  </span></p>
			<p class="paragraf ParaOverride-6"><span class="CharOverride-9">Weiss, 1916 yılında Berlin yakınlarında Nowawes’de doğmuş, çocukluğunu Bremen’de geçirmiş, liseyi Berlin’de okumuş, 1934’te ailesi ile birlikte Londra’ya, oradan da Prag’a göçmek zorunda kalmış, Naziler Çekoslovakya’ya girince, 1945’te İsveç’e göçmüştür. İlkin Çek vatandaşı olarak yaşayan Weiss, 1945’te İsveç vatandaşlığına geçmiştir. Ancak, yazınsal yapıtlarının tümünü yetiştiği ve düşüncesini belirleyen dil olan Almanca ile yazmıştır. Çekoslovakya’da Güzel Sanatlar Akademisi’nde okuyan Weiss, 1960 yıllarına dek ressamlık, bunun yanı sıra da İsveç’te toplum dışına itilmiş insanların yaşamlarını belgeleyen filmler yapmıştır.  </span></p>
			<p class="paragraf ParaOverride-6"><span class="CharOverride-9">Savaş sonrası Almanyası için şöyle diyor Weiss:  </span></p>
			<p class="paragraf ParaOverride-6"><span class="CharOverride-9">“Ancak 1947’de, Berlin’de soğuk savaşın başlangıcında, kapitalizmin ortadan kalkmadığında, gene ne gibi bir dünyanın </span><span class="CharOverride-9">içine itildiğimizi ilk kez politik açıdan kavradım. O yaz, iki Alman devletinin nasıl oluştuğunu gördüm. Bir Almanya’da nefret, diğer Almanya’da nefret. Batı’da Amerikanlaşma, doğuda Sovyet gücünün etkisi, dünyanın bölünüşü. Dediğim gibi, o zamana dek politik bilincim tam oluşmamıştı.”</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">“1950 yılları benim için faşizmden kaçtığım yıllardan daha derin sürgün yılları oldu. Çünkü 1950 yıllarında nereye ait olduğumu hiç bilemedim. Yaşadığım bu karmaşık duygularımı resim ve grafiklerimde yansıtmaya çalıştım.”  </span></p>
			<p class="paragraf ParaOverride-6"><span class="CharOverride-9">İkinci Dünya Savaşı’ndan sonraki Alman yazınında, Peter Weiss’ın özelliklerini gösteren hiçbir yazar yok diyebilirim. O, insanların insanlar tarafından yok edilişinin (çünkü göçü başaramasaydı, tüm Weiss ailesi Auschwitz’e gönderilecekti) ağır acısını taşımış, tüm sanatsal uğraşını bu doğrultuda politik bilinçlenme ile sürdürmüş, tutumundan hiç ödün vermemiş, Nâzım Hikmet, Pablo Neruda gibi, inandığı ve uğruna çalıştığı insanlığın büyük bir kişiliği olmuştur.  </span></p>
			<p class="paragraf ParaOverride-6"><span class="CharOverride-9">Yaşamımızdaki en büyük sorumluluğu daha iyi dünyalar hazırlamak için uğraşmak sayan aydınların görevi, diğer büyük önderlerin yanı sıra Weiss’ın da yapıtlarını daha geniş kitlelere yaymak olmalıdır. Kendisini kısaca şahsen tanıdığım bu yazar ve onun mücadeleci yaşamı önünde saygıyla eğilirim.  </span></p>
			<p class="_0">  </p>
			<p class="paragraf ParaOverride-7"><span class="CharOverride-11">Halkçı</span><span class="CharOverride-9">, 9 Temmuz 1982  </span></p>
		</div>
	</body>
</html>