<html xmlns="http://www.w3.org/1999/xhtml">
	<head>
		<title>1-27</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-25">41. Uluslararası Venedik Film Şenliği  </p>
			<p class="ilk ParaOverride-3">Kentler vardır, yazarlarıyla yaşar. Prag gibi, Dublin gibi, Burgaz Adası’nı yalnız Sait Faik orada yaşadı diye bütün adalardan daha çok severim. Venedik de benim için bir filmle yaşıyor: <span class="CharOverride-10">Venedik’te</span> <span class="CharOverride-10">Ölüm</span>... Visconti’nin kenti ne denli sevdiği belli... O kadar derin resimlemiş ki kenti, gençliği gören, ölümü yaşayan kahramanlarını sulara, köprülere, bulutlara, renklere öylesine yerleştirmiş ki... Bütün kent bu filmle yaşıyor gibi. Özellikle bir film festivali boyunca.  </p>
			<p class="paragraf ParaOverride-6"><span class="CharOverride-9">Oysa Venedik, bu aylarda turist sayısı çokluğundan adım atılacak bir yerin olmadığı, Almanya ve İsviçre ile karşılaştırıldığında üç kat pahalı fiyatlarıyla tam bir karmaşa. Festivalin merkezi, Visconti’nin </span><span class="CharOverride-11">Venedik’te Ölüm’</span><span class="CharOverride-9">ü</span><span class="CharOverride-11"> </span><span class="CharOverride-9">çektiği deniz kıyısındaki büyük, eski bir sarayı andıran otel. Burada bir plaj çadırının günlük kirası 580.-DM. Görünürde büyük bir şatafat var, görülmeyen yerler dökülüyor. Ama şenlik, otelin önündeki, kanaldan motorların kalktığı kıyıdaki merdivenlere oturup, artistlerini görmek isteyen İtalyanlardan başlıyor... Gecenin geç saatlerinde bardaki piyanist eşliğinde şarkı söyleyen artistlere dek, sürekli, ilginç, neşeli, hareketliliğini sürdürüyor.  </span></p>
			<p class="paragraf ParaOverride-6"><span class="CharOverride-9">41. Uluslararası Venedik Film Şenliği’nin ilginç yanlarından biri de mutlak yarışma jürisinin çoğunluğunun yazarlardan oluşmasıydı. Jüri başkanı Antonioni, filmlerinde olduğu gibi sakin, durgun, kişiliğinde hiçbir hırçınlık taşımadığı görülen bir kişi. Her gün değiştirdiği pastel renk gömlekleri de gizli şıklığını bütünlüyor. Bu festivalin bir özelliği de sanırım büyük bir moda gösterisi olması. Özellikle İtalyan kadınları şıklık ve makyaj düşkünlüğünde, Türk TV ve Yeşilçam oyuncularına önderlik ettiklerini belli ediyorlar.    </span></p>
			<p class="paragraf ParaOverride-6"><span class="CharOverride-9">Bir grup fotoğrafçı otel terasında bir karı-kocanın fotoğraflarını çekmekte, adeta birbirlerini çiğniyorlar. Birine kimin fotoğrafını çektiğini soruyorum, bilmiyor. Neden çekiyorsun, diyorum. Herkes çektiği için, diyor. Üçüncüsünden bunların Yevtuşenko ve eşi olduğunu öğreniyorum. Televizyon kameraları, ödül alan oyuncuları otel terasından filmdeki arkadaşlarıyla yeniden yönetip, film ve fotoğraf çekiyorlar, Monica Vitti, çocukların peşinden koştukları C. Cardinale, plaja gidip gelenler, mayolular, bornozla inenler, hiç ayrılmayan Taviani kardeşler, bele kadar yırtmaçlı kırmızı tuvaletler, çok güzel ya da Cihat Burak’ın tablolarını andıran kadınlar, İtalyanlarla pek konuşmayan Günter Grass, otelde lokantalarda kurulan iki yüz metrelik açık büfeler, Mussolini döneminden kalan büyük salonda (Casino)  yapılan galalar, salonun önüne oturtulmuş mavi pembe, arabesk bir giriş bölümü... Burada karşılıklı 20 televizyon ekranından yansıyan basın yorumları. Örneğin 6 kare karikatürle </span><span class="CharOverride-11">Ayna</span><span class="CharOverride-9"> filmi, önünde bir gazeteci, onun da elinde bir ayna, filmi anlatıyor. Fantezisi olan bir ulus, “Venedik Bir Şenlikti” havası yaratmayı başarmışlar, hem de çaba bile göstermeden, doğal davranışlarıyla.  </span></p>
			<p class="paragraf ParaOverride-6"><span class="CharOverride-9">Yarışmada gösterilen son film </span><span class="CharOverride-11">Claretta</span><span class="CharOverride-9"> bazı polemiklere yol açtı. Pasquale Squitieri’nin yönettiği ve C. Cardinale’nin, Mussolini’nin sevgilisini canlandırdığı bu filmde faşist öğeler bulunduğunu söyleyen Günter Grass, Rafael Alberti, Yevgeni Yevtuşenko ve Erland Josephson, jüri üyeliğinden çekilebileceklerini söylerken; Günter Grass: “Nasıl filmler gelirse gelsin, ben Zanussi’nin büyük ödülü alması için çalışacağım.”  </span></p>
			<p class="paragraf ParaOverride-6"><span class="CharOverride-9">1939 Varşova doğumlu Zanussi’nin Altın Aslan Ödülü politik bir ödül olarak nitelense de, filmlerinin her zaman nitelikli olduğu da herkes tarafından vurgulanıyor.  </span></p>
			<p class="paragraf ParaOverride-6"><span class="CharOverride-11">Rok</span><span class="CharOverride-9"> </span><span class="CharOverride-11">Spokojnego</span><span class="CharOverride-9"> </span><span class="CharOverride-11">Slonca</span><span class="CharOverride-9"> (</span><span class="CharOverride-11">Güneşin</span><span class="CharOverride-9"> </span><span class="CharOverride-11">Durgun</span><span class="CharOverride-9"> </span><span class="CharOverride-11">Olduğu</span><span class="CharOverride-9"> </span><span class="CharOverride-11">Yıl</span><span class="CharOverride-9">) adlı film, Doğu-Batı Avrupa sorununa, Amerika’ya göç sorununu da getiriyor. Festivalde gösterilen birçok film gibi, Zanussi’nin öyküsü de geçmiş zamanda, (İkinci Dünya Savaşı’nın sona erdiği günlerde) geçiyor. Doğuya sığınmış halk, yeniden kendi yörelerine göçmekte, yabancı güçler de kontrolü ellerinde tutmaktadır. Filmin kahramanlarından anne, savaşta sağlığını, kızı da kocasını yitirmiştir. Zanussi, bu koşullar altında kadının bir Amerikalı subayla olan aşkını anlatıyor. Amerikalı da savaşta ‘vatan’ kavramını yitirmiş, yeniden başlamak istemektedir. Sevgilisi Emilia ile birlikte Amerika’da bir çiftlikte yaşamayı düşler, oysa kadın böyle bir mutluluğun zamansızlığını kavrar, annesi ölümün eşiğindedir. Yıllar sonra, Amerika’dan para çeki gelse, Emilia artık sınırları aşacak somut olanaklara sahip değildir. Dört yıl aradan sonra ilk kez yeniden Polonya’da çalışan Zanussi: “Yeni bir savaş tehlikesi karşısında bizden önceki kuşağın yaşadıklarını yan</span><span class="CharOverride-9">sıtmakta haklıyım” derken, mutlaka bu filmi ile Doğu-Batı arasındaki gerilimin yumuşamasına katkıda bulunmak istiyor.</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">İlk uzun metrajlı filme verilen Gümüş Aslan Ödülü’nü, Kanadalı kadın yönetmen ve yazar Micheline Lanctôt (1947 doğumlu) </span><span class="CharOverride-11">Sonatine</span><span class="CharOverride-9"> adlı filmiyle aldı. Buluğ çağındaki iki genç kızın sorunlarını, yalnızlıklarını üç ayrı bölümde anlatan film, ilkin Chantal’ın öyküsüyle başlıyor. Bir otobüste şoförün hemen yanına oturan ve onun küçük gülümsemeleriyle platonik bir aşk yaşayan Chantal, hemen her gün aynı otobüsü bekler. Walkman’ine notlar alır ve böylece iletişimsiz Batı toplumunda kendisine küçük bir mutluluk kurmaya çalışır. Karanlık gece saatleri, uzak soğuk ışıklar ve karlı hava altında Montreal gecelerini tanırız. Bir gece Chantal otobüsün direksiyonunda başka bir şoförü görünce, küçük aşk düşü yıkılır. Louisette’in öyküsü limandaki bir Bulgar gemisine sığınmak ve gitmek isteği ile vurgulanır. Bulgar gemi tayfası ile, aralarında müşterek bir dil olmamasına karşın, temel insancıl sıcaklıkla anlaşırlar. Louisette’in yüzünde küçük bir mutluluk belirir. Ama gemiden indirilir. Kendi yaşamının gerçeğine dönmek zorundadır. Chantal ve Louisette’i günlük yaşamlarında görürüz. Kavga eden ana baba, okulların gençleri hiç ilgilendirmeyen konularda yürüttüğü eğitim. Bütün bu anlamsız, gençlerin sorunlarına eğilmeyen dünyayı sessiz olarak tanırız, çünkü iki kız yalnız Walkman’lerini dinlemektedir... İçine düştükleri boşlukta hiçbir insan sıcaklığı yoktur. İntihar etmeye karar verirler, okul revirinden bir torba dolusu ilaç çalarlar. Bir pankart hazırlarlar “Kimsenin kimseyi umursamadığı dünya! Kendimizi öldüreceğiz!” Bu pankartlarla metroya binerler. Kimse pankartı görmez. Herkes kendi unutulmuşluğu içinde yitmiş, içine gömülmüş, kendi boşluğuna kaymıştır. En sonunda bir zenci aile pankartı okur. Chantal ve Louisette çikolatalı sütlerini tokuşturur, metronun, insan kalabalığı içinde avuçlar dolusu hapları yutarlar. Kimse de ne yapıyorlar demez. Metro bütün gün durakları arasında gelir gider, akşam olur, paydos olur,  sürücüsü çıkar... Metro temizlenir, istasyon kapanacaktır. Ölmüş gitmiş iki genç kızı hâlâ kimse görmez. Batıda gençler arasında intihar oranı çok yüksek. Yönetmen Lanctôt, kendi ortamının bu acı gerçeğini hiçbir ticari amaç gütmeden gerçekleştirdiği, bir yazarın elinden çıktığı belli olan bu filmiyle büyük bir başarı sağlıyor.</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Eric Rohmer’in </span><span class="CharOverride-11">Les nuits de la pleine lune</span><span class="CharOverride-9"> adlı filminin gösterisi için Fransa İçişleri Bakanı Jack Lang da Lido’ya geldi. Bu film, Pascale Ogier’nin en iyi kadın oyuncu ödülünü alması ve Rohmer’in </span><span class="CharOverride-11">Güldürüler</span><span class="CharOverride-9"> </span><span class="CharOverride-11">ve</span><span class="CharOverride-9"> </span><span class="CharOverride-11">Atasözleri</span><span class="CharOverride-9"> adlı dörtlüsünün</span><span class="dip CharOverride-12"><a class="_idFootnoteLink" href="#footnote-225-4" id="footnote-225-4-backlink">4</a></span><span class="CharOverride-9"> son ve en başarılı filmi olmasıyla ilgiyi çekti. Kentli bir genç kızın, iki erkek arasındaki aşkını anlatan film, güzel diyaloglar, rahat bir anlatım ve ince şakalarla yaşıyor.</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Hintli yönetmen Goutam Ghosh yarışmada gösterilen </span><span class="CharOverride-11">Paar</span><span class="CharOverride-9"> (</span><span class="CharOverride-11">Geçiş</span><span class="CharOverride-9">) adlı filminde Bihar’daki bir köy ayaklanmasından sonra Kalküta’ya göçen genç bir karı-kocanın, kent yaşamında nasıl daha büyük bir boşluğa düştüklerini anlatıyor. Bu filmindeki Naurangia rolü ile Hintli oyuncu Nasrettin Şah, en iyi erkek oyuncu ödülünü kazandı. </span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">1932 doğumlu Alman yönetmen Edgar Reiz’in WDR/SFB televizyonları için gerçekleştirdiği 16 saatlik </span><span class="CharOverride-11">Heimat</span><span class="CharOverride-9"> (</span><span class="CharOverride-11">Anavatan</span><span class="CharOverride-9">) adlı filmi “Uluslararası Sinema Yazarları Birliği” ödülünü aldı. Vatan kavramının irdelendiği filmde bir köyün 1919 ve 1982 yılları arasındaki öyküsü, 1900 doğumlu Maria’nın yaşamı ile birlikte anlatılıyor.  </span></p>
			<p class="paragraf ParaOverride-6"><span class="CharOverride-9">Carlos Saura, Marco Ferreri gibi önemli yönetmenlerin filmleri başarısızlıkla nitelenirken, Alain Resnais’nin </span><span class="CharOverride-11">L’amour a mort</span><span class="CharOverride-9"> (</span><span class="CharOverride-11">Ölesiye Aşk</span><span class="CharOverride-9">) filmi, sinemadan çok, felsefi bir deneme olarak değerlendirildi.   </span></p>
			<p class="paragraf ParaOverride-6"><span class="CharOverride-9">Özel programda izlediği Bolivyalı yönetmen Jorge Sanjinés’in </span><span class="CharOverride-11">Las banderas del amanecer</span><span class="CharOverride-9">, Bolivya’da 1979’da başa gelen askeri cuntadan bu yana, ülkenin politik durumunu sergileyen belgesel filmlerin montajı ile gerçekleştirilmiş, önemli bir politik sinema örneği.  </span></p>
			<p class="paragraf ParaOverride-6"><span class="CharOverride-9">Francesco Rossi ise, politik içerikli filmlerine ara vererek, Carmen modası ile, sanırım kendini eğlendirmiş. Ben oyundan da, müzikten de sıkılıp çıktım.   </span></p>
			<p class="paragraf ParaOverride-6"><span class="CharOverride-9">Gerçek bir sinema şölenini Paolo ve Vittorio Taviani kardeşlerin Luigi Pirandello’dan uyarladıkları dört öykü ve bir epilogdan oluşan </span><span class="CharOverride-11">Kaos</span><span class="CharOverride-9"> filmi sundu. Son yılların en önemli filmlerinden biri </span><span class="CharOverride-11">Kaos</span><span class="CharOverride-9">. İki yönetmen ustalıklarının zirvesine vardıklarını, bir senfoniyi andıran, zaman zaman susan, zaman zaman taşan bu büyük filmle gösteriyor. İtalyan sanat ve kültürünün de tüm inceliklerini, birikimini taşıyan bu anlatım, Epilog bölümünde Sicilya’daki köyüne dönen Luigi Pirandello’nun (Omero Antonutti), annesinin ölümünden bu yana boş duran eve girmesi, mutfak balkon kapısını açıp, sapsarı olmuş limonlarla karşılaşması, kanepeye oturup ölü annesini beklemesi, annesinin gelip onu çocukluk günlerine, çocukluk oyunlarına, çocukluk aryalarına götürmesi, “seni düşünüyorum, seninle konuşuyorum, ama sen ölüsün, beni düşünemiyorsun, benimle konuşamıyorsun, işte ölüm gerçeğinin en büyük acısı” sözleriyle, annesinin söylediği, çocukluktan beri kulaklarında yer etmiş aryayı, Akdeniz’in maviliği ve boşluğu ile birleştirdiği resimlediği anlatım, Bergman sinemasını Akdeniz duyarlılığı ile bütünleyen bir şaheser.  </span></p>
			<p class="_0">  </p>
			<p class="ilk ParaOverride-3">“Belki bir alışkanlık: Ben yaşama kameranın içinden bakıyorum. Filmimde insanı, doğayı, sevgiyi, ihtirası, acıları topladım...  </p>
			<p class="paragraf ParaOverride-6"><span class="CharOverride-9">Her olgu, kendi doğallığı içinde olağanüstü etkileyici. Film çekerken en önemli işlev, doğallığı yakalamakta. Duru ve süslemesiz filmler yapmaya çalışıyorum. Duru ve yalın kavramları genellikle karıştırılıyor. Katıksız, süslemesiz bir anlatımdır esas ve etkili olan. Bozkırda yalnız bir ağaç, bir çocuğun duruşu örneğin.   </span></p>
			<p class="paragraf ParaOverride-6"><span class="CharOverride-9">Resim çerçevesi içine birçok olguyu birden doldurmamak gerekir, kameranın boşluğa da bakmaması önemlidir. Çaresizlik, bırakılmışlık, kör bir yalnızlığa saplanma, iletişimsizlik benim filmlerimin ana konularıdır. Köylü Necmettin yalnızlığı içinde derin bir çıkmaza gömülür. Zelihan’ın ölümüne neden olduğu adamı sevmeye başlaması beni çok etkiledi. Filmde, ölü geri gelir. Filmi gerçekleştirirken, ölüm ve yaşam arasındaki sınırı ortadan kaldırmaya çalıştım. Sanki ölüm ve yaşam arasında bir diyalog kurmaya çalıştım... Teknik oyunlardan, kamera, maske, ışık ve ses triklerinden kaçınarak.  </span></p>
			<p class="paragraf ParaOverride-6"><span class="CharOverride-9">Zelihan’ın içinde bulunduğu ortaçağ karanlığında, beyaz öküzün bakışından etkilenmesini, bu bakışlar altında ezilmesini istedim. Filmin ışıklarını bu olgu doğrultusunda düzenledik. </span><span class="CharOverride-11">Ayna</span><span class="CharOverride-9">, acılı bir film olmasına karşın bir iç direnişin, bir tutkunun filmidir.  </span></p>
			<p class="paragraf ParaOverride-6"><span class="CharOverride-9">Acıların güce dönüşmesi gerekir. </span><span class="CharOverride-11">Ayna</span><span class="CharOverride-9">, yarı feodal koşulların ezdiği olanaksız kişilerden birkaçının acılı ve umutsuz dünyasını anlatır.  </span></p>
			<p class="paragraf ParaOverride-6"><span class="CharOverride-9">Kurban ve cellat arasındaki ilişkiyi kurmaya çalıştım:  </span></p>
			<p class="paragraf ParaOverride-6"><span class="CharOverride-9">Kurban kim? Cellat kim?  </span></p>
			<p class="paragraf ParaOverride-6"><span class="CharOverride-9">Film sorular yöneltiyor.”  </span></p>
			<p class="_0">  </p>
			<p class="ilk ParaOverride-3"><span class="CharOverride-10">Ayna</span> filmi, Venedik Film Festivali kataloğu ve diğer film broşürlerinde, yönetmeni Erden Kıral tarafından böyle tanıtılıyor. Şimdi filme biz bakalım: Filme tek yönden bakmaya olanak yok. Bu nedenle çeşitli boyutlara art arda değinmeye çalışacağım:  </p>
			<p class="paragraf ParaOverride-6"><span class="CharOverride-9">Bir dağ yamacında, dağlık yörede, gri, büyük, kesik taşlarla örülü bir yol. Zelihan’ın (Nur Sürer) su taşıdığı, çalı çırpı yüklendiği ya da genç kocası Necmettin ile (Suavi Eren) tek mal varlıkları öküzü güttüğü, kısaca yaşadığı ortamdaki tek yolu. Yere bir 500 liranın konulup, üzerine taş oturtulmasıyla başlıyor film. Küçük Ağa’nın Zelihan’ı avlamaya çalıştığını anlıyoruz. İkinci kez gene onun yolunu kesip, eğri büğrü çinko kovasında taşıdığı suya en güzel bahar çiçeklerini atıyor Küçük Ağa. Gene para gibi, yakın planda sarı, mor çiçekleri ve birkaç küçük plastik süs eşyasını görüyoruz. Zelihan’ın dünyasında duygu ve romantizmin yeri yok. Çiçekleri, kovadaki suyla birlikte boşaltıp evine koşuyor.  </span></p>
			<p class="paragraf ParaOverride-6"><span class="CharOverride-9">Taşlardan örülü evin içine giriyoruz. Burada bir yer döşeğinde Zelihan ile kocasını daha önceki bir planda görmüştük. Erkek uyuyor. Kadın gözleri açık mutsuz yatıyordu. Odanın bir köşesinde de sarı öküz. Bir ocak, bir iki kap kacak, bir kurbanı simgeleyen resim... evin tüm eşyası bu. Zelihan durumu hemen kocasına açıklıyor. “Küçük ağa bana bakiy,” diyor. Kocası “Ne demek bakiy?” diye soruyor. “Sen nasıl bakiysen, o da öyle bakiy” diyor.   </span></p>
			<p class="paragraf ParaOverride-6"><span class="CharOverride-9">Necmettin, durumu anlamak için hemen planını kuruyor. Ağa’nın evine gidiyor. Orta halli bir kasaba evi. Yaşlı kadın, büyük oğlu ve Zelihan’ın yolunu kesen Küçük Ağa’yı sofra başında görüyoruz. Necmettin kasabaya gitmek, zaman yitirmemek için geceden gitmek için izin istiyor. Yanıtı tabii Ağa veriyor, git, bana da bir çift ayakkabı getir, diyor.  </span></p>
			<p class="paragraf ParaOverride-6"><span class="CharOverride-9">Necmettin evine (taş örgü kulübesine) dönüyor. Saman çuvalları gerisine gizleniyor. “Bakayım, anlayalım, herifin niyeti nidir?” diyor. Karısından daha eski bir giysiye bürünmesini, yüzüne kül karası sürmesini istiyor. Kadın, isteksiz de olsa, kocasının dediklerini yapıyor. Beklenen misafir gecikmeden geliyor. Bıçak darbesini de yiyip, çabucak öldürülüyor. İneğin altındaki toprak kazılıyor. Ceset içine atılıyor. Üzerine eğlencelik için getirdiği üzüm, fıstık, fındık, dökülüyor. Topak dolduruluyor. Öküz gene mezarın üzerindeki yerine geçiyor. Koca kasaba yoluna düşüyor (dikkatleri çekmemek için).  </span></p>
			<p class="paragraf ParaOverride-6"><span class="CharOverride-9">Kasaba dönüşü Necmettin’in korkularını resimlerle görüyoruz. Acaba tüm çevre halkı evimin önünde toplandı mı? (Taş kulübenin önünde, üstünde duran bekleyen insanlar.) Acaba karım çatıya asıldı mı? (Giysisinden evin çatısına asılmış, sallanan, uzun saçlı Zelihan.) Oysa Zelihan yorganı kafasına çekmiş, korkup büzülüp kalmıştır. Filmin sonuna kadar da korkacak, büzülecek, inleyecek, ağlayacaktır. Bir yandan ağanın ağabeyi, kardeşini aratır, bir yandan da onun kaderini öğrenmek için fal baktırır. Kendisine kurşun döktürür. Bu yöreden gitmeyi bekleyen Necmettin, karısının giderek solması, konuşmaması karşısında ne yapacağını bilemez. Zelihan giderek hayal görmeye başlar. Öldürülen Küçük Ağa’nın kendisine verdiği küçük, yuvarlak bir cep aynasını değerli başörtüleri arasından çıkarır. Parayı kocasına vermiş, ama bu küçük aynayı sır olarak saklamıştı... Küçük Ağa büyük, beyaz alımlı atı üzerinde, elinde daha büyük bir ayna, boynunda kırmızı bir şal, yavaş yavaş kendisine doğru gelmektedir... Bu tutkusu, cesedin üzerinde duran öküzü okşamaya kadar sürdürür... O zaman trajedinin son bölümü tamamlanır. Necmettin, öküzü de öldürür. Karısını öldürmemek için hayvanı kurban eder... Ya da hayvanı kurban edince karısının iyileşeceğine mi inanır? Hayvanı aralarına girmiş en son engel olarak mı görür? </span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Ben, hayvanla ilgili simgeleri düşünemeyecek kadar insan olgusuyla ilgiliyim.   </span></p>
			<p class="paragraf ParaOverride-6"><span class="CharOverride-9">Hemen şu noktaya değinmek gerekiyor: </span><span class="CharOverride-11">Ayna</span><span class="CharOverride-9"> filmini çok çok beğenenler var. Gösterildiğinin ertesi gün, tüm İtalyan basını birinci sayfadan, hatta gazetenin ismi üzerinden (</span><span class="CharOverride-11">Il Gazzettino, La Republica, Il Manifesto</span><span class="CharOverride-9">) “Büyük Türk filmi/ festivalde yarışmada gösterilen en iyi film/ Sessiz ve bütün zamanları kapsayan bir trajedi...” ve diğer övgülerle filmi çok beğendiklerini vurguladılar. </span><span class="CharOverride-11">Hakkâri’de Bir Mevsim</span><span class="CharOverride-9"> filmini izleyen ve </span><span class="CharOverride-11">Ayna</span><span class="CharOverride-9"> filmini daha iyi bulan izleyiciler, eleştirmenler de çıktı... Hatta New York’lu bir genç, “Bu filmden sonra hiçbir filmi göremem, hepsi o denli ticari oyunlarla dolu ki!” diye düşüncelerini açıkladı. Alman basını, Federal Almanya’nın bu denli Türklere özgü bir konu ve Türk duygularını yansıtan bir sinemanın, kendi ülkelerini temsil etmesine katılmadıklarını açıklarken, diğer yandan Erden Kıral’ın sinemasının ustalığını kabul ettiklerini, İsviçre basını ise, Venedik Film Şenliği’nde ancak Türk ve Hint filmlerinin beklenenin üzerinde şaşırtıcı olaylar olduğunu vurguladı. Filmi sevenler var. Sevmeyenler var.   </span></p>
			<p class="paragraf ParaOverride-6"><span class="CharOverride-9">Ben filmi benimsemeyenlerdenim. Neden mi benimsemiyorum? Kabaca anlattığım bu öykü nedeniyle benimsemiyorum. Basın toplantısında, televizyon söyleşilerinde, Erden Kıral’a sürekli olarak yöneltilen sorulardan biri: “Gerçek bir demokrasinin kurulabilmesi için, feodal düzenin tümüyle ortadan kalkması gerekir. Kalıntıları sürdükçe, böyle durumlar, bu denli baskı altında yaşayan kadınlar vardır” diye yanıtladı soruları. Ama bundan böyle köy konusunda film yapmayacağını kendisi de basın toplantısında açıkladı. Filmi iki kez izledim. Düşüncelerimde bir yanılgı olmasın diye.   </span></p>
			<p class="_0">  </p>
			<p class="ice ParaOverride-3">•	Öykü seçimi yanlış, bu denli özel durumlar (cinayetler) her düzende var. Bir makineli tüfekle geçenlerde ABD’de bir lokantada 10’un üzerinde insanın tarandığını biliyoruz. Bu örnekler saymakla bitmez. İsviçre’de 84 yaşında bir kadın, geçen hafta 72 yaşındaki kocasını bıçakla öldürdü.  </p>
			<p class="ice ParaOverride-3">•	Öykü, zamanlama açısından da yanlış. Bu öykünün filmi 1950’li yıllarda yapılsaydı, ilgiyle izlenirdi...  </p>
			<p class="ice ParaOverride-3">•	Öykü, Erden Kıral’ın filmlerinin arasında da zamanlama yanlışı. İçerik olarak <span class="CharOverride-10">Kanal</span> filminden sonra yapılsaydı, gene daha doğru bir yere otururdu.  </p>
			<p class="ice ParaOverride-3">•	Raskolnikov’un cinayetini, Camus’nün <span class="CharOverride-10">Yabancı’</span>sının cinayetini bilen günümüz insanı için, köyün (feodal koşulları altında ezilse de) katilinin cinayeti, sanatsal boyutlarda kanımca ilgi çekici değil. Aşırı bir durumu yansıttığı için, yabancıların ilgisini çekse bile; bu bilinmeyene duyulan ilgiden öte gidemez ve insanımızın (kadınımızın) yanlış tanıtılmasına yol açar. Çünkü film, milyonlara ulaşan bir sanat.  </p>
			<p class="ice ParaOverride-3">•	Bu nedenle senaryo yazınsal niteliklerden yoksun kalıyor. Zelihan ve Necmettin’in konuştukları köylü ağzı, Büyük ve Küçük Ağa’nın konuştukları düzgün Türkçe... Tüm konuşmalarda bellekte kalması dilenen hiçbir diyalog yok. Espri olarak anlarsak “Düşünme, düşünmek kafaya iyi gelmez” tümcesi hariç. 		Oysa şiirsel film dili, bu ilkel öyküyü aşıp, usta çağdaş film yapıtları arasındaki yerini alıyor. Kanımca öyküsünün sanatsallıktan yoksunluğu ve film dilinin başarısı arasındaki çelişki çok büyük.  </p>
			<p class="ice ParaOverride-3">•	Zelihan, bir erkeğin kendisine para önerdiğini kocasına açıklayabilecek kadar cesursa, dürüstse, nasıl oluyor da kocasına “Ne yapıyorsun, niyetin ne, adamı öldürecek misin?” diyemiyor. Burada mantıksal bir çelişki var. Çünkü birinci açıklamayı yapan kadın, mutlak ikinci öneriyi getirecek nitelikte bir kadındır.   </p>
			<p class="ice ParaOverride-3">•	Küçük Ağa’nın öldürüldüğünü gördükten sonra, ağabeyinin onu araması, yani seyircinin bildiğini, film kahramanının bilememesi de bu olayda gerilimi azaltan bir öğe. Belki de duru anlatımın bir zorunluluğu.  </p>
			<p class="ice ParaOverride-3">•	Bu öykü için neden gene dağlık bir yöre seçilmiş? <span class="CharOverride-10">Hakkâri’de Bir Mevsim</span> filminde yöre, filmin en önemli öğesi, her şeyin nedeni o yöre. Bu filmin dağlık bir yörede geçmesi, <span class="CharOverride-10">Hakkâri’de Bir Mevsim</span> filmini çağrıştırmaktan öte, filmi bütünleyici bir etken değil. Kayalarla çevrili bir balıkçı köyü olsaydı, öyküyü yalnız dalgaların sesi bütünleseydi, belki bu öykü de çevresiyle, doğa ile bütünlenirdi. Oysa yokuşlar, dağlar, Hakkâri benzeri, ama tek başına duran taş ev, gökyüzüne, doğaya, aya bakış, doğanın yalnızlığını, insan yalnızlığını pekiştirdiği görüntüler... Kar yerine yağmur, yağmur... Hakkâri’de kadının havan sesi yerine burada teneke musluktan çinko kaba damlayan tekdüze su damlasının sesi... Sanki Erden Kıral’ın <span class="CharOverride-10">Hakkâri’de Bir Mevsim</span> filminin etkisinden sıyrılamadığını çağrıştırıyor. Ya da izleyiciyi Hakkâri’nin atmosferine götürüyor.  </p>
			<p class="ice ParaOverride-3">•	Filmde yansıtıldığı biçimde ağalar da, ağalardan çok taşra orta halli küçük burjuvaları çağrıştırıyor. 		Bu hataların yanı sıra, film çok ustaca, yavaş planlarla, hiçbir resim abartılmadan, durarak, insanın iç sessizliği ile çekilmiş. Yer yer Tarkovski’yi andıran durgun sahneler, değişmeyen bir kaderin durgunluğunu yansıtmakta çok başarılı bir yönetmenin çalışmasını kanıtlıyor. Bu filmsel gücü nedeniyle de, insanın içinde yer eden, kalıcı filmlerden olabilir.		Kenan Ormanlar’ın kamerası her zamanki gibi kusursuz. Küçük Ağa’nın toprakla gömüldüğü sahne, sinemada izlediğimiz en güzel mezar sahnesi belki de. Filmin hiç naif öğeler taşımaması övgüye değer. Ancak Zelihan’ın tavandan sallanması, Küçük Ağa’nın beyaz at üzerinde kırmızı şal ve ayna ile gelişi.../ resmi Sovyet filmlerinde zaman zaman rastladığımız sosyalist estetiği düşündürüyor. Nur Sürer ve Suavi Eren çok başarılı. Gerçekten her iki oyuncunun da büyük ödül için tartışıldıkları Venedik’te duyuldu.							ZDF İkinci Alman Televizyonu’nun küçük bütçe ile yaptırdığı bu filmin, olanakların zorlanarak gerçekleştirildiğini sanırım en çok Türk izleyici sezinleyecektir. Yönetmeni için üç kişi arasında geçen böylesi bir trajediyi yansıtmak bir başarı, bir kazanç... 3 Ekim’de televizyonun programına aldığı bu filmin, daha büyük tartışmalara da yol açacağını, filmi hem çok sevenlerin hem sevmeyenlerin çıkacağını şimdiden sezmek mümkün.  </p>
			<p class="_0">  </p>
			<p class="paragraf ParaOverride-7"><span class="CharOverride-11">Milliyet Sanat</span><span class="CharOverride-9">, 1 Ekim 1984  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-4-backlink" id="footnote-225-4">4</a>	Bu yazının yayımlandığı tarihten sonra Eric Rohmer <span class="CharOverride-10">Comédies et proverbes</span> (Güldürüler ve Atasözleri) serisinin beşinci ve altıncı filmleri olan <span class="CharOverride-10">Le Rayon vert </span>(1986) ve <span class="CharOverride-10">L’Ami de mon amie</span> (1987) filmlerini çekti. (ed.n.)</p>
				</div>
			</div>
		</div>
	</body>
</html>