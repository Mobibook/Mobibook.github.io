<html xmlns="http://www.w3.org/1999/xhtml">
	<head>
		<title>1-10</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-8">İstanbul’da İki Alman Yazarı:Hilde Domin ve Christian Enzensberger  </p>
			<p class="ilk ParaOverride-3"> İki Alman yazarı Christian Enzensberger ve Hilde Domin, İstanbul Türk-Alman Kültür Enstitüsü’nün düzenlediği “Yazın ve İletişim” konulu edebiyat programına katılmak üzere kentimize geldiler.  </p>
			<p class="paragraf ParaOverride-6"><span class="CharOverride-9">Christian Enzensberger ile Eminönü’nde, Çiçek Pazarı’nın karşısındaki kahvede, büyük bir kalabalık içinde oturuyoruz. İstanbul’da kalabalıktan başka bir şey görmek istemiyor. Bu insan canlılığından büyük sevinç duyuyor. Çevremizde blucin, gözlük, yemeni, bavul, pikap... tek sözcükle her şey satılıyor. Oluk oluk insan, günlük yaşamının parasını çıkarma çabasında. İlk sorumu yöneltiyorum Enzensberger’e:  </span></p>
			<p class="paragraf ParaOverride-6"><span class="CharOverride-9">— </span><span class="CharOverride-11">Kendini Türk okurlarına nasıl tanıtmak istersin?  </span></p>
			<p class="paragraf ParaOverride-6"><span class="CharOverride-9">— “Çok az yazan bir yazarım. Önemsizler sayılmazsa, on yılda bir kitap yazıyorum. İlk yapıtım </span><span class="CharOverride-11">Pislik Üzerine Büyükçe Bir Deneme</span><span class="CharOverride-9"> (</span><span class="CharOverride-11">Grosser Versuch über den Schmutz</span><span class="CharOverride-9">, 1968). Şiirsel özlü, alabildiğine yazınsal bir kitap. Burada kendi korkumu, egemen güçleri ve azınlığın (</span><span class="CharOverride-11">Minorität</span><span class="CharOverride-9">) durumunu anlattım: Bizler, sağlıksal bir aygıtın fırlatıp atmak istediği, azınlıkta kalan kişileriz (Federal Almanya’da yaşıyorum). Kitabımı bitirince, bir kez daha okudum. Güzeldi. Ama ben artık içinde yoktum. Yazın bizi nasıl etkiliyor? Yazarken nasıl? Okurken nasıl? Bir büyüleme mi? Bir düş kırıklığı mı? Bir ihanet mi? Ama sanırım ikinci soruya geldim.”  </span></p>
			<p class="paragraf ParaOverride-6"><span class="CharOverride-9">— </span><span class="CharOverride-11">Yazın, bugünün insanının politik ve toplumsal sorunlarına ne denli çözüm getirebilir?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">— “Bu konuyu ikinci kitabımda işledim. Bu kitap, Marksist bir yazın kuramıdır. Aynı zamanda şüphecidir de. Bir romanla toplumu allak bullak edeceklerini sanan telaşçı iyimserlikten hiçbir iz yoktur bu kitapta. Adı </span><span class="CharOverride-11">Yazın ve Yankı</span><span class="CharOverride-9"> (</span><span class="CharOverride-11">Literatur und Interesse</span><span class="CharOverride-9">, 1977). Yazında yöneltilen sorular çoğunlukla doğrudur. Ama her zaman yanlış yanıt verilir. Bu öyle bir yanıttır ki, süregelen düzeni, her zaman anlamlı bir biçimde bir kez daha yineler. Bir yazarın, anlamsızlığı anlatan yaşamöyküsünü bile olsa. Yazını doğru okuyabilen, anlamsızlığı yazmanın yeterli olmadığını, bu anlamsızlığa karşı bir şeyler yapmanın zorunlu olduğunu benimser. Söylemek kolay, oysa eylem güç. Özellikle Federal Almanya’da her ülkeden daha güç.”</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">— </span><span class="CharOverride-11">Bu görüş açısından bakıldığında, Federal Almanya’da yazınsal etkinliğin sınırı nerededir?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">— “Bunu yanıtladım kanısındayım. Federal Almanya’da da, Türkiye’de de mutlak doğru soruları yönelten bir yazın var. Yanıtları biz bulmak zorundayız. Bu yanıtlar, süregelen yazında değil, politik ve toplumsal uygulamadadır (pratiktedir). Bu uygulamamız engellendiği sürece (ki biz Federal Almanya’da yoğun ve dizgesel [sistematik] biçimde engellenmekteyiz), yazın ancak aklımızı yitirmemizi engelleyebilir. Bu da küçümsenecek bir işlev değil.”  </span></p>
			<p class="paragraf ParaOverride-6"><span class="CharOverride-9">— </span><span class="CharOverride-11">Son olarak bir şey daha soracağım. Türkiye’de özellikle </span><span class="CharOverride-9">Havana Duruşması</span><span class="CharOverride-9"> </span><span class="CharOverride-11">adlı yapıtıyla tanınan ağabeyin Hans Magnus Enzensberger için bir şey söylemek ister misin?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">— “Hayır. Onu ve kitaplarını seviyorum. Ama o o, ben de benim.”  </span></p>
			<p class="paragraf ParaOverride-6"><span class="CharOverride-9">Hilde Domin, 1912 doğumlu. Şiir, roman ve deneme yazarı. Edebiyat antolojileri de var. Hitler faşizmi yıllarında 16 yılı aşkın bir süre ülkesinden ayrı kalmış. Sonunda, yazmak istediği dil Almanca olduğu için, Almanya’ya dönmüş.  </span></p>
			<p class="paragraf ParaOverride-6"><span class="CharOverride-9">— </span><span class="CharOverride-11">Kendinizle ilgili olarak Türk okuruna ne söylemek istersiniz?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">— “Türk okurlarının şiirimde kendi yansımasını bulmasını isterim. Milliyetçi değilim. On yıl süreyle Akdeniz ülkelerinde yaşadım. Almanca yazan bir Latin ozanı olarak niteleyebilirim kendimi.”  </span></p>
			<p class="paragraf ParaOverride-6"><span class="CharOverride-9">— </span><span class="CharOverride-11">Uzun süre Üçüncü Dünya ülkelerinde yaşadınız. O ülkeler şiirinizi ne denli etkiledi?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">— “İnsanın ne denli azla yetinebileceğini gördüm. Ama bir sınırın varolduğunu da gördüm. Çevresindeki insanların yardımı olmayınca, insanın insan olmaktan çıktığı sınırı da gördüm. Yoksulluğu en acı biçimde tanıdım. Yoksulluk, bir resim değil benim için.”  </span></p>
			<p class="paragraf ParaOverride-6"><span class="CharOverride-9">— </span><span class="CharOverride-11">Politik güncellik şiirinizde rol oynadı mı?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">— “Evet. Tabii. Bana, bilmeden peşinde koşulan ilkelerden nefret etmeyi öğretti. En büyük dileğim, insanın sorumluluk taşıması ve akıntıya karşı yüzmeyi de bilmesi. Demokratik rejimlerde bu daha kolay. Ama görüldüğü kadar da kolay değil. En çok ve özellikle de dikta rejimlerde gerçekleştirilmesi gereken insanlık görevi. İnsanlara üç çağrım var. Her bireyi insanlığa ihanet etmemeye çağırıyorum. Bugünün insanının üç uzvuna gereksinimi var: 1) Akıl için kafaya 2) Duygu için yüreğe 3) Omurgaya: Bu da kimse önünde sürünmemek için.”  </span></p>
			<p class="_0">  </p>
			<p class="paragraf ParaOverride-7"><span class="CharOverride-11">Milliyet Sanat</span><span class="CharOverride-9">, 2 Nisan 1979  </span></p>
		</div>
	</body>
</html>