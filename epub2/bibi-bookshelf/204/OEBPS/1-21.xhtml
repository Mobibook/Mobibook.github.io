<html xmlns="http://www.w3.org/1999/xhtml">
	<head>
		<title>1-21</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-19">34. Uluslararası Frankfurt Kitap Fuarı  </p>
			<p class="ilk ParaOverride-3">“Din Barışı Sağlar mı, Sağlayamaz mı?”, “Dinler Birliği”, “Din ve Devrim”, “Uzaktaki En Yakınımız”, “Günlük Yaşamımızda Tanrı”... Evet, yanlış okumuyorsunuz. Ağırlığı “Din” konusuna ayrılan 34. Frankfurt Uluslararası Kitap Fuarı 6-11 Ekim tarihleri arasında düzenlendi. Ve Frankfurt Kongre Salonu’nda yukarıda değindiğimiz konular fuar süresince düzenlenen açık oturumlarda, çeşitli ülkelerin bilim adamları tarafından tartışıldı.  </p>
			<p class="paragraf ParaOverride-6"><span class="CharOverride-9">1976’da “Latin Amerika”, 1978’de “Çocuk ve Kitap”, 1980’de “Siyah Afrika” konulu Frankfurt Kitap Fuarı’nın bu yılki ana konusu büyük tartışmalara yol açtı. Fuar yöneticisi Peter Weidhaas, açılış konuşmasında ağır eleştirilerle karşı karşıya kalan ana konuyu savunmaya çalıştı. Yöneticinin konuşmasının ilk sözlerini aktarıyorum: “Bayanlar, Baylar! Yanlış anlaşılmasın: Bu akşam açılacak Frankfurt Kitap Fuarı dünya dinlerini konu alan bir kongre değil. Biz de şu anda, insanın öteki dünyadaki güç ve önemine adanmış Pantheon Kilisesi’nde değil, olsa olsa kitaplara ayrılmış kutsal salonlarda bulunuyoruz. Burada işler döner, işler geliştirilir.”  </span></p>
			<p class="paragraf ParaOverride-6"><span class="CharOverride-9">Her ne kadar kitap deyince bizim aklımıza dünya yazınının büyük yazarlarının ve çağdaş dünya edebiyatının yeni solukları gelse de, Kitap Fuarı yayım konusunda her üretimi içeren, basılan her yayımı birarada değerlendiren bir girişim. Ve uluslararası kitap pazarının en büyük ticari olayı. Federal Almanya gibi gelişmiş bir sanayi ülkesinde, kitaba da bir sanayi ürünü gibi bakıldığını, kitabın konserve, sabun tozu gibi bir ticari meta olduğunu, büyük kentlerin en büyük kitapçılarında zaman zaman en iyi kitaplarla, özel köpek kitaplarının ya da Almanya’daki köpek seven ve konuk alan otel broşürlerinin yan yana satıldığını ve burada her şeyin kitap olduğunu insan sevinerek mi üzülerek mi karşılayacağını bilemiyor. Yazın, en soluklusu bile, bu ülkede toplumu etkileyebilecek bir nitelik taşımıyor artık.  </span></p>
			<p class="paragraf ParaOverride-6"><span class="CharOverride-9">Bu yılki Frankfurt Kitap Fuarı’na, 86 ülkeden 5.544 yayıncı katıldı. Bunun 1.430’u Federal Almanya’dan.  </span></p>
			<p class="paragraf ParaOverride-6"><span class="CharOverride-9">İkinci Dünya Savaşı’ndan sonra Almanya’nın ikiye bölünmesi ve geleneksel kitap fuarı kenti Leipzig’in Demokratik Alman Cumhuriyeti sınırlarında kalması karşısında, Batı Alman yayıncıları da bir kitap fuarını gerekli bulmuşlardır. İlk kez 1949 yılında 205 yayıncının Frankfurt Paul Kilisesi’nde kitaplarını sergilemesiyle, Frankfurt Kitap Fuarı doğmuştur.  </span></p>
			<p class="paragraf ParaOverride-6"><span class="CharOverride-9">Bugün Frankfurt Kitap Fuarı, her yıl olduğu gibi, kitapla doğrudan doğruya ilgili 60 bine yakın ziyaretçinin yanı sıra, 120 binin üzerinde de meraklıyı çekebilmektedir. Tüm Federal Alman yayınevleri, sonbahar yeni baskılarını fuara yetiştirmekte; yayınevi standlarında birçok yazar, gazeteci, televizyon muhabiri ve okuru ile ilişki kurabilmekte; tüm günlük gazeteler kitap fuarına sayfalar ayırmakta, önemli gazeteler ise kitap fuarı eki vermektedir. Bu arada yazına ve kitaba gerçekten büyük bir yer ayıran televizyon ve özellikle radyo, bu olayı günü gününe yansıtmaktadır. Ayrıca 5.554 yayıncının bir araya geldiği fuar, özellikle 86 ülke arasında kitap ve çeviri alışverişinin bağlantılarının yapıldığı en büyük dünya kitap olayıdır.  </span></p>
			<p class="paragraf ParaOverride-6"><span class="CharOverride-9">Federal Almanya’da bu yıl, diğer sanayi dallarında olduğu gibi, yayıncılık dalında da ekonomik krizden sözedilmektedir. Edebiyat kitabı basan yayınevleri arasında büyük Suhrkamp yayınevi dışında tüm yayınevleri programlarını daraltmak zorunda kalmaktadırlar. Fuarı düzenleyen “Alman Kitap Ticareti Borsalar Birliği” bülteninde, kitap satışlarının hızla gerilemesi ile ilgili eski Başbakan Helmut Schmidt’in sözlerine yer vermiş. Schmidt şöyle diyor: “Biz televizyon kültürü ile yaşayan bir toplum olduk. Yeni tekniklerin böylesine sınırsız biçimde kullanılması, korkarım ‘okuma kültürünün’ giderek silinmesine yol açabilir... Okumak ve insanın okuduğunu kendi kendine işleyiş geleneği ortadan kalkarsa, yayın ve basımevleri bilançolarının tehlikeye girmesi bir yana, çok daha önemli tehlikelerle karşı karşıya gelmiş oluruz.”  </span></p>
			<p class="paragraf ParaOverride-6"><span class="CharOverride-9">Aynı broşürde yer alan, Birleşmiş Milletler istatistiklerine göre bazı ülkelerin kitap üretimleri şöyle: USA: 85.126 (1978 yılı), Sovyetler Birliği: 95.604 (1979 yılı), Federal Almanya: 62.082, Türkiye: 5.071 (1977’de 6.830), Yunanistan: 4.982, İran: 2.657, Bulgaristan: 4.600 (1979’da).  </span></p>
			<p class="paragraf ParaOverride-6"><span class="CharOverride-9">1981 yılında Almancaya 6.561 kitap çevrilmiş. Bu çevirilerin bazı dillere göre dağılımı şöyle: (4.361’i İngilizceden, 898’i Fransızcadan, 187’si İtalyancadan, 20’si Türkçeden).  </span></p>
			<p class="paragraf ParaOverride-6"><span class="CharOverride-9">1977 Birleşmiş Milletler istatistiklerine göre, çeviri kitaplar bölümünde Türkiye çok ilginç bir görünümde. 1977’de dilimize 1000 kitap çevrilmiş (443’ü yazınsal). Yılda 85 binin üstünde kitap basan ABD’de ise, aynı yıl çevrilen kitapların sayısı 1.603. Bunların 538’i edebiyat kitabı (Bir Amerikalı bizden daha çok çeviri okuyamıyor. Sevinilecek bir saptama değil mi?)   </span></p>
			<p class="paragraf ParaOverride-6"><span class="CharOverride-9">Federal Almanya’da (B. Berlin dahil) 1.900’ün üstünde yayınevi bulunuyor. Yaklaşık 5 bin işyerinde 26 binden fazla işçi çalışıyor. 1981 yılı resmi istatistiklerine göre, Türkiye, Federal Almanya’dan 3 milyon DM’a yakın kitap, gazete, dergi ithal ediyor. Kitap, dergi ve gazete ticaretinde Almanya’nın en büyük pazarı Avusturya. Bu ülkeye ihracatı dört yüz milyon DM’a yaklaşıyor...  </span></p>
			<p class="paragraf ParaOverride-6"><span class="CharOverride-9">Frankfurt Kitap Fuarı ile ilgili olarak, Alman aydınları arasında çeşitli tepkiler var. “Kitabı seven bu fuara gitmez”; “Bir kez görmek gerekir”; “Bu fuarın en güzel yanı büyük yayınevlerinin kokteylleridir”; “Ben kendime kitap fuarına gidecek kadar ihanet edemem”; “Helmut Kohl yönetimi ile ağırlığı din konusuna ayrılan Kitap Fuarı, ne denli birbirine uygun.”  </span></p>
			<p class="paragraf ParaOverride-6"><span class="CharOverride-9">Federal Almanya’da her büyük girişimin karşısında olanlar var. Frankfurt Kitap Fuarı’nın karşısında olanlar “Karşı Fuarı” düzenliyor. Bu fuar giderek yerleşmiş, daha küçük yayınevlerinin geldiği, okurların yazarlarla daha kolay ilişki kurabildiği bir girişim. Fuar yöneticisi Weidhaas açılış konuşmasında kendileri dışında gelişen bu girişime de yaşam hakkı tanıyor:  </span></p>
			<p class="paragraf ParaOverride-6"><span class="CharOverride-9">“Biz olmasak, karşıtımız da olmazdı...” diyor. Ben sayın Weidhass’ın mantığını hiç anlamadığım gibi, “Bertrand Russell dindar bir kişi değil miydi? Otobiyografisinde, Tanrı ile karşılaşması bir türlü gerçekleşmeyen Jean Paul Sartre’ın özlemi (nostaljisi), Tanrı ile karşılaşamamış olmanın acısı, bir olasılığın boşa gitmesinin nostaljisi de bir tür bağ, dolayısıyla din değil midir?” diyen Rudolf Schermann’ın mantığını da hiç anlamıyorum. Karşıt görüşleri eşdeğerde yargılamak, Batı dünyasında moda olmuş bir tutum.  </span></p>
			<p class="paragraf ParaOverride-6"><span class="CharOverride-9">Kitap Fuarı deyince ben gene de edebiyatı düşünüyorum. Federal Almanya’da devlet yardımı olmadan yürüyen tek sanat dalı edebiyat. Yazarların, yazarlığın kurumlaşmış bir uğraş olduğu söylenebilir. Bir yılda üç binin üzerinde okuma gecesinin yapıldığı, radyoların edebiyata saatler ayırdığı bu ülkede, yazını radyodan izlemek bile olası. Bu yılın haziran ayında Londra’da </span><span class="CharOverride-15">UNESCO</span><span class="CharOverride-9">’nun düzenlediği Dünya Kitap Kongresi yapılmıştı. Bu kongrede 1972 yılında </span><span class="CharOverride-15">UNESCO</span><span class="CharOverride-9">’nun belirlediği “Kitabın Temel İlkeleri” bir kez daha onaylandı. Yazımı bu temel ilkelerle bitiriyorum.  </span></p>
			<p class="_0">  </p>
			<p class="ice ParaOverride-3">•	Herkes okuma hakkına sahiptir.   </p>
			<p class="ice ParaOverride-3">•	Kitap eğitim için kaçınılmaz bir gereksinimdir.   </p>
			<p class="ice ParaOverride-3">•	Toplum, yazarların yaratıcılığını destekleyecek ön koşulları yaratmakla sorumludur (!)   </p>
			<p class="ice ParaOverride-3">•	Kitap basımı ve yayınevleri olmadan ulusal gelişme düşünülemez.  </p>
			<p class="ice ParaOverride-3">•	Kitapçılar ve kütüphaneler, hem yayıncı hem de okurun gereksinimlerini yerine getirmek zorundadır.  </p>
			<p class="ice ParaOverride-3">•	Uluslararası kitap alışverişi temel bir gereksinimdir.  </p>
			<p class="ice ParaOverride-3">•	Kitap, uluslararası anlayış ve barış içinde birarada yaşamayı sağlayan, bu açıdan da desteklenmesi gereken olgulardır.  </p>
			<p class="_0">  </p>
			<p class="ilk ParaOverride-3">Frankfurt Kitap Fuarı bu doğrultuda işlevi olan, saygıyla anılması, desteklenmesi gereken çok önemli bir girişimdir.  </p>
			<p class="_0">  </p>
			<p class="paragraf ParaOverride-7"><span class="CharOverride-11">Milliyet Sanat</span><span class="CharOverride-9">, 1 Kasım 1982  </span></p>
		</div>
	</body>
</html>