<html xmlns="http://www.w3.org/1999/xhtml">
	<head>
		<title>1-16</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-14">32. Berlin Film Şenliği: 12 Günde 700 Film...  </p>
			<p class="ilk ParaOverride-3">23 Şubat Salı. 12 gündür süregelen 32. Uluslararası Berlin Film Festivali bugün bitiyor. Gece, Zoo-Palast Sineması’nda ödüller dağıtılacak. Berlin 12 gündür güneşliydi. Güneşli ve kuru soğuk. Zaman zaman öğle saatlerinde havanın ısındığı da oldu. 12 gündür ne kar yağdı, ne de yağmur. Berlin Film Festivali dev boyutlarda bir olay. 12 gün süreyle her gün 58 film gösteriliyor. 58x12=696 film. Film Şenliği süresince edindiğim basın bülteni kutusundan 12 gün süreyle çıkan kâğıt, broşür, kitap, ilan, reklam, tanıtım vs.’yi topladım. Hiçbirini atmadım. Bunları tek tek saymak için. Yaklaşık 2000 sayfayı geçiyor. Tabii 12 günde hem 70 kadar film görüp hem de 2000 sayfa basın bülteni incelenemez. Zaten festivalin yapısını kavrayıp neyin, ne zaman, nerede, nasıl, ne gibi koşullarda olduğunu öğrenene dek festival bitti. Ama şu işe bakın ki, her zaman duyguları ile hareket eden ben, hem ödül alan önemli filmleri gördüm, hem Fassbinder’in basın toplantısına katıldım, hem basın bültenlerinin önemli bölümlerini, özellikle Türk okuruna aktarmak istediklerimi inceleyebildim. Sinema meraklısı olup da, böyle bir festivale katılmadığı için kimse gocunmasın. Film festivali (festivalleri) sözcüğün tam anlamıyla bir “festival.” 700 film içinden bir iki film çıkıyor, o da sinemalarda izleniyor. (Sanırım artık tüm dünya ticari sinemalarında iyi iş yapan Alman filmleri, Türk dağıtımcılar tarafından da satın alınıp sinemalarımızda oynayacaktır).  </p>
			<p class="paragraf ParaOverride-6"><span class="CharOverride-9">32. Uluslararası Berlin Film Festivali Yarışma Bölümü jürisi şu üyelerden oluşuyordu: Joan Fontaine (USA), Brigitte Fossey (Fransa), Helma Sanders-Brahms (Federal Almanya), Wladimir Baskakow (SSCB), Jeo Hembus (Federal Almanya), Laszlo Lugossy (Macaristan), Gian Luigi Rondi (İtalya), Mrinal Sen (Hindistan), David Stratton (Avustralya).  </span></p>
			<p class="_0">  </p>
			<p class="ilk ParaOverride-3">Şimdi dilerseniz yazıya Altın Ayı Ödülü’nü alan Rainer Werner Fassbinder’in <span class="CharOverride-10">Veronika Voss’un Özlemi</span> (<span class="CharOverride-10">Die Sehnsucht der Veronika Voss</span>) ile başlayalım:  </p>
			<p class="paragraf ParaOverride-6"><span class="CharOverride-9">Fassbinder 1946 doğumlu. Babası doktor, annesi çevirmen. Liseyi bitirmeden ayrılmış (Genellikle harika çocuklar liseyi bitiremeden ayrılıyorlar, siz ne dersiniz?). </span><span class="CharOverride-11">Veronika Voss’un Özlemi</span><span class="CharOverride-9">, Fassbinder’in kırk ikinci filmi. Bu, Yeşilçam için bir rekor değil, ama Federal Almanya film yönetmenleri için (yaşına bakılırsa) sanırım kırılmamış bir rekor.  </span></p>
			<p class="paragraf ParaOverride-6"><span class="CharOverride-9">Film siyah-beyaz. 105 dakika. Senaryo: Peter Märthes-heimer, Pea Fröhlich. Kamera: Xaver Schwarzenberger. Veronika Voss: Ünlü tiyatro oyuncusu Rosel Zech.  </span></p>
			<p class="paragraf ParaOverride-6"><span class="CharOverride-9">Daha önce Fassbinder’in o filmini gördüm. Fassbinder’in her filminin başarılı olduğu söylenebilir. Çünkü ne istediğini bilen ve kendi istediğini filmlerinde gerçekleştiren bir yönetmen. Ben onun on filmi arasında en çok </span><span class="CharOverride-11">Veronika Voss’un Özlemi</span><span class="CharOverride-9">’ni sevdim. Bir filmi sevmek ne demek? O filmden etkilenmek, o filmi düşünmek, o filmi unutamamak demek. </span><span class="CharOverride-11">Veronika Voss’un Özlemi</span><span class="CharOverride-9"> unutulmayacak bir atmosfer filmi. Bu, Fassbinder’in 1950 yılları Almanyası üzerine </span><span class="CharOverride-11">Maria Braun</span><span class="CharOverride-9"> ve </span><span class="CharOverride-11">Lola</span><span class="CharOverride-9">’dan sonra yaptığı üçüncü film. Yönetmen, bu konuda daha 15 film gerçekleştirmek istiyor.   </span></p>
			<p class="paragraf ParaOverride-6"><span class="CharOverride-9">1956 yıllarında Sybille Schmitz adlı ünlü bir kadın oyuncu esrarlı bir biçimde ölüyor. Bu olay Fassbinder’i etkiliyor ve </span><span class="CharOverride-11">Veronika Voss’un Özlemi</span><span class="CharOverride-9"> filmine konu oluyor. Veronika Voss bir zamanların ünlü film oyuncusu. Yaşlanmış, ününü yitirmiş. Ya da yaşlanmadan  morfinman olmuş, ününü yitirmiş. Eşinden ayrılmış. Büyük villasını, yerleştiği sinir kliniğini yöneten psikiyatri doktoruna morfin karşılığı vermiş. Bir gazeteci, rastlantı ile yaşamına giriyor. Onu kurtarmayı deniyor. Oldukça saf, iyi niyetli bir spor yazarı. Bu özel klinik sahibesi gerçek bir doktor mu? Ya da hastalarını bir an önce morfin ile ölüme sürükleyen ve onların mallarına, zenginliklerine el koyan bir soyguncu mu? Veronika Voss morfin ve hap ile intihara zorlanacak, ölecek. Ölmese de morfinsiz yaşayamayacak. Ne denli sıradan bir konu, değil mi? Biraz Marilyn Monroe’yu andırıyor. Ya da belki yüzlerce filmde işlenmiş konuyu. Susan Hayward’un </span><span class="CharOverride-11">I’ll Cry Tomorrow</span><span class="CharOverride-9"> (</span><span class="CharOverride-11">Yarın Ağlayacağım</span><span class="CharOverride-9">) filmi de birden aklıma geldi, o yılların filmi. Oysa Fassbinder’in filmi, 1982 yılında, böylesi sıradan bir konuyla nasıl çıkıyor karşımıza ve bizi nasıl sarsabiliyor? 1956 yılının olayı mı? Film sanki 1956 yılında çekilmiş; siyah-beyaz oluşu, sokaklar, arabalar... 1982’yi anımsatan hiçbir niteliği yok. Sanatsal gücünden başka. Hiçbir filmin üzerimde bu denli merak uyandırdığını anımsamıyorum. Veronika Voss’un kapatıldığı özel psikiyatri kliniğine kameranın girmesi, kısacık girip çıkması, bu kliniği biraz olsun anlayabilmek için, anlayana dek... Meraktan çatladım. Bu klinikte nasıl bir atmosfer yaratılmıştı. Beyaz duvarlar, beyaz kapılar, beyaz sandalye ve koltuklar, beyaz masalar, beyaz kahve fincanları, beyaz saksılar, beyaz bitkiler ve bu beyazlık morfinin ve ona bağlı olarak gelen delilik krizlerinin ta kendisiydi. Tıpatıp kendisiydi. Hiçbir atmosfer, deliliği bu denli veremezdi. Rosel Zech, gerçekten çok başarılı oynadı. Film, zaman zaman sanki müziği tarafından yönetiliyordu, yani müzik yönetmen oluyordu ki, bu da çok güzeldi. Özel psikiyatri kliniğinde oturan iri yapılı zenci Amerikalı da, film boyunca hastayı tutup gücünü kullanacak, onu dövecek vs. etkisi uyandırıyordu. Güç ve korkunun simgesiydi. Ama kimseyi dövmedi. “Dayak olarak” filmin sonuna dek oturdu, ayakkabı boyadı, çiklet çiğnedi ve o yılların ünlü şarkısı “Sixteen Tons”u söyledi.  </span></p>
			<p class="_0">  </p>
			<p class="ilk ParaOverride-3">Filmden sonra, basın toplantısında, Fassbinder’e “deliliğin krizlerini bu denli iyi tanımak için, deliliği yaşamış olmak gerek” dedim. “İyi bir soru,”  dedi. “Bunun böyle olduğuna ben de inanıyorum”. “Babam doktor, çok iyi biliyorum psikiyatri doktorlarının hastaları iyileştirmekten çok hasta ettiklerini”. “Amerikalılar mı? Amerikalılar her yerde. Onun için filmde de”. “Evet ‘Sixteen Tons’ şarkısını ben de çok severdim. Hâlâ da çok severim”. “Bu filmle, bugünkü topluma, ülkemiz tarihini bütünlemeye yarayacak bilgiler vermek istiyorum. Demokrasimiz, batı cephesi için düzenlenmiş bir demokrasi. Bizim mücadele edip kazandığımız bir demokrasi değil. Eski yöntemlerin bugün de yayılma şansı var. Olanak arıyorlar. Tabii gamalı haçları eksik, ama eski eğitim yöntemleri aynı. Bu ülkede yeniden silahlanmanın ne denli hızla geliştiğine şaşıyorum. Gençlerin direniş denemeleri kanımca bir duyarlılıktan öte değil. 1950 yıllarının insanları, 1960’ların insanlarının oluşumuna da yol açtı. Bunu da göstermek istiyorum filmimde.”  </p>
			<p class="paragraf ParaOverride-6"><span class="CharOverride-9">“Başarısızlığa uğramış insanlara karşı bir sempatiniz var” savını şöyle yanıtlıyor Fassbinder: “Onları duyarlılıkla karşılıyorum. Yanlışlarını çok iyi anlıyorum. Belki bu benim kişiliğimle de bağdaşan bir durum. İnsan kendi kendine ‘sen kendini mahvetmeyeceksin’ deyip duruyor. Ama olabilir de. Aslında benim mahvolmamı bekleyenler de yok değil.”  </span></p>
			<p class="_0">  </p>
			<p class="ilk ParaOverride-3">Filmlerinde özellikle kadınların öykülerinin anlatılmasının nedenini ise şöyle açıklıyor: “Kadınlarla her şeyi anlatmak daha kolay. Erkekler, çoğunlukla toplumun istediği gibi davranıyorlar. Kadınlar, alışılagelmiş kalıplara karşı daha çok direniyor. Kadınların dünyalarını görebilmek daha kolay. Erkekler, her zaman üstlerine düşen rolü oynuyor.”  </p>
			<p class="paragraf ParaOverride-6"><span class="CharOverride-9">“Sinemada ışıklar söndü mü, düş başlar. Bilinçaltı harekete geçer. Bence, sinema izleyicisi, filmden ne beklediğini bilir. Ama ben onu daha da zorlamak isterim. Ve kanımca izleyici zorlanmaktan hoşlanır. İzleyiciye ayak uydurmak değil, meydan okumaktan yanayım.”  </span></p>
			<p class="paragraf ParaOverride-6"><span class="CharOverride-9">“Filmlerimi, ne gibi bir dünyada yaşadığımızı anlamamız ve bence neyin nasıl olup olmadığını göstermek için yapıyorum...”  </span></p>
			<p class="paragraf ParaOverride-6"><span class="CharOverride-9">“Kendi kadınlığı içinde, dünyanın bütün kadınları” olmak isteyen Veronika Voss’un öyküsünü, olağanüstü sahne düzenlemesi, kamera, yönetim, müzik ve Rosel Zech’in çok başarılı oyunu ile, dilerim en kısa zamanda Türk seyircisi de izleyebilsin.  </span></p>
			<p class="_0">  </p>
			<p class="ice ParaOverride-3">	GÜMÜŞ AYI ÖDÜLLERİ  </p>
			<p class="ice ParaOverride-3">  </p>
			<p class="ice ParaOverride-3">• Gümüş Ayı ödüllerinden “En İlginç Film İçin Jüri Özel Ödülü” Polonya yapımı <span class="CharOverride-10">Dehşet </span>(<span class="CharOverride-10">Dreszcze</span>) adlı filme verildi.  </p>
			<p class="ice ParaOverride-3">Festivalde ödül alınca, en son bu filmi izledim. Çünkü gerçeği söylemek gerekiyorsa, buraya geldim geleli kulaklarım o denli Polonya ile doldu ki, filmi izlemek bile istememiştim. Batı Avrupa’daki bu akıl almaz “Polonya” dalgası içinde, bir Polonya filmine ödül verilmesi şaşılacak durum değil, aksine beklenen bir durum. Filmin rejisörü Wojciech Marczewski. 1944 doğumlu. Lodz Üniversitesi’nde felsefe ve tarih okumuş. Ayrıca tiyatro ve sinema yüksekokullarını bitirmiş. Yönetmen ve senarist olarak çalışmakta. Aynı zamanda televizyonda da görevli.  </p>
			<p class="ice ParaOverride-3">Film, 1950 Polonyasından bir kesimi anlatıyor. Stalin dönemindeki baskılara yer verilen öyküde, bir sistemden diğer sisteme geçişteki acılar sahneleniyor. Yönetmenin yedinci filmi <span class="CharOverride-10">Dreszcze</span>. Sinemada Polonyalı izleyiciler vardı. Onlar filmi çok sevdi. Yönetmenin bir sinema dili var, ama zaman zaman film çektiğini unuttuğu da söylenebilir.  </p>
			<p class="ice ParaOverride-3">• Gümüş Ayı (En İyi Yönetmen) Ödülü: Mario Monicelli (İtalya). <span class="CharOverride-10">Grillo Markisi </span>(<span class="CharOverride-10">Il marchese del Grillo</span>) filmi için.  </p>
			<p class="ice ParaOverride-3">1915’te Roma’da doğan Monicelli, Türk izleyicisinin <span class="CharOverride-10">Toto</span>, <span class="CharOverride-10">Boccacio 70</span>, <span class="CharOverride-10">Casanova 70</span>, <span class="CharOverride-10">Brancalone Ordusu</span> ve diğer filmleriyle yakından tanıdığı, kırktan fazla film çekmiş bir yönetmen. Genellikle güldürü konularını işleyen Monicelli’nin, bu güç anlatımda ne denli ustalaştığını söylemeye gerek bile yok. Ancak, anlatımda en büyük etken de ünlü oyuncu Alberto Sordi’nin olağanüstü başarısı. Aristokrasinin çıkmazını anlatırken, Papa’nın gülünçlüğünü sergileyen bu film, iki eski büyük ustanın coşkuyla izlenen, ustalıkla gerçekleştirilmiş, fakat izlendikten sonra hemen unutulan bir ürün. Zaten Monicelli’nin tüm yapıtlarında bu böyle değil midir? Usta yönetmenin bu alçakgönüllü tutumuna yine de saygı göstermek gerek. Bu ödül, gerçekten yerini buldu.  </p>
			<p class="ice ParaOverride-3">• Gümüş Ayı (En İyi Kadın Oyuncu) Ödülü: Kartin Sass (Demokratik Alman Cumhuriyeti). <span class="CharOverride-10">Bir Yıl İçin Kefalet </span>(<span class="CharOverride-10">Bürgschaft für Ein Jahr</span>) filmindeki oyunu için.   </p>
			<p class="ice ParaOverride-3">• Gümüş Ayı (En İyi Erkek Oyuncu) Ödülü: Michel Picolli / <span class="CharOverride-10">Garip Bir Öykü </span>(<span class="CharOverride-10">Une Etrange Affaire</span>) (Fransa) ve Stellan Skarsgård <span class="CharOverride-10">Budala Katil </span>(<span class="CharOverride-10">Den Enfaldige Mördaren</span>) (İsveç).  </p>
			<p class="_0">  </p>
			<p class="paragraf ParaOverride-8"><span class="CharOverride-9">Uluslararası Protestan Film Jürisi’nin ödülünü de kazanan </span><span class="CharOverride-11">Garip Bir Öykü </span><span class="CharOverride-9">(</span><span class="CharOverride-11">Une Etrange Affaire</span><span class="CharOverride-9">), her gün Beyoğlu sinemalarında görülebilecek, hiçbir özelliği olmayan bir film. Uluslararası Protestan Kilisesi’nin bu filmi ödüllendirmekteki görüşünü aynen aktarıyorum: “Pierre Granier-Deferre’nin </span><span class="CharOverride-11">Garip Bir Öykü</span><span class="CharOverride-9"> filmi, insanın iş hayatındaki bağımlılığı ve kolektif çalışmasının, bir yandan verimini nasıl artırdığını gösterirken, bir yandan da insan ilişkilerini nasıl yıprattığını düşündürmeye itiyor.”  </span></p>
			<p class="paragraf ParaOverride-6"><span class="CharOverride-9">Burada gerçekten bir soru işareti koymak gerekiyor. </span><span class="CharOverride-11">Garip Bir Öykü</span><span class="CharOverride-9"> filminde, reklam şirketinde çalışan, ama kendisine olanak tanınmadığı için bir türlü iş yapamayan genç adamın öyküsü anlatılıyor. Karısıyla çok mutlu yaşayan, ama iş hayatı yolunda gitmeyen bir adam. Günün birinde bu büyük uluslararası şirkete, Michel Piccoli büyük şef olarak gelince, genç de olanaklara kavuşuyor. Bu arada karısı ile arası açılıyor. Protestan Jürisi’nin değerlendirmesindeki gibi insan ilişkileri bozulmuyor. Aksine bu genç o mutlu evlilik “yuvasının” orta burjuva düzeni ve öldürücü bağımlılığından kurtulup, bir dostluğun yoluyla, dünyanın gerçek boyutlarını kavramaya başlıyor. Burada jüri ile benim filmi ne denli değişik yönlerden değerlendirdiğimizi bir kez daha vurgulamak isterim.  </span></p>
			<p class="paragraf ParaOverride-6"><span class="CharOverride-9">Michel Piccoli’ye bu kısa rolü için bu ödül neden verildi, anlayamadım. Ödüllerin bir özelliği de, genellikle neden verildiklerinin anlaşılmazlığından geliyor galiba.  </span></p>
			<p class="paragraf ParaOverride-6"><span class="CharOverride-11">Budala Katil</span><span class="CharOverride-9"> filminin yönetmeni İsveçli Hans Alfredson, 1931 doğumlu. Yönetmen, yazar ve oyuncu. İlk filmini, 1967’de yönetmiş. Tekerlekli sandalyeye bağlı bir zengin kız ile, yarı açlığa terk edilmiş bir budalanın öyküsünü anlatan İsveç filmi, budala rolü ile Stellan Skarsg</span><span class="CharOverride-9">å</span><span class="CharOverride-9">rd’a Gümüş Ayı ödülünü kazandırdı. Berlin Film Festivali’nin yarışma bölümünde gösterilen bu film, en çok ilgi toplayan yapıtlardan biri oldu.  </span></p>
			<p class="paragraf ParaOverride-6"><span class="CharOverride-9">Gümüş Ayı ödüllerinden “En İyi Senaryo” ödülü ise </span><span class="CharOverride-11">Requiem</span><span class="CharOverride-9"> adlı filmin senaryosu için Macar yönetmen Zoltan Fabri’ye verildi. Zoltan Fabri de Türk sinema seyircisinin iyi tanıdığı bir yönetmen. </span><span class="CharOverride-11">Requiem</span><span class="CharOverride-9"> filminin senaryosunun gerçekten başarılı yönleri var. Bunların başında yaşamın en acımasız kesimleriyle, romantik bir duygusallığı bağdaştırmadaki ustalığı geliyor. Ayrıca insanlara ve dünyaya (Festivalde izlediğimiz tüm filmlerden daha derin) bir insancıllıkla bakmayı biliyor. Üçüncü önemli öğe de, filmin bildirisinin doğru bir dünya görüşünü yansıtması. Bir yandan bir gencin hapishanede işkence ile öldürülmesini anlatırken, diğer yandan da onun öyküsünü edebiyat  tutkusu ve yaşamış olmaktan mutluluk duyduğu aşk öyküsüyle sarıyor. Böylece yaşamda her şeyin iç içe olduğunu, kaba güç karşısında bile insanın üstün duygularının ölmeyeceğini vurguluyor. Maddeye bağımlı bir yaşamın kurtuluş olmadığının altını çiziyor. Her insanın kendi yolunu yalnız kendisinin çizebilmesi gerektiğini (tabii toplum içindeki) ortaya çıkarıyor. Bu filmdeki rahatsız edici tek yön, güzel ve baştan çıkarıcı kadın rolündeki Edit Frajt’ın, bizde çekilen sabun-kolonya reklamları kadınlarını andırmasıydı.  </span></p>
			<p class="paragraf ParaOverride-6"><span class="CharOverride-9">Uluslararası Katolik Sinema Örgütü’nün ödül dağılımı ise şöyle:  </span></p>
			<p class="_0">  </p>
			<p class="ice ParaOverride-3">1.	<span class="CharOverride-10">Bürgschaft für ein Jahr</span> (Demokratik Alman Cumhuriyeti).  </p>
			<p class="ice ParaOverride-3">2.	<span class="CharOverride-10">Den Enfaldige Mördaren</span> (İsveç).  </p>
			<p class="ice ParaOverride-3">3.	<span class="CharOverride-10">Nuestra Voz de Tierra</span>, M. Rodriguez/ Jorge Silva (Kolombiya).  </p>
			<p class="ice ParaOverride-3">4.	<span class="CharOverride-10">Pastorale</span>, Otar Iossemiani (<span class="CharOverride-14">SSCB</span>)  </p>
			<p class="_0">  </p>
			<p class="ilk ParaOverride-3">CICAE (Sanat Sineması Uluslararası Birliği Ödülü) ise gene Polonyalı yönetmen Marczewski’yi <span class="CharOverride-10">Dreszcze</span> filmi için ödüllendiriyor. (Bunun tümüyle politik bir durum olduğunu vurgulamak gerek!)  </p>
			<p class="paragraf ParaOverride-6"><span class="CharOverride-15">CIDALC</span><span class="CharOverride-9"> Ödülü gene İsveç filmine verilirken, ayrıca İsviçreli yönetmen Schwizgebel’in </span><span class="CharOverride-11">Frank N. Stein’ın Çekiciliği</span><span class="CharOverride-9"> [</span><span class="CharOverride-11">Le Ravissement de Frank N. Stein</span><span class="CharOverride-9">] filmi de övgüye değer bulunuyor.  </span></p>
			<p class="paragraf ParaOverride-6"><span class="CharOverride-9">UNICEF’İN “Çocuk Filmi” için koyduğu ödülü Danimarkalı S</span><span class="CharOverride-9">ø</span><span class="CharOverride-9">ren Kragh’ın </span><span class="CharOverride-11">Gummi</span><span class="CharOverride-9">-</span><span class="CharOverride-11">Tarzan</span><span class="CharOverride-9"> (</span><span class="CharOverride-11">Lastik Tarzan</span><span class="CharOverride-9">) filmi aldı. (Böylece </span><span class="CharOverride-11">Andersen Masalları</span><span class="CharOverride-9">’nın geleneği de sürmüş oldu.) Festivalin tek Türk filmi Atıf Yılmaz’ın Çocuk Filmleri bölümünde gösterilen </span><span class="CharOverride-11">İbo ile</span><span class="CharOverride-9"> </span><span class="CharOverride-11">Güllüşah</span><span class="CharOverride-9"> filmiydi. Uluslararası Sinema Yazarları FIPRESCI’nin ödülüne gelince: Yine Polonya. Yine Marczewski. Yine </span><span class="CharOverride-11">Dreszcze.</span><span class="CharOverride-9">  </span></p>
			<p class="_0">  </p>
			<p class="ilk ParaOverride-3">Bir İsrail filmi izlemiş olmak için, yarışmada gösterilen filmlerden, 1949 doğumlu, denizaltı komandoluğu yapmış, bugün Film ve Televizyon Okulu öğretim üyesi, yönetmen Shimon Dotan’ın filmini izledim. Film de denizaltı komandolarını anlatıyordu: İsrail sinemasını bir filmle yargılamak istemem ama, bu denli başarısız bir “şey” (bu film için şey sözcüğünden başka sözcük kullanamıyorum) görmedim. Yine yarışma filmlerinden, İsviçreli yönetmen Michel Soutter’in <span class="CharOverride-10">L’amour des femmes</span> adlı filmi, kadın-erkek ilişkilerinin Batı dünyasındaki çıkmazını, yalnızlığını ve İsviçre doğasının insanı nasıl bunalımlara sürüklediği konularını işleyen, en iyi filmlerden biriydi. Ama kimse üstünde durmadı.  </p>
			<p class="paragraf ParaOverride-6"><span class="CharOverride-9">Yarışma dışı gösterilen, benim çok merakla beklediğim film, Alman yönetmen Werner Schroeter’in </span><span class="CharOverride-11">Liebeskonzil </span><span class="CharOverride-9">(</span><span class="CharOverride-11">Aşk Ruhanilerinin Meclisi</span><span class="CharOverride-9">) idi. Alman yazarı Oscar Panizza </span><span class="CharOverride-11">Liebeskonzil</span><span class="CharOverride-9"> adlı tiyatro oyununda Tanrı’ya hakaret ettiği gerekçesiyle, 1895’te Münih Mahkemesi tarafından hapis cezasına çarptırılmış ve o gün bugün, bu tiyatro oyunu Federal Almanya’da henüz sahnelenmemiş. Roma’daki Teatro Belli’nin sahnelediği oyunu, Schroeter filme almış. Kendisi, Liebeskonzil’in tiyatro değil, sinema olduğunu söylüyor. Schroeter’in her yapıtı gibi, bu da gene estetiğin sineması, daha çok da tiyatrosu.  </span></p>
			<p class="paragraf ParaOverride-6"><span class="CharOverride-9">Festivale, Werner Herzog dışında tüm Alman rejisörleri geldi. Ayrıca, J. Stewart, Tavernier, Lino Ventura, Monicelli, A. Sordi, Zoltan Fabri, Sydney Pollack gibi ünlüler, yüzlerce yapımcı, sinema yazarı da Berlin’deydi. En çok izleyici, Fassbinder ’in filminin ilk gösterimine geldi. Büyük Zoo-Palast ’ta yerlerde oturanlar bile vardı.   </span></p>
			<p class="paragraf ParaOverride-6"><span class="CharOverride-9">Festivalin Forum bölümünden pek söz etmedim.  </span></p>
			<p class="paragraf ParaOverride-6"><span class="CharOverride-9">Orada yöneticilerin önerisi üzerine </span><span class="CharOverride-11">Peter</span><span class="CharOverride-9"> </span><span class="CharOverride-11">Murray</span><span class="CharOverride-9"> diye bir film gördüm. 52 dakika. ABD yapımı. Film bir sallanan koltuğun hasırını tamir eden esrarkeşin konuşması ve o adamın maddeye olan bağımlılığını (yüksek felsefi bir düzeyde!) anlatıyor, herkes de hiç zanaatçı görmemiş gibi ağzı açık izliyordu.  </span></p>
			<p class="paragraf ParaOverride-6"><span class="CharOverride-9">Forum’un en önemli filmi, 4.5 saatlik Demokratik Alman Cumhuriyeti yapımı </span><span class="CharOverride-11">Yaşam</span><span class="CharOverride-9"> </span><span class="CharOverride-11">Öyküleri</span><span class="CharOverride-9">’ne yer bulup giremedim. Ve kendimi sinema akımından kurtaramayarak, o gece ticari sinemada, Claude Miller’in </span><span class="CharOverride-11">Sorgu</span><span class="CharOverride-9"> adlı filmini izledim. Filmin diyalogları olağanüstü ve özellikle Michel Serrault’nun oyunu çok başarılıydı. Festival filmlerinde kalite yok deniyor. Yazıyı festival yöneticisi Moritz de Hadeln’in bir sözüyle bitirmek istiyorum:  </span></p>
			<p class="paragraf ParaOverride-6"><span class="CharOverride-9">“Her şey daha iyi olabilir. Her şey değişebilir. Filmler, filmleri kötü diye nitelendirmek isteyenler için her zaman kötüdür. Bu festivalin hiçbir bölümü bir müze gibi olamaz.” Değerli sinema eleştirmenimiz, Atilla Dorsay’ın Berlin’e gelemeyişi, bu olayı size aktarmakta mutlak büyük eksiklik olacak. Bu ilk uzun sinema yazımı yazarken, en çok Atilla Dorsay’ı düşündüm.  </span></p>
			<p class="_0">  </p>
			<p class="paragraf ParaOverride-7"><span class="CharOverride-11">Milliyet Sanat</span><span class="CharOverride-9">, 15 Mart 1982  </span></p>
		</div>
	</body>
</html>