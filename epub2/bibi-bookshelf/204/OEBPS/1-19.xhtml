<html xmlns="http://www.w3.org/1999/xhtml">
	<head>
		<title>1-19</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-17">Cannes ve Locarno Şenliklerinin Ardından Ulrich Gregor ile Konuşma  </p>
			<p class="ilk ParaOverride-3">Dört yıl önce İstanbul Türk-Alman Kültür Enstitüsü’nün çağrılısı olarak, Atatürk Kültür Merkezi’nde “Genç Alman Sineması” üzerine bir konuşma yapan Ulrich Gregor, bugün –Moritz de Hadeln ile birlikte– Berlin Film Şenliği’nin başkanı. Ayrıca Berlin Sinematek ve Uluslararası Genç Sinema Forumu Başkanlığı’nı da Gerhard Schoenberner ile birlikte sürdüren Gregor, sinema yazarlığının yanı sıra, yalnız Federal Almanya’nın değil, dünya sinemasının önde gelen kişiliklerinden biri. Aşağıda Cannes ve Locarno Film Festivalleri’ni izledikten sonra Berlin’e dönen Ulrich Gregor ile yapılan konuşmayı sunuyoruz.  </p>
			<p class="paragraf ParaOverride-6"><span class="CharOverride-11">Cannes ve Locarno Uluslararası Film Festivallerinde birer Türk filmi izlediniz. Bu doğrultuda Türk sinemasının bugününü nasıl değerlendiriyorsunuz?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Türk sineması üzerine genel bir yargıya varmak güç. Çünkü ülkeniz sinemasını, tek tek yapımlardan tanıyorum. Güçlü bir etki uyandıran, canlı bir sinema olduğunu kanıtlayan filmler. Ancak benim izlediklerim </span><span class="CharOverride-11">Sürü</span><span class="CharOverride-9"> filmi öncesinin ve </span><span class="CharOverride-11">Sürü</span><span class="CharOverride-9"> filmi sonrasının birkaç önde gelen çalışması. Bence </span><span class="CharOverride-11">Sürü</span><span class="CharOverride-9"> filmi Türk sineması için bir dönüm noktasıdır. Ancak Türk sinemasının önceki ve sürekli yapımlarını tanımadığım için, edindiğim resim bütünlenemiyor, sinemanıza genel bakamıyorum. Dediğim gibi, canlı ve etkileyici bir sinemanız var. İzlediğim </span><span class="CharOverride-11">Yol</span><span class="CharOverride-9">, </span><span class="CharOverride-11">At</span><span class="CharOverride-9"> ve daha önceki </span><span class="CharOverride-11">Hazal</span><span class="CharOverride-9"> filmleri de çağdaş yaklaşım taşıyan ve sinemasal derinlikleri olan yapımlar.  </span></p>
			<p class="paragraf ParaOverride-6"><span class="CharOverride-11">Cannes Film Şenliği’nde Altın Palmiye Ödülü’nün </span><span class="CharOverride-9">Kayıp</span><span class="CharOverride-11"> ve </span><span class="CharOverride-9">Yol</span><span class="CharOverride-11"> filmlerine verilmesi, şenliğin bu yıl politik ödüller dağıttığı anlamına gelir mi?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Bu yılki Cannes Film Şenliği politik sinemayı bilinçli olarak vurguladı. İki filmin de politik vurgulamaları, bir anlamda birbirini bütünleyen unsurlar. Ayrıca Güney ve Costa Gavras da bir arada, bugünkü politik koşullara bilinçle eğilen yönetmenler.  </span></p>
			<p class="paragraf ParaOverride-6"><span class="CharOverride-11">Türk sineması gibi hiçbir devlet yardımı almadan gelişen bir sinemanın, bugün Avrupa sineması yanında sizce yeri ve önemi nedir?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Türk sineması son beş yılda atılım gösteren, adını duyuran, ilgi uyandıran bir sinema. Benzeri atılımlar daha önce çeşitli Avrupa ülkeleri sinemalarında da oldu. Yalnız, bu sinemanın uluslararası festivallerde daha iyi tanıtılmaya gereksinimi var. Örneğin Filipin sineması, Latin Amerika sineması gibi. Uluslararası sinema şenliklerinde bu sinemaya ihtiyaç var. Ayrıca Avrupa televizyonları ve eleştirmenleri de sinemanızı daha yakından tanımak istiyorlar. Türkiye’deki sinema yapımcılarının, dağıtımcılarının ve Türk televizyonunun, bu atılımın uyandırdığı ilgiden yararlanıp, Türk filmciliğini desteklemesi gerekir.  </span></p>
			<p class="paragraf ParaOverride-6"><span class="CharOverride-11">Truffaut, Bertolucci, Herzog, Rosi gibi Avrupa sinemasının ünlüleri, </span><span class="CharOverride-9">Son Metro, Bitişikteki Kadın, Gülünç Bir Adamın Trajedisi, Fitzcarraldo, Üç Erkek Kardeş</span><span class="CharOverride-11"> gibi son yapıtlarında, daha önceki ürünlerinin soluklarına erişemediler. Sizce Batı sinemasının bu çıkmazının nedenini nerede aramak gerekir?  </span></p>
			<p class="paragraf ParaOverride-6"><span class="CharOverride-9">Bunun nedenlerini yönetmenlerin kendi gelişimlerinde görmek gerek. Genellikle bir yaratma sorunudur bu. Sinemasının konusunu kendisi geliştiren ve bir rejisörün aynı yüksek düzeyi tutturabilmesi güçtür. Ayrıca sinema, ticari bir olaydır ve yan etkinliklere de bağlı bir sanat dalıdır. Bu nedenle her yapıtında üstün bir nitelikle karşımıza çıkan yönetmen azdır.  </span></p>
			<p class="paragraf ParaOverride-6"><span class="CharOverride-11">Ad verebilir misiniz?  </span></p>
			<p class="paragraf ParaOverride-6"><span class="CharOverride-9">Örneğin Bergman ve Buñuel. Bunlar her yapıtında yenilik getiren önemli yönetmenlerdir. Film, ticari öğelere de bağlı bir örgüt yapısı içinde gerçekleştirildiğinden bazı yönetmenlerin kendilerini yinelemelerine yol açar. Yapımcı, yönetmeni kendi kendini yinelemeye iter.  </span></p>
			<p class="paragraf ParaOverride-6"><span class="CharOverride-11">Buñuel’in yanı sıra, İspanya’nın en önemli yönetmeni Saura için söyleyecekleriniz?  </span></p>
			<p class="paragraf ParaOverride-6"><span class="CharOverride-9">Çok ilginç bir yönetmen. En ilginç filmleri, Franco döneminde gerçekleştirdiği yapıtları. Filmin dokusu içine gizlice işlediği politik görüşleri, söylemek istediğini izleyiciye gizli aktarması çok büyük bir başarı. On yıl sonra Lorca’nın </span><span class="CharOverride-11">Kanlı Düğün</span><span class="CharOverride-9"> yapıtına dayanarak çektiği film de çok duyarlı ve değişik bir biçimde. Saura, kuşkusuz, Avrupa’nın en önemli yönetmenlerinden biri.   </span></p>
			<p class="paragraf ParaOverride-6"><span class="CharOverride-11">Edebiyat yapıtı gibi –en iyisi de olsa– sinema, Alman toplumunu heyecanlandırmıyor. Sanat, bu toplumda olay olamıyor, tüketim malı olarak kalıyor. Bu konuda sanatçı, toplumun kayıtsızlığını nasıl giderebilir?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Sık sık bir sanat olayı olmuyor. Fassbinder’in ölümünün uyandırdığı heyecan bir olaydır bizim toplumumuz için. Werner Herzog’un </span><span class="CharOverride-11">Fitzcarraldo</span><span class="CharOverride-9"> filmi üzerine yazılan yazıların sayısı, bu filmin de bir olay olduğunu belgeliyor. Alman toplumundaki kayıtsızlığın en başta gelen nedeni, sanat olaylarının her dalda ve çok büyük bir nicelikte sunulmasındandır.  </span></p>
			<p class="paragraf ParaOverride-6"><span class="CharOverride-11">Fassbinder gibi, dünya sinemasında başarı kazanmış, toplumunu tanıyan ve yansıtan, toplumun sanatçısı olmuş “sinemanın harika çocuğunun”, kokain ve uyku ilacı ile genç yaşta ölmesi, toplumunuz sanatçısının nereden kaynaklanan çıkmazı, umutsuzluğudur?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Fassbinder’in ölümü bir kazadır. Kendi kendini hiç kollamamış olmasının, kendi sağlığını umursamamasının sonucu bir kaza. Kendini sömürmesi sonucu bir erken ölüm. Bu çok belirgin bir ölüm: Onun kişiliğini çok iyi belirleyen bir ölüm. Fassbinder olağanüstü yoğun çalışan bir yapımcı, çok angaje bir yapımcı, bireyin gücünün, toplum dışına itilmiş kişilerin savunusunu yapan, bu konuda savaşım veren bir sanatçı. Onun ölümü, erken ölümü, kişisel bir sorun ve yaşamıyla iyice bağdaşan bir sorun. Yaşamını sonuna dek savuran, harcayan, sanatını gerçekleştirmek için kendini bitiren bir kişilik. Yalnızlık çektiği hiç söylenemez. Her zaman ekip çalışması yapmıştır, tüm ekibi onu çok iyi tanır ve bir iki sözüyle yapmak istediğini anlar, gerçekleştirirlerdi. Ama dediğim gibi, yorulmaz bir çalışma gücünün ürünleri, sanatını gerçekleştirme yöntemi, ölümünün de nedenidir. </span><span class="CharOverride-9">  </span></p>
			<p class="paragraf ParaOverride-6"><span class="CharOverride-11">Alman sinemasının bugünkü durumunu kısaca değerlendirir misiniz? Yeni yönetmenler içinde önemli bulduklarınız?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Bugünün Alman sinemasında, henüz yurtdışında üne kavuşmamış yeni yetenekler yetişmiştir. Bunlar arasında Jutta Brückner, Helma Sanders-Brahms, Helke Sander, Thomas Brasch gibi yönetmenleri sayabiliriz. Görüldüğü gibi kadın yönetmenler de önemli atılım yapmışlardır. Sinemanın yeni eğilimleri arasında kişisel görüşler, bir tür kişisel sinema ağırlık kazanmaktadır. Bu tür filmleri “Autoren-film/ yazar sineması” diye nitelendirmek olasıdır. Genellikle konusunu yazan yönetmenin, kişisel sineması, edebiyat gibi... Alman filmleri canlı, çeşitlilik taşıyan yapımlar. Ülkemizde sinemaya yapılan destek ve parasal yardımın doğal sonucu bu gelişme. Yeni yönetmenler içinde uluslararası üne kavuşmuş olan M. Von Trotta’ya da değinmem gerek. Alman sinemasının bu gelişiminde televizyonun da etkin bir rolü var. Televizyon hem ortak yapımcı, hem de doğrudan yapımcı olarak sinema sanatını geliştiren bir kurum. Bugün Federal Almanya sinemacılarının sahip olduğu olanaklara ne İtalyan ne de Fransız yönetmenleri sahip, ABD’de bile bu olanaklar yok. Federal Almanya’da eksiklik, sinema izleyicisi yönünden. Bu konuda bir gelişim olmadı. Halkımız televizyon izliyor, ama sinemaya gitmiyor. Sinema kültürümüz televizyonda gelişiyor.  </span></p>
			<p class="paragraf ParaOverride-6"><span class="CharOverride-11">Bugünün dünya sinemasında hangi önemli gelişmelere değinmek istersiniz?  </span></p>
			<p class="paragraf ParaOverride-6"><span class="CharOverride-9">Tarkovski kanımca çok önemli bir yönetmen. Çok büyük, önemli felsefi sorular yöneltiyor. Öyle sorular ki, her insanı harekete geçirecek nitelikte. Hem insanın özünü, hem dinsel konuları, hem varolmayı, herkesi ilgilendiren, herkesi heyecanlandıracak ve düşündürecek sorular. Tarkovski bugünün Sovyet sinemasında “yalnız yürüyen” bir yönetmen. Sinemasının temelini Rus edebiyatından alıyor.   </span></p>
			<p class="paragraf ParaOverride-6"><span class="CharOverride-9">Diğer ülkelerde, Batı ülkelerinde, sinemada bir “donma” olduğunu vurgulayabilirim. Örneğin İtalyan sineması bugün donmuş bir sinema, yerleşmiş, önceden ne olacağı belli, izole edilmiş bir sinema. 1950 yıllarının Fransız sineması gibi. Gene aynı donmuşluk günün Fransız sineması için de söylenebilir. Truffaut, Chabrol kendilerini durmadan yineleyen yönetmenler. Birkaç yeni girişim yok değil. Özellikle İtalya’da genç yetenekler var. Deneysel film konusunda. Ama yeni yeteneklerle, sinema ve iletişim araçları arasında bir uçurum var. Bu nedenle onlar uçurumu aşıp halka ulaşamıyor. Örneğin bugünün İtalyan sinemasında halka ulaşan gene eski yönetmenler. Kanımca Etroski, Francesco Rosi bu eski yönetmenlerin başını çekiyor. Yaptıkları filmler büyük bir el ustalığı taşıyor. Nitelikli filmler. Ama bildiğimiz, tanıdığımız bir sinema. Ne olacağını önceden bildiğimiz filmler. İnsanın sorusunu, çağdaş sorusunu haykırmayan, dünyanın karşısına bir soru işareti koymayan filmler. İngiltere’de de önemli yeni gelişmeler var. Batı Avrupa sinemasının ilginç bir ülkesi de İsviçre. Hareketli bir sinema İsviçre sineması.</span><span class="CharOverride-9">  </span></p>
			<p class="paragraf ParaOverride-6"><span class="CharOverride-11">Ama İsviçre sineması yöresel sorunları dile getirmiyor mu?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Yöresel sorunlar, ama hem de yaygınlaşabilme niteliğinde sorunlar. Bir ülke sinemasının önemli sorunlarından biri de, o ülkede kök salmış sorunlardan, o ülke geleneğinden gelişmesidir. Bu nitelikler İsviçre sinemasında var. Tanner, Grotta, Soutter önemli yönetmenleri bu sinemanın. Ayrıca Alman İsviçresi’nde de önemli gelişmeler var. Küçük, deneysel ve yaratıcı güce sahip yapımlar. Kanımca bu tür yapımlar geleceğin sinemasını daha belirli kılacak. Sinema, gelecekte, bu niteliklere bürünecek bir sanat dalı.  </span></p>
			<p class="paragraf ParaOverride-6"><span class="CharOverride-11">İngiltere’den de isim verebilir misiniz?  </span></p>
			<p class="paragraf ParaOverride-6"><span class="CharOverride-9">Chris Petit, Bill Douglas. Bunlar deneysel film yapan yönetmenler. (Bill Douglas’ın </span><span class="CharOverride-11">Çocukluğum</span><span class="CharOverride-9"> [</span><span class="CharOverride-11">My Childhood</span><span class="CharOverride-9">, 1972] ve </span><span class="CharOverride-11">Benim</span><span class="CharOverride-9"> </span><span class="CharOverride-11">İnsanlarım</span><span class="CharOverride-9"> [</span><span class="CharOverride-11">My Ain Folk</span><span class="CharOverride-9">, 1973] adlı yapımları </span><span class="CharOverride-15">AKM</span><span class="CharOverride-9">’de gösterilmişti. Yönetmen üçlemesini </span><span class="CharOverride-11">Eve</span><span class="CharOverride-9"> </span><span class="CharOverride-11">Dönüşüm</span><span class="CharOverride-9"> [</span><span class="CharOverride-11">My Way Home</span><span class="CharOverride-9">, 1978] adlı yapımıyla bütünlemiş, başka film de yapmamıştır.)  </span></p>
			<p class="paragraf ParaOverride-6"><span class="CharOverride-11">Doğu Bloku ülkelerindeki sinemasal gelişmeleri nasıl özetlersiniz?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Macaristan ve Polonya sineması en ilginç sinemalar. Polonya sinemasında en son siyasal olaylardan sonra bir gerileme olabilir. Macar sineması çok ilginç. Cesaretli, önemli estetik eğilimleri olan, geniş bir çerçeveyi kapsayan, son zamanlarda da belgesel nitelikte çekilen konulu filmlerle öncü bir sinema. Sovyetler Birliği’nde çok büyük olanaklar var, çeşitli cumhuriyetlerde çok çeşitli ve yetenekli yönetmenler. Gregoryan Cumhuriyeti başta geliyor. Sovyetler Birliği sinemasının olumsuz yönü, iyi filmlerin çok geç ya da hiç yurtdışına çıkmaması. Demokratik Alman Cumhuriyeti sineması için de şunlara değinebilirim: Sinemada gerçeği canlı ve eleştirici bir gözle yansıtmak bu ülkede oldukça güç. Burada da belgesel nitelik taşıyan konulu film öne çıkıyor. Bu yıl forum kapsamında gösterdiğimiz, Winfried Junge’nin </span><span class="CharOverride-11">Yaşamöyküleri </span><span class="CharOverride-9">filmi gibi. Bu ülke sineması yola çıkmış, ama henüz bir yerlere varmamış bir sinema.   </span></p>
			<p class="paragraf ParaOverride-6"><span class="CharOverride-11">Günümüz edebiyatı, zaman zaman sinemasal kesimlerden çok yararlanan bir sanat dalı. Sinemadan da yazınsal nitelikler bekleniyor. İki sanat dalını nasıl karşılaştırırsınız? Geleceğin edebiyatı sinema mıdır? Ya da sinema, edebiyat düzeyine erişebilir mi?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Her sanat dalının kendi kaynakları vardır. Tabii birbirinden yararlanabilirler. Önemli sinema yapıtlarının özgün öyküleri olur. Sinemada önemli olan senaryonun film için yazılmasıdır da. Gerçi Straub gibi edebiyatı deneme biçiminde filme çekmiş yönetmenler de vardır, ama bu ve edebiyat uyarlamaları, filmsel gelişmenin yan dalları, öğeleridir. Film, yeni bir sanatsal biçimdir. Hiç kuşkusuz, edebiyat gibi kendi kaynaklarından doğan bir sanat dalı.   </span></p>
			<p class="paragraf ParaOverride-6"><span class="CharOverride-9">Sovyetler Birliği’nin devrim sonrası dönemini, sinema sanatı, edebiyattan daha güçlü yansıtmıştır kanımca. Ayzen-ştayn, Pudovkin’in yapıtları...  </span></p>
			<p class="paragraf ParaOverride-6"><span class="CharOverride-9">İkinci Dünya Savaşı sonrası İtalyasını De Sica, Rossellini ve Visconti, yeni gerçekçilik akımıyla gene edebiyattan daha etkin biçimde yansıtmıştır.  </span></p>
			<p class="paragraf ParaOverride-6"><span class="CharOverride-9">Film, bir endüstri dalıdır. Pazar, yapım, işletme gibi koşullara bağlıdır. Bu nedenle, bir yazarın kâğıt ve kalemle köşesine çekilip derinlemesine ve dilediğince yazması gibi bireysel bir çalışma filmde olmadığından, yönetmen, yazarın sahip olduğu özgürlüğe sahip değildir. Film, toplu çalışma gerektiren bir aygıttır. Ama sanat dalı olarak özgünlüğü kanıtlanmış bir biçimdir. Sinema, kendi gelişmesini gene kendi yollarıyla aramalı, kendi içinden çıkarmalıdır, edebiyat ve diğer sanat dallarından değil.  </span></p>
			<p class="paragraf ParaOverride-6"><span class="CharOverride-11">Son sorumla gene Türk sinemasına döneceğim. Bir Türk yönetmen ülkesi dışında ne denli başarılı olabilir?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Bu yönetmenin kendi kökeninden, koparılması, kopması anlamına gelir ki, başarılı olunabileceğini hiç sanmıyorum. Diğer örnekler de bunun kanıtıdır. Örneğin </span><span class="CharOverride-11">Almanya Acı Vatan</span><span class="CharOverride-9"> kanımca her açıdan yanlış bir filmdir.  </span></p>
			<p class="_0">  </p>
			<p class="paragraf ParaOverride-7"><span class="CharOverride-11">Milliyet Sanat</span><span class="CharOverride-9">, 1 Ekim 1982  </span></p>
		</div>
	</body>
</html>