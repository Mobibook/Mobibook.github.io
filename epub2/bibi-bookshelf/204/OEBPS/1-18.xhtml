<html xmlns="http://www.w3.org/1999/xhtml">
	<head>
		<title>1-18</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-16">Berlin Tiyatro Günleri Unutulmayacak Bir İz Bırakmadı  </p>
			<p class="ilk ParaOverride-3">Federal Almanya’nın en önemli sanatsal etkinliklerinin Berlin’de yoğunlaştırılmasının çeşitli nedenleri var. Bunun başında, kentin, daha doğrusu Batı Berlin denilen bölünmüş kentin tüm çevresinin Demokratik Alman Cumhuriyeti ile çevrelenmiş olması geliyor. Bu özel politik durum nedeniyle kente canlılık kazandırmanın en etkin yolu sanatsal olayları desteklemek ve gerçekleştirmek. Batılı politikacılar bu gerçeği kavramış, ilkbaharla birlikte turist mevsimi başlarken, Berlin’deki sanat etkinliklerinde çoğalma göze çarpıyor. Berlin’e gelen turistlerden söz ederken, bunların Batı Alman vatandaşları olduklarını da belirtmek isterim. Ama Batı Almanlar Berlin’de tam anlamıyla yabancı turist gibi davranıyorlar, gruplar halinde gezip yollarda bağrışıyorlar, dillerini ve geleneklerini bilmedikleri bir yere gelmiş gibi. Tabii tiyatro günlerini izleyenler halkın başka kesimlerinden gelen insanlar. Çünkü burada en şık, en züppe insanları tiyatro fuayelerinde gördüm.   </p>
			<p class="paragraf ParaOverride-6"><span class="CharOverride-9">7-23 Mayıs tarihleri arasında gerçekleştirilen Berlin Tiyatro Günleri’nin geleneği on yılı aşmış. Amaç, Almanya, İsviçre ve Avusturya, yani Almanca tiyatro yapıtlarının en iyilerini seçip Berlin’de bir araya getirmek. Ayrıca her oyundan sonra yapılan tartışmalar, yorumcular ve izleyicilere tartışma olanağını sunuyor. Ancak, bu yıl oynanan oyunlara bir göz atarsak, hiçbir yeni yapıtın olmadığını göreceğiz:  </span></p>
			<p class="ice ParaOverride-3">  1.	Anton Çehov/ <span class="CharOverride-10">Vişne Bahçesi</span>. Yöneten: Manfred Karge/ Thomas Langhoff. (Bochum Schauspielhaus)  </p>
			<p class="ice ParaOverride-3">  2.	Lessing Nathan der Weise/ <span class="CharOverride-10">Bilge Nathan</span>. Yöneten: Claus Peymann (Bochum Schauspielhaus).  </p>
			<p class="ice ParaOverride-3">  3.	Georg Büchner. Yöneten: Jürgen Flimm (Schauspielhaus Köln)  </p>
			<p class="ice ParaOverride-3">  4.	Maksim Gorki/ <span class="CharOverride-10">Geceye Kaçış</span>. Yöneten: Jürgen Gosch, Köln.  </p>
			<p class="ice ParaOverride-3">  5.	Christopher Marlowe/ <span class="CharOverride-10">Edward II</span>. Yöneten: David Mouchtar-Samorai  </p>
			<p class="ice ParaOverride-3">  6.	Goethe. <span class="CharOverride-10">Torquato Tasso</span>. Yöneten: Ernst Wendt (Münih Oda Tiyatrosu)  </p>
			<p class="ice ParaOverride-3">  7.  Heinrich von Kleist/ <span class="CharOverride-10">Penthesilia</span>. Yöneten: Hans Neuenfels (Berlin, Schiller Tiyatrosu)  </p>
			<p class="ice ParaOverride-3">  8.	Robert Musil/ <span class="CharOverride-10">Duygulu İnsanlar</span><span class="dip CharOverride-12"><a class="_idFootnoteLink" href="#footnote-225-3" id="footnote-225-3-backlink">3</a></span> (<span class="CharOverride-10">Die Schwärmer</span>). Yöneten: Hans Neuenfels (Berlin, Schlossparktheater).  </p>
			<p class="ice ParaOverride-3">  9.	Mercier ve Camier/ <span class="CharOverride-10">Ohio İmpromtu</span>. Samuel Beckett  </p>
			<p class="ice ParaOverride-3">10.	J. Wolfgang v. Goethe/<span class="CharOverride-10">Faust</span>. Yöneten: Klaus Michael Grüber (Freie Volksbühne, Berlin).  </p>
			<p class="paragraf ParaOverride-6"><span class="CharOverride-9">Goethe’nin 150. ölüm yılı dolayısıyla, onun iki yapıtına yer verilmiş. Bu programa bakılınca, Tiyatro Günleri’nin, klasik müzik yapıtlarını yorumlayan orkestra işlevine büründüğünü algılamamak olanaksız. Gerçekten de, hem eleştirilerde, hem fuayede konuşulanlarda, hem gazetelerde çıkan eleştirilerde hep bu oyunların diğer yönetmenler tarafından yorumları vurgulanıyor, yorumlar birbiriyle karşılaştırılıyor. Ben titiz bir tiyatro izleyicisi olmadığım için, bu oyunların başka yorumlarını izlemiş değilim. Ama genellikle dört saate yaklaşan ya da beş saati bulan bu herkesin bildiği oyunlar, kimseyi fazla heyecanlandırmıyor, şaşırtmıyor, fazla düşündürmüyor, yeni bir soluk getirmiyor. Ama “sanat, sanattır, izlemek gerekir” düşüncesiyle, yine de tüm salonlar doluyor.  </span></p>
			<p class="paragraf ParaOverride-6"><span class="CharOverride-9">Bochum Schauspielhaus, Federal Almanya’da “Berlin Schaubühne” tiyatrosunun yanı sıra adından en çok söz edilen topluluk. </span><span class="CharOverride-11">Vişne Bahçesi</span><span class="CharOverride-9">’ni iki yönetmen sahiplenmiş. İki yönetmen de Demokratik Alman Cumhuriyeti’nden Batı’ya geçen sanatçılardan. Yönetim çalışmalarına Emine Sevgi Özdamar da katılmış. Ben Çehov’u çok sevdiğim için, bu oyunu severek izledim. Oyunda en önemli yenilik, ışıkların çok iyi kullanılması. Sahnenin derinliği, olağanüstü ışıklarla gerçekten Rusya bozkırlarını, vişne bahçesinin bulunabileceği doğayı yaşatıyor. 87 yaşındaki uşağı oynayan Gert Voss, bütün oyunu sürükleyen, başarılı, alaylı, ölümlü ve ölümsüz bir ihtiyardı. O dönem Rusya’sındaki insanların çıkmazı, her insanın kendi “deliliğini” yaşaması Samuel Beckett’in deyimiyle “en çok kendi sesini duyması” yönetmenlerin en başarılı yönü. Çehov’un </span><span class="CharOverride-11">Vişne Bahçesi</span><span class="CharOverride-9"> günümüzde yazılan tiyatro oyunlarından daha güncel. Çalışmayan sınıfın bunalımı ve hastalığı, vişne bahçesini, babasının, dedesinin ırgatlık ettiği çiftçinin, köylünün satın alması, asillere “uşaklık” gibi bir görevin gülünçlüğü...  </span></p>
			<p class="paragraf ParaOverride-6"><span class="CharOverride-9"> Bu oyunun yorumunda simgelere fazla yer verilmesi bilmem ne kadar doğru? Bahçeyi terk eden genç kızın, çocukluk odasının kapısında sallanması gibi...  </span></p>
			<p class="paragraf ParaOverride-6"><span class="CharOverride-9">Heidelberg Tiyatrosu, Berlinli eleştirmenler tarafından “taşra tiyatrosu” diye nitelendirildi. Lisedeki İngilizce dersim dışında hiç ilgilenecek zaman bulamadığım Marlowe’un oyununu izlemek için tüm çabamı harcadım. Üç saat dayanabildim. Sonuna kadar dayananlar, okuduğuma göre yorgunluktan mahvolmuşlar. O gün hava ve dolayısıyla salon da çok sıcaktı. 1593’te ilk kez sahnelenen bu oyun, bugün yine oynanacaksa, mutlak Brecht’in düzenlemesi ile oynanmalı, diye yazıyor bir Alman eleştirmen. Yönetmenin, Marlowe’un diğer yapıtlarından da yararlanarak, oyunu çok uzatması, sesi işitilmeyen bir kraliçe, eşcinsel ilişkilerin çok sık gösterilmesi, yönetmenin kendi görüşünü belirli kılmaması, oyuna çağdışı bir görünüm veriyordu.  </span></p>
			<p class="paragraf ParaOverride-6"><span class="CharOverride-9">Münih Oda Tiyatrosu’nun, Wendts yönetiminde sunduğu Goethe’nin </span><span class="CharOverride-11">Torquato</span><span class="CharOverride-9"> </span><span class="CharOverride-11">Tasso</span><span class="CharOverride-9">’su, yazara hiçbir yorum getirilmeden, hiçbir yenilik katılmadan, tek bir sözcük çıkarılmadan, Goethe’yi aynen yansıtmak düşüncesiyle sahnelenmişti ve Tiyatro Günleri’nin en çok yuhalanan oyunu oldu.  </span></p>
			<p class="paragraf ParaOverride-6"><span class="CharOverride-9">Gerçekten Alman tiyatrosundan dikkati çeken öğeleri şöyle sıralayabilirim: Oyuncular genellikle iriyarı, güçlü kuvvetli, sporcu gibi. Yaşlı oyuncuların bile, dimdik dört beş saat ayakta durmaları, bana kendi sağlığımın ne denli kötü olduğunu düşündürüyor. Hepsi işlerini çok ciddi yapıyor. Dört-beş saatlik oyunlarda ezberi tekleyen kimse yok. Sahneye çıkar çıkmaz seyirciyi kavrayan, sıcak oyunculara pek rastlanmıyor. Teknik, ışık çok ileri, sahneler büyük, derin... olanaklar var. Ama tüm Tiyatro Günleri süresince Genco Erkal’ın oynadığı </span><span class="CharOverride-11">Kafkas Tebeşir Dairesi</span><span class="CharOverride-9"> gibi bir oyun çıkmadı... </span><span class="CharOverride-11">Kafkas Tebeşir Dairesi</span><span class="CharOverride-9"> gibi bir oyun bizde de tabii her zaman çıkmıyor. Kendisiyle görüştüğüm </span><span class="CharOverride-11">Le Monde</span><span class="CharOverride-9"> tiyatro eleştirmeni Monsieur Dort, Alman oyuncuları çok güzel nitelendirdi: “Alman oyuncular çok iyi, o denli de can sıkıcı. Her biri bir devlet memuru.”  </span></p>
			<p class="paragraf ParaOverride-6"><span class="CharOverride-9">Görüştüğüm tüm tiyatro eleştirmenleri, Berlin Tiyatro Günleri’ni uluslararası önemde, başarılı bir sanat olayı olarak nitelendiriyordu. Çeşitli ülkelerden gelmiş tiyatrobilimcileri ve eleştirmenler, bu oyunları yıl boyunca irdeleyecek; hatta aralarında bilimsel araştırmalar yazacak olanlar da var.  </span></p>
			<p class="paragraf ParaOverride-6"><span class="CharOverride-9">Berlin’de küçük ve ödeneği olmayan ya da az olan tiyatrocular da, halk da büyük paraların böyle seçkin bir izleyiciye seslenen tiyatrolara verilmesini çok eleştiriyor. Ben edebiyatta, şiir ve romanda gördüğüm gelişmeyi, tiyatro yapıtlarında görmüyorum. Sinemanın getirdiği şaşırtıcı yeniliklerden de yoksun. Ama Beethoven’in çeşitli yorumlarını dinlemek nasıl ilginç ise, belki Goethe’nin </span><span class="CharOverride-11">Torquato Tasso</span><span class="CharOverride-9">’sunu hem Peter Stein hem de Wendts yönetiminde izlemek ilginç. Ama 12 yıl önceki Stein yönetimi övülür, yenisi yuhalanırsa...  </span></p>
			<p class="_0">  </p>
			<p class="paragraf ParaOverride-7"><span class="CharOverride-11">Milliyet Sanat</span><span class="CharOverride-9">, 15 Haziran 1982  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-3-backlink" id="footnote-225-3">3</a>	<span class="CharOverride-10">Hayalperestler</span>, Robert Musil, çeviren: Cüneyt Arslan, Haziran 2013, Aylak Adam (ed. n.)</p>
				</div>
			</div>
		</div>
	</body>
</html>