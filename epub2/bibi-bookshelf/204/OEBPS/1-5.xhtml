<html xmlns="http://www.w3.org/1999/xhtml">
	<head>
		<title>1-5</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-3">Kafka ile Yaşamak  </p>
			<p class="ice ParaOverride-4"><span class="CharOverride-10">Yaşam insanın yaşantı aradığı değil, kendi kendini aradığı bir olgudur.</span>  </p>
			<p class="ice ParaOverride-4">Cesare Pavese  </p>
			<p class="_0">  </p>
			<p class="ilk ParaOverride-3">Kafka için birkaç tümce söylemek isterken, neden Pavese?  </p>
			<p class="paragraf ParaOverride-6"><span class="CharOverride-9">Ama Kafka’nın kendi kendini arayışı, tüm insan örgütü içinde bireyin kendini arayışına en büyük, en zengin kaynak.  </span></p>
			<p class="paragraf ParaOverride-6"><span class="CharOverride-9">Sanırım Kafka’yı ilk kez </span><span class="CharOverride-11">Değişim</span><span class="CharOverride-9"> öyküsü ile okudum. Onbeş yaşlarımda. Her böceğin daha önce insan olduğunu düşünecek kadar etkiledi beni. İnsanların yaşam ve toplumsal düzeni örgütlemekteki tutumlarının hepimizi bir böcek ya da Türkçe deyimi ile “koyun” kıldığını düşünemeyecek kadar gençtim.  </span></p>
			<p class="paragraf ParaOverride-6"><span class="CharOverride-9">Sonraları Kafka’nın yayımlanan her satırını yazdığı dilde okuma mutluluğunu yaşadım.   </span></p>
			<p class="paragraf ParaOverride-6"><span class="CharOverride-9">Çağdaş İtalyan yazarı Luigi Malerba’ya, Berlin’de “Neden yazıyorsunuz?” diye sordular, “Roma’ya tahammül edebilmek için” dedi.  </span></p>
			<p class="paragraf ParaOverride-6"><span class="CharOverride-9">Neden edebiyat? Yeryüzüne dayanabilmek için. Bu çabada da, düşünüyorum da en büyük direnme gücü veren yazar Franz Kafka.  </span></p>
			<p class="paragraf ParaOverride-6"><span class="CharOverride-9">Kafka neden giderek önem kazanıyor? Yalnız yazının gizemi, alaylı biçemi, dehası, çağı, çağları önceden haber verişi, özellikle bizim ulusumuzun içinde yittiği bürokrasinin öldürücülüğünü böylesi akılcı ve alaylı dille anlatması, alçakgönüllülüğü, yalnızlığı, acısından mı kaynaklanıyor?   </span></p>
			<p class="paragraf ParaOverride-6"><span class="CharOverride-9">İnsan toplumunun kafkaeskliğini ancak Kafka ile mi kavrıyoruz?  </span></p>
			<p class="paragraf ParaOverride-6"><span class="CharOverride-9">Yoksa Kafka, bizim adımıza, ama bize karşı örgütlenen güçlere direncimizin tüm ipuçlarını verdiği için mi giderek önem kazanıyor? İnsanın umutsuzluğu çağlarla çığ gibi büyüdüğü için mi?  </span></p>
			<p class="paragraf ParaOverride-6"><span class="CharOverride-9">Yeryüzünün hiçbir kentinin adı bir yazardan sonra anılamaz.  </span></p>
			<p class="paragraf ParaOverride-6"><span class="CharOverride-9">Kafka denince hemen Prag kenti anılır. Bu kentin sokaklarında, eski Yahudi mezarlıklarında, antik otellerinin salonlarında dolaşırsınız günün birinde. Her anınız Kafka ile doludur.   </span></p>
			<p class="paragraf ParaOverride-6"><span class="CharOverride-9">Başka hiçbir olguyu göremezsiniz.   </span></p>
			<p class="paragraf ParaOverride-6"><span class="CharOverride-9">Her Prag’lı Kafka’yı bilir. Mezarlık kapısındaki bekçiler bile. Ve İstanbul’da Beyoğlu’nda oturur, yer yer Prag’ı andıran Galata semtinde gene Franz Kafka’yı düşünürsünüz. Birlikte yaşadığınız birçok insandan daha çok düşünürsünüz...  </span></p>
			<p class="paragraf ParaOverride-6"><span class="CharOverride-9">Peter Weiss, Stockholm’de öldüğünde, Lütfi Özkök’ten bir fotoğrafını istedim. Hemen gönderdi. Peter Weiss’ın arkasında iki fotoğraf daha asılı: Brecht ve Kafka. Bir de not düşmüş Lütfi Özkök: Yaşamı boyunca hep böyle yaşadı: Brecht ve Kafka ile.  </span></p>
			<p class="_0">  </p>
			<p class="ilk ParaOverride-3">Pavese’nin günlüğü, Peter Weiss’ın ikibin sayfayı aşan not defterleri... Kafka’nın günlüklerini çok iyi okumuş, ondan esinlenmiş, onu sevmiş, onunla yaşamış olduklarını gösteriyor.  </p>
			<p class="paragraf ParaOverride-6"><span class="CharOverride-9">Kafka ile yaşamak acınacak güncelliğimizin en büyük umudu.  </span></p>
		</div>
	</body>
</html>