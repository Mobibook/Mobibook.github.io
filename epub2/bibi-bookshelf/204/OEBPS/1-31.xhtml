<html xmlns="http://www.w3.org/1999/xhtml">
	<head>
		<title>1-31</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="ilk ParaOverride-3"><span class="CharOverride-3">Tezer Özlü</span> (1943-1986), yaşarken yayımladığı üç “farklı” kitabıyla edebiyatımızın çok erken yaşta yitirdiği en özgün kalemlerden biri oldu. Avusturya Kız Lisesi’nde okudu. İlk kitabı olan <span class="CharOverride-10">Eski Bahçe</span>’yi, (1978) 1963’ten sonra dergilerde yayımlanan öykülerinden oluşturdu. İlk romanı <span class="CharOverride-10">Çocukluğun Soğuk Geceleri </span>(1980), kişinin, çocukluğundan başlayarak içine düştüğü yaşamın, kimi zaman fiziksel-kaba, kimi zaman inceltilmiş-dolaylı baskılarıyla karşı karşıya kalışını ve yaşadığı ya da “yaşamasına izin verilmek istenmeyen” farklılığını ve uyumsuzluğunu son derece sarsıcı ve incelikli bir biçimde, “teninde duyarak” işledi.  </p>
			<p class="ilk ParaOverride-3">Özlü, yaşamın anlamını arayan ve bu arayışı hayranlık duyduğu üç yazarın (Svevo, Kafka ve Pavese) izlerini ve izleklerini de sürerek sürdüren ikinci roman/anlatısını ise 1983’te <span class="CharOverride-10">Auf den Spuren eines Selbstmords</span> (Bir İntiharın İzinde) adıyla yazmış; yapıt 1983 Marburg Yazın Ödülü’nü kazanmıştı. Bu kitap<span class="CharOverride-10">,</span> daha sonra dilimizde, yazarı tarafından <span class="CharOverride-10">Yaşamın Ucuna Yolculuk</span> (1984) adıyla bir anlamda yeniden yaratıldı.  </p>
			<p class="ilk ParaOverride-3">Özlü’nün ölümünün ardından ilk öykü kitabı, daha sonra yazdığı öykülerle bir arada <span class="CharOverride-10">Eski Bahçe - Eski Sevgi </span>(1987) adıyla basıldı, kimi günce ve anlatı parçaları <span class="CharOverride-10">Kalanlar </span>(1990) adıyla küçük bir kitapçıkta toplandı, <span class="CharOverride-10">Zaman Dışı Yaşam</span> (1998) adlı senaryosu da yayımlandı. <span class="CharOverride-10">Leylâ</span><span class="CharOverride-10"> Erbil’e Mektuplar</span>’dan (1995) sonra Ferit Edgü’ye yazdığı mektuplar da <span class="CharOverride-10">Her Şeyin Sonundayım</span> (2010) başlığıyla yayımlandı. <span class="CharOverride-10">Çocukluğun Soğuk Geceleri</span> 2011 yılında Fransızcaya çevrildi.<span class="CharOverride-3">  </span></p>
			<p class="_0">  </p>
			<p class="ilk ParaOverride-3"><span class="CharOverride-3">Sezer Duru</span> 1942 yılında doğdu. 1962 yılında Avusturya Lisesi’nden mezun oldu. İstanbul Üniversitesi’nde dört sömestr sosyoloji okudu. Daha sonra Orhan Duru ile evlenerek gittiği Ankara’da Dil Tarih ve Coğrafya Fakültesi Alman Dili ve Edebiyatı Bölümü’nü bitirdi. İstanbul’da bir süre Goethe Enstitüsü’nde çalıştı. 25 yıl kadar da Alman televizyon kanalları ZDF ve ARD’de muhabirlik yaptı. Max Frisch, Heinrich Böll, Sigfried Lenz, Jerzy Stefan Stawinsky, H.M. Enzensberger, Bertolt Brecht, Gustav Meyrink, Peter Handke,<span class="CharOverride-10"> </span>Edgar Hilsenrath, Dieter Glattauer,<span class="CharOverride-10"> </span>Thomas Bernard, Tezer Özlü gibi yazarlardan Türkçeye, Ferit Edgü, Demir Özlü, Adalet Ağaoğlu, Başar Sabuncu gibi yazarlardan Almancaya roman ve oyunlar çevirdi. Orhan Duru ile birlikte <span class="CharOverride-10">Dünya Batıyor mu?,</span> <span class="CharOverride-10">O Pera’daki Hayalet</span> adlı kitapları kaleme aldı. Ayrıca kız kardeşi Tezer Özlü için <span class="CharOverride-10">Tezer Özlü’ye Armağan</span> adlı kitabı hazırladı. Sezer Duru Alman Liyakat nişanı, Abdi İpekçi Barış Ödülü, Uluslararası Yazar ve Çevirmenler Merkez/Rodos ve Frankfurt Edebiyat Evi 2007 Ödülü ve 2008 Dünya Kitap Yılın En İyi Çeviri Kitabı Ödülü’nün sahibidir.  </p>
		</div>
	</body>
</html>