<html xmlns="http://www.w3.org/1999/xhtml">
	<head>
		<title>1-15</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-13">1982 Bremen Edebiyat Ödülü’nü Kazanan Peter Weiss’la Bremen’de Konuştum  </p>
			<p class="ilk ParaOverride-3">1982 yılı Bremen Edebiyat Ödülü Peter Weiss’a verildi. Bu, Federal Almanya’da verilen en önemli edebiyat ödülü. Yirmi yıla yakın bir süredir okuduğum ve Alman yazınının savaş sonrası yazarları içinde en sevdiğim bu büyük yazarı tanımak ve onunla <span class="CharOverride-10">Milliyet Sanat </span>dergisi okurları için konuşmak için Berlin’den Bremen’e gitmek ne büyük bir olanak. Sabah saat altıda Berlin Tegel Havaalanı’na gitmek üzere sokağa çıktığımda, Kurfürstendamm üzerindeki durakta benden başka otobüs bekleyen, başörtülü, şişman bir de Anadolu kadını var. Hava nemli ve karanlık. Uçak, saat sekize doğru Bremen’e inerken, ortalık biraz aydınlandı. Ama o biraz aydınlık, gün boyu hiç tam aydınlığa dönüşmedi. Peter Weiss, istasyon karşısındaki Columbus Otel’de kalacaktı. Onunla görüşebilmek için, aynı otelde bir oda tuttum. Büyük, görkemli bir otel. Tam karşısında kentin kırmızı tuğlalarla örülmüş, büyük tren istasyonu yer alıyor. Resepsiyona, Peter Weiss gelince bana haber vermelerini söyledim ve hemen bir iki saat uyudum.  </p>
			<p class="paragraf ParaOverride-6"><span class="CharOverride-9">Kente çıktığımda, hiçbir yerde Peter Weiss ile ilgili bir afiş görmedim. Yalnız büyük bir kitapçının vitrininde tüm yapıtları dizilmiş, son üç ciltlik romanı </span><span class="CharOverride-11">Die Ästhetik des Widerstands</span><span class="CharOverride-9"> (</span><span class="CharOverride-11">Direnmenin Estetiği</span><span class="CharOverride-9">) üzerine “Bremen 1982 Edebiyat Ödülü” yazılmıştı. Burası bir liman kenti. Ben üç saat yürüdüm, ama ne denize giden kanalları, ne de gemileri gördüm. Ancak kent, Almanya’dan çok Hollanda’yı andırıyor. Dar yollar, küçük, iyi restore edilmiş yapılar, eski alanlar, sarı, mavi, mor boyanmış, küçük kapılı, küçük pencereli, önleri balkonlu yapılar... Genişlikleri 50 santimi geçmeyen geçitlerden yürüdüm, “Avluların ardı” adı verilmiş büyük bir bahçeye girdim. Burada birçok “pup” ve seramik atölyesi yer alıyor; avlu kış gününün rüzgâr ve yağmuruyla yıpranmış ağaç ve bitkilerle dolu, merdivenler tahta balkonlara çıkıyor. Cadde ve sokak adları bile Hollandacayı düşündürüyor.  </span></p>
			<p class="paragraf ParaOverride-6"><span class="CharOverride-9">Öğleden sonra otele döndüm. Okudum. Hiç kimseyi tanımadığım bu kentte, bir ara, acaba Peter Weiss gelecek mi, gelmeyecek mi, diye düşündüm. Saat 5’e doğru onun geldiğini öğrendim. Telefon ettim. Kısa bir süre sonra otelin büyük giriş salonunda gazeteciler fotoğrafını çekerken onu fotoğraflarından tanıdığım gibi buldum.  </span></p>
			<p class="paragraf ParaOverride-6"><span class="CharOverride-9">Peter Weiss 1916 doğumlu. Berlin yakınlarında Nowawes ’de doğmuş. Uzunca boylu, incecik bir adam. Koyu gri bir takım elbise, lacivert gömlek, siyah ‘V’ yakalı bir kazak giymiş. Kısacık siyah saçları az kırlaşmış. Sarı metal çerçeveli gözlüğü ve saatinden başka hiçbir şey takmamış. 66 değil de, en çok 46 yaşında gibi. Sade, mütevazı, insancıl, dimdik bir kişi. Pipo içiyor. Alman gazetecilerden sonra, salonun küçük bir özel bölümünde konuşmaya başlıyoruz.  </span></p>
			<p class="paragraf ParaOverride-6"><span class="CharOverride-9">(Peter Weiss çocukluğunu Bremen’de geçirmiş. 1934’te Londra üzerinden Prag’a göçmek zorunda kalmış ve 1936-1938 yıllarında Prag Sanat Akademisi’nde okumuş. 1939’da ailesiyle birlikte İsveç’e göçmüş. Bilindiği gibi Peter Weiss ve ailesi, Auschwitz toplama kampına gönderilecek Museviler listesinde yer alıyordu. 1945’te İsveç vatandaşlığına geçen Weiss, 1948’den bu yana Stockholm’de yaşıyor. Ressam. Film de yapmış.)</span><span class="CharOverride-9">  </span></p>
			<p class="paragraf ParaOverride-6"><span class="CharOverride-11">Görünüşünüz Almandan çok bir Türk’ü anımsatıyor!   </span></p>
			<p class="paragraf ParaOverride-6"><span class="CharOverride-9">Babam Balkan ülkelerinden, Macar Yahudisi. Türk’e benzemem Balkan kökenli olmamdan gelebilir.  </span></p>
			<p class="paragraf ParaOverride-6"><span class="CharOverride-11">Siz edebiyat dışında resim de yaptınız, film de yönettiniz. Şimdi bu uğraşlardan hangisini sürdürüyorsunuz?  </span></p>
			<p class="paragraf ParaOverride-6"><span class="CharOverride-9">İnsanın bir tek yaşamı var. Her şeye yetişemiyor. Bu nedenle artık resim yapmıyorum. Film de çekmiyorum. Yalnız edebiyat. Sanat eskiden burjuvalara erişirdi yalnız. İlkin feodal sınıfa, sonra burjuvaziye. Ama sanat, insanın ürünüdür belli bir süre belli bir sınıfın egemenliğinde kalsa bile.  </span></p>
			<p class="paragraf ParaOverride-6"><span class="CharOverride-11">Her yazarın en çok sevdiği bir yapıtı vardır. Sizinki?  </span></p>
			<p class="paragraf ParaOverride-6"><span class="CharOverride-11">Die Ästhetik des Widerstands</span><span class="dip CharOverride-12"><a class="_idFootnoteLink" href="#footnote-225-1" id="footnote-225-1-backlink">1</a></span><span class="CharOverride-9">. Bu benim başyapıtım. Bu roman için on yıl çalıştım. Ama insanın son çalışması da yüreğine en yakın çalışması oluyor. Şimdilerde İsveç Kraliyet Tiyatrosu’nda rejisini de üstlendiğim oyunum </span><span class="CharOverride-11">Der neue Prozess</span><span class="CharOverride-9"> (</span><span class="CharOverride-11">Yeni Süreç</span><span class="CharOverride-9">) bu. Pazar ve pazartesi prova olmadığı için Bremen’e gelebildim. Bu oyun benim en kişisel oyunum. Diğer tiyatro eserlerim gibi belgesel değil. Tabii politik. Ama varolmanın (dünyanın) kişisel sorununu irdeleyen bir oyun. Kişisel derken “ben”in sorunlarını kastetmiyorum. Dünyanın varoluşundan bu yana, dünyamızda yaşayan insanlar hiçbir dönemde bugünkü kadar bir tehdit karşısında kalmamışlardı. Bu tehlikeyi anlatıyorum son oyunumda.  </span></p>
			<p class="paragraf ParaOverride-6"><span class="CharOverride-11">Almanya’yı terkediş nedeninizi biliyoruz. Ya dönmeyişinizin nedenleri?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Öyle pek elle tutulacak nedenler yok. 1930’larda Almanya ’dan sürgüne gidenler, genellikle 1945, 1947 yıllarında geri döndüler. Benim yurtdışındaki gelişmem bambaşka oldu. Faşizm her şeyi damgalamıştı. Almancadan bile nefret ettim. Ne duymak, ne konuşmak istedim. Yurtdışında yeni yeni dostlar edindim. İnsanın dostları neredeyse, vatanı orası oluyor. Türkiye’ye gelmiş olsaydım, eminim orada da yakın dostlarım olurdu.  </span></p>
			<p class="paragraf ParaOverride-6"><span class="CharOverride-9">Ancak ta 1960’larda yeniden Almanya ile bağ kurdum. Ve her iki Almanya ile. Ama hangi Almanya’yı seçecektim? İkisinde de olmamak istedim. Çünkü bu durumda ikisini de iyi karşılaştırabiliyorum. Almanya’da olmayışımın en önemli sorunu, dilimi yaşar tutabilmek. Ama bu sorunu da çözümlüyor insan. Benim için artık vatan olarak Almanya yok. Biz artık “uluslararası” olduk. Ve göç olayının en büyük kazancı “uluslararası” olmam. Dediğim gibi, dostlarımın olduğu yer, benim vatanım: İsveç, İtalya, İspanya. Nerede çalışabiliyorsak, vatan orası. Böyle insanlar dünyanın her yerinde var. Örneğin Erich Fried, hep İngiltere’de kaldı. İnsan, ailesinin kesildiği bir ülkeye bir daha dönemez. Bu insanın kanına işler.  </span></p>
			<p class="paragraf ParaOverride-6"><span class="CharOverride-11">En sevdiğiniz yazar?  </span></p>
			<p class="paragraf ParaOverride-6"><span class="CharOverride-9">Neruda. Hem şiirleri, hem </span><span class="CharOverride-11">Yaşadığımı İtiraf Ediyorum</span><span class="CharOverride-9">. (</span><span class="CharOverride-11">Weiss bu soruyu hiç duraksamadan yanıtladı</span><span class="CharOverride-9">).  </span></p>
			<p class="paragraf ParaOverride-6"><span class="CharOverride-11">Bir tutukevine gitseniz hangi kitapları yanınıza almak istersiniz?   </span></p>
			<p class="paragraf ParaOverride-6"><span class="CharOverride-9">Brecht’in şiirlerini. Gramsci’yi. Rosa Luxembourg’u. Stendhal ’ın </span><span class="CharOverride-11">Kızıl ve Kara</span><span class="CharOverride-9">’sını, </span><span class="CharOverride-11">Parma Manastırı</span><span class="CharOverride-9">’nı ve Dante’nin </span><span class="CharOverride-11">İlahi Komedya</span><span class="CharOverride-9">’sını.  </span></p>
			<p class="paragraf ParaOverride-6"><span class="CharOverride-11">Türk yazınını biliyor musunuz?  </span></p>
			<p class="paragraf ParaOverride-6"><span class="CharOverride-9">Ne yazık ki bir şey söyleyecek kadar bilmiyorum. Türk yazınınının büyük bir soluk olduğunu, özellikle şiirinin, biliyorum. Ama Nâzım Hikmet’ten başka yazar okumadım. Vietnam’a gittiğimde, orada Too Hu diye bir ozanın şiirleri ile karşılaştım. Olağanüstü şiirler. Eminim Türkiye’ye gelseydim, böyle büyük ozanlarla karşılaşırdım, severdim. Türk yazınının yeterli çevirileri yok.  </span></p>
			<p class="paragraf ParaOverride-6"><span class="CharOverride-9">Salozun Mavalı</span><span class="dip CharOverride-12"><a class="_idFootnoteLink" href="#footnote-225-2" id="footnote-225-2-backlink">2</a></span><span class="CharOverride-9"> </span><span class="CharOverride-11">ve </span><span class="CharOverride-9">Marat/Sade</span><span class="CharOverride-11">’ın Türkiye’de başarıyla ve yinelenerek oynandığını biliyorsunuz tabii.  </span></p>
			<p class="paragraf ParaOverride-6"><span class="CharOverride-9">Biliyorum. Çevirmeni Can Yücel ile de yazışmamız oldu.  </span></p>
			<p class="paragraf ParaOverride-6"><span class="CharOverride-11">Ya Türk sineması?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-11">Sürü’</span><span class="CharOverride-9">yü izledim. Olağanüstü bir film. Çok sevdim. Artık uzun seyahatler yapamıyorum. Ama bir gün Türkiye’ye gelirsem, Bergama, Selçuk, Efes yöresini çok gezmek istiyorum.  </span></p>
			<p class="paragraf ParaOverride-6"><span class="CharOverride-11">İki Almanya ile bağınızı biraz daha anlatır mısınız?  </span></p>
			<p class="paragraf ParaOverride-6"><span class="CharOverride-9">Faşizmin ezilmesi süreci Federal Almanya’da apolitize edilmiş iki kuşak yetişti. Oysa Demokratik Alman Cumhuriyeti ’nde bu süreç çok güçlükle gerçekleştiriliyor. Oyunlarımın tümü Demokratik Almanya Cumhuriyeti’nde sergilendi. Kitaplarım da basıldı, </span><span class="CharOverride-11">Direnmenin Estetiği</span><span class="CharOverride-9"> Nisan ayında orada da çıkmış olacak.  </span></p>
			<p class="paragraf ParaOverride-6"><span class="CharOverride-9">Direnmenin Estetiği</span><span class="CharOverride-11">’nde oldukça güç bir anlatım kullandınız. Bu konuda ne dersiniz?  </span></p>
			<p class="paragraf ParaOverride-6"><span class="CharOverride-9">Güç olabilir, ama anlaşılması olanaksız değildir. Her insanın her şeyi kavrayabilecek yaratılışta olduğundan hareket ediyorum. Picasso da devrimi kendi yapıtları ile gerçekleştirmiştir. Sanat bir işçiliktir. Tıpkı bir marangozun iyi bir sandalye yapması gibi. Brecht ne der: “İşçi için hiçbir şey yeterince güç değildir”. Bu unutulmaması gereken bir gerçek.   </span></p>
			<p class="paragraf ParaOverride-6"><span class="CharOverride-9">Bu kitap, benim kendi gelişimimdir. İnsanın verimi, ona armağan edilmez. Yeniden başlamak gereklidir. Yalnız içerik yönünden değil, biçemde de yeniden başlamak gerekir.   </span></p>
			<p class="paragraf ParaOverride-6"><span class="CharOverride-11">Bu romanınız başka hangi ülkelerde yayımlandı?  </span></p>
			<p class="paragraf ParaOverride-6"><span class="CharOverride-9">İsveç’te yayımlandı. Fransızca, İspanyolca ve İtalyanca çevirileri de yapılmakta.  </span></p>
			<p class="paragraf ParaOverride-6"><span class="CharOverride-11">İsveç’te yaşayan Türk dostlarım, oranın dinamizmden yoksun bir ülke olduğunu söylüyorlar. Siz böyle bir duyguya kapılmadınız mı?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">İsveç bir kırsal kesim toplumudur. Kent yaşamı henüz üç kuşak öncesi başlamıştır. Orada savaş sırasında tarım işçisi olarak çalıştım. 1950’lerde halk okullarında öğretmenlik yaptım. Tutuklularla, toplum dışına itilmiş insanlarla çalıştım. Bilemezsin böylesi insanlardan ne denli güçlü inisiyatifler geliyor. Sonra bu konuları film çalışmalarımda yansıttım. İnsanın şahsen yaşadığı olaylar, sanat yapıtlarından daha önemli. Dediğim gibi, çalışabildiği ülkeyi benimsiyor insan.  </span></p>
			<p class="paragraf ParaOverride-6"><span class="CharOverride-11">Tartışmalı Nobel Ödülü için ne söylersiniz?</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Nobel Ödülü komitesinin iki kanadı vardır: İlericiler ve tutucular. Çoğunlukla tutucular baskın çıkar. Tabii İsveç büyük sanayisi de etkindir. Bu büyük sanayi hangi ülke ile alışveriş yapacaksa, o ülke yazarına da verilir. Böyle kurumlaşmış bir edebiyat ödülünde, bu durumlar kaçınılmaz gerçeklerdir.  </span></p>
			<p class="_0">  </p>
			<p class="ilk ParaOverride-3">Glocke Salonu, eski alanın ortasında, 600 kişilik bir salon. Girişte Peter Weiss’ın tüm yapıtları satılıyor. Salona girmek için bilet kalmamış. İzleyicilerin çoğunluğunu gençler oluşturuyor. Ama 80 yaşına yaklaşmış ya da geçmişler de var. Ben “Türkiye Yazarlar Sendikası” kartımı gösterip basın için ayrılmış ikinci sıraya oturuyorum. Bir süre sonra Weiss, Türkiye’de <span class="CharOverride-10">Oppenheimer Olayı</span> adlı oyunuyla tanınan Kipphardt ile geliyor. Jüri üyelerinden Alman dili profesörü Emmerich, onu sahneye çağırıyor. Üstten açılan, orta büyüklükteki kahverengi çantasıyla sahneye çıkıyor. Çantayı açarken, “Çanta kitap dolu değil, korkmayın. Hepsini okumayacağım” diyor. Ödül kazanan romanı <span class="CharOverride-10">Direnmenin Estetiği</span>’nden bölümler okuyor. Elli dakika kadar sürüyor bu. Saat 21’de okuma bitiyor. Tartışma bölümünde Prof. Emmerich’e soruyor:  </p>
			<p class="paragraf ParaOverride-6"><span class="CharOverride-9">“Siz mi yanıtlayacaksınız, ben mi?”  </span></p>
			<p class="paragraf ParaOverride-6"><span class="CharOverride-9">Gerçek bir işçi kadar alçakgönüllü. Yanıtlarından </span><span class="CharOverride-11">Milliyet</span><span class="CharOverride-9"> </span><span class="CharOverride-11">Sanat</span><span class="CharOverride-9"> okuruna aktarmak istediklerimi not ediyorum:  </span></p>
			<p class="_0">  </p>
			<p class="ilk ParaOverride-3">“Bu kitap büyük bir epik çalışma. Bütün deneyimlerimi topladığım bir çalışma. Göç olgusunu yaşayan, ülkesini terk etmek zorunda kalan insanın tüm deneyimlerini. Çünkü göçen insan, kendi toplumsal sınıfından atılır. Başka sınıfa geçer. Proletarya sınıfına yaklaşır. Sürgüne çıkan, proletarya sınıfına girer. Artık kendi toplumunda sahip olduğu tüm haklarını yitirmiştir. O artık, özellikle haklarından yoksun bir insandır. Sürgünü bilen, bu duyguları çok iyi bilir. O, yaşamda kalmak için her şeyi yapar. Tıpkı bir <span class="CharOverride-10">Gastarbeiter</span> (yabancı işçi) gibidir.”  </p>
			<p class="_0">  </p>
			<p class="ilk ParaOverride-3">“Bu kitap düşünülmüş bir kitap, ama gerçek aynı zamanda.  </p>
			<p class="paragraf ParaOverride-6"><span class="CharOverride-9">Sürgüne giden insanın gerçeği nedir? O insan sürgünde nasıl değerlendirilecektir? Geçmişine göre mi, yoksa şimdiki durumuna göre mi?”  </span></p>
			<p class="_0">  </p>
			<p class="ilk ParaOverride-3">“İnsan, yazar olarak, söylemek isteyeceğini uygulayacağı biçimleri arar. Ben bu kitabı bir blok gibi biçimledim. Baskısı bile bir kerpiç tuğla gibi. Gri. Resimsiz. Çekici değil. Picasso’nun <span class="CharOverride-10">Guernica</span>’sını bilirsiniz. O da anlaşılması güç bir yapıttır. Bu kitap okurdan büyük çaba bekler. Ama insan, yazar olarak da kendinden çok çaba bekler. Bu, okuru küçümseme değil, aksine yüceltmektir. Böylece okur, yazar ile aynı düzeye getirilir. Ben bunu böyle anlıyorum. Okur, yazar düzeyindedir. Brecht: ‘Her insan, en büyük çelişkileri kavrayacak yaratılıştadır’ der.”  </p>
			<p class="_0">  </p>
			<p class="ilk ParaOverride-3">“Bu kitap boyunca bir tek umut örülmüştür: Birlik. Çünkü Yalta Konferansı’ndan sonra, halklar gözetilmeden dünya bölünmüştür. Ben bu bölünmeye 40 yıllık bir süreçten sonra bakıyorum ‘Birlik’ umuduyla.”  </p>
			<p class="_0"><span class="CharOverride-13"> </span>  </p>
			<p class="ilk ParaOverride-3">“Her yazar yapıtına kendi deneyimlerini de koyar. Kendini ne denli güçle koyarsa, o denli inandırıcı olabilir. Sorun, ezilmek ve cehaletten kurtulma, bu iki olguyu yeryüzünden kaldırmanın sorunudur. Kültürü herkese maletmek sorunudur. İşte direnç budur.”  </p>
			<p class="_0">  </p>
			<p class="ilk ParaOverride-3">Ödül töreni, Belediye Sarayı’nın klasik, görkemli salonunda yapılıyor; yedi yüz kişinin doldurduğu salonda izleyicilerin birçoğu ayakta kalıyor.  </p>
			<p class="paragraf ParaOverride-6"><span class="CharOverride-9">Kültür Senatörü Werner Franke’nin konuşmasından sonra, Christof Meckel, Peter Weiss üzerine konuşuyor. Sonra Rudolf-Alexander-Schröder Vakfı’nın ödülü, vakıf başkanı tarafından Peter Weiss’a sunuluyor. Weiss, kürsüde çok kısa, çok yalın, çok yürekten birkaç cümle söylüyor:  </span></p>
			<p class="_0">  </p>
			<p class="ilk ParaOverride-3">“Ben bu kentin yitik bir çocuğuyum. Bundan elli yıl önce, bu Belediye Sarayı’nın altında durur, bu görkemli yapıya bakardım. Yapının üzerindeki heykeller, sokakta gezinen bir çocuk olarak bana bir tehdit gibi gelirdi. Bu kent, çalışmalarımın temelini oluşturur. Yürümeyi, konuşmayı bu kentte öğrendim. İlk insan ilişkilerini bu kentte tanıdım. Toplumda sınıfların var olduğunu bu kentte gördüm. Babamın işlerinin iyi yürüdüğü dönemlerde, bizim oturduğumuz bulvar, fakir mahallelerinden çok farklıydı. Bu kentte algıladıklarım beni düşünmeye itti. Resimlerimde işlediğim her konu, bu kentin bende uyandırdığı izlenimlerle doludur. Şimdi, bu kentte dolaşırken, bu yeni mimari gerisinde eski görüntüleri arıyorum. İnsanın çocukken algıladıkları, daha sonraki yaratmasının temelini oluşturuyor. İnsan kökü ile birlikte yaşıyor. Kökünden kesilip atılsa ne korkunç olur!”  </p>
			<p class="paragraf ParaOverride-6"><span class="CharOverride-9">Peter Weiss, Hamburg’dan 18 uçağı ile Stockholm’e dönüyor. Bugün Kraliyet Tiyatrosu’nda provaları var. Ben de hiç zaman geçirmeden, bu satırları yazıyorum. Onu saygı, sevgi ve dostlukla anarak.  </span></p>
			<p class="_0">  </p>
			<p class="paragraf ParaOverride-7"><span class="CharOverride-11">Milliyet Sanat</span><span class="CharOverride-9">, 1 Mart 1982  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-1-backlink" id="footnote-225-1">1</a>	<span class="CharOverride-10">Direnmenin Estetiği</span>, Peter Weiss, çev. Çağlar Tanyeri – Turgay Kurultay, 1. baskı: YKY, 2005; 2. baskı: İletişim Yayınları, 2013 (ed. n.)</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-2-backlink" id="footnote-225-2">2</a>	Peter Weiss’ın 1967’de sahnelenen <span class="CharOverride-10">Gesang vom lusitanischen Popanz</span> adlı oyunu Can Yücel tarafından <span class="CharOverride-10">Salozun Mavalı</span> adıyla Türkçeye çevrildi (ed. n.)</p>
				</div>
			</div>
		</div>
	</body>
</html>