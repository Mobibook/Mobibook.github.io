<html xmlns="http://www.w3.org/1999/xhtml">
	<head>
		<title>1-28</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-26">37. Uluslararası Locarno Film Festivali  </p>
			<p class="ilk ParaOverride-3">ABD mitosunda yalnızlık ve yabancılaşmadan da öte, yiten insanları konu alan iki film, 37. Uluslararası Locarno Film Festivali’nde en büyük ilgiyi çekti: Wim Wenders’in yarışma dışı gösterilen <span class="CharOverride-10">Paris, Texas</span>’ı ve Altın Leopar’ı kazanan <span class="CharOverride-14">ABD</span>’li 32 yaşındaki yönetmen Jim Jarmusch’un <span class="CharOverride-10">Stranger than Paradise</span> (<span class="CharOverride-10">Cennetten</span> <span class="CharOverride-10">de</span> <span class="CharOverride-10">Yabancı</span>) filmi.  </p>
			<p class="paragraf ParaOverride-6"><span class="CharOverride-9">18 Ağustos cumartesi gecesi, Locarno’nun Piazza Grande ’si bir saat önce dolmuştu. Bu izleyici akını üzerine Moretta merkezinde filmin ikinci gösterisi duyuruldu. 140 dakika süren film, alanı dolduran kalabalık üzerinde ne gibi bir etki uyandırdı, bilemiyorum. Ben filmden öfkeyle çıktım. Bir sanat yapıtına karşı öfke duyulması gerçekten çok olumlu bir sonuç. Belki de hayranlık duyulmasından daha olumlu. İki gündür de bu filmi düşünüyorum. Wenders’in filmi bittiği an, hemen içimde </span><span class="CharOverride-11">Stranger than Paradise</span><span class="CharOverride-9"> gibi küçük bir filmin, ABD mitosunda yiten insana daha evrensel bir açıdan yanaştığı ve daha dürüst bir film olduğu duygusu belirdi. Bu filmin Altın Leopar ve 10 bin Frank Locarno Kenti Ödülü’nü kazanması, mutlak doğru bir değerlendirme.  </span></p>
			<p class="paragraf ParaOverride-6"><span class="CharOverride-9">Travis adında bir adam (Harry Dean Stanton) bilincini yitirmiş ya da dört yıl önce terk ettiği küçük burjuva yaşamından, genç karısı ve çocukluğunu bırakarak, çıktığı yolculuktan geçmişini, dilini, düşüncesini, tüm insansı alışkanlıklarını yitirmiş, yürüyerek karşımıza çıkıyor. Erkek kardeşi Walt gelip onu alıyor. Walt, düzenin istediği nitelikte bir insan. Evini kurmuş, süslemiş, çalışıyor, hem karısı hem kendisi iyi yürekli vatandaşlar. Travis’in terk edilmiş oğlu da bu ikilinin mutluluğunu bütünlüyor. Her çocuk gibi güzel, sevimli, atılgan. İki erkek kardeşin karıları ile birlikte eskiden çekilmiş 8 mm’lik bir filmi, Travis’e geçmişi anımsatıyor. Çocuğunu da alıp, karısını (Nastassja Kinski) aramaya çıkıyor. Karısını peep-show benzeri bir seks merkezinde buluyor. (Hep kadınlar kötü yola düşer). Çocuğu otelde, annesine kavuşurken, Travis (hiçbir zaman bütünlenmemiş ailesini) bir kez daha terk eder. Kısaca bakıldığında Yeşilçam senaryosu öğeleri taşıyan bu öykü, Wim Wenders’in anlatımında bambaşka boyutlar kazanıyor. Yolların sinemacısı Wim Wenders. Giden, durmayan, duramayan insanların. Texas çölünde, belki de dört yıllık bir yürüyüşün son adımlarında tanıyoruz Travis’i filmin başında. Hemen bu boşluğun, doğasal hiçliğin, sarı toprak ve mavi gökyüzünün boşluğundan sonra ABD gerçeği ile karşılaşıyoruz. Yepyeni, Wim Wenders’e özgü bakış açılarından veriliyor bu kez bize bu dünya. Texas’ın bazı görüntüleri Werner Herzog’un Amerika’da çektiği filmleri anımsatsa da, sinema klasiği </span><span class="CharOverride-11">Metropolis</span><span class="CharOverride-9"> filminin, o düşünce kentini yansıtan filmin, gerçek boyutlarını izliyoruz. Büyük uçaklar, otoyollar, büyük üst geçitler, köprülerin ayakları, otoyolların kıyısındaki tek başına lokantalar, küçük tepe üzerindeki, gene geniş araba yollarına, sürekli akan trafiğe bakan ev, gece ışıkları, birdenbire geçen bir tren, inen bir uçak, karayolları, tren yolları, hava yolları... Bütün bu hareketlilik içindeki insanın durgunluğu... Konuşmasını bile yitirmişliği. Yitikliğin yitikliği. Olağanüstü ışıklar ve gerçekten etkili resimler. (Alıştığımız dışında 200 m</span><span class="CharOverride-19">2</span><span class="CharOverride-9"> büyüklükte bir perdede gördüğümüz için mi böyle diye soruyorum kendime.) Çocuğunu, gökdelen otelin camında, gerisinde tüm gökdelenleri içeren bir bütünde bırakan Travis, niçin henüz hiçbir şeyin kurulmadığı çölde, imgelediği Paris’in, Texas’ta kurulacak Paris’in özleminde? Wenders’in yaklaşımı burada Tarkovski ile birleşiyor: Uygarlık, insanı mutlu kılacak doğrultuda gelişmedi. Seks merkezinde olağanüstü görüntülerle karşılaşıyoruz. Travis, bir kabine giriyor. İstediği kadın (bu durumda karısı) karşı bölüme geliyor. Erkek kadını görüyor, kadın erkeği görmüyor. Arada yalnız bir tarafı gösteren cam var. Kadından, gözlemek istediklerini telefonla isteyebilir. Ama o, ilk kez karısını gördüğünde hiçbir şey istemiyor. Çıkıp gidiyor. İkinci gelişinde kendi öyküsünü, ailesinin öyküsünü anlatıyor. Kadına, çocuğunun onu beklediği oteli bildiriyor. “Işığı kapasan beni görebilir misin?” diye soruyor kadına. “Bilmem, hiç denemedim” diyor kadın. İki insan, eski karı-koca; camların, duvarların, telefonların, kapalı hücrelerin ardından çıkıp, alışılmış biçimde karşı karşıya gelemiyor. Gelmiyor. Kadın, çantasını alıp, gene gökdelenlerin camın gerisindeki yüksekliğinde, trenlerin, uçakların, otomobillerin sonsuz akışında çocuğuna sarıldığında... Travis arabayla hepsinin dışında çöllerin boşluğuna doğru yola çıkıyor. Böylece çocuğun amcası ve anne bildiği onun karısı yanındaki mutlu, doğru/dürüst küçük burjuva yaşamı da yitirilmiş oluyor. Yalan üzerine kurulmuş bir mutluluk olamaz çünkü. Yitik bir babanın, seks merkezinde çalışan güzel ve güzelliğini satan bir annenin çocuğu, kendi gerçeğini çocuk yaşta da olsa, kavramak zorunda.   </span></p>
			<p class="paragraf ParaOverride-6"><span class="CharOverride-9">Bunun yanı sıra film, Wenders’e özgü büyük inceliklerle dolu. Travis’in kalkacak uçaktan inmesi, ağabeyinin evinden bütün ayakkabıları çıkarıp, boyayıp duvara dizmesi, bu işi bitirince dürbünle trafiğin aktığı yolları gözetlemesi, uyuyan çocuğun yatağının yanıbaşında aydınlatılmış bir yerkürenin (çocuğun kavraması gereken dünyanın) ışıklı bir ay gibi hafif parlaması, çocuğun kendisini okuldan almaya gelen babasıyla gitmeyip “Kimse yürümüyor ki,” deyip arabaya binmesi, baba-oğulun walky-talky gereci ile konuşması, karı-kocanın gereçlerle konuşması... “Sinemanın kuralları dışında bir film” diyor Wenders bu yapıtına... Bu satırları yazarken, belki ben de filmi daha iyi kavrıyorum. Filme neden öfke duydum. Travis ailesiyle yaşasaydı, sanki onu saran bu teknik dünya değişecek miydi? Seks merkezinde karısı değil de, herhangi bir kadınla aynı koşullarda karşılaşsaydı, kadın-erkek yabancılaşması daha mı etkisiz olacaktı? Bu denli olağanüstü bir anlatımı ve olağanüstü bir sinema tekniğini neden böyle püften bir öyküye oturtmak? Böyle bir aile dramına hiç yer yok ki bu öyküde. Film, filmsel sanat içinde öyküyü aşmış... Resimleri, çağın ötesine varmış zaten gidiyor, gidiyor...  </span></p>
			<p class="_0">  </p>
			<p class="ilk ParaOverride-3">Öykü açısından <span class="CharOverride-10">Stranger than Paradise</span>, anlatımı ile birlikte tam bir bütün oluşturuyor. Siyah-beyaz. Çağdaş bir tekniği değil, 50’li yılların sinema tekniğini sürdürüyor. Ama bu öyküyü siyah-beyaz görüntüler; bağlanmadan, resim/resim verilen sahneler daha inandırıcı kılıyor. Filmin öyküsünü de yazan yönetmen Jim Jarmusch, 1953 doğumlu. Columbia Üniversitesi Edebiyat Bölümü’nü bitirmiş. 1976’dan bu yana Nicolas Ray’ın film kurslarına devam eden Jarmusch, New-York Üniversitesi Film bölümünü bitirme filmi <span class="CharOverride-10">Manent</span> <span class="CharOverride-10">Vacation</span> ile çeşitli festivallere katılmış. <span class="CharOverride-10">Stranger than Paradise </span>filmi ile bu yıl Cannes Film Festivali’nde Caméra d’Or ödülünü de kazanmıştı.  </p>
			<p class="paragraf ParaOverride-6"><span class="CharOverride-9">Macar göçmeni, Bela Mornar 10 yıldır ABD’de oturuyor. Macaristan’ı terk edip, altın Batı’ya göçen bu insana, Amerika mitosu ne vermiş? İn kadar küçük bir oda, siyah/beyaz küçük bir televizyon. Soğuk ve yarı aç, yarı tok sürdürdüğü yaşamı soygunculuk yaparak, kumar oynayarak ayakta tutuyor. Bu serserilikleri birlikte sürdürdüğü bir de Amerikalı erkek arkadaşı var. Bir de sokak Amerikancası edinmiş yeni dünyada. Öyle ki, kendi dilini, Macarcayı duymak bile istemiyor.</span><span class="CharOverride-9">  </span></p>
			<p class="_0">  </p>
			<p class="ilk ParaOverride-3">Günün birinde Macaristan’dan 16 yaşındaki kuzeni Eva birkaç gün için çıkageliyor. Bu yeni göçmen Cleveland’a gidip, orada yaşlı bir akrabası yanında iş tutacak. Mornar, kendini, o denli Amerikalı duyuyor ki, Macaristan’dan gelen kuzeni Eva’yı görmek bile istemiyor. Oysa Eva, yeni bir insan.   </p>
			<p class="paragraf ParaOverride-6"><span class="CharOverride-9">Henüz yaşam gücünü yitirmemiş bir kişi. Hem çevresini, hem kendisini değiştirmek isteyen inançlı bir insan. Bu ziyaret, Mornar’ı Amerikan rüyasından uyandırır. Hiçbir şeye ilgi duymayan, siyah günleri küçük siyah odalarda geçiren, kimseyi sevmeyen, ne geriye, ne geleceklerine bakan iki kumarbaz, ellerine para geçer geçmez bir araba kiralayıp, Eva’yı Cleveland’da görmeye giderler. Yıllar önce Macaristan’dan göçmüş teyze, yaşlanmış ama anadili ve gelenekleri ile bu karlar içindeki kentte yaşlılığını sürdürmektedir. Eva bir kantinde işe girmiş, bir de erkek arkadaş bulmuş, buzlar kaplı Amerikan rüyasında mutlu olmasa da gerçekçi bir yaşama başlamıştır. Gündelik küçük maceralarla mutsuzluklarını daha da mutsuz kılan Mornar ve arkadaşı, Eva’yı sevindirmek için onu Miami’ye davet ederler... Sıcak bir cennet bulacakları yerde, gene aynı soğuk, aynı ürpertici boşlukla karşılaşırlar. Bundan sonra bir uçak bileti alıp Macaristan’a geri dönmek bir kurtuluş mu acaba? Ya da bir kez kökünden sarsılan yaşamı, iki dünya arasında yitmişliğin akışından kurtarmaya olanak yok mu? İşte iki dünya arasındaki yitmişliğe eğilişinde, bu film konu açısından Wenders’den daha ulusal bir yaklaşımla, milyonlarca vatandaşı Türkiye/Federal Almanya çelişkisini yaşayan bir toplumun insanı olarak beni daha büyük coşkulara sürükledi.  </span></p>
			<p class="paragraf ParaOverride-6"><span class="CharOverride-9">Locarno Film Festivali de, Cannes Film Festivali ile İkinci Dünya Savaşı sonunda 1946 yılında oluşturulmuş.   </span></p>
			<p class="paragraf ParaOverride-6"><span class="CharOverride-9">Savaştan sonra sinema dünyasını yeniden canlandırmak amaçlanırken, Cannes ve Locarno gibi önemli turizm merkezlerinin bu amaç için seçilmesi bir rastlantı değil. Locarno Şenliği’nin daha ilk programında Roberto Rossellini, René Clair, Sergey Ayzenştayn gibi önemli yönetmenler yer alıyor. Ancak, bu şenliğin en önemli niteliklerinden biri, filmin ticari yanını ikinci plana atıp, sanatsal yönünü vurgulamak.  </span></p>
			<p class="paragraf ParaOverride-6"><span class="CharOverride-9">Locarno’da yarışmaya bir yönetmenin ancak ilk, ikinci ya da üçüncü filmi katılabiliyor. Tanınmış yönetmenlere bu yönden kapalı bir yarışma. Bu yıl yarışmaya katılan 15 film şunlar: </span><span class="CharOverride-11">L’air du crime</span><span class="CharOverride-9"> (Alain Klarer, İsviçre), </span><span class="CharOverride-11">Campo</span><span class="CharOverride-9"> </span><span class="CharOverride-11">Europa </span><span class="CharOverride-9">(Pierre Maillard, İsviçre), </span><span class="CharOverride-11">Donauwalzer </span><span class="CharOverride-9">(Xaver Schwarzenberger, Avusturya), </span><span class="CharOverride-11">L’état du crise</span><span class="CharOverride-9"> (İranlı yönetmen Mamad Haghighat, Fransız-Federal Alman ortak yapımı), </span><span class="CharOverride-11">Der Gemeindepräsident</span><span class="CharOverride-9"> (Bernhard Higeri, İsviçre), </span><span class="CharOverride-11">Une Femme et Ses Quatre Hommes</span><span class="dip CharOverride-12"><a class="_idFootnoteLink" href="#footnote-225-5" id="footnote-225-5-backlink">5</a></span><span class="CharOverride-9"> (Algimantas Puipa, SSCB), </span><span class="CharOverride-11">Kaltes Fieber</span><span class="CharOverride-9"> (Joseph Rusnak, Federal Almanya), </span><span class="CharOverride-11">Noites Do Sertao</span><span class="CharOverride-9"> (Carlos Alberto Prates Correia, Brezilya), </span><span class="CharOverride-11">Notti e Nebbie</span><span class="CharOverride-9"> (Marco Tullio Giordana, İtalya), </span><span class="CharOverride-11">Nunca Fomos Tao Felizes</span><span class="CharOverride-9"> (Murilo Salles, Brezilya), </span><span class="CharOverride-11">Öszi Almanach</span><span class="CharOverride-9"> (Bela Tarr, Macaristan), </span><span class="CharOverride-11">Le roi de la Chine</span><span class="CharOverride-9"> (Fabrice Cazeneuve, Fransa), </span><span class="CharOverride-11">Stranger than Paradise</span><span class="CharOverride-9"> (Jim Jarmusch, ABD),  </span><span class="CharOverride-11">The Terence Davies Triology </span><span class="CharOverride-9">(Terence Davies, İngiltere), </span><span class="CharOverride-11">Tiznao</span><span class="CharOverride-9"> (Cassuto de Bonet, Salvador Bonet, Venezuella).  </span></p>
			<p class="paragraf ParaOverride-6"><span class="CharOverride-9">Diğer ödüllere gelince: Gümüş Leopar Ödülü Fransız yönetmen Fabrice Cazeneuve’ün ilk sinema filmi </span><span class="CharOverride-11">Le Roi de la Chine’</span><span class="CharOverride-9">e verildi. Yönetmen Cazeneuve 1952 Paris doğumlu. Çağdaş edebiyat okumuş. 1972-77 yılları arasında yönetmen yardımcılığı yapmış, 10 kısa film, iki televizyon filmi yapan yönetmenin ilk konulu filmi bu. 1965 kışında Paris’te alkolik genç bir kadının kocası ve ikinci bir adamla aşkını anlatıyor. Günlük yaşamlarını çöp tenekelerinden topladıkları artıklarla sürdüren toplum dışı insanların öyküsü.  </span></p>
			<p class="_0">  </p>
			<p class="ilk ParaOverride-3">İki Bronz Leopar’dan biri, Fassbinder’in kameramanı, Avusturyalı Schwarzenberger’e verildi. Ancak 1983 Berlin Film Festivali’nde ilk filmi <span class="CharOverride-10">Sessiz Okyanus</span> (<span class="CharOverride-10">Der Stille Ozean</span>) ile Özel Gümüş Ayı kazanan yönetmenin bu filmi, Bertolucci ve Fassbinder karışımı olarak nitelendirildi.  </p>
			<p class="paragraf ParaOverride-6"><span class="CharOverride-9">İkinci Bronz Leopar iki film arasında bölüştürüldü: 34 yaşındaki Brezilyalı yönetmen Murilo Salles’in </span><span class="CharOverride-11">Nunca Fomos Tao Felices</span><span class="CharOverride-9"> ve 29 yaşındaki Macar yönetmen Bella Tarr’ın </span><span class="CharOverride-11">Öszi Almanach</span><span class="CharOverride-9"> filmi. Brezilyalı yönetmen, filminde ülkesinin 1970 yıllarının politik durumunu, halka inememiş, azınlık bir sol grupta kalmış devrimci tutumunu irdeliyor.  </span></p>
			<p class="paragraf ParaOverride-6"><span class="CharOverride-9">Kahramanlarının kişiliklerini Dostoyevski’nin kahramanlarıyla bağdaştıran Macar yönetmen, şöyle diyor: “Varoluşçuluk gerilimli bir durum yaratıyor. Bu çelişki de oyuncularımın kişiliğinde yatıyor.  </span></p>
			<p class="paragraf ParaOverride-6"><span class="CharOverride-9">Onlar bir yandan daha insancıl bir dünya için mücadele ederken, bir yandan da kendi kendileriyle mücadele ediyorlar. Filmim, bu insanların başarılarını ve başarısızlıklarını göstermeyi amaçlıyor.”  </span></p>
			<p class="paragraf ParaOverride-6"><span class="CharOverride-9">Yarışmaya katılan yönetmenlerin birçoğu 1950’li yılların başı ya da sonlarına doğru doğmuş, genç yönetmenler. Bu açıdan da dokuz gün süresinde 50 bin izleyiciyi çeken ve bu yıla dek görülmemiş bir ilgi rekoru kıran Locarno Festivali, genç yönetmenleri desteklemek açısından amacına ulaşmış oluyor.</span><span class="CharOverride-9">  </span></p>
			<p class="paragraf ParaOverride-6"><span class="CharOverride-9">Bu yıl, televizyon filmleri bölümünde de ödüller verildi. Altın Leopar Gözü Ödülü </span><span class="CharOverride-11">Kudüs’ün</span><span class="CharOverride-9"> </span><span class="CharOverride-11">Köpekleri</span><span class="CharOverride-9"> filmi ile İtalyan yönetmen Fabio Capri, ikinci ödülü Amerikan televizyon filmi </span><span class="CharOverride-11">Amelia Üzerine Birkaç Anlatım</span><span class="CharOverride-9"> (Michelle Rappaport) ve Bronz Ödül de Brezilyalı yönetmen Alfonso Grisoli’nin </span><span class="CharOverride-11">Toprağın Öksüzleri</span><span class="CharOverride-9"> filmi aldı.  </span></p>
			<p class="paragraf ParaOverride-6"><span class="CharOverride-9">Yarışma bölümü jürisi üyeleri: Renato Berta (İsviçre), Juliet Berto (Fransa), Lucia Bose (İtalya/İspanya), Pal Erdöss (Macaristan), Garry Esert (ABD) ve Wolf Wondratscheck’ten (Federal Almanya) oluşuyordu.  </span></p>
			<p class="paragraf ParaOverride-6"><span class="CharOverride-9">Mutlak yarışma dışı gösterilen </span><span class="CharOverride-11">Paris, Texas,</span><span class="CharOverride-9"> John Huston’ın </span><span class="CharOverride-11">Under the Volcano</span><span class="CharOverride-9">, John Cassavetes’in </span><span class="CharOverride-11">Love Streams </span><span class="CharOverride-9">filmleri izleyiciyi çeken olaylar oldu.  </span></p>
			<p class="paragraf ParaOverride-6"><span class="CharOverride-9">Ayrıca Hitchcock’un 1948-1958 arasında gerçekleştirdiği 5 film, İtalyan Lux film stüdyolarında 1934-1953 arası yapılan filmler, film eleştirmenlerinin seçtiği birer film (</span><span class="CharOverride-15">FIPRESCI</span><span class="CharOverride-9">) Locarno Festivali’nin diğer bölümlerinde gösterildi.  </span></p>
			<p class="paragraf ParaOverride-6"><span class="CharOverride-9">Üçüncü kez, önemli bir yönetmenin seçtiği filmler adında bir program daha gerçekleştirildi. Bu bölümde bu kez İtalyan yönetmen Bernardo Bertolucci, kendi sinema uğraşı için en önemli bulduğu 5 filmi seçmişti: </span><span class="CharOverride-11">Bande A Part</span><span class="CharOverride-9"> (Godard), </span><span class="CharOverride-11">42nd Street </span><span class="CharOverride-9">(Lloyd Bacon), </span><span class="CharOverride-11">Germania Anno Zero</span><span class="CharOverride-9"> (R. Rossellini), </span><span class="CharOverride-11">Madame De...</span><span class="CharOverride-9"> (Max Ophüls), </span><span class="CharOverride-11">Okraina</span><span class="CharOverride-9"> (Boris Barnet), </span><span class="CharOverride-11">Sanshô Dayû </span><span class="CharOverride-9">(Kenji Mizoguchi).  </span></p>
			<p class="paragraf ParaOverride-6"><span class="CharOverride-9">Şimdi sinema tiryakileri gözlerini bir hafta sonra başlayacak Venedik Film Şenliği’ne çevirdi.  </span></p>
			<p class="paragraf ParaOverride-6"><span class="CharOverride-9">Locarno’da </span><span class="CharOverride-11">Ayna</span><span class="CharOverride-9"> filminin yapımcısı von Vietinghoff bana “Ne garip değil mi, Federal Almanya’yı temsil edecek film bir Türk yönetmenin, oyuncular da Türk, öykü Yunanistan’da çekildi,” dedi.  </span></p>
			<p class="paragraf ParaOverride-6"><span class="CharOverride-9">“Türk-Alman kaynaşmasının doğal sonucu,” dedim.  </span></p>
			<p class="_0">  </p>
			<p class="paragraf ParaOverride-7"><span class="CharOverride-11">Milliyet Sanat</span><span class="CharOverride-9">, 1 Eylül 1984  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-5-backlink" id="footnote-225-5">5</a>	Litvanyalı yönetmen Algimantas Puipa’nın 1983 yapımı <span class="CharOverride-10">Moteris ir keturi jos vyrai </span>(Bir Kadın ve Dört Kocası) adlı filmi. (ed. n.)</p>
				</div>
			</div>
		</div>
	</body>
</html>