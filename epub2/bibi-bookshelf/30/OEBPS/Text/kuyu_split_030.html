<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kuyu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_28">&nbsp;&nbsp;28&nbsp;&nbsp;</h1>

  <p class="normal">Topuğuna yediği şiddetli bir tekmeyle gözlerini açtı ama yerinden kıpırdamadı. Başının üstünde bir takım gölgeler oynaşıyordu. Asker potinine benzeyen kabaralı bir potin tam da burnunun hizasında dinelmişti, potinin öteki tekinin ucu yerde kendi ekseni etrafında kımıldanıyordu, sonra başka ayaklar, başka ayakkabılar gördü. Birileri tepesinde söyleniyordu:</p>

  <p class="normal">Tanırım böylelerini</p>

  <p class="normal">Şimdi mezara tapıyormuş bunlar</p>

  <p class="normal">O sırada elinde dibi kırılmış bir gazoz şişesi tutan birinin silueti belirdi, şişeyi, ucundan sıkıca kavramıştı:</p>

  <p class="normal">Gebertmeli aslında bunları</p>

  <p class="normal">Bence putperest bunlar</p>

  <p class="normal">Bence hiçbir şey değil bunlar bozguncu</p>

  <p class="normal">Ne diyorsun dövelim mi</p>

  <p class="normal">Şu şişenin ucu halleder onu kafasına mı geçireyim boynuna mı saplasam daha iyi</p>

  <p class="normal">Bence onun kıçını oyalım o şişeyle ha ha haa ho ho hoo</p>

  <p class="normal">Elinde kırık şişeyi tutan görüş açısında yitti, arkasında durduğunu duyumsuyordu. Ne yapacaklarına karar veremiyorlardı. Biri, bacağına bir tekme savurdu, öylesine, gelişigüzel, sokakta hani birinin ayağını bir yerden bir top gelir bulur, o da ona bir tekme sallar, işte öyle sallanmış bir tekme isabet etti bacağına, bacağı ağrıdı ama yerinden kıpırdamadı, başını belaya sokmak istemiyordu.</p>

  <p class="normal">Serseri bunlar</p>

  <p class="normal">Hem de daniskası serserinin</p>

  <p class="normal">Ama aynasız gelse bizi serseri diye yakalar ona hanım evladı muamelesi yapar</p>

  <p class="normal">Anasını sattığımın dünyası</p>

  <p class="normal">Zaten bu imansızlar yüzünden başımıza gelenler</p>

  <p class="normal">Diyorlar ki bunlar adama da tapıyormuş</p>

  <p class="normal">Baksana şuna mezarın üstüne secde etmiş</p>

  <p class="normal">Bence böyleleri için elini kana bulamaya değmez</p>

  <p class="normal">Bence de</p>

  <p class="normal">O şişenin kırık parçasını bile çok görürüm böylelerine</p>

  <p class="normal">Hadi gidip içelim</p>

  <p class="normal">Uzun süre seslerini işitmedi. Gitmiş olmalıydılar.</p>

  <p class="normal">Başını kaldırdığında, bir mezarın tümseğinde yüzükoyun yatarken buldu kendini: onu böyle görünce belki de bir ölüye tapan sanmışlardı. Başını belaya sokmak istemiyordu. Korkmamıştı onlardan. İstese belki şişeyi tutan bileği kavrayıp kemiklerini ezebilirdi. Ama o kavga etmeye gelmemişti buraya. Barış arıyordu. Onu bulabilecek miydi? Belki de barışı ona bu olumsuz koşullar bulduracaktı. Barışın en olmaz sanıldığı yerde bulunacaktı belki barış. Bir deneme değildi şimdi başından geçen olay: deneme olsa değeri kalmazdı, deneme niyetiyle ifa edilmemiş olan bir denemeydi bu. Öyleyse hâlâ umut edebilirdi. Lâğımın içinde hâlâ umut yakamozlarına rastlanabiliyordu: bu yakamozlar çirkef sularının üstünde şavkısa da, vardı ve görünüyordu ya, yeterdi. Böyle düşününce kendini sarakaya aldı, öyle ya, bu bayat dersleri, bu pörsümüş öğütleri eskiden kendisine söyleyenlere aşağılayarak iade ederdi, şimdiyse bunları kendi kendine söyleyecek kerte <span class="ideitalik">ilerlemişti</span>. İlerlemişti mi? Ahah! Bir suçüstü daha. "Ama burada daha fazla eğleşemem. Gidecek yolum var daha benim. Haydi, yavrum, yekin bakalım!"</p>

  <p class="normal">Yürürken pat pat sesler çıkartıyor ayakkabısı.</p>

  <p class="normal">Bastığı yerler tozuyor.</p>

  <p class="normal">Birileriyle karşılaşıyor.</p>

  <p class="normal">Gideceği yeri unuttuğunu sanıyor.</p>

  <p class="normal">Hemşerim bu yol nereye çıkar?</p>

  <p class="normal">Cehennemin dibine.</p>

  <p class="normal">Hemşerim bu yol nereye çıkar?</p>

  <p class="normal">Anasının örekesine.</p>

  <p class="normal">Hemşerim bu yol nereye çıkar?</p>

  <p class="normal">Benimle kafa mı buluyon lan?</p>

  <p class="normal">Hemşerim bu yol nereye çıkar?</p>

  <p class="normal">Bu yol çıkmaz.</p>

  <p class="normal">Hemşerim bu yol nereye çıkar?</p>

  <p class="normal">Hangi yol?</p>

  <p class="normal">Hemşerim bu yol nereye çıkar?</p>

  <p class="normal">Her yere çıkar.</p>

  <p class="normal">Hemşerim bu yol nereye çıkar?</p>

  <p class="normal">Bu yol, ahbap, tam senin istediğin yere çıkar.</p>

  <p class="normal">Hemşerim bu yol nereye çıkar?</p>

  <p class="normal">Vaktin varsa anlatayım: bak, şimdi şurdan şöyle biraz yürüyüp sağa dönersen adliye binasına ulaşırsın, öteki yandan kıvrılırsan yolun mapusane istikametine düşer, yok eğer şöyle dümdüz gidecek olursan, orada kuyumcular çarşısını bulursun, kuyumculardan dönersen kilimcilere, ordan yürürsen antikacılara, orayı geçersen semercilere gidebilirsin. Şimdi söyle bakalım, sen nereye gitmek istiyorsun?</p>

  <p class="normal">Hemşerim bu yol nereye çıkar?</p>

  <p class="normal">Gideceğin yere bağlı ahbap.</p>

  <p class="normal">Hemşerim bu yol nereye çıkar?</p>

  <p class="normal">Sen bana bir şarap parası toslasana yeğenim.</p>
</body>
</html>
