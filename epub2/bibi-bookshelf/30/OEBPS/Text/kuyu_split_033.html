<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kuyu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_31">&nbsp;&nbsp;31&nbsp;&nbsp;</h1>

  <p class="normal">Gece geç vakit oteldeki banyoda duşun altına girdiğinde kendine söyleneni uyguladı: vücudundan akan suların, oradan çamurları söküp vücudunu çamur, çirkef pisliğinden arındırdığını varsaydı ve öyle oldu. Vücudunun bütün ufunetini oraya bırakmıştı sanki.</p>

  <p class="normal">Banyodan çıkınca, koridorda, birden, Züleyha ile karşılaştı. Züleyha:</p>

  <p class="normal">"Bana bak, diye seslendi ona öfkeyle, bana yalan söyledin sen!"</p>

  <p class="normal">Ona, ne yalanı, sana niye yalan söyleyecek mişim, diye karşı koyacakken birden aklına geldi ve vazgeçti: şimdi konuşmaması gerekiyordu. Nasıl olsa bir fırsat daha olur ve meseleyi anlardı. Ama kadın durmadı:</p>

  <p class="normal">"Bana yalan söyledin, dedi, maliye nazırı falan değilmişsin sen. Pis bir serseriymişsin!"</p>

  <p class="normal">Yusuf durumu kavradı, bu sözlere verilecek bir cevabı zaten yoktu. İçinden gülümsedi, gülümsemesi belki yüzüne de yansıdı, ani bir hareketle sıyrılıp odasının kapısını buldu, kendini içeriye attı ve kapıyı arkadan kilitledi. Ama kadın arkasından bağırıyordu:</p>

  <p class="normal">"Irz düşmanı, seni ırz düşmanı! Kimse yok mu burada? Irz düşmanlarına dur diyecek biri yok mu?"</p>

  <p class="normal">Ama onun orada öyle ciyak ciyak bağırmasına cevap veren olmadı, yalnız uzaktan, bir odadan, bir bebeğin ağladığı duyuldu.</p>
</body>
</html>
