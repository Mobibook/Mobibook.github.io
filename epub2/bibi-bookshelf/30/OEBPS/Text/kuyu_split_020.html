<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kuyu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">&nbsp;&nbsp;18&nbsp;&nbsp;</h1>

  <p class="normal">O şimdi kendinden kaçmayı yaşıyordu.</p>

  <p class="normal">Nasıl başarabilirdi bunu? Böyle bir şey yapılabilir miydi? Aslında kendinden kaçmak isteye isteye buraya, bu, şimdi neresi olduğunu bilmediği yere gelmiş değil miydi? Burdan öte gidilebilecek bir yer var idiyse, oraya mı gitseydi? Hayır, durumu mantık düzlemine getirip incelemiyordu: orada her şeyin cevabı bulunur, cevabı bulunan bir şeyin aslında sorusu da yok demeye gelir, oysa o şimdi, yalnızca soruların içinde dönenmektedir. Her tarafından Allah'la kuşatılmış olduğunu duyumsayan birinin isyanını dile getirmek için O'na yönelttiği soru: "Senin elinden nereye kaçayım!" sorusu, cevabı olmayan bir soru ve sonucu alınamayan bir başkaldırıyı dile getiriyor: kaçacak hiç bir yer yoktur! Kaçmaya heveslenene bütün delikler kapatılmıştır. İnsan orada, ancak zeki bir farenin durumunu yaşayabilir: daralan duvarlar bir yanda, içinde peynir bile bulunmayan kapan bir yanda: o fare, bu açmaz içinde durdukça, duvarların gide gide daraldığını duyumsamaktan geri durmayacaktır, öyleyse kendini bu yaklaşan duvarların sıkıştırıp gebertmesine mi teslim olsun, böyle mi yapsın? Yoksa cesaretle, orada kendisi için duran, kendini bekleyen kapana yaklaşsın ve orada olmayan peyniri kapmak için burnunu mu uzatsın? Kırk katır mı, kırk satır mı, hangisini yeğlesin? Kendi sorusunun içinde yürüyerek <span class="ideitalik">buraya</span> kadar gelmiştir, yetmez mi? Daha nereye kadar gidebilir? Duvarı aşabileceği bir yer var mıdır? Cevap bulmaya değil, fakat soruyu izale etmeye meydan okuyabilen bir yer var mıdır? Nerdedir? O, belki de, sorusuz kalmak veya soruyu iptal etmek veya en doğrusu soruyu izale etmek için bir köpeğe dönüşmelidir. Ama onu bile başaramıyor. Çünkü ne zaman köpeğe dönüşmüş olsa, içinin bir yanı, o köpeğe karşı <span class="ideitalik">insanca</span> tavırlara giriyor, köpeğin monologu ötekiyle diyaloga dönüşüyor. Fakat öteki, köpeğin içinde mi, yoksa oradaki insanın içinde mi duruyor, anlaşılmıyor. Anlaşılan o ki, o, som bir köpek haline dönüşemiyor.</p>

  <p class="normal">Bu belirsizlikler içinde, bu, bulutların arasında mı, çöllerin ortasında mı, nerde olduğu bilinmeyen yerde, o kadını yeniden bulmayı düşünüyor. O, bu yere onu bulma amacıyla gelmemişti, ama karşısına aradığı değil, o kadın çıkmıştı. Bu, belki de bir rüyanın ardına düşmek gibi bir şey olacak. Ama akşama değin daha vakti var. Böylece kendini kandırabilir: nasıl olsa pişman olacağına, bu demektir ki, tövbeye oturacağına göre, önünde daha işleyecek fesaketler bulunmuş olmalıdır ve onun görevi de o fesaketleri keşfedip gereğini yerine getirmektir.</p>

  <p class="normal">Şimdi, hemen şimdi, yola çıkması gerekiyor.</p>

  <p class="normal">Fakat ona, bunu kim söylüyor?</p>

  <p class="normal">Kimin sözüne uyarak yola çıkması gerekiyor? Bir köpeğin sözüne uyulur mu? Hadi canım, köpek de kim oluyor?</p>

  <p class="normal">Ben oluyorum efendim. Âcizane.</p>

  <p class="normal">Benimle oynayan kim?</p>

  <p class="normal">Benim efendim, âcizane.</p>

  <p class="normal">Oyun mu? Evet.</p>

  <p class="normal">Şaşırtmaca mı? Evet.</p>

  <p class="normal">Bilmece? Evet.</p>

  <p class="normal">Köşekapmaca? Evet. Evet. Evet.</p>

  <p class="normal">Ama ben evetin mutlak karşıtını arıyorum.</p>

  <p class="normal">Evet.</p>

  <p class="normal">Evet mi? Evet.</p>

  <p class="normal">Hayır.</p>

  <p class="normal">Evet.</p>

  <p class="normal">Hayır.</p>

  <p class="normal">Evet.</p>

  <p class="normal">İşte böyle: bütün evetlerin hayırlaştığı ve bütün hayırların evetleştiği yere böyle gelinir. Kimin evet dediği ve kimin hayır dediği anlaşılmaz hale gelir. Sen şimdi diyorsun ki, madem tövbe edeceksin, öyleyse elinden geleni ardına koyma, elindeki bütün fesaketleri işle. İyi de, tövbe etmek için mi fesaket işleyeceksin? Başka ne? Başka ne için? Tövbe etmeyeceksem fesaket işlememin ne anlamı kalır? Ben de diyorum ki, tövbe edeceksen fesaketin ne anlamı bulunuyor?</p>

  <p class="normal">Sen kimsin?</p>

  <p class="normal">Ben, köpeğiniz efendim, âcizane.</p>

  <p class="normal">Hadi ordan. Hoşt!</p>

  <p class="normal">Bir yere gitmek isteyen sen değil miydin? O kadını..</p>

  <p class="normal">O kadının adını ağzına alma.</p>

  <p class="normal">Onun adını bilmiyorsunuz henüz efendim.</p>

  <p class="normal">Ukalâlık etme.</p>

  <p class="normal">Adını bilmeden onu bulmanız mümkün görünmüyor.</p>

  <p class="normal">Şimdi de kafamı mı karıştırmak istiyorsun, sersem!</p>

  <p class="normal">Ama otele gidip dün birlikte olduğum hatun kimdi ya da nerde diye sormayı mı tasarlıyorsun? Küstahlık saymazsanız, ben buna gülerim efendim.</p>

  <p class="normal">Sen kendi kıçına gül.</p>

  <p class="normal">Tensip buyrulursa onu da yaparım efendim. Ha, ha, haa..</p>

  <p class="normal">Terbiyesiz!</p>

  <p class="normal">Estağfurullah.</p>
</body>
</html>
