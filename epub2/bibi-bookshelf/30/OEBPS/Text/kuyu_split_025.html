<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kuyu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">&nbsp;&nbsp;23&nbsp;&nbsp;</h1>

  <p class="normal">Önünden geçen ayaklar, adımlar sıklaşmıştı. Birileri önünde durmuş, güneşini kapatmıştı. Güneşinin kapandığını ayrımsadığında, ilk kez zihnini toparlar gibi oldu. Galiba bir cenaze getirmişlerdi oraya ve onun gömme hazırlığı içinde bulunuluyordu. Göz ucuyla baktı.</p>

  <p class="normal">Ne tuhaf, bu gün günlerden ne olduğunu bilmiyordu.</p>

  <p class="normal">Yakınında bir yerde bir kazmanın toprağa saplanmasından çıkan tok sesler duyuluyordu. Demek mezar kazılıyordu.</p>

  <p class="normal">Şimdi biri, işte şu tabutun içinde yatan, buraya gömülecekti.</p>

  <p class="normal">Onun kim olduğunu merak etmesi gerekmiyordu.</p>

  <p class="normal">İtilip kakılarak geçen bir ömür daha tükenmişti böylece. Şimdi bir tükürük kadar bile değeri yoktu onun. Ama neden, öyleyse neden, ona şu çukuru kazmak için bunca özen gösteriliyordu? O, bir köpek ölüsü olsaydı, gene böyle özen gösterilmeye değer bulunur muydu? Köpeğin ölüsüne bile başka bir ad veriliyor. Leş diyorlar ona. Daha aşağılamak için laşe dendiği de oluyor. Ayrıca köpekler için kentlerin özel yerlerinde onlar için ayrılmış özel kabristanlar bulunmuyor. Kimbilir, belki gelecek çağlarda o da olacak, kediler için ayrı, köpekler için ayrı kabristanlar kurulacak. Böyle de olsa, sığır ve küçükbaşlar, bundan yararlanamayacak. Onların cesetleri gene mezbahalarda halledilecek.</p>

  <p class="normal">"Ölünün sahibi kim?"</p>

  <p class="normal">"En yakını kim oluyor rahmetlinin?"</p>

  <p class="normal">"Ahmet, mezara sen in. Onun yeğenisin sen."</p>

  <p class="normal">"Hayır, hayır, öyle değil; baş tarafı şurası.. şurdan tut. Tamam, işte böyle.. yavaş yavaş.. Şimdi biraz şöyle çevirin.. kıble bu tarafta, biraz oraya döndürün....."</p>

  <p class="normal">"Tamam, şu kapağı da şöyle yerleştirelim."</p>

  <p class="normal">"Kürekler nerde? Haydi, Ahmedim, ilk toprağı da sen at!"</p>

  <p class="normal">Derken, Kuran okuyanın sesi işitiliyor. Biri, yanındakine fısıldıyor:</p>

  <p class="normal">"Ne diyor biliyor musun? ‘Biz, onların boyunlarına çenelerine kadar zencirler taktık, kafaları ve boyunları yukarı kaldırılmış haldedir.... onların önlerine ve arkalarına bir set çektik...... onları sardık....... artık görmezler......."</p>

  <p class="normal">"Ne korkunç!"</p>

  <p class="normal">"Ama bak, şu da var, diyor ki: ‘Cennet ehli, mesrur, zevk ve eğlence içinde olacak. Zevceleriyle gölgelerde ve tahtlar üzerinde yaslanmış olacaklar. Onlara orada çeşitli meyveler ve her istedikleri hazır bulunacak......."</p>

  <p class="normal">"Yaaa?!"</p>

  <p class="normal">"Evet. Tabiî.. böyle olacak!"</p>
</body>
</html>
