<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kuyu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_33">&nbsp;&nbsp;33&nbsp;&nbsp;</h1>

  <p class="normal">Tren, akıp gidiyordu.</p>

  <p class="normal">Gözünün önünde akıp giden manzara dikkatini dağıtmıyor, bilakis onu, kendi içine yöneltiyordu.</p>

  <p class="normal">Acaba şimdi nereye gidiyordu?</p>

  <p class="normal">Gitmiş olduğu yerde, her şeye rağmen, aradığını bulabilmiş miydi?</p>

  <p class="normal">Gitmekte olduğu yer –orası her nereyse- kendine ne getirecekti?</p>

  <p class="normal">Aslında acaba o, ne aradığını biliyor muydu?</p>

  <p class="normal">Ne elde etmişti?</p>

  <p class="normal">Bir şey elde etmiş miydi? Bir şey elde etmiş olduğundan emin olabilir miydi?</p>

  <p class="normal">Kompartımanın kapısında bir tıkırtı duyar gibi oldu.</p>

  <p class="normal">Kapının önünden bir gölge süzülüp geçti. Aynı gölge, aynı anda geri döndü ve kapının önünde durdu. İçeriye bakıyordu. İçerde ondan başka kimse yoktu. Hırpani kılıklı biriydi. Bir an göz göze geldiler. Hırpani kılıklı adam, belki genç bir adam, işte o anda, Yusuf'un gözlerinin ta içine bakarak sırıtmaya başladı. Yusuf, tereddüt etti: acaba bir yerden tanıyor muydu onu? Hayır, onu tanıdığına ilişkin belleğinde en ufak bir iz bile canlanmadı. Delikanlının sırıtışı hiç de hayırlı bir bildiri taşıyormuş izlenimi vermiyordu. Orada, kapının dışında, gözünü ondan ayırmadan dişlerini gösterip duruyordu. Yusuf sonunda usanmış bir halde başını pencereden yana çevirmeye teşebbüs etti. Tam o sırada da, kapı gürültüyle yana çekilip açıldı. Yusuf ister istemez bakarak ilgilenmek zorunda kaldı onunla. Delikanlı, kapıyı çekip açınca, başını dışarıya uzattı ve bağırdı: "Hey millet, seninki burdaymış! Bakın, bir kompartımanı tek başına işgal etmiş! Haydi, gelin de şunu pencereden dışarı atalım."</p>

  <p class="normal">Hemen o anda, kapının önünde üç kişi daha peydahlandı. Öncekiyle birlikte dört kişi oldular. Ellerini bellerine koymuş, durup baktılar bir süre. Neden sonra, içlerinden biri, belindeki palaskasını çözmeye başladı ve o anda Yusuf, birden, onun potinlerini gördü ve tanıdı. Bacağını morartan, şimdi bile ağrısı geçmemiş olan potinlerdi bunlar ve onu taşıyan adamı da şimdi tanımıştı. Demek dört kişiydiler ve yalnız buldukları yolcuları soyuyorlardı.</p>

  <p class="normal">Delikanlı, belindeki palaskayı çıkartmış, sağ elinde onu tutarak sol avucunun içinde sıvazlıyordu. İşte o anda, beklenmedik bir şey oldu: koridordan geçmek isteyen çocuklu bir kadın, serserilerden müsaade istedi. Serseriler açılıp da kadın kapıdan geçerken içeriye göz atınca Yusuf'la birden göz göze geldiler. Yusuf tanıdı onu, o da Yusuf'u.. Kadın, birden ne diyeceğini şaşırmış halde: "Sen misin?" diye bağırıverdi. Serseriler kadına baktı, içlerinden biri: "Tanıyor musun onu?" diye sordu. "Siz tanıyor musunuz?" dedi kadın "size de maliye nazırı olduğunu söyledi mi?"</p>

  <p class="normal">Serseriler kahkahalarla gülmeye başladılar.</p>

  <p class="normal">"Maliye nazırı mıymış?" dedi biri.</p>

  <p class="normal">"Bence yakışır da!"</p>

  <p class="normal">"Lan memleket bundan iyi maliye nazırı mı gördü şimdiye kadar?"</p>

  <p class="normal">"Hadi onu, biz kendimize maliye nazırı yapalım."</p>

  <p class="normal">Bu teklife hepsi kasıklarını tutarak güldü.</p>

  <p class="normal">"Ben önce maliye nazırımızın elini bir öpmek istiyorum."</p>

  <p class="normal">Bunu söyleyen elinde tuttuğu palaskasını başına doğru kaldırdı. Öteki müdahale etti:</p>

  <p class="normal">"Önce ben öpmek istiyorum onun elini. Ama daha önce bu el kendi cebini görmeli."</p>

  <p class="normal">Kadın:</p>

  <p class="normal">"Sahiden elini mi öpeceksiniz onun? Bir ırz düşmanı o."</p>

  <p class="normal">Yusuf sükûnetle ve sessizce olanları izliyordu. Yerinden hiç kıpırdamamıştı, kıpırdamaya da hiç niyeti yokmuş gibi görünüyordu.</p>

  <p class="normal">"Bu sümsük mü ırz düşmanı?"</p>

  <p class="normal">"Olamaz, bizim maliye nazırımız ırz düşmanı olamaz!"</p>

  <p class="normal">Elinde palaska tutan:</p>

  <p class="normal">"Haydi ahbap, sen kendin mi toslayacaksın, yoksa biz elini öperek mi alacağız cebindekileri."</p>

  <p class="normal">Yusuf sükûnetle:</p>

  <p class="normal">"Basın gidin, benimle uğraşmayın." dedi.</p>

  <p class="normal">Yine beraberce gülüştüler, elinde palaska tutan, palaskasını yukarıya kaldırdı, kolunun gücü yettiğince Yusuf'un suratına indireceği anda, Yusuf palaskalının bileğini havada yakaladı ve onu orada öylece durdurdu. Sonra da, kavramış olduğu bileği sıkmaya başladı. Palaskalının yüzündeki gülümseme giderek kayboldu, daha sonra da gülümsemenin yerini acı aldı. Bağırmak istedi ama kendine yediremedi. Ötekiler de, büyülenmiş gibi kalakalmışlardı. Hepsi, Yusuf'un tuttuğu bileğe bakıyordu. Palaskalı, can acısıyla:</p>

  <p class="normal">"Ne duruyorsunuz lan..." diyebildi.</p>

  <p class="normal">Aralarında uyanıklık yapmak isteyen biri:</p>

  <p class="normal">"Dövüp de öyle mi atalım pencereden?" diye sordu.</p>

  <p class="normal">Yusuf, bileğini tuttuğu serseriyi bunu söyleyenin üstüne doğru fırlattı.</p>

  <p class="normal">"Haydi, basın gidin şimdi." dedi.</p>

  <p class="normal">Uyanık geçinen:</p>

  <p class="normal">"Görüşürüz ahbap!" dedi. Sonra ötekilere: "Bu arkadaşa bir ziyaret borcumuz daha olsun" dedi. Kolundan tuttuğu palaskalıya: "Şimdi öteki işlerimizi görelim, buraya tekrar geliriz."</p>

  <p class="normal">Ağırdan alarak, oralı değilmişler gibi, sallana sallana uzaklaştılar.</p>

  <p class="normal">Yusuf arkalarından bile bakmadı onların.</p>

  <p class="normal">Şimdi yeniden tek başınaydı. Birden o kadın geldi aklına, o hengâmede onun ne yaptığını, nereye gittiğini ayrımsayamamıştı. Kapıdan, koridorun her iki yanına da baktı, kimsecikler yoktu ortalıkta. Kendini nasılsa kadına ve bilhassa çocuğa karşı vebal altındaymış gibi duyumsuyordu. Belki onlar için yapacak bir şeyler bulabilirdi, her ne kadar yapacak şeylerin ne olduğunu bilmese de.. Nasıl olsa henüz trendeydiler ve nasıl olsa onları bulurdu.</p>

  <p class="normal">Yüzünü yeniden pencereden yana çevirdi.</p>

  <p class="normal">Tren son hızla yol alıyordu.</p>

  <p class="normal">Nereye?</p>

  <p class="normal">Acaba nereye gidiyordu?</p>

  <p class="normal">İçinde, birden bir güç duyumsadı, şimdi şu trene "Dur!" desem onu durdurabilirim diye düşündü, ona emretsem beni uçurabilir, diye düşündü ve o anda içinden başka bir ses onu sarakaya alarak: "Hadi, ne duruyorsun, emret de seni uçursun." dedi. Ama Yusuf oyuna gelmedi, o da ona şöyle dedi: "Mecaz olanla hakikat olanı karıştırma! Denenemeyecek olanı denemeye kalkışma! Ahmak! Dene! Hayır! İtaat et! Hayır!"</p>

  <p class="normal">Derken karşısında köpeği gördü. Uslu uslu oturmuş, boynunu yana devirmiş, Yusuf'u seyrediyordu, kuyruğu da yaltaklanarak döşemeyi dövüyordu. Yusuf ona:</p>

  <p class="normal">"Söyle bakalım, ahbap, dedi, şimdi biz kuyunun içinde miyiz, dışında mı?"</p>

  <p class="normal">Bu sorunun cevabını ciddi biçimde merak ediyordu. Acaba gerçekten kuyunun içinde miydi, yoksa dışına çıkmış mıydı? Yolculuğu buraya gelinceye kadar kuyunun içinde geçmişti de, dün geceden bu yana kuyudan çıkmış ya da çıkartılmış mıydı? Kuyudan çıkartılmışsa eğer, bu yol onu Mısır'a mı götürüyordu. Köpekten mutlak bir cevap bekleyerek bakıyordu onun yüzüne. Köpek de ona baktı ve nerdeyse bir fino sesiyle yaltaklanarak iki kez:</p>

  <p class="normal">"Hav, havv!...." dedi yalnızca.</p>
</body>
</html>
