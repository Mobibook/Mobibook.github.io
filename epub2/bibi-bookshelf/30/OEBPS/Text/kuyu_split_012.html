<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kuyu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">&nbsp;&nbsp;10&nbsp;&nbsp;</h1>

  <p class="normal">Uzaklarda bir suyun prizmalarından yansıyan renkler görkemli bir boşluğun aynasına düşüyor aynada birbirine karışmış dalgalar hevenkleşerek oynaşıyor Yusuf'u fonunda koyu renklerin başat olduğu o renkler bölgesine çekiyor renkler kıpırdadıkça gökyüzüyılanları haline kimikez şahmeran kimikez denizkızı haline dönüşüyor.. bu haliyle bildiği takım yıldızlarının büyükayının küçükayının kutup yıldızının çobanyıldızının ve akrep dönencesinin boğa ve kova dönencelerinin önünden geçiyor(lar) ve bütün dönenceleri uzaktan selamlıyor Yusuf ve aslan dönencesinin önündeyken bir erkek yüzü görüyor: kapkara sakalıyla aslan yeleli bir erkek güzeli bir ay parçası.. mehtap gibi aydınlık yüz gülümsüyor.. mehtabın parlaklığı onun gözlerinden iki kaşının arasından yayılıyor ve Yusuf'a gülümsüyor: dikkat edince bu erkeğin altın bir taht üzerinde oturmuş olduğunu görüyor, o anda kendisi de iri kara uyuz bir köpek biçimine dönüşüyor, köpek kendini bu adamın ayaklarının dibine atıyor, o anda adamın elinde bir kırbaç peydahlanıyor.. kırbaç kadın saçlarından örülmüş.. köpek o kırbaç kendine vursun ve ikiye biçsin diye bekliyor.. ama adam sözsüz bir konuşmayla daha bu işin vadesi gelmediğini fakat yakında geleceğini ve o kırbacın vuruşlarıyla eğitileceğini bildiriyor.. Yusuf yaralarının üzerinde sürünerek geçiyor oradan çünkü oraya gelinceye bu tanıdık erkek yüzünü görünceye değin çok yaralar almış vücudu şerha şerha parçalanmış ruhu delik deşik olmuştur.. bir köpeği ikiye bölecek denli keskin olan kırbaç onun onulmaz ruh yarasına şifa getirecek, bu yaraları dağlayacak ve iyi edecek: böyle düşünüyor ama yaralarının iyileşmesine vakit var daha. Mahzun bir umutla ayrılıyor oradan. Ayrılıyor ve:</p>

  <p class="normal">Bir vadiye geliyor: vadinin iki yamacı arasına kavak kütükleri atılmış, kütüklerden yosunlar örümcek ağları örümcek ağlarına benzeyen pis ıslak paçavralar sarkıyor, orda burda ezik, ezilmiş bir şeyler, üstüne basılmış sıçan leşleri, su birikintileri, pis pis uğuldayan bir yel, uğuldadıkça paçavralar sallanıyor, paçavralardan çirkef suları damlıyor, ateş gözlü sıçanlar birbiri arkasından birbirlerinin üstünden su birikintilerine sıçrayıp kütüklere tırmanıyorlar, bir taraftaki yamacın taş toprak yığını yosunlaşmış yarığından bir sidik şelalesi akıyor.. şırıltılar.. uğultular.. burda ne işi var onun? Burası neresi? Bunu kim anlayabilir? Kim bilebilir? –gökyüzünde bir bataklık: evrenin ilençlenmiş bir bölgesi.. yeryüzünden izler taşımasına karşılık yeryüzünde olmayan bir yer.. yerle gök arasında.. belki yerin içlerinde iç derinlerinde diplerinde.. şimdi bu suda (iğrenç şırıltılarını işittiği bu suda) mı gusledecek?- birileri arkasından itiyor kendini, zorluyor.. kaçamıyor bu zorlamadan.. kaçacak olsa hemen başının üstündeki sıçanlar ayrımsayacak ve üstüne atlayacaklar.. boyun eğse iğrenç felaket hemen önünde.. sular üstüne başına sıçramaya başlamış bile.. sırtına eline yüzüne damla damla sıçrayıp duruyor.. insansız bir yer.. yalnızca iğrenç suların iğrenç hayvanların kaynaştığı.. adımını atsa bir leşe basacak..</p>

  <p class="normal">kimse yok mu</p>

  <p class="normal">neresi bura</p>

  <p class="normal">yeryüzü mü</p>

  <p class="normal">yerle gök arasında</p>

  <p class="normal">cehennemden bir parça mı</p>

  <p class="normal">kimse yok mu</p>

  <p class="normal">yok mu</p>

  <p class="normal">yok mu?</p>

  <p class="normal">ben kimim</p>

  <p class="normal">ben niçin burdayım</p>

  <p class="normal">beni kim gönderdi buraya</p>

  <p class="normal">beni kim kim kim kim</p>

  <p class="normal">ben/niçin</p>

  <p class="normal">zaman dışı yerler</p>

  <p class="normal">yer dışı zamanlar</p>

  <p class="normal">ayağımı atsam leşlere dolanacak</p>

  <p class="normal">ezik ezilmiş etleri pörtlemiş kanlı kızıl al</p>

  <p class="normal">artık ne ileri gidebiliyor ne geri</p>

  <p class="normal">kendisiyle başbaşa</p>

  <p class="normal">kendisi: yani ruhu: yani vicdanı</p>

  <p class="normal">içinde bulunduğu ortam korkunç olmaktan daha ötede daha başka</p>

  <p class="normal">ağrıyan bedeni değil ruhu</p>

  <p class="normal">sızlayan</p>

  <p class="normal">ne ileri gidebiliyor ne geri</p>

  <p class="normal">işlediği günahın ve günahların kefaretini sidikle mi yuyup arıtacak</p>

  <p class="normal">ateş bunun yanında kurtuluştur</p>

  <p class="normal">derken</p>

  <p class="normal">ayağının diplerinde yükselen bir ateş</p>

  <p class="normal">alev</p>

  <p class="normal">alev alan sıçan leşleri</p>

  <p class="normal">ve derken</p>

  <p class="normal">karşıda –karşısında</p>

  <p class="normal">kendini görüyor</p>

  <p class="normal">yanan kendini</p>

  <p class="normal">bu nasıl bir iştir diye düşünüyor –düşünemiyor</p>

  <p class="normal">nereye kaçsa</p>

  <p class="normal">her yerde kendisiyle</p>

  <p class="normal">etekleri tutuşmuş kendisiyle</p>

  <p class="normal">başbaşa</p>

  <p class="normal">artık kıskıvrak yakalanmıştır</p>

  <p class="normal">kendisi tarafından</p>

  <p class="normal">nereye kaçsa –kaçabilse</p>

  <p class="normal">İmdat!</p>
</body>
</html>
