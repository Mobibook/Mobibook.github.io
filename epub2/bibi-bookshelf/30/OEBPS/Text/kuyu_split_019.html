<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kuyu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_17">&nbsp;&nbsp;17&nbsp;&nbsp;</h1>

  <p class="normal">Darmadağın bir günü haber veriyordu her şey. Kafasının dağınıklığı orada kalıp durmamıştı: her adımında bu derbederliği duyumsuyordu. Kimizaman öyle oluyordu ki, burada –bura dediği yer her nereyse- olduğunu unutuyor, buraya –orası her nereyse- niçin geldiğini çıkartamıyor, anımsadığı bir şeyler bulunsa bile, onları da hemen yoksaymaya yelteniyordu. Şimdi köpeğini özlemişti. Köpeği.. ah, evet, elbette.. zaman oluyor ki, onun bile kendine ihanet ettiğini tasarlayabiliyordu. Özel bir köpekti onunki, çok özel.. bakımlıydı, öyle olması gerekiyordu: Allah için kendine bakmasını becerebiliyordu köpek. Banyodan çıkınca gövdesinin her bir ayrıntısını ayrı kremlerle, losyonlarla ovuyordu, çünkü sahibine şirin görünmek istiyordu, bunun için bakımlı bulunması gerektiğinin bilincindeydi. Sonunda işte karşısında oturmuş konuşuyordu köpek:</p>

  <p class="normal">Kendime bakmaktan hoşlanırım, diyordu, çünkü benim kendime bakmam sana şirin görünmek için..</p>

  <p class="normal">Başka?</p>

  <p class="normal">Sana yaltaklanmak için..</p>

  <p class="normal">Aynalarla aran nasıl?</p>

  <p class="normal">Aynalara bayılıyorum, aynalarla aram harika! Nerde bir ayna görsem kendimi incelemeye geçiyorum.</p>

  <p class="normal">Beğeniyor musun kendini?</p>

  <p class="normal">Elbette. Bir köpek kendini beğenmedikçe başka hiç bir köpeğin onu beğenmesi beklenmez. Senin beni beğendiğini biliyor olmam, benim kendimi beğenmeme yetiyor.</p>

  <p class="normal">Sen bana ne kadar benziyorsun?</p>

  <p class="normal">Günde sekiz kez yalıyorum kendimi ben. Senden bile daha çok..</p>

  <p class="normal">Haklısın, ben ancak günde birkaç kez yalanıyorum.</p>

  <p class="normal">Her defasında tüylerimin daha çok parlamasına dikkat ediyorum. Kulaklarımın dibini bir kedi gibi arka ayaklarımla vurarak kaşıyorum.</p>

  <p class="normal">O niye?</p>

  <p class="normal">Bakımlı olmam gerektiğini söylüyorum sana. Arzulanan bir köpek olmak kolay değil.</p>

  <p class="normal">Bir tane daha alır mısın?</p>

  <p class="normal">İyi olur.</p>

  <p class="normal">Garson! Bize –köpeğe bakıyor- iki antep daha.. iyi pişmiş olsun.</p>

  <p class="normal">Oradan ayrılırlarken köpek minnetle bakıyor ona, o da aynı minnetli bakışları kendi üzerine çeviriyor.</p>

  <p class="normal">Teşekkür ederim, diyor.</p>
</body>
</html>
