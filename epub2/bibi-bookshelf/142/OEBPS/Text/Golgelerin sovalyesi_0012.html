<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2><span class="uline"><b>Bölüm 12</b></span></h2>

  <p>Kashfa.</p>

  <p>Gri, taş koridorda duruyordum. Duvarlarda sancaklar ve kalkanlar, yere saçılmış samanlar, çevremde kaba mobilyalar, önümde bu yerin rutubetini yok etmeyen bir ateş, havada ağır yemek kokuları vardı. Pek çok yönden sesler duyuyordum, ama odada yalnızdım; bir de akort ve egzersiz yapan müzisyenlerin sesleri vardı. Dernek harekete yakındım. Koz Kartı kullanmak yerine bu şekilde gelmemin dezavantajı, burada bana çevreyi gösterecek ve neler olup bittiğini anlatacak kimse olmamasıydı. Avantajı da aynıydı. Yani, gizlice gözetlemek istiyorsam, tam da zamanıydı. Güvenilir bir büyü ansiklopedisi olan yüzük bana bir görünmezlik büyüsü buldu ve hemen ona burundum.</p>

  <p>Bunu izleyen saati keşif yaparak geçirdim. Merkezdeki bu duvarla çevrili alanda dört büyük bina ve bir dizi daha küçük bina vardı. Ötesinde bir başka duvarla çevrili alan daha vardı ve onun ötesinde de bir tane daha. Üç eşmerkezli, sarmaşık kaplı bir koruma. Ağır zarar belirtisi göremiyordum ve Dalt’ın birliklerinin fazla dirençle karşılaşmadığını tahmin ediyordum.</p>

  <p>Yağma ve yakma izi yoktu, ama zaten istilacılar bir mülkü devretmek için kiralanmışlardı ve Jasra’nın, söz konusu mülkün sağlam kalması gerektiğini vurguladığını hissediyordum.</p>

  <p>Birlikler üç halkayı da işgal etmişlerdi ve biraz kulak misafirliği sonucunda taç giyme töreninin bitimine kadar oyalanacakları izlenimini aldım. Merkez alandaki geniş meydanda oldukça az sayıda asker vardı, tören alayını bekleyen yerel birliklerin süslü üniformalarıyla alay ediyorlardır. Ama hiçbiri kötü bir davranış içinde değildi. Herhalde bu Luke’un her iki grup arasında popüler olmasından kaynaklanıyordu, ama aynı zamanda, her iki tarafta pek çok kişi birbirlerini tanıyor gibiydi.</p>

  <p>İsminin tercümesiyle, Birinci Kashfa Tekboynuz Kilisesi, meydanın diğer yanında, saray binasının karşısındaydı. Benim geldiğim bina bir müştemilat, çok işlevli bir yan binaydı ve şu anda aceleyle çağrılmış konukları, hizmetkarları, saraylıları ve burada oyalananları barındırmak için kullanılıyordu.</p>

  <p>Taç giyme töreninin tam olarak ne zaman yapılacağı konusunda hiçbir fikrim yoktu, ama olayların akışına kapılmadan önce, hemen gidip Luke’u görmeye karar verdim. Coral’ın nereye ve neden getirildiği konusunda fikir sahibi bile olabilirdi.</p>

  <p>Bu yüzden boş duvarlı, belirgin bir arka planı olmayan ve buralı birinin bile tarif edilmedikçe tanımayacağı bir girinti buldum, görünmezlik büyümü bıraktım, Luke’un Koz Kartını çıkardım ve aradım. Çoktan burada olduğumu bilmemeliydi, çünkü bu şekilde gelme gücüne sahip olduğumu bilmesini istemiyordum. Kimseye her şeyi söylememe teorisi yüzünden.</p>

  <p>“Merlin!" dedi, beni inceleyerek. “Kedi çuvaldan çıktı mı ne?"</p>

  <p>"Evet, yavruları da," dedi. “Taç giyme günün kutlu olsun."</p>

  <p>"Hey! Okul renklerine bürünmüşsün!"</p>

  <p>“Ne olacaksa. Neden olmasın? Sen bir şey kazandın, değil mi?"</p>

  <p>“Dinle. O kadar da kutlu bir olay değil. Aslında, ben de seni aramak üzereydim. Bu şey daha ileri gitmeden önce tavsiyene ihtiyacım var. Beni yanına alabilir misin?"</p>

  <p>"Amber’de değilim, Luke."</p>

  <p>"Neredesin?"</p>

  <p>“Şey... aşağı katta," diye itiraf ettim. “Senin sarayınla, şu anda bir tür otel olan yan bina arasındaki sokaktayım."</p>

  <p>“Bu olmaz," dedi. “Beni aşağı getirirsen hemen görülürüm. Tekboynuz Tapınağı’na git. Eğer nispeten boşsa ve konuşabileceğimiz karanlık, sessiz bir köşe varsa beni ara ve yanına al. Yoksa başka bir şey düşün, tamam mı?"</p>

  <p>"Tamam."</p>

  <p>"Hey, buraya nasıl geldin ki?"</p>

  <p>“Öncü istila birliği," dedim. “Bir taht gaspı daha, darbe-karşı darbe olur, değil mi?"</p>

  <p>"Akşamdan kalmış kadar komiksin," dedi. “Ara beni."</p>

  <p>Kesildi.</p>

  <p>Bu yüzden, taç giyme töreni için alay yolu olarak işaretlenmiş gibi görünen çizgileri takip ederek meydanı aştım. Tekboynuz Evi’nde sorunla karışılabileceğimi ve içeri girmek için bir büyüye ihtiyacım olacağını düşünüyordum, ama kimse yolumu kesmedi.</p>

  <p>İçeri girdim. Büyüktü ve tören için süslenmişti. Duvarlarda değişik flamalar, her yerde çiçekler vardı. Benden başka yalnızca, önde dua ediyormuş gibi görünen, yüzünü kapatmış bir kadın vardı. Sola, daha karanlık bir köşeye geçtim.</p>

  <p>"Luke," dedim Koz Kartına. “Her şey tamam. Beni duyuyor musun?"</p>

  <p>İmgesini yakalamadan önce varlığını hissettim. “Tamam," dedi. “Al beni." El ele tutuştuk ve geldi.</p>

  <p>Omuzlarıma vurdu.</p>

  <p>“Eh, dur, sana bir bakayım," dedi. “Acaba benim logolu kazağıma ne oldu?"</p>

  <p>"Sanırım Gail’e vermiştin."</p>

  <p>"Sanırım haklısın."</p>

  <p>“Sana bir hediye getirdim," dedim, pelerinimi arkaya atıp kılıç kemerimle uğraşarak. “Al. Babanın kılıcını buldum."</p>

  <p>"Şaka yapıyorsun."</p>

  <p>Kılıcı ellerine aldı, kını inceledi, defalarca çevirdi. Sonra biraz çekti ve kılıç yine tısladı, işlemelerinin üzerinde kıvılcımlar dans etti ve bir miktar duman yükseldi.</p>

  <p>“Gerçekten öyle!" dedi. “Werewindle, Günkılıcı. Gecekılıcı Grayswandir’in kardeşi!"</p>

  <p>"O da ne?" dedim. “Bir bağlantı olduğunu bilmiyordum."</p>

  <p>“Hikayenin tamamını hatırlamak için epey düşünmem gerek, ama epey eskilere gidiyor. Teşekkür ederim."</p>

  <p>Döndü, birkaç adım attı, yürürken silahı kalçasına vurdu.</p>

  <p>Aniden döndü.</p>

  <p>“Ele geçirildim," dedi. “O kadın yine yapacağını yaptı ve fena halde sinirliyim. Bu işi nasıl halledeceğim, bilmiyorum."</p>

  <p>"Ne? Sen neden bahsediyorsun?"</p>

  <p>“Annem," diye açıkladı. “Yine aynı şeyi yaptı. Tam dizginleri ele geçirdiğimi ve kendi yolumda ilerlediğimi düşünürken geldi ve hayatımı allak bullak etti."</p>

  <p>"Bunu nasıl yaptı?"</p>

  <p>"Dalt ve adamlarını burayı ele geçirmeleri için kiraladı."</p>

  <p>“Evet, bu kadarını tahmin ettik. Bu arada, Arkans’a ne oldu?"</p>

  <p>“Ah, o iyi. Elbette tutuklattım. Ama odaları güzel ve dilediği her şeyi getirtebilir. Onu incitemem. Adamı hep sevmişimdir."</p>

  <p>“O zaman sorun ne? Sen kazandın. Artık kendine ait bir krallığın var."</p>

  <p>“Lanet olsun," dedi, sonra gizlice sunağa doğru baktı “Sanırım aldatıldım, ama tam olarak emin değilim. Bak, bu işi hiç istemedim. Dalt annem için ele geçireceğimizi söylemişti. Düzen sağlamak ve bu yeri aile adına ele geçirmek için gelmiştim, sonra bir sürü tantanayla onu karşılayacaktık. Tahta sahip olunca benim peşimi sonsuza dek bırakacağını düşünmüştüm. Buradan daha hoş bir yere gidecektim ve o dikkatini tamamen krallığına adamak zorunda kalacaktı. Bu pis işin bana kalacağını kimse söylemedi."</p>

  <p>Başımı salladım.</p>

  <p>“Hiç anlamıyorum," dedim. “Burayı onun için aldın. Neden planladığın gibi ona teslim etmiyorsun?"</p>

  <p>Neşesizce güldü.</p>

  <p>“Arkans’tan hoşlanıyorlardı," dedi. “Benden hoşlanıyorlar. Annemi o kadar da çok sevmezler. Kimse onun geri gelmesi konusunda hevesli görünmüyor. Aslında, bunu denerse gerçekten de darbe-karşı darbe olacağına ilişkin güçlü işaretler var."</p>

  <p>"Belki kenara çekilip Arkans’a teslim edebilirsin."</p>

  <p>Luke taş duvarı yumrukladı.</p>

  <p>“Bana mı, yoksa Arkans’ı alaşağı etmek için Dalt’a bu kadar para ödediği için kendisine mi daha çok kızar, bilemiyorum. Ama bunu yapmanın görevim olduğunu söyler ve bilmiyorum. Belki de öyledir. Sen ne düşünüyorsun?"</p>

  <p>“Buna yanıt vermek güç, Luke. Sence kim daha iyi iş çıkarır, sen mi, Arkans mı?"</p>

  <p>"Gerçekten bilmiyorum. Onun devlet yönetimi konusunda çok deneyimi var, ama ben burada büyüdüm. Buranın nasıl yürüdüğünü ve işlerin nasıl yapılacağını biliyorum. Emin olduğum tek şey, ikimizin de annemden daha iyi olacağı."</p>

  <p>Kollarımı kavuşturdum ve iyice düşündüm.</p>

  <p>“Senin adına karar veremem," dedim. “Ama söyle bana, en çok ne yapmak isterdin?"</p>

  <p>Güldü.</p>

  <p>“Benim bir satıcı olduğumu bilirsin. Burada kalıp Kashfa için bir şey yapacaksam, sanayisini dışarıda temsil etmeyi tercih ederim ki bir kral için biraz utanç verici bir şey olur. Ama muhtemelen en iyi olacağım konu bu olurdu. Bilmiyorum."</p>

  <p>“Bu bir buçuk sorun dernek, Luke. Sana hangi yoldan gideceğini söyleme sorumluluğunu almak istemiyorum."</p>

  <p>“İşlerin bu noktaya varacağını bilseydim Arden’de Dalt’ı dümdüz ederdim."</p>

  <p>"Gerçekten de onu alt edebileceğine inanıyor musun?"</p>

  <p>"İnan bana," dedi.</p>

  <p>"Eh, bu mevcut sorununu çözmüyor."</p>

  <p>“Doğru. Buna ayak uydurmam gerektiği gibi güçlü bir his var içimde."</p>

  <p>Öndeki kadın defalarca bize doğru bakmıştı. Sanırım seslerimiz burası için biraz yüksekti.</p>

  <p>"Başka iyi aday olmaması yazık," dedim, sesimi alçaltarak.</p>

  <p>“Amber’den gelmiş biri için bu oldukça küçük bir yer gibi görünüyor olmalı."</p>

  <p>“Lanet olsun, burası senin evin. Onu ciddiye almaya hakkın var. Ama sana böyle bir şey yaptığı için üzgünüm."</p>

  <p>“Evet, sorunlar evde başlar, değil mi? Bazen bir yürüyüşe çıkmayı ve geri dönmemeyi düşünüyorum."</p>

  <p>"Bunu yapsan ne olur?"</p>

  <p>“Ya annem Dalt’ın çetesinin desteğiyle tahta kendi oturur ki bu, karşı, çıkacak herkesin idam edilmesi demektir, ya da oyunun beş para etmediğini söyler ve Kale ile yetinir. Emekli olmaya karar verirse, onu destekleyen koalisyon, Arkans’ı başa getirir ve her şey kaldığı yerden devam eder."</p>

  <p>“Sence hangisi daha olası görünüyor?" dedim.</p>

  <p>“Annem tahtı alır ve iç savaş çıkar. Kazansa da, kaybetse de ülkeyi harap eder ve kuşkusuz bu sürede bizi Altın Halka’nın dışında tutar. Adı geçmişken..."</p>

  <p>“Bilmiyorum," dedim çabucak. “Seninle Altın Halka Anlaşması’nı konuşmaya yetkim yok."</p>

  <p>“Bunu tahmin etmiştim," dedi Luke “ve sormak istediğim bu değildi. Yalnızca Amber’deki birilerinin, 'Hey, işi mahvettiler,' ya da 'Belki onlara biraz daha şans verebiliriz,' ya da 'İş yapabiliriz, ama Eregnor garantisini unutabilirler,' deyip demediğimi merak ediyorum."</p>

  <p>Bana sahte bir sırıtışla baktı ve aynı şekilde karşılık verdim.</p>

  <p>"Eregnor’u unutabilirsin," dedim.</p>

  <p>"Bunu tahmin etmiştim," dedi. “Ya kalanı?"</p>

  <p>'"Bekleyip görelim,' izlenimini edindim."</p>

  <p>“Bu kadarını da tahmin etmiştim. İstemeseler bile hakkımda iyi bir rapor ver, olmaz mı? Bu arada, herhalde buradaki varlığın teknik olarak resmi değildir?"</p>

  <p>"Kişisel," dedim," diplomatik açıdan."</p>

  <p>Öndeki kadın ayağa kalktı. Luke içini çekti.</p>

  <p>“Keşke Alice’in restoranına dönebilseydim. Belki Şapkacı bizim gözden kaçırdığımız bir şey görürdü," dedi. Sonra: “Hey! O adam nereden geldi? Tıpkı sana benziyor, ama..."</p>

  <p>Arkama bakıyordu, ama rahatsızlığı çoktan hissetmeye başlamıştım. Ama Logrus’u çağırmaya zahmet bile etmedim, çünkü kendimi her şeye hazır hissediyordum.</p>

  <p>Gülümseyerek döndüm.</p>

  <p>“Ölmeye hazır mısın, ağabey?" diye sordu Jurt. Ya gözünü yenilemeyi başarmıştı, ya da yapay bir göz takıyordu ve artık kulağını görmemi engellemeye yetecek kadar saçı vardı. Serçe parmağı da kısmen büyümüştü.</p>

  <p>“Hayır, ama öldürmeye hazırım," dedim. “Uğramana sevindim."</p>

  <p>Alayla eğildi. Çevresinde hafif bir parıltı vardı. Benliğinin çevresinde ve içinde akan gücü hissedebiliyordum.</p>

  <p>"Son tedavin için Kale’ye dönebildin mi?" diye sordum.</p>

  <p>“Bunun gerekeceğini düşünmüyorum," dedi. “Artık bu güçleri kontrol edebildiğime göre, kendime verdiğim her görev için yeterliyim."</p>

  <p>"Bu Jurt mü?" diye sordu Luke.</p>

  <p>"Evet," diye yanıt verdim. “Bu Jurt."</p>

  <p>Jurt, Luke’a hızlı bir bakış fırlattı. Kılıca odaklandığını hissedebiliyordum.</p>

  <p>“Taktığın şey bir güç nesnesi mi?" diye sordu. “Bir bakayım!"</p>

  <p>Elini uzattı ve silah Luke’un elinde irkildi, ama kurtulmadı.</p>

  <p>“Hayır, teşekkürler," dedi Luke ve Jurt yok oldu. Bir an sonra Luke’un arkasında belirdi ve kolu Luke’un boynuna dolanıp boğmaya başladı. Luke kolu bir eliyle yakaladı, eğildi ve onu omzunun üzerinden fırlattı.</p>

  <p>Jurt önünde sırtüstü yere düştü, ama Luke takip eden bir harekete girişmedi.</p>

  <p>“O kılıcı çek," dedi Jurt “ve bırak, göreyim." Sonra bir köpek gibi silkelenip ayağa kalktı. “Ee?" dedi.</p>

  <p>"Senin gibi biriyle uğraşırken silaha gerek olduğunu sanmıyorum," dedi Luke ona.</p>

  <p>Jurt iki elini başının üzerine kaldırıp yumruk yaptı. Bir araya geldiler, bir an öyle kaldılar. Sonra ellerini ayırdı ve bir şekilde sağ eliyle, sol elinden uzun bir kılıç çekti.</p>

  <p>"Bu gösteriyi turneye çıkarmalısın," dedi Luke, “şimdi."</p>

  <p>“Çek şunu!" dedi Jurt.</p>

  <p>“Kilisede dövüşme fikri hoşuma gitmiyor," dedi Luke. “Dışarı çıkmak ister misin?"</p>

  <p>“Çok komik," diye yanıt verdi Jurt. “Orada bir ordun olduğunu biliyorum. Hayır, teşekkürler. Bir Tekboynuz mabedini kana bulamak özellikle hoşuma gidecek."</p>

  <p>“Dalt’la konuşmalısın," dedi Luke. “O da tuhaf şeylerden zevk alıyor. Sana bir at ya da bir tavuk getirebilirim. Belki birkaç beyaz fare ve alüminyum folyo."</p>

  <p>Jurt atıldı. Luke geriledi ve babasının kılıcını çekti. Hafifçe savurur ve öne uzatırken kılıç tısladı, çatırdadı ve duman çıkardı. Kendini geriye atıp kollarını sallayarak sendelerken</p>

  <p>Jurt'un yüzünde ani bir korku belirdi. Luke onun midesini tekmeledi ve Jurt'un kılıcı uçarak geriye savruldu.</p>

  <p>“Bu Werewindle!" diye soludu Jurt. “Brand’in kılıcını nereden buldun?"</p>

  <p>"Brand babamdı," dedi Luke.</p>

  <p>Bir anlığına Jurt'un yüzünden bir saygı ifadesi geçti.</p>

  <p>"Bilmiyordum..." diye mırıldandı ve kayboldu.</p>

  <p>Bekledim. Büyülü duyargalarımı her yere uzattım. Ama yalnızca Luke, ben ve biraz ötede durmuş, dışarı çıkmak için yaklaşmaya korkarmış gibi izlemekte olan kadın vardı.</p>

  <p>Sonra Luke yere yıkıldı. Jurt arkasında duruyordu, ensesine dirseğiyle vurmuştu. Sonra, tutup kılıcı elinden alacakmış gibi Luke’un bileğine uzandı.</p>

  <p>“O benim olmalı!" dedi. Ben yüzüğe uzandım ve iç organlarının çoğunu patlatıp, onu kanlar içinde bir jöle yığını olarak bırakacağını düşündüğüm bir saf enerji şimşeğiyle vurdum.</p>

  <p>Ölümcül olmayacak bir güç kullanmayı yalnızca bir anlığına düşünmüştüm. Eninde sonunda ikimizden birinin diğerini öldüreceğini görebiliyordum ve o fazla şanslı olmadan bu işi bitirmeye karar vermiştim.</p>

  <p>Ama şanslıydı. Kaynak’taki banyosu onu düşündüğümden daha sağlamlaştırmış olmalıydı. Kamyon çarpmış gibi üç kez döndü ve duvara çarptı. Yere yığıldı. Ağzından kan geldi. Bayılacakmış gibi göründü. Sonra gözleri odaklandı ve elleri uzandı.</p>

  <p>Ona fırlattığım güce benzer bir güç bana çarptı. Bu düzeyde, bu hızla kendini toparlayıp karşılık vermesi beni şaşırtmıştı. Ama darbeyi savuşturamayacak kadar değil. Sonra bir adım attım ve yüzüğün önerdiği güzel bir büyüyle onu ateşe vermeye çalıştım. Doğrularak, giysileri yanmaya başlamadan hemen önce kendine bir kalkan yapmayı başardı. İlerlemeye devam ettim ve çevremde bir havasız ortam yarattı. Onu delip nefes almaya devam ettim. Sonra yüzüğün önerdiği bir koçbaşı büyüsünü denedim ve ilk darbemden daha güçlü bir şeyle vurdum.</p>

  <p>Darbe inmeden kayboldu ve arkasındaki duvarda üç metrelik bir çatlak belirdi. Her yere duyarga yolladım ve birkaç saniye sonra onu buldum. Yukarıdaki bir saçak silmesine çökmüştü. Başımı kaldırır kaldırmaz üzerime atladı.</p>

  <p>Elimi kırar mıydı, kırmaz mıydı bilmiyordum, ama buna değeceğini hissediyordum, bu yüzden yükseldim. Orta noktada yanından geçmeye çalıştım ve sol yumruğumla boynunu ve çenesini kıracağını umduğum bir darbe indirdim. Ne yazık ki bu havalanma büyümü de kırdı ve onunla beraber yere yuvarlandım.</p>

  <p>Düşerken kadının haykırdığını duydum. Sonra bize doğru koştu. Birkaç kalp atışı boyunca sersemlemiş bir biçimde yattık. Sonra Jurt karnının üzerine yuvarlandı, uzandı, büzülüp düştü, sonra yine uzandı.</p>

  <p>Elleri Werewindle’ın kabzasına ulaştı. Parmakları üzerinde kapanırken bakışlarımı hissetmiş olmalıydı, çünkü bana bakıp gülümsedi. Luke’un küfrederek harekete geçtiğini duydum.</p>

  <p>Jurt’e bir derin dondurucu büyüsü fırlattım, ama soğuk ona çarpamadan kayboldu.</p>

  <p>Sonra kadın yine çığlık attı ve daha dönmeden sesin Coral’a ait olduğunu anladım.</p>

  <p>Yeniden beliren Jurt, arkadan Coral’ın üzerine yığılır gibi oldu, o parlak, dumanlar tüten kılıçla kızın boğazını buldu.</p>

  <p>“Kimse," dedi nefes nefese, “kıpırdamasın... yoksa ona... yeni bir gülümseme çizerim."</p>

  <p>Kızı tehlikeye atmadan işini bitirecek hızlı bir büyü aradım.</p>

  <p>“Deneme, Merle," dedi. “Geldiğini... hissederim. Yalnızca... beni biraz... yarım dakikalığına rahat bırak... daha uzun yaşarsın. O numaraları... nereden öğrendin... bilmiyorum ama... seni kurtaramayacaklardı."</p>

  <p>Nefes nefeseydi ve ter içindeydi. Ağzından hâlâ kan damlıyordu.</p>

  <p>"Karımı bırak," dedi Luke ayağa kalkarak, “yoksa saklanabileceğin hiçbir yer bulamazsın."</p>

  <p>"Düşmanım olmanı istemiyorum, Brand’in oğlu," dedi Jurt.</p>

  <p>“O zaman dediğimi yap, dostum. Senden iyilerini indirmişliğim var."</p>

  <p>Ve sonra, Jurt ruhu alev almış gibi çığlık atmaya başladı.</p>

  <p>Werewindle Coral’ın boğazından uzaklaştı, Jurt eklemleri takılmış, ama ipleri hâlâ çekilmekte olan bir kukla gibi sarsılmaya başladı. Coral ona döndü, sırtı bana ve Luke’a dönüktü. Sağ elini yüzüne kaldırdı. Bir süre sonra Jurt yere düştü ve fetüs pozisyonunda kıvrıldı. Üzerinde kırmızı bir ışık oynaşıyordu.</p>

  <p>Devamlı sarsılıyordu, dişlerinin takırdadığını duydum.</p>

  <p>Sonra aniden, gökkuşakları eşliğinde, kan ve tükürük bırakarak, ama Werewindle’ı yanında götürerek gözden kayboldu.</p>

  <p>Arkasından bir veda şimşeği gönderdim, ama ona ulaşamayacağını biliyordum. Tayfın diğer ucunda Julia’nın varlığını hissettim ve başka her şeye rağmen onu henüz öldürmediğim için memnun oldum. Ama Jurt -Jurt artık çok tehlikeliydi, bunu fark etmiştim. Çünkü ilk kez kendinden bir parçayı arkada bırakmadan dövüşmüş, hatta yanında bir şey bile götürmüştü.</p>

  <p>Ölümcül bir şey. Öğreniyordu ve bu hiç de iyiye alamet değildi.</p>

  <p>Başımı çevirdiğim zaman, Coral gözündeki kumaşı indirmeden önce kırmızı bir parıltı yakaladım ve Hüküm Mücevheri’ne ne olduğunu anladım, ama elbette, neden olduğunu anlamamıştım.</p>

  <p>"Karısı mı?" dedim.</p>

  <p>"Şey, bir tür... Evet," dedi Coral. ,</p>

  <p>“O tür şeylerden biri işte," dedi Luke. “Siz birbirinizi tanıyor musunuz?"</p>
</body>
</html>
