<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_30"><a class="title" id="bookmark27">OTUZUNCU BÖLÜM</a></h3>

    <p class="msonormal1">Holly bisikletini ağaca yaslıyor. Kapıya yürüyor.</p>

    <p class="msonormal1">"Bunun pek iyi bir fikir olduğuna emin değilim." Bu kelimeleri Katran'm kulağına fısıldıyorum, homurdanıp bir şey söylemiyor. Yüzünde onun da hoşlanmadığını anlatan bir ifade var. Plan Nico'nun ve daha önce ayrıntıları anlatırken onun grubuna müdahalesinin hoşuna gitmediğini anlamak kolaydı. Tıpkı benim varlığım gibi.</p>

    <p class="msonormal1">Huda binası içeride olanlardan tahmin edebileceğiniz gibi yolun epey uzağında; komşu yok. Anayolun kilometrelerce ötesinde olmasına rağmen taşıma güzergâhında ön tarafa park etmiş siyah bir kamyonet var. Gözcüler pazartesinin bu iş için uygun olduğunu söyledi. Diğer günler daha çok "teslimat" oluyormuş: sonlandırılacak Programlanmışlar.</p>

    <p class="msonormal1">Holly kapıya ulaşamadan Huda'nın biri dışarıya çıkıyor.</p>

    <p class="msonormal1">"Merhaba!" diyor Holly. Gülümsemesi fazla canlı. Huda gördüğüne bu kadar sevinmemeli.</p>

    <p class="msonormal1">"Ne yapıyorsun burada?"</p>

    <p class="msonormal1">"Özür dilerim, kayboldum. Çiftlik marketine nasıl gidebileceğimi söyleyebilir misiniz?"</p>

    <p class="msonormal1">Ne aptalca bir hikâye. Market tabelalarının bolca bulunduğu diğer yola girmeyip bütün "girilmez" işaretlerini geçerek bu belirsiz yola girmek için koca bir salak olmak gerekir.</p>

    <p class="msonormal1">Adama bir şey söylemeden yaklaşıyor, yüzü ruhsuz. Bir gözü kızda diğeri çevredeki ormanları tarıyor. Koyu gölgelerin içinde gözlerden saklı olduğumuzu bilmeme rağmen içgüdüsel bir biçimde fundalıklara iyice çömeliyorum. Eli belindeki koma gidiyor.</p>

    <p class="msonormal1">Holly aniden dönüp bir tekme atıyor ve adamın elini cihazdan uzaklaştırıyor. Yardım etmek için öne fırlamaya hazırlanıyorum ama Katran bileğimi kavrıyor. "Bekle' diye tıslıyor. "Diğerleri de dışarı çıkmalı!"</p>

    <p class="msonormal1">Ön taraf casus kameralarla dolu. Şu ana kadar içeriden nöbetçinin zayıf bir kızla dövüştüğünü gördüler. Az sonra Holly'vi boynundan kavrayarak etkisiz hale getiriyor.</p>

    <p class="msonormal1">Kapı açılıyor. Bir başka Huda dışarı çıkıyor.</p>

    <p class="msonormal1">"Rapor ver."</p>

    <p class="msonormal1">"Kaybolduğunu söyledi, sonra da beni tekmeledi."</p>

    <p class="msonormal1">"Bu işi sevmedim. Bölgeyi kontrol et."</p>

    <p class="msonormal1">"Ellerim dolu "</p>

    <p class="msonormal1">Göğüs geçiriyor. "O zaman boşalt."</p>

    <p class="msonormal1">Bir elini Holly'nin çenesine, diğerini omzuna atıyor. <span>Hayır!</span> Öne fırlamaya hazırlanıyorum ama Katran beni sıkıca tutuyor.</p>

    <p class="msonormal1">Ani, sert bir döndürme.</p>

    <p class="msonormal1">Huda bırakınca kız yere düşüyor.</p>

    <p class="msonormal1">Vücudu son bir kez titreyerek hareketsiz kalıyor: boynu kırık. İçimdeki kara korku çabucak öfkeye dönüşüyor. Katran'a bakıyorum; atılmaya hazır ama yüzü acıyla dolu. Baktığımı görünce maskeye dönüşüyor. İfade yok oluyor.</p>

    <p class="msonormal1">Bir Huda komünü kullanarak konuşmaya başlıyor - evin içindeki biriyle mi? Sonra iki tanesi dışarı çıkıyor. Biri Tori'ye ve bekleyen bıçaklarına doğru gidiyor, diğeri bize yöneliyor.</p>

    <p class="msonormal1">Katran kolumu bırakıyor. Karışmamamı işaret ediyor, yüzünde kapkara bir intikam.</p>

    <p class="msonormal1">Fakat sonra Hudalar durup geri çekiliyor. Yoldan bir araç sesi geliyor. Hayır. Bir kamyonet mi acaba?</p>

    <p class="msonormal1">Binanın önüne çekiyor.</p>

    <p class="msonormal1">Katran hafifçe başını sallıyor. "Çok fazla hedef var," diye fısıldıyor.</p>

    <p class="msonormal1">Ve inanamadan ona bakıyorum. Geri çekilmek mi? Şimdi mi? Holly'ye olanlardan sonra mı?<br class="calibre11" /></p>

    <p class="msonormal1">Kamyonetin ön tarafından iki Huda çıkıp diğerleriyle konuşmaya başlıyor. Holly'nin yerde duran bedenine bakıyorlar. Biri kamyonetin yan kapısını açıyor.</p>

    <p class="msonormal1">Bir çocuk dışarı çıkıyor, Huda'ya yumruk atıyor, yüzü bembeyaz: Programlanmış: yere kapaklanmadan önce bulunduğum yerden Levo'sunu duyabiliyorum. Kamyonetin içinden bir çığlık yükseliyor. Bir kız dışarı çıkıp çocuğa ulaşmaya çalışıyor.</p>

    <p class="msonormal1">"Bir şey yap!" diye tıslıyorum.Katran'ın yüzü kararsız, değişken. Parmaklarım bıçağıma yapışıyor.</p>

    <p class="msonormal1">"Burada kal!" diyor nefes alıp verirken. "Sözünü unutma!" Kom cihazına basıp saldırı emrini vermeye hazırlanıyor. Diğerleriyle birlikte fırlıyorlar.</p>

    <p class="msonormal1">Hareket ve çığlıklar. Patlamalar. Bir yanım onların arkasından koşmam için çığlık çığlığa, içinde olmalıyım. Hudalar'a saldırmalıyım. Diğer yanım beni hareketsiz kılıyor, olanlardan rahatsız, gözleri sımsıkı kapalı. Burada onlara ne gibi bir faydam oluyor? Beni böyle durmam için mi buraya getirdiler? Gözlerimi açmaya zorluyorum kendimi.</p>

    <p class="msonormal1">Hudalar'dan biri kurtulup aceleyle ormana giriyor ve doğrudan saklandığım noktaya yöneliyor.</p>

    <p class="msonormal1">Saldırı duruşuna geçip ayağına çelme takıyorum. Soluksuz kalıyor. Bıçağım elimde, kullanmak için saniyelerim var, saplayabilirim - yapmıyorum. Koluma atılıyor, bıçak elimden düşüyor ve onda da bir tane var. Gülümsüyor.</p>

    <p class="msonormal1">Sonra ağır bir darbe - Katran Huda'nın başının arkasını tekmeliyor. Adam düşüyor. Hareketsiz kalıyor, başının arkasında kan var. Katran eve doğru harekete geçiyor.</p>

    <p class="msonormal1">Sendeliyorum. Saçlarında <span>kırmızı</span> var, o kadar kırmızı ki... Kulaklarımda da telaşlı, gürleyen bir ses. Uzaklaşıyorum. Sonra biri her yerin temizlendiğine dair bir şey söylüyor. Ne kadardır orada hareketsiz, gözlerimi açamadan ya da başka yere gideme- den durduğumu bilmiyorum. Sanki transtayım. Kıpkırmızı kanlı bir kendinden geçme hali.</p>

    <p class="msonormal1">Ama bir şey içime işliyor: çığlıklar var. Kızın biri hâlâ bağırıyor. Programlanmışlardan biri mi? Levo'sunun titreme sesi yüksek ve kafatasımın derinliklerinde bana ıstırap veriyor.</p>

    <p class="msonormal1">Yardıma ihtiyacı var.</p>

    <p class="msonormal1">Kafamdaki sisle mücadele ediyorum, ağaçların arasına girmeye zorluyorum kendimi. Gözlerimi yerde yatanlara değil kıza sabitliyorum. Omuzlarına kolumu sarıyorum. "Tamam. Yalnızca gözlerini kapat. Etrafına bakma; zihnini boşalt. Nefes alıp ver. Yapabilirsin." Levo'su &nbsp;3.4'ü gösteriyor: çok düşük.</p>

    <p class="msonormal1">Başını sallıyor, gözleri hâlâ boş ve karşıya bakıyor. Sonra Tori geliyor. "Mutluluk Sıvısı'na ihtiyacı var, Hudalar'da olmalı!" diyor Tori ve kızın içeri girmesine yardım ediyoruz.</p>

    <p class="msonormal1">Katran içerideki doktorun boğazını sıkıyor.</p>

    <p class="msonormal1">"Mutluluk Sıvısı nerede?" diye soruyor Tori.</p>

    <p class="msonormal1">Katran ellerini gevşetiyor. Doktor nefes almaya çalışırken bir dolabı gösteriyor. Katran'm işareti üzerine doktor çekmeceden bir şırınga çıkarıyor. Onu Katran'a veriyor. "Kıza bunu vermek yasadışı. Hamilelerde olmaz."</p>

    <p class="msonormal1">Katran ona dönüyor ama kız hayır işareti yapıyor. "Hayır, yapma sakın, hayır!" Elleri göbeğini korumak için vücuduna sımsıkı kenetlenmiş. "Yapamazsın. Bebek." Hamile mi?</p>

    <p class="msonormal1">Doktora bakıyorum. "Eğer bunu ona verirsen çocuğu öldürür," diyor.</p>

    <p class="msonormal1">Levo'su yeniden titriyor. "3.2," diyorum.</p>

    <p class="msonormal1">Doktor omuz silkiyor. "Her şekilde ölecek. Ne fark eder ki?"</p>

    <p class="msonormal1">Tori ona sertçe bir yumruk atıyor, yüzüne. "Ver şunu kıza!" diyor Katran'a.</p>

    <p class="msonormal1">"Onu zorlayamayız." Katran kızın yanma çömelip elini tutuyor. "Ne yapmamızı istiyorsun?" diyor. Kızın gözleri kocaman, panik okunuyor. Ormana kaçmak isteyen ama bir ayağı tuzağa takılıp yakalanmış bir geyik gibi.</p>

    <p class="msonormal1">"Hayır. İlaç olmaz," diyor apaçık.</p>

    <p class="msonormal1">Katran şırıngayı Tori'ye veriyor. "Hayır," diyor.</p>

    <p class="msonormal1">Ve oluyor. Seviyesi biraz daha düşüyor. Bedeni nöbetlerle sarsılıyor. Bağırıyor ve vücudu acıyla kıvrılıyor.</p>

    <p class="msonormal1">"Ona Mutluluk Sıvısı'ndan ver! Eğer kız ölürse bebek zaten ölecek," diyor Tori.</p>

    <p class="msonormal1">"Bunun için artık çok geç ve elimizde de daha güçlü bir şey yok," diyor doktor. "Bu yaptığınız bizimkinden daha çok acı veriyor." Dolabın arkasındaki başka bir çekmeceye uzanıp başka bir şırınga çıkarıyor. "Ona bunun tamamını ver, iş daha çabuk biter."</p>

    <p class="msonormal1">"İlaç istemiyor," diyor Katran, sesini zor kontrol ederek.</p>

    <p class="msonormal1">Kıza sarılıyorum. Artık nerede olduğunun farkında değil ama yüzünde sabit ve anlamsız bir ifade var. Bedeni son bir kez kıvranıyor: katılaşıp sonunda da gevşiyor.</p>

    <p class="msonormal1">Gidivor.</p>

    <p class="msonormal1">Tori doktora bakıyor, sonra da elindeki bıçağa. "Bana izin verir misin?" diyor Katran'a. "Yavaş halledeceğim."</p>

    <p class="msonormal1">Katran başını iki yana sallıyor. Doktorun elinden ikinci şırıngayı alıyor. "Hayır. Diğerleri üzerinde ne kullanıyorsa ondan ver." Tori'ye uzatıyor.</p>

    <p class="msonormal1">Katran doktoru tutuyor; adamın yüzünde anladığını gösteren bir ifade var, çırpınmaya başlıyor. "Bunu yapamazsın, cinayet bu."</p>

    <p class="msonormal1">"Ya senin burada yaptığın? Ona ne isim veriyorsun?" diyor</p>

    <p class="msonormal1">Tori.</p>

    <p class="msonormal1">"Yasalar bir nedenle konur. Biri hamile kalırsa ne olur? Ya doğum sırasındaki nöbetlerden ölür ya da ona acıyı dindirecek bir ilaç veririz ve bebek ölür. Bu hale gelmekle sözleşmesini ihlal etmiş oldu. Yasaya göre sözleşmelerini ihlal eden on altı yaşından büyüklerin ikinci şansları sonlandırılır. İmzaladıkları şeyde var bu!"</p>

    <p class="msonormal1">"Sanki imzalamaktan başka şansımız varmış gibi," diyorum ve bileğimi kaldırıyorum. Levo'mu görünce gözleri açılıyor. "Levo'sunu çıkarabilirlerdi, bebek de yaşardı; ikisi de yaşardı!"</p>

    <p class="msonormal1">Başını sallıyor. "Sonra ne olacak? Ülkedeki her Programlanmış kız cezasından kurtulmak için bilerek hamile kalacak."</p>

    <p class="msonormal1">Tori elinde tuttuğu şırıngaya bakıp gülümsüyor. "Hımm. Bu doz hızlı bir ölüm anlamına geliyor demek. Peki ya dozun yarısı?"</p>

    <p class="msonormal1">Doktorun yüzünden geçen dehşet bu soruya yeterli bir cevap veriyor.</p>

    <p class="msonormal1">Tori adama doğru ilerliyor ama ben kalamıyorum, bakamıyorum. Başım yine dönüyor, her şey grileşiyor. Sendeleyerek binanın dışına çıkıyorum. Cesetleri geçerken onlara bakmamaya çalışıyorum, ama oradalar, görüş alanımda kaydediliyorlar. Kan. Ölüm.</p>

    <p class="msonormal1">Ağaçların bulunduğu yere varınca birine kolumu sarıp yere kusuyorum, arkadaki binadan çığlıklar geliyor.</p>

    <p class="msonormal1">Zihnimi boşaltmaya çalışıyorum, öğrendiklerimi uygulamaya. Levo'lar doğum sancısı çekenleri öldürüyor; sancıları durduran ilaçlar bebeği doğmadan öldürüyor. Amy ile Jazz'ın yalnız kalmalarına izin verilmemesinin nedeni bu mu? Benim Ben'le yalnız kalamamamın nedeni? Bilmiyordum. Ya o kız? O biliyor muydu?</p>

    <p class="gvdemetni2">***</p>

    <p class="msonormal1">Hudalar onu programladı ve şimdi de her şeyi denememize rağmen ölü. Amy'den büyük görünüyordu. 21 yaşma ve özgürlüğe ne kadar yakındı? Elimi açıyorum. İçinde o öldüğünde parmağından çıkardığım yüzük var: gümüş. İçinde de bir yazı: Emily ve David. Sonsuza kadar. Yanındaki Programlanmış çocuk sevgilisi miymiş? Sonsuza dek beraber olacaklar işte. Parmaklarımla yüzüğü sıkıca kavrıyorum.</p>

    <p class="msonormal1">Emily. Onu hatırlayacağım. Bu anı hatırlayacağım.</p>

    <p class="msonormal1">Holly de dahil bizden üç kişi öldü, Programlanmış çocukla kız da. Beş Huda ve bir doktor. Bir sonlandırma merkezi devre dışı: katran biz oradan ayrılmadan önce orayı ateşe verdi. İkili gruplar halinde ormana karışıp bizi alacakları noktalara koşuyoruz.</p>

    <p class="msonormal1">"Seni aptal," diye tıslıyor koşarken. "Elinde bıçakla o Huda'ya doğru koşarken ne yaptığını sanıyordun? Sana saklanmanı söylemiştim."</p>

    <p class="msonormal1">"Bana olduğum yerde kalmamı söyledin! Ben de kaldım. O bana doğru koştu."</p>

    <p class="msonormal1">Başını sallıyor. "Eğer Nico söylediği için sana bakıcılık yapıyor olmasaydım belki de üç kişi kaybetmezdik."</p>

    <p class="msonormal1">"Ne? Bana <span>bakıcılık</span> mı yapıyordun?"</p>

    <p class="msonormal1">"Beni duydun. Ne tür bir oyun oynuyorsun? Bak. Yardım etmek istediğini biliyorum ama işe yaramıyorsun. Etraftayken tehlike oluşturuyorsun."</p>

    <p class="msonormal1">"Ya Holly?"</p>

    <p class="msonormal1">"Ne olmuş ona?"</p>

    <p class="msonormal1">"Kendi başına gitmemeliydi."</p>

    <p class="msonormal1">"Gönüllü oldu. En iyi strateji onları evin dışına çekmekti." Rahatsız olmuşa benziyor.</p>

    <p class="msonormal1">"Kuralları çiğnedikten sonra Nico'ya kendini kanıtlaması gerekiyordu. Ve kanıtladı da. Kesin olarak."</p>

    <p class="msonormal1">Yolun geri kalanında sessiz kalıyoruz. Ne oldu? O Huda'yı öldürmek istedim. Bıçak elimdeydi, fırsat da oradaydı. Ama onu kullanma düşüncesi, bıçağı içeri itmek, deriyi kesmek, damar ve kasları... Donup kalıyorum. Yapamazdım.</p>

    <p class="msonormal1">Katran koşup gelmeseydi ölmüştüm.</p>

    <p class="msonormal1">Yumruklarım sıkılıyor. Nico ve Baykuşlarla yaptığımız talimler ne işe yaradı peki? Öldürmenin çok fazla yolunu biliyorum.</p>

    <p class="msonormal1">Emily'nin yüzünü aklımda tutuyorum. Onu kurtarabilecek Mutluluk Sıvısı'nı reddetti. Hem de ne için? Şimdi hem kendisi hem de bebeği öldü. Ve Holly: boynu kırıldı. Ve diğer ikisi, isimlerini bile bilmiyorum, hücrelerinde öldüler.</p>

    <p class="msonormal1">Hudalar yaptı bunu.</p>

    <p class="msonormal1">Bir dahaki sefere elimde silah, karşımda da bir Huda olursa başarısız olmayacağım.</p>

    <p class="balk5"><a id="bookmark28">&nbsp;</a></p>
  </div>
</body>
</html>
