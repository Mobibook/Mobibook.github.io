<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk3 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_4"><a class="title" id="bookmark4">DÖRDÜNCÜ BÖLÜM</a></h3>

    <p class="msonormal1">Eskizime eğilip sağ elimi kullanmayı aklımda tutarak öfkeyle yapraklar, dallar çiziyorum. Okulun yeni sanat öğretmeni sonunda gelmişti; ne tehlikeli ne de ilham verici görünüyordu. Pek bir şeye benzemiyordu aslında. Eski öğretmenimizin yerine gelen bu adam Gianelli'nin eline su dökemezdi. Fakat herhangi bir şey çizebildiğim sürece, öğretilen ağaçlar bile olsa öğretmenin sıkıcı olup olmaması umurumda değildi.</p>

    <p class="msonormal1">Odada dolaşıp orada burada tatsız yorumlar yapıyor, ta ki yanımda durana dek. "Hımm... İşte bu... ilginç/' diyerek devam ediyor.</p>

    <p class="msonormal1">Kâğıdıma dönüyorum. Öfkeli ağaçlarla dolu koca bir orman çizmişim ve altındaki gölgelerde gözleri açık, karanlık bir şekil var.</p>

    <p class="msonormal1">Gianelli buna ne derdi? Yavaş ol, daha dikkatli çiz derdi ve muhtemelen de haklı olurdu. Ama yine de resimdeki vahşilik hoşuna giderdi.</p>

    <p class="msonormal1">Kalemin kâğıt üzerinde dolaşması beni sakinleştirmiş, yeniden başlıyorum. Bu sefer ağaçlar o kadar öfkeli değil. Gölgelerin arasından Gianelli bakıyor. Benden başka kimse onu tanımaz: kayıp birinin resmini yaptığında ne olduğunu iyi bilirim, o bunu yapmıştı işte. Bunun yerine onu olması gerektiği gibi, eskizde kaybolmuş genç bir adam halinde çiziyorum. Resimdeki kişi Hudalar'ın sürükleyerek götürdüğü yaşlı adam değil.</p>

    <p class="msonormal1">Bir saat sonra sınıf kapısında kimlik kartımı okutup içeri giriyorum. Arkaya doğru yürümeye başlıyorum...</p>

    <p class="msonormal1">"Kyla?"</p>

    <p class="msonormal1">Duruyorum. <span>Bu</span> ses: o burada mı? Duraklayıp dönüyorum. Nico sınıfın ön tarafındaki masaya yaslanmış duruyor. Gülümsüyor, yavaş, tembel bir gülümseme bu. "Bugün kendini daha iyi hissediyorsun umarım."</p>

    <p class="msonormal1">"İyiyim bayım," diyerek geri dönmeye çalışıyorum. Düşmeden sırama geçmem lazım.</p>

    <p class="msonormal1">Sessiz sedasız çalışmamızı sağlamakla yükümlü sıkılan öğretmen sırasının ona gelmiş olması şaşırtıcı değildi aslında. Hep değişirlerdi, Nico'ya da elbet sıra gelecekti. Ama onunla bu kadar kısa süre içinde karşılaşmayı beklemiyordum. Titremeyi önlemek için ellerimi birleştirip bir süre dizlerimin üstünde tutmam gerekiyor.</p>

    <p class="msonormal1">Matematik ödevimi açıyorum: fazla çaba harcamadan çözü- yormuş gözükeceğim bir şey. Kalemi dikkatle sağ elimde tutup kâğıda bakmaya çalışıyorum Nico öndeki masada oturuyor ve önünde kâğıtlarla elinde kırmızı bir kalem var. Ama onun da benim gibi rol yaptığına eminim, sürekli benim bulunduğum tarafa bakıyor.</p>

    <p class="msonormal1">Tabii bazen de ona bakıyor olmasam bunu bilemezdim. Göğüs geçirip denklemde <span>x'i</span> bulmaya çalışıyorum.</p>

    <p class="msonormal1">Fakat rakamlar yüzüyor, bir türlü hizaya gelmiyorlar ve dakikalar geçmesine rağmen zihnim hâlâ havalarda. Sayfanın kenarlarına bir şeyler karalayıp her zamanki gibi tepeve yazmış olduğum tarihin etrafına filizler ve yapraklar çiziyorum. Fakat sonra rakamlar görüş alanıma giriyor: 11/03. Kasımın üçü.</p>

    <p class="msonormal1">İçimden neredeyse duyulabilir bir klik sesi geliyor, bir bilgi parçası yerine yerleşiyor.</p>

    <p class="msonormal1">Bugün benim doğum günüm. On yedi yıl önce bugün doğdum ama tek bilen benim.</p>

    <p class="msonormal1">Tüylerim diken diken oluyor. Gerçek doğum günü tarihimi biliyorum ve bu, geçmişim çalınıp kimliğim değiştiğinde hastanede yazılan tarih değil.</p>

    <p class="msonormal1">Doğum günüm. Düşünmeye devam ediyorum ama başka bir şey yok. Pasta yok, parti ve hediye de; yalnızca tarih var. Tarihi izlemesi gereken anılar yok. Yine de kurcalayıp bulmam, öğrenmem gereken daha fazla şey olduğunu hissediyorum zihnimde.</p>

    <p class="msonormal1">Yeniden kazandığım anıların bazıları somut gerçekler. Sanki bana ait bir dosyayı okurken bazı kısımları hatırlayıp, bazılarını unutmuş olduğumu fark ediyorum. Duygu yok.</p>

    <p class="msonormal1">Kayıp çocuklar sitesinde adımın Lucy olduğunu okudum. On yaşındayken kaybolmuşum ama o hayata dair hiçbir şey hatırlamıyorum. Sonra bir biçimde ergenlik yıllarında sahneye Nico'yla beraber çıkıyorum. Ancak o zaman anılar canlanmaya başlıyor; öncesine dair hiçbir şey yok.</p>

    <p class="msonormal1">Soruları cevaplayabilecek tek kişi Nico. Yapmam gereken tek şey kim olduğunu hatırladığımı ona söylemek. Fakat gerçekten bilmek istiyor muyum?</p>

    <p class="msonormal1">Zil çaldığında kendi kendime bu seçeneği unutup çabucak susmayı söylesem de ağırdan alıyorum. Olayları anlamlandırana dek onunla konuşamam. Sırtım ürperiyor, nedeni ne? Heyecan mı? Korku mu? Sınıfın ön tarafına doğru yavaşça yürüyorum, Nico kapının yanında duruyor. Son öğrenciler de çıkıyor. Yalnız kalıyoruz.</p>

    <p class="msonormal1"><span>Çık işte</span>, diyorum kendi kendime ve yanından geçiyorum.</p>

    <p class="msonormal1">"Mutla yıllar Rain," diyor alçak sesle.</p>

    <p class="msonormal1">Dönüyorum. Bakışlarımız karşılaşıyor.</p>

    <p class="msonormal1">"Rain mi?" diye fısıldıyorum. İsmi anlamaya, edinmeye çalışıyorum. <span>Rain.</span> Aklımda başka bir zaman ve yer canlanıyor; bu ismi üç yıl önce ben seçtim, on dördüncü yaş günümde: Hatırlıyorum! <span>Benim</span> ismim bu. Anne babamın bana doğduğumda verdikleri "Lucy" değil. Kyla da değil, yıllar geçip de programlandıktan sonra hastanede ilgisiz bir hemşirenin form doldururken verdiği isim o. Rain <span>benim.</span> Ve sonunda ismimi yüksek sesle söylemek içimdeki son engeli de yıkıyor.</p>

    <p class="msonormal1">Gözleri açılıyor ve derinlerde kıvılcımlar çakıyor. Beni tanıyor, fazlası da var. Benim <span>onu</span> tanıdığımı da biliyor.</p>

    <p class="msonormal1">Tehlike.</p>

    <p class="msonormal1">Vücuduma adrenalin hücum ediyor, bir enerji patlaması: savaş ya da kaç.</p>

    <p class="msonormal1">Fakat sonra bakış hiç var olmamış gibi yüzünden düşüyor ve bir adım geri gidiyor. "Yarma hazırlaman gereken biyoloji ödevini unutma Kyla," diyor omzumun üzerinden arkaya bakarak.</p>

    <p class="msonormal1">Dönüyorum. İşte Bayan Ali. Önce nefret, sonra korku sarıyor her yanımı: ama bu Kyla'nın korkusu. Ben bu kadından korkmuyorum. Rain hiçbir şeyden korkmaz!</p>

    <p class="msonormal1">"Hatırla olur mu?" diyor Nico yeniden. Bu sefer Bayan Ali'nin kulakları için hazırlanmış anlamsız ödev konusunu bir kenara bırakmış. Holde kayboluyor.</p>

    <p class="msonormal1">Hatırlamaya çalış...</p>

    <p class="msonormal1">"Biraz konuşmamız lazım," diyor Bayan Ali ve gülümsüyor. En tehlikeli hali gülümsediği zaman.</p>

    <p class="msonormal1">O zaman pişti. Ben de ona gülümsüyorum. "Elbette," derken içimdeki şarkıyı susturmaya çalışıyorum. Benim ismim! Ben <span>Rain'</span> im.</p>

    <p class="msonormal1">"Artık ders aralarında sana eşlik etmeyeceğim; okuldaki bütün yolları biliyorsun/' diyor.</p>

    <p class="msonormal1">"Evet, bu zamana kadar yardımcı olduğunuz için çok teşekkür ederim," diyorum en tatlı ifademi takınarak.</p>

    <p class="msonormal1">Gözleri kısılıyor. "Duydum ki derslerde canın sıkkınmış, perişan görünüyor ve dikkat etmiyormuşsun. Ama bugün gayet iyisin anladığım kadarıyla."</p>

    <p class="msonormal1">"Özür dilerim. Şimdi çok daha iyiyim."</p>

    <p class="msonormal1">"Bak Kyla, seni rahatsız eden herhangi bir şey varsa benimle konuşabileceğini biliyorsun." Yine gülümsüyor ve sırtım ürperiyor.</p>

    <p class="msonormal1"><span>Dikkatli ol.</span> Görevi öğretim asistanlığı olabilir ama o bundan çok daha fazlası. Benden bir işaret, bir sapma belirtisi bekliyor. Katı, beklenen programlanmış tavırların dışında bir şey -beni suç dünyasına döndürecek bir şey- ve Hudalar'a teslim edileceğim. Hayatıma son verilecek.</p>

    <p class="msonormal1">"Her şey yolunda. Gerçekten."</p>

    <p class="msonormal1">"Peki. Böyle devam et o zaman. Okulda, evde ve toplum içinde elinden gelenin en iyisini yapmalısın ki..."</p>

    <p class="msonormal1">"... sözleşmeme aykırı davranmamış olayım. İkinci şansımı doğru kullanayım. Evet biliyorum! Ama hatırlattığınız için teşekkür ederim. Elimden gelenin en iyisini yapacağım." Sırıtıyorum, Huda casuslarından birine sırıtabildiğim için mutluyum. Ve artık Bayan Ali okuldaki gölgem olmayacak, beklemediğim anlarda karşıma çıkmayacak.</p>

    <p class="msonormal1">Kafa karışıklığı ve huzursuzluk arasında gidip geliyor. Fazla mı oldu?</p>

    <p class="msonormal1">"Öyle olmasını sağla," diyor, gülümseme gitmiş, sesi buz gibi soğuk. Onun yanımdayken titrememi tercih ediyor belli ki.</p>

    <p class="msonormal1">Ne yazık ki Rain titremez.</p>

    <p class="msonormal1">Kırmızı, altın rengi, turuncu: ön bahçemizdeki meşe ağacı çimleri renklerle kaplamış. Müştemilattan bir tırmık alıyorum.</p>

    <p class="msonormal1">Bir ismim var.</p>

    <p class="msonormal1">Tırmıkla yapraklara saldırıp onları yığınlar halinde toplayarak tekrar dağıtıyor ve yeniden başlıyorum.</p>

    <p class="msonormal1">Bir ismim var! Kendi seçtiğim bir isim; olmak istediğim kişi Hudalar onu benden almaya çalıştı ama bir biçimde başarısız oldular.</p>

    <p class="msonormal1">Yola bir araba park ediyor: daha önce görmediğim bir araba. Benim yaşımda ya da benden biraz daha büyük bir oğlan aşağı iniyor. Bol bir kot pantolon ve saatlerdir direksiyon başında ya da uykuda olduğunu -ikisi aynı anda olmamış neyse ki- gösteren buruşuk bir tişört giymiş. Yine de bu "ne giydiğimi önemsemiyorum" görünümü ona gitmiş. Bagajı açıyor. Dışarı bir kutu çıkarıp eve taşıyor. Yeniden çıktığında beni görüp el sallıyor. Ben de ona sallıyorum. Kyla bunu yapmazdı; kızarır ya da ona benzer bir şey yapardı. Rain güçlü bir kız. Çocuk kutulardan birini daha alıyor.</p>

    <p class="msonormal1">Arabanın diğer yanma geçip yavaş yavaş çökerek merdivenden iniyormuş gibi yapıyor. Sonra da dönüp izleyip izlemediğimi kontrol ediyor. Gözlerimi devirip yukarı bakıyorum. Başka numaralar da yapıyor; yaprakları torbalara doldurup arabayla evin arkasına taşıyorum, sonra da eve.</p>

    <p class="msonormal1">"Yaprakları hallettiğin için teşekkürler," diyor annem. "Bahçe darmadağındı."</p>

    <p class="msonormal1">"Önemli değil. İşe yaradığımı hissettim."</p>

    <p class="msonormal1">Meşguliyet mi arıyorsun?"</p>

    <p class="msonormal1">Başımı sallayıp biraz sakinleşmem gerektiğini hatırlatıyorum kendime. Ani ruh değişikliklerim yüzünden beni hastaneye kontrole götürmesin. Bu düşünce beni üzüyor ve gülümseme yüzümden düşüyor.</p>

    <p class="msonormal1">Annem bir elini omzuma koyarak sıkıyor. "Akşam yemeğini..."</p>

    <p class="msonormal1">Kapı açılıyor. "Ben geldim!" diye bağırıyor Amy.</p>

    <p class="msonormal1">Çok geçmeden masadayız; okuldan sonra doktorun ameliyatındaki asistanlığı sırasında yaptıklarının ayrıntılı bir raporunu dinliyoruz.</p>

    <p class="msonormal1">Ve anlaşılan o ki orada çalışmak kasaba dedikodularına ulaşmak için muhteşem bir fırsat. Kimin bebeği olduğunu, kimin aşırı viski yüzünden merdivenden düştüğünü ve yolun karşısındaki yeni çocuğun kuzeyden gelen Cameron olduğunu öğreniyoruz. Şimdilik bilinmeyen nedenlerle teyzesi ve dayısıyla kalmaya gelmiş.</p>

    <p class="msonormal1">"Orada çalışmayı seviyorum. Hemşire olmak için sabırsızlanıyorum," diyor Amy onuncu kez.</p>

    <p class="msonormal1">"Sıkı bir hastalığa rastladın mı bari?" diye dalga geçiyor annem.</p>

    <p class="msonormal1">"Ya da yaralanmaya?" diye ekliyorum.</p>

    <p class="msonormal1">"Ah! Şimdi hatırladım. Asla tahmin edemezsiniz."</p>

    <p class="msonormal1">"Neymiş?" diyorum.</p>

    <p class="msonormal1">"Bu sabah olmuş, yani ben görmedim ama HER ŞEYİ anlattılar."</p>

    <p class="msonormal1">"Haydi anlat bize o zaman," diyor annem.</p>

    <p class="msonormal1">"Korkunç şekilde yaralanmış bir adam getirilmiş hastaneye."</p>

    <p class="msonormal1">"Ah tatlım," diyor annem. "Ne oldu?"</p>

    <p class="msonormal1">Ve kötü bir hisse kapılıyorum. Midemde rahatsızlık veren bir burulma var, çok kötü bir his.</p>

    <p class="msonormal1">"Kimse bir şey bilmiyor. Köyün sınırındaki ormanda bulmuşlar, yediği dayaktan ötürü neredeyse ölecekmiş. Kafasına çok darbe almış, hipotermisi de var. Orada günlerce kaldığını düşünüyorlar. Hayatta olması bir mucize."</p>

    <p class="msonormal1">"Kimin yaptığını söylemiş mi?" diye soruyorum nefesimi kontrol altında tutup doğal görünmeye çalışarak.</p>

    <p class="msonormal1">"Hayır. Hem zaten artık hiçbir şey söyleyemeyebilir. Komadayken getirilmiş hastaneye."</p>

    <p class="msonormal1">"Kimmiş?" diye soruyor annem ama Amy ağzını açmadan ben adamın kim olduğunu anlıyorum.</p>

    <p class="msonormal1">"Wayne Best. Tanıyorsunuzdur, bostanların etrafını çeviren tuğla duvarları ören tuhaf inşaat amelesi."</p>

    <p class="msonormal1">Annem bize ormandan, patika yollardan uzak durmamızı söylüyor. Bir manyağın bize saldırmasından korkuyor.</p>

    <p class="msonormal1">Ama o manyak benim.</p>

    <p class="msonormal1">"Kalkabilir miyim?" diyorum aniden kendimi kötü hissederek.</p>

    <p class="msonormal1">Annem bana dönüyor. "Bembeyaz oldun." Sıcak elini alnıma koyuyor. "Buz gibisin."</p>

    <p class="msonormal1">"Biraz yorgunum."</p>

    <p class="msonormal1">"Haydi git, erkenden yatağa gir. Bulaşıkları biz hallederiz."</p>

    <p class="msonormal1">Amy homurdanıyor ve merdivene yöneliyorum.</p>

    <p class="msonormal1">Karanlıkta duvara bakıyorum, Sebastian sırtıma yaslanıyor merhaba demek için.</p>

    <p class="msonormal1">Bunu ben yaptım. Bir adamı komaya soktum. Ya da Rain yaptı: o anda orada olan Rain'di. Ya da... Aynı kişi miyiz biz? İki kişi aynı bedende? Bazen o olduğumu hissediyorum, sanki anılarıyla birlikte kontrolü eline alıyor. Bazen de, örneğin şimdi, hiç var olmamış gibi kayıp gidiyor. Ama Rain aslında kim? Ve bir şekilde Lucy Rain'in geçmişine uyuyor, ama nasıl?</p>

    <p class="msonormal1">Bizi birbirimize bağlayan şey aynı doğum tarihi: Kasım'ın 3'ü. Bilgiyi, bu sırrı kabul ediyorum. Parçalarım bir biçimde birleşiyor şimdi, dünyaya geldiğim gün bu.</p>

    <p class="msonormal1">Zihnim sürükleniyor, uyku yolda. Fakat sonra tarihlerle ilgili parçalar yerine oturuyor ve gözlerim çat diye açılıyor.</p>

    <p class="msonormal1">Bugün on yedi yaşındayım. Hastaneden eylülde çıktım: orada dokuz ay kaldım. Yani on bir ay önce programlandım. Yani zaten on altı yaşındaydım. On altı yaşından büyük herhangi birini programlamak yasadışı. Hudalar arada sırada, yeterince geçerli bir sebepleri olduğu zaman kendi yasalarını çiğniyorlar demek ki. İyi de bana neden böyle bir şey yapsınlar ki?</p>

    <p class="msonormal1">Hâlâ bazı bağlantılar kopuk. Neredeyse her şeyi anladığımı düşündüğümde biraz daha yakından bakıyorum ve gerçek kayboluyor. Sanki olayların sadece bazı yönlerini görebiliyorum, geri kalan kısımlar gözden kaçıyor. Nico bunları açıklayabilir isterse; en azından Rain olduğum zamanları. Fakat karşılığında ne isteyecek?</p>

    <p class="msonormal1">Belki de Rain ve onunla ilgili her şeyin unutulması en iyisi. Şimdi, yarın ve sonraki günler bu durumla ilgili yapacağımı yaparım. Beladan uzak durup Nico'yu geride bırakırım. Görmezden gelirim onu, bazı şeyler olmamış gibi davranırım.</p>

    <p class="msonormal1">Ama her halükârda Wayne bütün bunları mahvedebilir.</p>

    <p class="msonormal1">Onu öldürmeliydin.</p>

    <p class="msonormal1">Sus.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
