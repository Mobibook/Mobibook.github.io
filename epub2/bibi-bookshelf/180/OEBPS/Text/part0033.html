<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_32"><a class="title" id="bookmark29">OTUZ İKİNCİ BÖLÜM</a></h3>

    <p class="msonormal1">Sıkı bir ayaz var. Kırağı ay ışığında otların üzerinde parıldıyor. Uyuyan köyümüzden sessizce patikaya süzülürken soğuk ve heyecandan eşit derecede ürperiyorum. Umarım haklıyımdır. Ben oradadır. Yoksa sabah koşusu için yılın bu zamanları fazla soğuk ve fazla karanlık olabilir mi?</p>

    <p class="msonormal1">Dağ bisikletine ulaşmaya çalışırken eldiven giymiş olmayı diledim. Karanlıkta zulaya ulaşıyorum. Soğuk, ellerimi uyuşturup hareket edemez hale getirmiş. Sonunda bisikleti çıkarıp kanal yoluna çıkıyorum.</p>

    <p class="msonormal1">Bildik alanı geçince ezberlediğim haritadan yolumu bulmaya, dikkatimi vermeye çalışıyorum. İçim tamamen <span>Ben'le</span> dolu. Zaman zaman yolu belirleyemediğimde karanlıkta yanlış yöne gitme korkusuyla cep fenerimi açmak zorunda kalıyorum.</p>

    <p class="msonormal1">Evden kilometrelerce uzakta bir noktada durup cebimden Emily'nin yüzüğünü alıyorum. Bende kalamaz: çok tehlikeli. Ya biri görürse? Öpüp kanalın derin bir yerine atmaya çalışıyorum. Çamurlu dipte kaybolmasını sağlayayım. Fakat başaramıyorum. Bir ağaca tırmanıyorum. Yüzüğü aşağıdan görünmeyen ince bir dala geçiriyorum. Gözlerim yeri belirliyor, kanaldaki kıvrımı. Bir gün almak için geri döneceğim.</p>

    <p class="msonormal1">Tekrar kilometrelerce ilerliyorum, bir şey beni dürtüp konsantrasyonumu bozuyor. Doğru olmayan bir şey var. Arkamda; belli belirsiz, aramızda mesafe bulunuyor, emin olmak için çok uzakta. Fısıltı gibi sesler. Bisiklet sesine çok benziyor.</p>

    <p class="msonormal1">Durup benimkini ağaçlara saklayarak geldiğim yoldan geriye biraz sürünüyorum; yavaşça, sessizce, gizli gizli. Yoldan gitmektense gölgesinde ilerlerken...</p>

    <p class="msonormal1">Orada.</p>

    <p class="msonormal1">Yolda bir siluet bekliyor. Bisiklet üzerinde gidonumda araç takip cihazının belli belirsiz ışığı yanıp sönüyor: izlediği araç sabit. Yüzünden bir kararsızlık geçiyor; güvenli bir mesafede mi kalmalı yoksa gidip aracın neden durduğuna mı bakmalı?</p>

    <p class="msonormal1">Katran'ın önüne çıkıyorum.</p>

    <p class="msonormal1">Zıplıyor. Yüzünde suçluluk var, sonra geçiyor.</p>

    <p class="msonormal1">"Merhaba," diyorum.</p>

    <p class="msonormal1">"Merhaba."</p>

    <p class="msonormal1">"Şimdi. Anlatacak mısın, tahmin mi etmeliyim?" diyorum ve omuz silkip cevap vermiyor. "Bisiklette araç takip çipi var. Sen de beni takip ve kontrol ediyorsun."</p>

    <p class="msonormal1">Katran o ışıkta bile görebileceğim kadar kızarıyor.</p>

    <p class="msonormal1">"Bisiklette çip var evet. Ama öyle değil. Hepsinde güvenlik amaçlı bunlardan var değil mi?"</p>

    <p class="msonormal1">"Ama sen beni izliyordun."</p>

    <p class="msonormal1">"Nico öyle yapmamı söyledi."</p>

    <p class="msonormal1">Nico: içimde korku yanıp sönüyor. "Biliyor mu?"</p>

    <p class="msonormal1">Henüz bilmiyor. Nereye gidiyorsun?"</p>

    <p class="msonormal1">Sessiz kalıyorum.</p>

    <p class="msonormal1">"Neyse, nereye gidersen git, seninle geliyorum."</p>

    <p class="msonormal1">Geriye, yola bakıyorum. Belki çok yaklaşmadan bisikletten kurtulup sıvışabilirim. Ya da belki çipi bulup çıkarırım.</p>

    <p class="msonormal1">Ama Katran şimdi yakalanmış olduğu için, daha yakın duruyor.</p>

    <p class="msonormal1">Bisikletime ulaşınca ona dönüyorum. "Lütfen takip etme beni. İstersen burada bekle. Geç kalmam, birlikte dönebiliriz."</p>

    <p class="msonormal1">"Hayır."</p>

    <p class="msonormal1">"Bakıcıya ihtiyacım yok!"</p>

    <p class="msonormal1">"Hayır var."</p>

    <p class="msonormal1">Köşeye sıkıştım, göğüs geçiriyorum, ona söylemekten başka seçeneğim yok. "Kim olduğumu hatırlamakla ilgili söylediklerini hatırlıyor musun? Olayın peşini bırakmamam gerektiğini?" Bekliyor. "Ben'i görmeye gidiyorum."</p>

    <p class="msonormal1">"Ne? Tori'nin bahsettiği mi?"</p>

    <p class="msonormal1">"Yanlış anladı. Ben'le biz... yakındık."</p>

    <p class="msonormal1">"Ama çocuğun öldüğünü sanıyordum."</p>

    <p class="msonormal1">Başımı sağa sola sallıyorum. "Yaşıyor ve gidip göreceğim."</p>

    <p class="msonormal1">"Görüşüyor musunuz?"</p>

    <p class="msonormal1">"Hayır. Gideceğimi bilmiyor. Bugün orada olmayabilir bile; sezgilerimle hareket ediyorum."</p>

    <p class="msonormal1">"İyi de nasıl..."</p>

    <p class="msonormal1">"Onu nasıl bulduğumu sorma. Söylemem. Ama şimdi neden benimle gelemeyeceğini anlıyor musun?"</p>

    <p class="msonormal1">Katran'ın yüzünde çok fazla duygu birbirine karışıyor -endişe ve incinme, mücadele ve öfke- öyle ki hareket ettiğimin bile farkına varmadan yanma gidip koluna dokunuyorum. "Katran? İyi misin?"</p>

    <p class="msonormal1">"Hayır." İçini çekip eliyle saçını geriye itiyor. "Bak. Arkada kalıp görünmeyeceğim. Yolunda gitmeyen bir şey olursa arkanı kollarım. Yapabileceğimin en iyisi bu. Tamam mı?"</p>

    <p class="msonormal1">Ve söylediği, vardığı yargıya o kadar ters ki, ondan bekleyebileceğimden o kadar fazla ki gülümsüyorum. "Tamam."</p>

    <p class="msonormal1">Bisikletime binip birkaç viraj alıyorum. Hafızam işini yaptı: doğru yoldayım. Ben'in okulunun yakınında koşmaya geleceği parkura ulaştığımızda gökyüzü hâlâ karanlık. Bisikletlerimizi gizleyip ağaçların arasına saklanıyoruz. Gözetliyoruz.</p>

    <p class="msonormal1">Karanlık, gökyüzünde azar azar açılıp yerini loş bir ışığa bırakıyor. Benden iz yok. Boğazım kasılıyor ve tam Katran'a dönüp <span>özür dilerim, hata yapmış olmalıyım</span> diyecekken kolumu kavrıyor.</p>

    <p class="msonormal1">"Bak," diyor soluk vererek. Yolun vardığı tepeyi işaret ediyor, bir siluet aşağı doğru koşuyor, ışık arkasında. Gözlerimi kısarak bakıyorum, emin değilim; ve sonra - evet. Bu o! Yüzüme bir gülümseme yayılıyor ve ayaklarım telaşa kapılıyor. Ağaçların arasından çıkıp uzaklaşan siluetinin ardından yoldan koşuyorum.</p>

    <p class="msonormal1">Ben hızlı koşar. Hep öyleydi. Hızımı gittikçe artırıyorum. Bir şey duymuş olmalı ki arkasındakini görmek için başını biraz çeviriyor; sonra önüne dönüp devam ediyor.</p>

    <p class="msonormal1">Belki de bu ışıkta tanımadı beni. Daha da hızlanıyorum. "Bekle," diyorum yumuşak bir biçimde. "Ben, bekle."</p>

    <p class="msonormal1">Ritmi yavaşlıyor, sonra yürümeye dönüşüyor.</p>

    <p class="msonormal1">Yanına gidiyorum.</p>

    <p class="msonormal1">"Evet?" diyor.</p>

    <p class="msonormal1">Gözlerine bakıp gülümsüyorum, altın ışıltılı kahverengi gözlerine. Elini tutuyorum. Başını eğip ellerimize bakıyor. Gülümser gibi oluyor.</p>

    <p class="msonormal1">Ayrıntıları algılamaya başlıyorum. Doğru olmayan bir şeyler var.</p>

    <p class="msonormal1">"Ben?"</p>

    <p class="msonormal1">"Üzgünüm. Beni başkasıyla karıştırdınız."</p>

    <p class="msonormal1">"Hayır karıştırmadım." Ve eline yapışıyorum.</p>

    <p class="msonormal1">Başını sallayıp elini çekiyor. "Üzgünüm, ben Ben değilim. <span>İz</span> in verirseniz koşumu bitirmek için kısa bir sürem kaldı." Ve gidiyor. Koşarak uzaklaşıyor. Beni orada öylece ayakta bırakarak. Gidişini, koşmasını izliyorum ve her hareketi onu <span>benim</span> Ben'im yapıyor. Gözlerimden yaşlar boşanmaya başlıyor.</p>

    <p class="msonormal1">Kim olduğumu bilmiyor.</p>

    <p class="msonormal1">Hiçbir şey hatırlamıyor.</p>

    <p class="msonormal1">Midem kasılıyor. Tekrar programlamışlar. Tek cevap bu. Ama on yedi yaşında. On altı yaşından küçük değilsen sana bunu yapmamaları gerekir. Neden Ben için kendi kurallarını çiğnemişler?</p>

    <p class="msonormal1">Kim <span>olduğumu</span> bilmiyor.</p>

    <p class="msonormal1">Hâlâ yolda durup titriyorum. Ben dönüp bu tarafa koşabilir. Bu düşünceyle sendeleye sendeleye ağaçların arasına girip bekliyorum. Az sonra uzakta beliriyor. Her zamanki zarif stiliyle koşarak yaklaşmasını, sonra flu bir biçimde tepenin ardına doğru geçişini izliyorum.</p>

    <p class="msonormal1">Arkamda ormandan sesler geliyor ama ben hâlâ hareketsiz durup gün doğumu ışıkları içinde Ben'in kayboluşuna bakıyorum.</p>

    <p class="msonormal1">"Rain?" Alçak bir ses: Katran.</p>

    <p class="msonormal1">Yüzümdeki akmasını engelleyemediğini yaşları görmesini istemediğimden dönmüyorum. Ilık bir el koluma dokunup beni çekiyor.</p>

    <p class="msonormal1">"Ne oldu?"</p>

    <p class="msonormal1">Konuşamadan başımı sallıyorum. Tereddütlü, bir elini omzuma koyuyor. Beni yakınma çekiyor, kolları önce sert, sonra gevşiyor. Ve ben de ona hıçkırarak Ben'in benim kim olduğumu artık bilmediğini söylüyorum.</p>

    <p class="msonormal1">Sonunda beni uzaklaştırıp gözlerime bakıyor. "Kendini toplaman lazım, şimdi yap bunu. Buradan gitmeliyiz. Fazla aydınlık oldu, başkaları gelebilir."</p>

    <p class="msonormal1">Beni ormana, bisikletlerimize götürüyor ve kanal yoluna yöneliyoruz. Yüzümdeki soğuk hava gözlerimi sızlatıyor, görmemi zorlaştırıyor ve bu arada zihnimde iki kelime dönüp duruyor. Hâlâ gerçekmiş gibi gelmiyor.</p>

    <p class="msonormal1">Ben gitti.</p>

    <p class="msonormal1">Programlanmış olsam da Nico'nun yaptığı şey sayesinde bazı anılarımı koruyabildim. Ama Ben koruyamaz. Öyle işlemiyor. Artık ben onun için hiç var olmamış gibiyim. Aramızda olanlar onun için olmamış gibi. Hiçbirini bilmiyor.</p>

    <p class="msonormal1">Ben gitti.</p>

    <p class="msonormal1">Gözyaşlarını dindi; tüm varlığım. Hiçbir şey yok. Umut yok. Çıkış yok.</p>

    <p class="msonormal1">Zulaya gidiyoruz ve Katran bisikletimi içeri sokarken öylece duruyorum.</p>

    <p class="msonormal1">"Oraya giderek ne yaptığını sanıyordun?" Başını sallıyor: her zamanki Katran geri döndü.</p>

    <p class="msonormal1">Sessizim. Omzumdan itiyor; meydan okuma.</p>

    <p class="msonormal1">"Nico'ya ve bize Özgür BK'yı desteklediğini söyleyip sonra böyle bir şey yapıyorsun. Riskli, Rain. Ya seni çekip götürmek için orada olmasaydım ve yakalansaydın? Senden çok şey öğrenirlerdi. Bunun için yöntemleri var. Hepimize ihanet etmiş olurdun."</p>

    <p class="msonormal1">İçimde bir şey helezonlar çizerek katılaşıyor. "Hudalar Ben'i benden bir kez aldı. Şimdi yeniden yaptılar bunu. Gitti. Yeter artık. Bunu onlara ödetmek için her şeyi yapacağım."</p>

    <p class="msonormal1">"Ciddi görünüyorsun. Olayın bu mu?"</p>

    <p class="msonormal1">"Ne demek istiyorsun?"</p>

    <p class="msonormal1">"Seni sınırlarını aşmaya zorlayan şey. Böylece gerçekten her şeyi yapabilecek hale geleceksin."</p>

    <p class="msonormal1">Omuz silkiyorum, ama içimde her şey yer değiştirip yeniden diziliyor. Şimdi ağacın birinde saklanan Emily'nin yüzüğü son noktaydı. Ve Ben de: evet. Sınırı çoktan aştım, geriye dönüş yok. "Senin olayın neydi?"</p>

    <p class="msonormal1">Elimi yakalayıp yanağına dokunduruyor -yara izine- sonra beni itiyor.</p>

    <p class="msonormal1">"Hatırlamıyor musun? Bu. On yaşındayken ablam kaybolmuştu. Saklanıyordu. Bir belaya bulaşmış, ciddi bir şey değildi ama Hudalar'ın nasıl olduğunu bilirsin."</p>

    <p class="msonormal1">Aniden dönüp sırtımı göğsüne yaslayarak kolunu boğazıma dayıyor. "Biri beni böyle tuttu," diye fısıldıyor. Diğer elini yanağıma, tam gözümün altındaki noktaya uzatıyor. "Sayfiye evimizin oralardaydık. Babamın dalış bıçağını aldı ve buradaki noktayı deldi." Parmağını yanağımdan aşağı doğru indiriyor, yara izinin açtığı yol. "Buraya geldiğinde ablamın nerede olduğunu söylemiştim onlara. Onu bir daha hiç görmedik."</p>

    <p class="msonormal1">Beni itiyor. Dalış bıçağı: bir katran. Unutmamak için ismini böyle seçmiş. Hâlâ taşıdığı bıçak. <span>Hatırlıyorum.</span></p>

    <p class="msonormal1">Yanağımı tutuyorum. Canımı acıtmadı ama parmağını tenimde hâlâ hissedebiliyorum; bıçağın açtığı yolu çizmesini. Dehşetle bakıyorum. "Senin suçun değildi. Çocuktun daha!"</p>

    <p class="msonormal1">"Belki öyle. Ama bir daha kimseye ihanet etmeden öleceğim. Sebebi bu. Bugün yaptığını Nico'ya anlatmayacağım ve Tori'ye de bahsetmeyeceğim. Git şimdi. Onlar kaybolduğunu düşünmeden eve geri dön."</p>

    <p class="msonormal1">"Katran?"</p>

    <p class="msonormal1">"Evet?"</p>

    <p class="msonormal1">"Teşekkür ederim."</p>

    <p class="msonormal1">Bir bakış atıyor. "Bizimle olmak istemeni anlıyorum. Ama sınırlarını bilmen gerek."</p>

    <p class="msonormal1">"Ne demek istiyorsun?"</p>

    <p class="msonormal1">Başını sallıyor. "Başka zaman." Tereddüt ediyor, sonra eliyle yanağıma dokunuyor. "Ben için üzgünüm."</p>

    <p class="msonormal1">Yavaşça koşarak sokağımıza girdiğimde okula hazırlanma vakti neredeyse gelmiş, arka yoldan gizlice girmek için çok geç. Neyse ki her ihtimale karşı not bırakmıştım. "Koşuya çıktım."</p>

    <p class="msonormal1">Bu sefer ses çıkarmamamın anlamı yok.</p>

    <p class="msonormal1">Ön kapıyı açıyorum. "Merhaba, ben geldim!" diye sesleniyorum.</p>

    <p class="msonormal1">Ayakkabılarımı çözmek için eğilirken annem mutfaktan başını uzatıyor.</p>

    <p class="msonormal1">"Bu sabah koşu için soğuk değil miydi?"</p>

    <p class="msonormal1">"Soğukta koşmak iyi gelir!" diyorum sesimin kısık çıkmasına uğraşarak. Başarısız oluyorum.</p>

    <p class="msonormal1">Ayakkabılarımı dolaba tıkarken koridora çıkıyor.</p>

    <p class="msonormal1">"Sorun ne?" diye soruyor ve gözlerinde gerçek ve saf bir endişenin izleri var. İçten olduğuna o kadar inanmak istiyorum ki. Kollarına atılıp ona Ben'i anlatsam. Ama yapamam. Yüzümde açıkça gördüklerini de inkâr edemem. Kıpkırmızı gözlerimi.</p>

    <p class="msonormal1">"Ben'i düşünüyordum. Uyuyamadım, ben de koşmaya çıktım."</p>

    <p class="msonormal1">Elini omzuma atıp sıkıyor. Beni merdivene iterek, "Git. Duş yapıp ısın biraz. Sonra kahvaltıyı hazırlayacağım," diyor.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
