<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_13"><a class="title" id="bookmark10">ON ÜÇÜNCÜ BÖLÜM</a></h3>

    <p class="msonormal1">"Sana bir sır vereceğim." Jazz gülümsediği için kötü haber olmadığını tahmin ediyorum.</p>

    <p class="msonormal1">"Ne?"</p>

    <p class="msonormal1">"Bu sabah sen sormadan önce ben zaten Mac'e gitmeyi planlıyordum. Sana bir sürprizi var."</p>

    <p class="msonormal1">Heyecandan midem hopluyor. Jazz hâlâ gülümsüyor; ne olduğunu biliyor olmalı ve anlaşılan iyi bir şey.</p>

    <p class="msonormal1">"Ben değil, değil mi?" diye yavaşça fısıldıyorum. Olmayacağını, olamayacağını bilsem de soruyu sormaktan kendimi alamadım.</p>

    <p class="msonormal1">Jazz'm gülümsemesi sönüyor. "Üzgünüm Kyla. Onunla ilgili bir şey bulursam ilk öğrenen sen olacaksın."</p>

    <p class="msonormal1">Mantıksız olsa da kapıldığım hayal kırıklığı dalgasını durduramayarak arabasına yaslanıyorum. Aiden Ben'le ilgili en ufak bir şey bulduğunda Mac aracılığıyla haber yollayacağına söz verdi - bu yüzden aklım ona gitti. <span>Hata.</span></p>

    <p class="msonormal1">Otoparkın köşesinde Amy görünüyor. Bize doğru yürüyüp kollarını Jazz'a doluyor. Çocuk dönüp onu öpüyor ve ben bakmamaya çalışıyorum.</p>

    <p class="msonormal1">"İyi misin?" diye soruyor bana.</p>

    <p class="msonormal1">"İyiyim"</p>

    <p class="msonormal1">"Arkadaşlardan biri seni tuvalete koşarken görmüş, berbat görünüyormuşsun."</p>

    <p class="msonormal1">"Ah, sadece midem bulandı. Önemli bir şey değil. Şimdi iyiyim."</p>

    <p class="msonormal1">"Doğruca eve gitmek istemediğine emin misin?"</p>

    <p class="msonormal1">"Eminim!"</p>

    <p class="msonormal1">"Kızma o kadar. Şimdi yola çıkarız."</p>

    <p class="msonormal1">"Arabam emrinize amade bayanlar," diyor Jazz arabanın kapısını açarak.</p>

    <p class="msonormal1">Arabayla, sürülmüş tarlalar arasından, kır yollarından aşağı doğru gidiyoruz. Çiftlikleri ve ormanı geçip Mac'in yerine yöneliyoruz. Dar bir yolun aşağısında tek başına bir ev. Büyük arka bahçesi yeni arabalar toplamak için gerekli parçaları temizleyip kurtardığı hurda otomobillerle doluydu. Jazz'a yaptığı araba gibi. Ama o basit bir tamirci değil.</p>

    <p class="msonormal1">Sürpriz ne olabilir?</p>

    <p class="msonormal1">Mac'in ön kapısına gelince sürpriz bana çarpıp düşürüyor.</p>

    <p class="msonormal1">Skye! Ben'in köpeği, muhteşem bir golden retriever, üzerime atlayıp yüzümü mutlulukla ıslak köpek öpücükleriyle kaplıyor. Dizüstü çöküp kollarımı ona doluyor, yüzümü postuna gömüyorum. İs kokan postuna.</p>

    <p class="msonormal1">Jazz, Amy'yle baş başa kalmak için onu yürüyüşe çıkarıyor. Mac beni ve yarı yarıya kucağına yayılmış, kuyruğu yere pat pat vuran Skye'ı izliyor. Yüzündeki dikkatli bakışın altında bir şey gizliyor.</p>

    <p class="msonormal1">"Nasıl?" diye soruyorum ona. Çok şey barındıran tek kelimelik bir soru. Nasıl hayatta kaldı? Ben'in köpeği Mac'tere nasıl geldi?</p>

    <p class="msonormal1">Mac vere, yanımıza oturuyor. Skye'in kulaklarını kaşırken köpek aramıza devriliyor, kafası dizlerimde. "Dün gece buraya geldiğinden beri bu köpeğin en mutlu olduğu an bu."</p>

    <p class="msonormal1">"Ne olduğunu biliyor musun?"</p>

    <p class="msonormal1">"Birazını. Gerisini tahmin ediyorum. Anlamadığım şey, sen onu burada görünce neden şaşırmadın ve neler olduğunu soran kişi neden sensin?"</p>

    <p class="msonormal1">"Bir şeyler duydum," diyorum temkinle.</p>

    <p class="msonormal1">Mac elini kaldırıyor. "Ben'in ailesini nereden duyduğunu bana söylemek zorunda değilsin. Biliyorsun değil mi?"</p>

    <p class="msonormal1">Başımı sallayıp Skye'a doğru çöküyorum."</p>

    <p class="msonormal1">"Skye şanslı bir köpek."</p>

    <p class="msonormal1">"Evet. Önce sevdiği genç çocuk ve sonra da ailesinin geri kalanı gitti. Çok şanslı."</p>

    <p class="msonormal1">Hayatta kalmayı başardı. Dışarıda mıydı, kaçtı mı, ne oldu bilmiyorum. Ama Jazz'ın arkadaşı onu ertesi gün bulmuş. Jazz onu bu taraflara getirdi. Kaçtığı için resmi yetkililerin sorun çıkaracağından korkan komşular onu almak istemedi." Kelimeleri söyleyişinden onun da benim gibi başka şeyler daha düşündüğü belli oluyor.</p>

    <p class="msonormal1">"Burada dur," diyerek kalkıp mutfağa gidiyor. Biraz sonra elinde bir kâseyle geri dönüyor. "Bakalım ona yedirebilecek misin?"</p>

    <p class="msonormal1">Böylece Skye kucağımda, yerde oturup onu et parçalarıyla besliyorum. Biraz yedikten sonra gözlerini kapatıp uykuya dalıyor.</p>

    <p class="msonormal1">Sıcaklığı ve köpeklere has kokusu; her ne kadar soluğu is koksa da iyi geliyor, gerçek. Kıpırdamak istemiyorum. Ama Mac'le başka işlerim var. Bacaklarımı çekip kalkarak mutfağa gidip onu buluyorum.</p>

    <p class="msonormal1">Dolaplardan birinin tepesinde baykuşu görünce soluğum kesiliyor. Ben'in annesinin bir zamanlar çizdiğim bir resimden yola çıkarak yaptığı heykel. Sonra bana vermişti. O kadar güzel ve ölümcül. Ne kadar yetenekliydi, şimdi ondan kalan tek şey bu. Tüylerinin üzerinde, içinde parmaklarımı gezdiriyorum, acı, dolup taşarak içimden çıkmak istiyor.</p>

    <p class="msonormal1">Kontrol edip içeride tutmaya çalışıyorum. Buraya geliş sebebim var.</p>

    <p class="msonormal1">"KİE'ye bakabilir miyim?" diye soruyorum.</p>

    <p class="msonormal1">Mac bana anlamlı bir bakış atıp başını sallıyor. Peşinden arka odaya gidiyorum, son derece yasadışı, hükümet çıkışlı olmayan bilgisayarın üzerindekileri alıyor. Yasal bilgisayarların yaptığının aksine Hudalar'ın görülmesini istemediği web sitelerini engellemiyor. Az sonra ekranı KİE web siteleri dolduruyor: Kayıplar İçin Eylem. Bir sürü kayıp çocuk.</p>

    <p class="msonormal1">Mac'e Robert'ı soran bendim, bana bilgisayarı ilk kez böyle göstermişti. Annemin oğlu Robert, dolu otobüsleri yolda giderken bir DKT saldırısıyla otuz diğer öğrenciyle birlikte öldürülmüş ve okuldaki anıta ismi yazılmıştı. Ama olay sırasında Mac de oradaydı. Robert'ın otobüste ölmediğini biliyordu. Onun büyük ihtimalle programlandığını düşünüyordu. Sonra bu ülkede kaç çocuğun hiçbir açıklama yapılmadan ortadan yok olduğunu gösterirken Lucy'ye rastlamıştık. Bana.</p>

    <p class="msonormal1">Bir şekilde bunu yapmalıyım, kontrol etmeliyim. Arama kutusuna yazıyorum: kız, sarışın, yeşil gözlü, on yedi yaş. Arama butonuna tıklıyorum.</p>

    <p class="msonormal1">Bir sürü sayfa açılıyor ama onu bulmam uzun sürmüyor ve büyütmek için resmine tıklıyorum.</p>

    <p class="msonormal1">Yüzü -yüzüm- ekranı kaplıyor. Lucy Connor, on yaşında, Kesvvick'teki okuldan kaybolmuş. Bugün yedi yıl olmuş ama ben olduğum hâlâ açıkça görülüyor. Anlamsız bir biçimde mutlu görünüyor. gri bir kedi yavrusunu tutarak objektife gülümsüyor.</p>

    <p class="msonormal1">Bir doğum günü hediyesi.</p>

    <p class="msonormal1">Bilgiye ulaşınca irkiliyorum. Kedi yavrusu onun -benim- onuncu doğum günü hediyesiydi.</p>

    <p class="msonormal1">"İyi misin Kyla?" diye soruyor Mac.</p>

    <p class="msonormal1">Gözyaşlarını gözlerimi yakıyor. Daha önce Lucy'nin hayatına dair zihnimde peydahlanan böyle bir anım olmamıştı. Hiç. Sadece rüyalardaki küçük parçalar. Genellikle korkunç şeyler gösteren kâbuslar; geçen geceki satranç oynadığımız rüyaya kadar. Fakat rüyalar bilinçaltına erişir. Bu sefer uyanığım. Tamamen gitmiş olmalıydı; Nico öyle dedi. Ne anlama geliyor olabilir bu?</p>

    <p class="msonormal1">Mac elini benimkinin üzerine koyuyor. "Ne var?"</p>

    <p class="msonormal1">"Bir an bir şey hatırladım sandım.Şu kedi yavrusu."İç çekiyorum. "Şalterlerim atmış olmalı."</p>

    <p class="msonormal1">"KİE hakkmdaki fikrini mi değiştirdin?" diye soruyor. Ekrana bakıyor, gözlerini izliyorum. "Bulundu" yazan bir buton var. fareyle tek bir tık ve bulunmuş olacağım. Lucy'nin kaybolduğunu kim bildirmiş olabilir? Belki de babam. Belki yeniden satranç oynayabiliriz.</p>

    <p class="msonormal1">Kafamı sallıyorum. Hayır. Hayatım yeterince karmaşık ve birkaç parça rüyadan başka gerçek aileme dair hiçbir bilgim yok. Ne olursa olsun Özgür BK'nın ya da Hudalar'ın beni izleyip onlara ulaşması riskini göze alamam: beni kaybetmiş olmaları daha iyi.</p>

    <p class="msonormal1">Orada olma nedenime geldi sıra. "KİE'dekilerden biri misin sen de?"</p>

    <p class="msonormal1">"Ben daha çok... yedeğim. Neden?"</p>

    <p class="msonormal1">"Merak ettiğim bir şey var. Beni de web sitesine koyabilir miyiz?"</p>

    <p class="msonormal1">Mac bana bakıyor. Ben'in hikâyesini az çok biliyor. Benim olaydaki rolüm hakkında fikri olmasa da. Ben'in Hudalar tarafından götürüldüğünü. Bunun zaman kaybı olduğunu, Ben'den geriye bulunacak bir şey kalmadığını düşünüyor olmalı. Muhtemelen haklı.</p>

    <p class="msonormal1">Ama evet anlamında başını sallıyor. "Tabii. Fotoğrafı var mı?"</p>

    <p class="msonormal1">Başımı sallıyorum. "Hayır ama bu var," derken cebimden Ben'i çizdiğim resmi çıkarıyorum. Gerçeğe benzemesi için saatlerimi harcadım. "İşe yarar mı?"</p>

    <p class="msonormal1">Islık çalıyor. "Çok iyi. Bu o. Mükemmel. Ama taranması lazım ve bende tarayıcı yok. Aiden'e yaptıracağım. Tamam mı?"</p>

    <p class="msonormal1">Yüzümdeki tepkiyi silip sıkıntımı saklıyorum. "Teşekkür ederim," diyorum sadece Ben'e Levo'larını kesen Programlanmışlar hikâyelerini anlatıp bu işi deneme fikrini ilk veren Mac'in arkadaşı Aiden'di. Girişimini mümkün kılan Aiden'in Mutluluk Hapları'ydı. Aiden aynı zamanda benden KİE'deki bulundu bu- tonuna basarak kendimi rapor etmemi isteyen kişiydi. Kuralların bu şekilde çiğnenmesi Hudalar öğrendiğinde mutlak ölüm cezası anlamına geliyordu. Dediğine göre terörist değil aktivistti; başka yollardan bazı şeyleri değiştirmeye çalışıyordu.</p>

    <p class="msonormal1">Umutsuz biri.</p>

    <p class="msonormal1">Belki. Ama en azından insan öldürmüyor. Bir süre önce Robert'ı düşününce ölen tüm o öğrenciler geldi aklıma. Hudalar için hazırlanmış rasgele bombalar tarafından öldürüldüler. İlk öğrendiğimde o otobüs saldırısıyla ilgili kâbuslar gördüm ama orada olmazdım! Gerçekleştiğinde yalnızca on yaşındaydım.</p>

    <p class="msonormal1">Ama Nico olabilir.</p>

    <p class="msonormal1">Hayır. Nico bunu asla yapmaz, bir otobüs dolusu masum okul çocuğunu katletmez. Yapmaz. Onun mücadelesi Hudalar a karşı. <span>Benimki de.</span></p>

    <p class="msonormal1">Mac'i iyi olduğuma ikna edip toparlanmak için bana biraz zaman vermesini istiyorum ve ekrandaki Lucy'ye bakmayı sürdürüyorum. Ne oldu ona? Anlayamıyorum. Bir an yavru kedisi olan, babasının satrançta kendisini yenmesine izin verdiği mutlu bir çocukken, sonra? Başımı sallıyorum. On yaşında kayboluyor, sonra bir şekilde bir atlama oluyor, zamanda bir boşluk. Rain'e ait anılar on dört yaşından öncesine ait değil. Ormanda bir acemi birliğinde. Silah ve patlayıcı kullanmayı öğrenirken.</p>

    <p class="msonormal1">O yere gelene kadar geçen dört yıl içinde ne oldu?</p>

    <p class="msonormal1">Amy ve Jazz yürüyüşten dönüyor. Ayrılırken Ben'in annesinin bana yaptığı baykuşa dokunuyorum. İçinde bir sır barındırıyor. Hâlâ gizli olan bir not, Ben'den. Nereye bakacağımı bildiğimden minik beyaz kâğıt köşesini görebiliyorum. Açılınca onun bana son sözleri ortaya çıkacak. Ama bakmaya dayanamayacağım, bugün olmaz.</p>

    <p class="msonormal1">Skye peşimizden gelmeye kalkınca Mac onu tutuyor. Dönüyorum. Gözden kaybolana kadar hüzünlü gözleri üzerimizde kalıyor.</p>

    <p class="msonormal1">Yeşil ağaçlar mavi gökyüzü beyaz bulutlar... Yeşil ağaçlar mavi gökyüzü beyaz bulutlar...</p>

    <p class="msonormal1">Ama farklı.</p>

    <p class="msonormal1">Uzun çimenli alanlar. Papatyalar. Daha önce hiç olmadığı kadar; hareket ve seslerle canlı duruyorlar. Ağaçları görüyorum<span>,</span> ama alttan değil: ben dalışa geçerken en üstteki dallar yanımdan hızla akıyor. Fare gibi bir hayvanın hışırtısı. Ama oraya vardığımda gitmiş oluyor.</p>

    <p class="msonormal1">Olsun.</p>

    <p class="msonormal1">Kanatlarımı çırpıp yeniden yükseliyorum<span>,</span> güneş tüylerimi ısıtıyor. Saklanmalı<span>,</span> karanlığı beklemeliyim<span>;</span> daha iyi avlanırım.</p>

    <p class="msonormal1">Ama güneşe uçmak istiyorum. Bu dünyayı geride bırakmak. Ne kadar yükseğe çıkabilirim? Yüzümü ferah gökyüzüne dönüyorum; ılık hava akımında kayıp bir sonrakine ulaşmak için kanatlarımı çırpıyorum. Neredeyse hiç çaba harcamadan; yükseğe, daha yükseğe. Sonsuza dek uçabilirim.</p>

    <p class="msonormal1">Ağaçlar yerde birleşip uzakta tekdüze bir yeşillik oluşturuyor. Önce kademeli artan bir yoğunluk kanatlarımı çırpmamı engelliyor, sonra durmak zorunda kalıyorum. Sonra, tuzak. Sanki etim yavaşça küçülüp baskılayan, ne kadar mücadele etsem de daha sıkı, daha ağır hale gelen baykuş biçimli bir kutuda gibi. Ta ki tuzağın içindekiler et ve tüy olmaktan çıkıp kalınlaşan, yavaşlayan, katılaşan bir sinir, kan ve kas yığını haline gelene dek. Tuzak etrafımda değil o andan sonra. Tuzak benim.</p>

    <p class="msonormal1">Gökyüzü arkadaşım değil artık. Hava ıslık çalarak geçiyor, ağaçlar birleşiyor, yakınlaşıyor. Dikine ve büyük bir hızla düşüyor, düşüyor, düşüyorum...</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
