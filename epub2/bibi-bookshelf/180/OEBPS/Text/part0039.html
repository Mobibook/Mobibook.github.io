<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_38"><a class="title" id="bookmark35">OTUZ SEKİZİNCİ BÖLÜM</a></h3>

    <p class="msonormal1">Ağzımda ekşi bir tat var ve içi kumla, çakılla dolu; her yer karanlık. Yumuşak bir şeyin üzerine uzanmışım. Kafam pamukla doldurulmuş gibi bulanık. Neresi... Ne? Gözlerim açılıyor. Her şey fluyken göz kırpınca berraklaşıyor.</p>

    <p class="msonormal1">Küçük bir oda, kapalı bir kapı. Kare bir pencere, parmaklıkları var. Ve yalnız da değilim: birkaç metre ötede Dr. Lysander ayakta, parmaklıklardan bakıyor.</p>

    <p class="msonormal1">Doğruluyorum.</p>

    <p class="msonormal1">Hareketime dönüyor. "İyi misin Kyla?" diye soruyor sakin bir sesle.</p>

    <p class="msonormal1">Kafa karışıklığım yoğun. "Ne oldu?" diyorum ve sesim tuhaf çıkıyor.</p>

    <p class="msonormal1">"Bu konuda benden daha bilgili olmalısın. Ama belki de değilsindir. Benimle birlikte buraya kısılmış gibisin.</p>

    <p class="msonormal1">Oturuyorum. Ağzımdaki ekşi tat korkunç. Giysilerim berbat halde. Çamurlu ve daha kötü bir şey daha var. Kusmuk mu bu?</p>

    <p class="msonormal1">Koku midemi bulandırıyor ve geçene kadar yavaşça nefes alıp veriyorum.</p>

    <p class="msonormal1">"Su var mı?" diye soruyorum.</p>

    <p class="msonormal1">''Yok." Kapıya vuruyor. "Hey, oradakiler! Suya ihtiyacımız var!" diye sesleniyor. Sesinde her zamanki sakin otoriter ton var ama burada işe yaramayabilir.</p>

    <p class="msonormal1">Kapının arkasından mırıltılar geliyor; zaman geçiyor. Sonra bir ses: "Kapıdan uzaklaşın."</p>

    <p class="msonormal1">Açılıyor: Tori içeriye bakıyor. "Burası kokuyor." Mükemmel burnunu kırıştırıp bana bakıyor. "Kokuyorsun!" Arkasından Katran görünüyor, bir sandalyeye oturmuş, tetikte ve elinde silah var. Nico'nun ofisini tanıyorum. Demek düşündüğüm yerdeyiz ama ben neden?...</p>

    <p class="msonormal1">Bir korku dalgası yakalıyor beni. Belki Nico Coulson'u öğrenmiştir ve benim hain olduğumu düşünüyordur.</p>

    <p class="msonormal1">Tori Dr. Lysander'e bir şişe su uzatırken Katran başını hafifçe sallıyor. Gözleri <span>sessiz ol</span> diyor. <span>Bekle.</span></p>

    <p class="msonormal1">"Bırakın gideyim," diye deniyorum. Ama istekte bulunmak yerine sesim zayıf, yakaran bir inildeme olarak çıkıyor.</p>

    <p class="msonormal1">Tori gülüyor. "Hiç sanmıyorum," diyerek çıkıp kapıyı kilitliyor. Durum çok hoşuna gitmiş görünüyor.</p>

    <p class="msonormal1">Dr. Lysander bir yudum alıp suyu bana veriyor. "Kalanı senin. Şundan sonra susuz kalmışsındır." Ve içinde bulunduğum pisliği işaret ediyor.</p>

    <p class="msonormal1">Biraz içip, yüzümü silmek için kolumun bulabildiğim en temiz köşesini ıslatıyorum. Geri kalan yerlerimdeki gibi hiç umut yok. İç geçiriyorum. Kafam zonkluyor. Ne oldu? Odaklanmaya, düşünmeye çalışıyorum ama her şey bulanık ve karmaşık.</p>

    <p class="msonormal1">"İyi bir doktor olacağını düşünüyordum Kyla ama yanıldığımı görüyorum. Kan görme fobin hep var mıydı?"</p>

    <p class="msonormal1">"Yok! Ben..." Ve duruyorum. Kelimeler ağzımdan çıkınca geçmişe gidiyorum. Tek görebildiğim Huda koruması ve <span>kırmızı kırmızı kırmızı...</span></p>

    <p class="msonormal1">Kan perdesi. Yaşlar gözlerime hücum ediyor ve titriyorum. Tüm o kan. Unut, uzaklaştır, def et...</p>

    <p class="msonormal1">Ama Katran unutmamam gerektiğini söyledi, hatırlamalıyım, ben...</p>

    <p class="msonormal1">Katran. Onu öldürdü. Boğazını kesti ve bunu gözümün önünde <span>izle</span> der gibi yaptı. Neden öldürdü onu? Bu tüyler ürperten tarzı neden?</p>

    <p class="msonormal1">Kan görme fobisi teröristi başarısız kılar.</p>

    <p class="msonormal1">"Fobiler aşılabilir mi?" diye soruyorum.</p>

    <p class="msonormal1">"Elbette. Kolay değil. En başarılı yöntem sistematik hissizleştirmedin Korktuğun şeyle kontrollü bir çevrede korkutma gücünü kaybedene dek yüzleşmek. Örümceklerden korkan bir kişiyi gittikçe sık aynı ortama koyarak onlara rahatlamayı öğretmek gibi. Birkaç düzine daha cinayete tanık ol; iyi olursun.</p>

    <p class="msonormal1"><span>Hissizleştirme.</span> Derinlerde bir yerimde yankılanan kelime, ta ki dünya dönüp de <span>kendime gelene</span> dek. Bazı resimler tekrar oynuyor, dehşetli şeylerin tekrar tekrar üzerinize atladığı eski tip üçboyutlu bir korku filmi gibi. Huzur yok. Patlamalar, çığlıklar, kan. Kollarımı başıma sarıp top gibi kıvrılıyorum. Uzaktaki bir parçam Dr. Lysander'in bana ismimle seslendiğinin, elini omzuma koyduğunun farkında. Titreyip mücadele ediyorum, gözlerimi sıkıca kapatıyorum ama hepsi hâlâ orada. Bir ıslık, bir parlama; patlama. Çocuklarla dolu bir otobüs. Çığlıklar, camlara vuran kanlı eller. Ve sonra, hepsi yeniden oluyor. Tekrar tekrar geçiyor.</p>

    <p class="msonormal1">Başlayıp biten, yeniden başlayan. Yeniden mi oynatılıyor? Algılamamla birlikte kareler dönerek düz bir şekil alıyor. Sinema ekranı. Ben bir sandalyede oturup kıpırdayamıyorum. Gerçeklik değil. Tüm o korkunç şeyler. Hiç orada olmadım ama izlemeye zorlandım. Hissizleştirme çabası. Hiç işe yaramayan.</p>

    <p class="msonormal1">Doğrulup gözlerimi açıyorum. Belki de kimseyi öldürmedim. Belki yapamadım.</p>

    <p class="msonormal1">Zaman geçiyor. Dr. Lysander'le göz göze gelmemeye çalışıyorum. Her şeyin benim suçum olduğunu düşünüyor olmalı. Yine de hiçbir şey yapmıyor ya da söylemiyor. İçine kapanmış durumda; sakin ve soğukkanlı. Tetikte ve bekliyor.</p>

    <p class="msonormal1">Ve sonra - bir araba sesi.</p>

    <p class="msonormal1">Az sonra kapının diğer tarafından sesler geliyor ve tenim soğuyor: Nico'nun sesi. Beni kilitlemelerini yalnızca o söylemiş olabilir.</p>

    <p class="msonormal1">Dakikalar geçiyor ve sonra kapımızın kilidi Nico'nun kendisi tarafından açılıyor. Çok neşeli görünen bir Nico.</p>

    <p class="msonormal1">'Ah merhaba. Dr. Lysander tahminimce, değil mi? Böyle gelmek ister misiniz? Beş çayı zamanı'</p>

    <p class="msonormal1">Bir konuğu davet edermişçesine kapıyı tutup gülümsüyor. Dr. Lysander duraklıyor, adımını dışarı atıyor ve Nico anahtarları bir masanın çekmecesine tıkmak için dönüyor. Umursanmadığımı düşünüyorum. Ama Nico ona oturmasını söyledikten sonra bana dönüyor.</p>

    <p class="msonormal1">"Ve bakın burada kim varmış?" Burnunu kırıştırıyor. "Ah sevgili çocuğum. Belki. Evet. Sanırım bize katılmadan önce biraz temizlenmen gerek."</p>

    <p class="msonormal1">Tori'ye dönüyor. "Yıkanması için onu dışarı çıkar ve temiz giysiler bul lütfen, sonra da geri getir."</p>

    <p class="msonormal1">Kız beni kapıdan çıkarıp evin etrafında yürütüyor ve benim aklımdaki. Kaçmak mı? Ama başkaları da var. Korumalar, ellerinde silahlarla: Katran şimdi dışarıda ve onun gibi iki tane daha var. Hiç şüphesiz Dr. Lysander'in varlığı şerefine.</p>

    <p class="msonormal1">"Bekle," diyor Tori. Arka tarafa gidiyor, su şırıltısı duyuyorum. Elinde kovayla dönüyor ve suyu başımdan aşağı boca ediyor: soğuk suyun yarattığı buzlu şok. Öksürüp boğulmadan suyu</p>

    <p class="msonormal1">tükürüyorum. Geriye çekilip inceliyor. "Yo yetmedi." Bir kova su daha boşanıyor. Beni orada titrerken bırakıp evine giriyor. Birkaç saniye sonra dönüyor.</p>

    <p class="msonormal1">"Giy şunları," diye emrediyor ve kapüşonlu bir kazakla bir kot pantolon fırlatıyor. Bakıyorum, korumaların gözü hâlâ üzerimde. Sonra Katran onlara dik dik bakarak öksürünce arkalarını dönüyorlar. Çabucak soyunuyorum. Aptallaşmışım, ürperiyorum. Sersem gibiyim. Pantolonu almak için eğilince başım o kadar çok dönüyor ki neredeyse yere çakılacağım. Kazağı başımdan geçirip kollarımı yenlerine sokmaya çalışırken şiddetli bir biçimde titriyorum. Ta ki Tori sabırsızca kazağa asılana dek. Diğer korumalar hâlâ başka yöne bakıyor. Katran öyle yapmıyor ama. Gözleri benimkilere kilitlenmiş, sakin, kendinden emin. Bir şey söylüyor, ama ne?</p>

    <p class="msonormal1">"Gel," diyor Tori giysilerimi iğrenerek öteye tekmelerken. "Nico bekliyor." Gülümsüyor ve onun peşinden eve giderken etim karıncalanıyor. İçerisi dışarıdan birazcık daha sıcak sadece ve soğuktan, korkudan hâlâ titremekteyim.</p>

    <p class="msonormal1">Nico'nun ofisinde fazladan bir sandalye var.</p>

    <p class="msonormal1">"Ah, işte buradasın," diyor. "Otur Kyla."</p>

    <p class="msonormal1">Tori kapıda oyalanmakta.</p>

    <p class="msonormal1">"Çekil!" diyor Nico ve kız geriye doğru zıplayıp kapıyı kapatmadan önce yüzündeki canı sıkkın ifade gözüme takılıyor.</p>

    <p class="msonormal1">"Kyla çay?" diye soruyor Nico bir elinde çaydanlıkla.</p>

    <p class="msonormal1">"E... e... evet lütfen," diyorum. Kontrol etmeye çalışmama rağmen dişlerim takırdıyor.</p>

    <p class="msonormal1">"Ah zavallı şey. Burada ne yazık ki sıcak suyumuz yok' diyor Dr. Lysander'e. "Yine de elimizden geleni yapıyoruz."</p>

    <p class="msonormal1">Fincanı doldurup bana verince ellerimi etrafına sarıp çektikleri sıcaklığa odaklanıyorum.</p>

    <p class="msonormal1">Nico odadan çıkıp saniyeler geçmeden geri geliyor. Elinde bir battaniye var, omuzlarıma sarıyor. "Seninle ne yapacağımıza karar vermeden soğuktan ölmene izin veremem."</p>

    <p class="msonormal1">Dr. Lvsander bacaklarını çaprazlamış, elinde çay fincanıyla oturuyor. Hâlâ tatil günü giysileri var üzerinde elbette ama beyaz önlüğünü giymiş gibi hastane odasına geri dönmüş. İnceleyici ve sakin.</p>

    <p class="msonormal1">"Belki bana neler olup bittiğini anlatma vaktiniz gelmiştir, ne dersiniz?" diye soruyor Nico'ya bir kaşı serseri bir hastasını nazikçe sorguya çeker gibi kalkık.</p>

    <p class="msonormal1">"Önce birer bisküvi yiyelim." Nico bir kutuyu açıp bana uzatıyor ama başımı hayır anlamında sallıyorum. Midem boş olmasına rağmen ellerimin arasındaki çaydan başka bir yere bakama- varak.</p>

    <p class="msonormal1">Sonunda Nico çayını ve avuç dolusu çikolatalı bisküvilerini bitiriyor. Sandalyesinde arkaya yaslanıyor.</p>

    <p class="msonormal1">"Özgür BK'yı duydunuz mu? Ya da belki Hudalar'ın bize taktıkları isim size daha tanıdık gelir: DKT," diyor.</p>

    <p class="msonormal1">Dr. Lysander başını sallıyor. "Evet."</p>

    <p class="msonormal1">"Bugün davamıza yardım etmeniz için bir davetle onurlandırıldınız. Gençliğimizi ve bu harika ülkedeki diğer her şeyi bastırıp boğan iblis Hudalar'ı alaşağı etmek için."</p>

    <p class="msonormal1">Kadın bir kaşını kaldırıyor.</p>

    <p class="msonormal1">Nico bana bakıyor. "Şu zavallı çocuğu ele alın mesela. Bakın ona, ürperiyor. Kayıp ve yalnız başına. Hükümet onu programlayıp arkadaşlarını düşmanlarından ayırt etme yeteneğini elinden alıyor. Kendi adına düşünemiyor bile. Onu herhangi bir amaca yönlendirmek o kadar kolay ki. Bu da genellikle Hudalar'ın güttüğü amaçlardan oluyor ama biz de en az onlar kadar iyisini yapabiliriz. Bundan sonra onun için sırada ne var? Bu ülke ona ne tür bir gelecek vaat ediyor?</p>

    <p class="msonormal1">Bir parçam, içimdeki küçük bir muhalif parça hareketlenip, öfkelenip çığlıklar atıyor. Düşündüğü bu mu, yapmış olduğu bu mu? Beni amaçları için kullandı ve şimdi de işe yaramaz gördüğü için mi gözden çıkardı? Ama daha büyük bir kısmım aptallaşmış halde, buz gibi. Ayrıca Nico'nun sözünü bu şekilde kesmemin yapacağım son şey olabileceğinin de farkındayım.</p>

    <p class="msonormal1">"Bana tuhaf sorular soruyorsunuz," diyor Dr. Lysander. "Geleceği mi? Bugün ona saf seçtirerek geleceğini yakıp yok ettiniz, kibrit çakıp patlatır gibi."</p>

    <p class="msonormal1">"O zaman şimdi sona erdirmek daha iyi olacak," diyor Nico ve masasındaki çekmeceyi açıyor. Bir silah çıkarıyor. Namluyu kontrol ediyor. Gülümsüyor. Rahat bir hareketle doğrultup emniyetini açıyor. Kafama nişan alıyor.</p>

    <p class="msonormal1">İçimi sıcak ve gerçek bir dehşet dolduruyor. Yine de... hayır. Nico beni asla burada vurmaz. Pisliği sevmez. Eğer planı bu olsaydı beni ormana sürükler ve orada vururdu.</p>

    <p class="msonormal1">"Yapmayın!" diye araya giriyor Dr. Lysander. "Lütfen."</p>

    <p class="msonormal1">Nico şaşırarak kaşını kaldırıp hafifçe çatıyor. "Neden olmasın?"</p>

    <p class="msonormal1">Dr. Lysander soruya şaşırmış görünüyor. "Ben hayatı korumaya ant içmiş bir doktorum. O benim hastam."</p>

    <p class="msonormal1">Nico gülümser gibi oluyor. "Hayır. Nedeni bu değil, değil mi Dr. Lysander? İfadenizden açıkça belli oluyor. Değer veriyorsunuz. Görebiliyorum bunu. Bu zalim çocuğu," diyerek bana ortalığı karıştıran ama hâlâ sevdiği favori köpek yavrusuymuşum gibi içtenlikle gülümsüyor. Olmayan çocuğu gibi.</p>

    <p class="msonormal1">"Değer veriyorsunuz, benim gibi. Ve Dr. Lysander, olay bundan ibaret." Silahı indiriyor. "Artık gidebilirsin Kvla."</p>

    <p class="msonormal1">"Ne?"</p>

    <p class="msonormal1">Çekmeceyi yeniden açıp tabancayı yerleştiriyor ve başka bu şey çıkarıyor. "AL" Masaya okul kimliğimi atıyor. 'Bütün derslerine girdin. Haydi git, yoksa eve gecikip bahane bulmak zorunda kalacaksın."</p>

    <p class="msonormal1">Kafam karışık ve belirsizlik içinde ayağa kalkıp gözlerimi Nico'dan Dr. Lysander'e çeviriyorum. Nico tabancayı alınca soğukkanlılığı yok oldu. Kan görme fobisi de yok. Önünde yakın mesafeden atış yapılmasına maruz kalmamış olabilir belki ama, kurşun yaralarından çok daha kötülerini gördüğüne eminim.</p>

    <p class="msonormal1">Keşfimle sersemlemiş bir halde kapıya doğru adımımı atıyorum: <span>değer veriyor.</span></p>

    <p class="msonormal1">"Neden Kyla? Kendine bunların nedenini sor," diyor Dr. Lvsander kapıyı arkamdan kapatmadan önce yumuşak bir biçimde.</p>

    <p class="msonormal1">Bugün olanların hepsi Nico'nun onunla oynadığı bir oyun. Oyundan ibaret.</p>

    <p class="msonormal1">Nico ve oyunları, oyun içinde oyunlar. Saklı anlamlar ve manipülasyonlar. O bir usta ve Dr. Lysander'den istediği bir şey var; bu kadarını anladım.</p>

    <p class="msonormal1">Ama bir şekilde kadının onun dengi olduğunu düşünüyorum.</p>

    <p class="msonormal1">Tori elleri başının altında, yerdeki yataklardan birine sırtüstü yatmış gülüyor.</p>

    <p class="msonormal1">"Derdin ne?" diyorum.</p>

    <p class="msonormal1">"Yüzünü görmeliydin! Bırakın beni!" diyerek taklidimi yapıyor, yakaran trajik bir fısıltıyla.</p>

    <p class="msonormal1">"Bayağı eğlendin anlaşılan."</p>

    <p class="msonormal1">Oturuyor. "Belki. Ama hınçlıyım. Sen ve Ben," diyor. "Ama şimdi ödeştik. Arkadaş mıyız?" Elini uzatıyor ama umursamadan binadan çıkıyorum. Arkamdan kahkahası duyuluyor.</p>

    <p class="gvdemetni2">&nbsp;* * *</p>

    <p class="msonormal1">Ormanlık alana yürüyorum ama birden gitmeme izin vermelerinin de bir oyun olabileceği aklıma geliyor. Nico'nun beni gerçekten karışıklık yaratmayacağım bir yerde öldürmeyi planlamış olabileceği.Arkamdan birilerini yollayabileceği. Ama yalnızca Katran izliyor beni, görünürde silah falan da yok. İhtiyacı olacağından değil, eğer talimat o yöndeyse.</p>

    <p class="msonormal1">"Rain?" diyor. Cevap vermiyorum. "Sessiz protesto öyle mi?" diye soruyor bir zaman sonra.</p>

    <p class="msonormal1">Omuz silkiyorum.</p>

    <p class="msonormal1">"Tam olarak kızdığın şey nedir?"</p>

    <p class="msonormal1">"Tahminde bulunamayacak kadar üşüdüm, yoruldum ve acıktım," dedikten sonra kelime seçimimden dolayı kendime kızıyorum. Bir ağaca yaslıyorum sırtımı.</p>

    <p class="msonormal1">"Sana söyleyemezdim," diyor. "Üzgünüm."</p>

    <p class="msonormal1">"Hangi kısmını söyleyemezdin? Pusu olduğunu ve işaretimi beklemeyeceğinizi mi? Benim de tutsak edileceğimi mi? Hepsinin bir oyun olduğunu mu? Neyi?"</p>

    <p class="msonormal1">"Hiçbirini. Eğer bilmen gerekseydi Nico sana zaten söylemiş olurdu. Nasıl olduğunu bilirsin."</p>

    <p class="msonormal1">İç geçiriyorum ama biliyorum. O her şeyi görür.</p>

    <p class="msonormal1">"Gerçekte böyle olacağını bilseydim bu işe hiç girişmezdim biliyorsun."</p>

    <p class="msonormal1">"Gerçekten mi? Bugün yaptığın şeyden sonra her şeyi yapabileceğini düşünüyorum."</p>

    <p class="msonormal1">Katran'ın gözlerindeki acı gerçek. Elimi tutmak için uzanıyor ama geri çekiyorum. O el bir bıçağı tutup boğaz kesti. Bir hayata son verdi.</p>

    <p class="msonormal1">"Onu öldürmen gerekiyor muydu?" diye soruyorum.</p>

    <p class="msonormal1">"Rain, o bir Huda'ydı. Düşman. Bizi görmüş ve senin kim olduğunu açıklayabilecek olması bir yana evet: onu öldürmem gerekiyordu. Bir savaştayız. İnsanlar ölüyor." Omuz silkiyor, gözlerinde pişman olduğuna dair hiç iz yok, ya da birini öldürmüş gibi görünmüyor. Halbuki adamın kanı yere dökülürken onu çöp gibi yere attı.</p>

    <p class="msonormal1">Boğazım kasılıyor yeniden. "Beni eve götür," diye fısıldıyorum.</p>

    <p class="msonormal1">"Gel."</p>

    <p class="msonormal1">Çiftlemek zorundayız; benim bisikletim eve yakın bir yerde. Beni arkasına oturtuyor. Yakınız ve sıcaklığına açım ama aramızdaki mesafe Ay'la aramızdaki kadar.</p>

    <p class="msonormal1">Bu yolla evimin arkasındakinin birleştiği noktaya vardığımızda duruyor. İnip bir şey söylemeden çekip gidiyorum.</p>

    <p class="msonormal1">O gece, sıcak bir banyo ve akşam yemeği bile içimdeki soğukluğu dağıtmaya yetmiyor. Sarındığım örtüler ve odamdaki radyatöre rağmen hâlâ titriyorum. O gün yaşananlar beynimde uçuşuyor tekrar tekrar. Hepsini def etmeyi, geri gitmeyi, unutmayı o kadar çok istiyorum ki... Ama...</p>

    <p class="msonormal1">Eğer bunu yaparsam nasıl ilerlerim? Hatırlamam, <span>nedenini</span> bulmam lazım. Korkuya bakmalı ve oradan bana yansıyanları görmeliyim.</p>

    <p class="msonormal1">Dikkat çekmek için yarışan bu kadar çok şey arasında içimde bir tanesi tekrarlanıyor. Dr. Lysander'in <span>nedeni</span>. O, kelime veya düşünceleri boşa harcamaz; önemli olan neyse onu söyler. Zihnimde bir yere yerleşmeye çalışırken uçup duruyor. O kadar yorgunum ki uykuya geçiyorum. Vücudum ve zihnim aynı ritimde sallanıyor, koşmak gibi ya da tarlalarda koşup çitlerden atlayan dörtnala bir atın terkisindeymişim gibi.</p>

    <p class="msonormal1">"Neden?"</p>

    <p class="msonormal1">&nbsp;</p>

    <p class="gvdemetni2">***</p>

    <p class="msonormal1">Tekrar tekrar çığlık atıyorum.</p>

    <p class="msonormal1">Kapım açılana kadar, holden içeri ışık yayılıyor.</p>

    <p class="msonormal1">"Tatlım, ne oldu?" Babam yatağımın yanma oturuyor.</p>

    <p class="msonormal1">Önce sadece ağlıyorum. Sonra işaret ediyorum. Aşağıyı.</p>

    <p class="msonormal1">"Ne oldu?"</p>

    <p class="msonormal1">"Bir şey duydum. Orada bir şey var" diye fısıldıyorum.</p>

    <p class="msonormal1">"Nerede?"</p>

    <p class="msonormal1">"Yatağımın altında."</p>

    <p class="msonormal1">"Ah tatlım. Bir baksam iyi olacak o zaman "</p>

    <p class="msonormal1">"Dikkat et ama."</p>

    <p class="msonormal1">"Merak etme. Dikkatli olacağım." Dolabımdan canavar avcısı meşalemizi bulup açıyor. Eğilip yatağın altına tutarak ileri geri hareket ettiriyor. Yukarıya dönüyor.</p>

    <p class="msonormal1">"Dikkatle aradım. Canavar yok."</p>

    <p class="msonormal1">"Ama duydum! Duydum."</p>

    <p class="msonormal1">"Yemin ederim burada hiçbir şey yok." Ağırlığını topuklarına içeriyor, hâlâ yerde ve yüzünde düşünceli bir ifade var.</p>

    <p class="msonormal1">"Emin olmanın tek yolu senin bakman biliyorsun." Başımı hayır anlamında sallıyorum ama yavaş yavaş örtülerin altından çıkmaya ikna ediyor beni.</p>

    <p class="msonormal1">"Bak Lucy. Bakarsan emin olursun. Korkunla yüzleş, o zaman o kadar korkutucu olmaz."</p>

    <p class="msonormal1">Titreyerek diz çöküp ışığt yatağın altına çeviriyorum. Birkaç ayakkabı, kayıp bir kitap.</p>

    <p class="msonormal1">Görünürde canavar yok.</p>

    <p class="balk5"><a id="bookmark36">&nbsp;</a></p>
  </div>
</body>
</html>
