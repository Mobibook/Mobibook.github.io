<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_47"><a class="title" id="bookmark44">KIRK YEDİNCİ BÖLÜM</a></h3>

    <p class="msonormal1">Günler sonra bir Huda eve geliyor. Sabah erken saatlerde ön tarafta bir başka siyah kamyonet görünüyor ve kaçıp saklanma dürtümü bastırıyorum. Nereye gideceğim ki? Ve bugün aracın önüne mi arkasına mı oturacağımı merak ediyorum. Dr. Lysander'in benim yüzümden tutsak edildiğini öğrendiler mi acaba?</p>

    <p class="msonormal1">Ama Huda dışarı çıkıp yolcu kapısını açıyor ve yola çıkıyoruz. Beni liderinize götürün - neredeyse yüksek sesle söyleyeceğim gelişigüzel bir düşünce bu, boğazımdan yükselen isterik kıkırdamayı bastırmak zorunda kalıyorum.</p>

    <p class="msonormal1">Biraz yol alıyoruz. "Nereye gidiyoruz?" diye sormayı deniyorum ama şoför sessiz kalıyor.</p>

    <p class="msonormal1">Londra'nın banliyölerinde güvenliği, nöbetçileri olan bir geçitten geçip kaim duvarlı çirkin bir binaya giriyoruz. Öfkeli vatandaşların mukavemetini göstermek için yapılmış gibi.</p>

    <p class="msonormal1">Kamyonetten indikten sonra bir ofis kapısına giderken izliyorum onu. İşaret ediyor ve içeri giriyoruz. Arkamda bir kilidin sesini duyuyorum.</p>

    <p class="msonormal1">Koca ahşap bir masa, lüks sandalyeler var. Emin olamadan öylece duruyorum. Sonra da <span>ne olursa olsun</span> diye düşünüp masanın yanındaki büyük sandalyeye oturma dürtüme teslim oluyorum. Sandalye arkaya yatarak dönüyor ve kapı açıldığında ben de bunu bir deniyorum.</p>

    <p class="msonormal1">Coulson.</p>

    <p class="msonormal1">Katran'ın katili. Bana bakıyor, ben de ona. Dıştan korkusuz görünüyorum, acımı, korkumu görmesine izin vermek istemiyorum. Aklımdaysa elleri var, ellerindeki silah, Katran ve...</p>

    <p class="msonormal1">Bakışlarını indirince sandalyeden fırlıyorum.</p>

    <p class="msonormal1">'"Bugün neşeli olduğum için şanslısın," diyor, kelimeleri hâlâ hayatta oluşumun bunu ispatladığını açıklıyor. İfadesi her zaman olduğu gibi donuk ve soğuk. "Oraya otur," diye havlıyor masasının karşısındaki bir sandalyeyi göstererek ve itaat ediyorum.</p>

    <p class="msonormal1">"Bir anlaşma yapmıştık," diyor. "Davranışların tam olarak tercih ettiğim biçimde değildi, yine de sonuç tatmin edici. Az sonra Levo'nu çıkartmak için seni hastaneye nakledeceğiz."</p>

    <p class="msonormal1">Bileğimdeki işe yaramaz şeye bakıyorum. Vauv. Ne büyük ödül. Levo'mun işe yaramadığını elbette bilmiyor. Bu süre boyunca kendimi kaybetmemek için Mutluluk Hapı kullandığımı düşünüyor olmalı.</p>

    <p class="msonormal1">"Ama bizim için yapman gereken başka bir şey var."</p>

    <p class="msonormal1">İçimde her şey dönüp duruyor, birbirine karışıyor. "Nedir?"</p>

    <p class="msonormal1">"Nico'yu görür ya da ondan haber alırsan bize bildireceksin."</p>

    <p class="msonormal1">Hudalar'a gammazlamaktan zevk alacağım biri varsa o da Nico'dur. Ama yine de inanamıyorum. "Yakalanmadı mı?"</p>

    <p class="msonormal1">Yüzünden bir sıkıntı dalgası geçiyor. "Hayır ama onun o küçük şeytani planlarının büyük kısmını başarısızlığa uğrattık." Dudakları tatmin olduğunu belirtir şekilde kıvrılıp sırıtıyor. "Bunun önemli bir kısmını da sana borçluyuz."</p>

    <p class="msonormal1">Ve ürküyorum. Olayları berrak bir biçimde gördüğümde Özgür BK'nın, sebep oldukları patlamaların ve ölümlerin parçası olmak istemedim. Ama Özgür BK'nın &nbsp;planlarının başarısızlığa uğraması yakalamalar, tutuklamalar anlamına geliyor. Programlamalar ve ölüm cezaları. Benim yüzümden Hudalar şimdi hiç olmadıkları kadar güçlü.</p>

    <p class="msonormal1">Benim suçum. Ve planları tarumar olmuş Nico hâlâ serbest, beni suçlayacak. "Peşime düşecek," diyorum alçak sesle, bunu söylediğim için kendimden nefret ediyorum çünkü durum şu: arkasında söze dökülmeyen bir <span>koru beni</span> var. Hudalar'dan yardım istemiyorum.</p>

    <p class="msonormal1">"Göz kulak olacağız."</p>

    <p class="msonormal1">Peki neden her zaman göz kulak olmuyorlar? "Anlamadığım bir şey var," demeye başlıyor, sonra susuyorum. Bir şey söylemiyor, devam edebilir miyim acaba? "Eğer beni takip etmişseniz, neden Armstrong Anma Günü'nde orada değildiniz? Neden içeri girebildim? Soru sorulmadı, üstüm aranmadı. Hiçbir şey olmadı."</p>

    <p class="msonormal1">Gözlerinde gördüğü öfke pırıltısı mı? O kadar çabuk kayboluyor ki emin olamıyorum. "Bu seni ilgilendirmez." Kapı vuruluyor. "Hastaneye gitme zamanın geldi," diyor.</p>

    <p class="msonormal1">"Bir şey daha," demeye cesaret ediyorum kalkarken. "Arkadaşıma ne olduğunu anlatacağınızı söylemiştiniz. Ben Ni\'e."</p>

    <p class="msonormal1">Yukarı bakıyor. "Ah evet. Ben. Ne yazık ki öldü," diyor ama yüzünde ona "yazık" olduğunu düşündüğüne dair hiçbir belirti yok. En fazla ilgisizlik, rahatsızlık.</p>

    <p class="msonormal1">Ayaklarımın altındaki yer sarsılıyor, dizlerim titriyor. Hayır. Olamaz. Mümkün mü bu?</p>

    <p class="msonormal1">Kapıda durup geriye dönüyorum. "Ne oldu?" diyorum boğulur gibi.</p>

    <p class="msonormal1">"Levo'su kesilirken nöbet geçirmiş. Endişelenme bu senin başına gelmeyecek, hastanede öyle olmaz."</p>

    <p class="msonormal1">Şoför Huda'nın arkasından sendeleyerek yürüyorum, rahatladım. Korkunç bir an boyunca, onu o okulda koşarken gördükten sonraki günlerde Ben'e bir şey olduğunu sandım. Ama hayır. Levo'su kesilirken dedi. Yalan söylüyor.</p>

    <p class="msonormal1">Kısa süre sonra Yeni Londra Hastanesinde Dr. Lysander'in ofisindeyim.</p>

    <p class="msonormal1">''Üzgünüm' diye başlıyorum ama elini kaldırıp kulağına götürüyor ve dinler gibi bir hareket yapıyor. Dudakları sessizce "sonra" diyor. Odasının dinlendiğini fark etmiş olmalı.</p>

    <p class="msonormal1">"Bugün Levo'nu çıkaracağız. Hastanede yapılmasının belirlenmiş bir riski yok." Monoton bir sesle söylüyor bunları, bense endişeliyim.</p>

    <p class="msonormal1">Bileğimdeki Levo'yu kavrıyorum. Çok uzun zamandır orada. İlk taktığımdan beri hayatımı yönlendiriyor: fazla üzüntü ya da öfkeyle acı veren bilinç kayıpları yaşatırdı, daha fazlası beni öldürebilirdi.</p>

    <p class="msonormal1">Yine de... bir parçam bu kontrolü özlüyor. Belli bir seviyenin üstündeki acıyı hissetmeni imkânsız kılardı. Ve gittiği zaman ne olacak? Bir anda algılıyorum.</p>

    <p class="msonormal1">"Gel şimdi Kyla," diyor Dr. Lysander kapıda durarak.</p>

    <p class="msonormal1">Ofisinden çıkıyoruz.</p>

    <p class="msonormal1">"Çıkmasını istemiyorum. Zorunlu muyuz?"</p>

    <p class="msonormal1">"Hayır. En azından ben öyle düşünmüyorum. Yani Hudalar'ın bu talebinin ne kadar bağlayıcı olduğuna bakarım. Ama neden takmaya devam etmek istiyorsun?"</p>

    <p class="msonormal1">"Herkes öğrenecek. Eskisi gibi biri olamayacağım."</p>

    <p class="msonormal1">'Tüm olanlardan sonra o olmaya devam edebilir misin ki?" diye soruyor kibarca. Asansöre biniyoruz ve yine bir elini kulağına götürüp kafasını sallıyor. Asansör de mi böcekli?</p>

    <p class="msonormal1">Birçok kat aşağı inip işlem katına geliyoruz. Tekerlekli sandalyelerde oturan ya da sedyelerdeki bilinçsiz hastaların başında telaşlı hemşireler var.</p>

    <p class="msonormal1">Beni başıyla küçük bir ofise çağırıyor. Bir ekrana yazı yazan adam başını kaldırıyor, Dr. Lysander'in bir hareketiyle çıkıyor.</p>

    <p class="msonormal1">"Şimdi doğru dürüst konuşabiliriz," diyor ve oturuyor. "Levo'nun çıkmasıyla ilgili seni endişelendiren nedir?"</p>

    <p class="msonormal1">"Hudalar tarafından götürülmeden ondan kurtulmanın tek yolu bu. Herkes bilecek. Benim bir tür Huda casusu olduğumu düşünecekler."</p>

    <p class="msonormal1">"Muhtemelen doğru. İyi ama bunu zaten düşünüyor olamazlar mı?"</p>

    <p class="msonormal1">Ve evimize gelip giden Huda kamyonetini, benimle bağlantısı olan tüm o kayıp insanları düşünüyorum. Dikkatli gözler ve fısıldaşmalar her şeyi bir araya getirecek. İçimi çekiyorum. "Muhtemelen haklısınız."</p>

    <p class="msonormal1">"Bir başka şey daha var," diyor.</p>

    <p class="msonormal1">"Nedir o?"</p>

    <p class="msonormal1">"Nico. Bazı kaynaklardan yakalanamadığını öğrendim. Levo'n olduğu sürece Programlanmış olduğun belli olacak. Seni bir saldırıda kullanma planını yeniden hayata geçirebilir. Bir Programlanmışın şiddet gösterebildiğini dünyaya duyurabilir. Levo olmazsa bunu yapamaz."</p>

    <p class="msonormal1">"Hayır. Bunu asla yapmazdım. Beni sadece olayları unutursam kullanabilir ve her ayrıntı aklımda."</p>

    <p class="msonormal1">Yıllar önce babamın Nico'nun ellerinde ölümünün acısını unutmaya zorlanmıştım: eğer hatırlasaydım olaylar başka türlü gelişirdi. Asla etkisi altında kalmazdım.</p>

    <p class="msonormal1">"Çıkartalım mı öyleyse?" diyor.</p>

    <p class="msonormal1">"Önce bir sorum var."</p>

    <p class="msonormal1">"Sor."</p>

    <p class="msonormal1">"DKT tarafından alıkoyulmadan önceki hayatıma dair bazı anılarım var. Ama önceki evimle, annemle ilgili hiçbir şey hatırlamıyorum: hiçbir şey. O anıları yeniden kazanabilir &nbsp;miyim?'</p>

    <p class="msonormal1">' Birkaç olasılık var. Rain'in hayatının parçası olan ve bilinçli olarak silinen anılara ulaşılabilir: ama onları bulmak için doğru tetiğe ihtiyacın var. Sebep oldukları şu kişilik bölünmesi var ya? Ne kadar derin olduğunu ve ne kadar uzağa gittiğini bilmiyorum. Diğer yarım da Programlanmış olsaydı şu ana kadar gitmiş olurdu' Ve sesi azalıyor, bakışları içine dönüyor, düşünüyor ve kendimi sessiz olmaya, araya girmemeye zorluyorum.</p>

    <p class="msonormal1">"Onları da geri almanın bir yolu olabilir' diyor nihayet. "Ayrılmış yolların bağlantısını cerrahi olarak yeniden sağlayıp onları tekrar ulaşılır kılabiliriz. Teorik olarak bu mümkün ama bildiğim kadarıyla henüz hiç yapılmadı."</p>

    <p class="msonormal1">"Ne? Programlanmadın sonsuza dek devam ettiğini sanıyordum." Başım dönüyor. "Ben'den ne haber? Beynindeki şeyi yeniden bağlayabilir misiniz?"</p>

    <p class="msonormal1">"Ben mi? Sana söyledim Kyla, nerede olduğunu bilmiyoruz. Kabul etmesi ne kadar zor olsa da, yaşasa bile senin için kayıp o."</p>

    <p class="msonormal1">Ona söylemeli miyim? Göründükleri gibi olmadıklarına dair pek çok kanıtım olmasına ve mantıksızlığına rağmen güvendiğim kişi o.</p>

    <p class="msonormal1">"Değil."</p>

    <p class="msonormal1">"Ne değil?"</p>

    <p class="msonormal1">"Ölü ya da kayıp değil. Nerede olduğunu biliyorum."</p>

    <p class="msonormal1">Ben'in nerede ve nasıl olduğunu anlattığımda Dr. Lysander'in yaşadığı şok büyük oluyor; kim olduğuma dair bir fikri yok ama yeni Programlanmış biri gibi olmadığıma emin.</p>

    <p class="msonormal1">"Bu çok rahatsız edici bir şey," diyor nihayet. "Orada yaptıkları hiçbir şey Tıp Konseyinden izin alınarak yapılmıyor. Etik değil,"</p>

    <p class="msonormal1">"Programlama etik midir peki?"</p>

    <p class="msonormal1">Birden yukarı bakıyor. Bakışları keskin. "Öyle" diyor ama yüzünde şüphenin izleri var. "Ölüm cezasını tercih mi ederdin? Yıllar önce arkadaşımın yaşadığı şeyi?"</p>

    <p class="msonormal1">"Nereden bilebilirim? Hatırlamıyorum." Kelimeler acı veriyor. Ama daha önce söylediği şeye odaklanıyorum. "O halde Ben'i geri getirebilirsin."</p>

    <p class="msonormal1">Başını sallıyor. "Hayır. O an ne yaptıklarını bilmiyorum. Düşünmesi bile riskli."</p>

    <p class="msonormal1">"Riskli ama mümkün mü?"</p>

    <p class="msonormal1">"Teorik olarak belki. Şimdi. Burada çok uzun süre kaldık. Benimle gel: şu Levo'yu çıkartalım."</p>

    <p class="msonormal1">Dakikalar sonra çıkıyor: bileğim boş kalıyor, açılıyor ve bu bir şekilde <span>yanlış.</span> Çıplak. Hastanede aletle basit bir biçimde çıkartıyorlar. Bazı düğmelere basıp açılmasını, hiç takılmamış olmasını izliyoruz.</p>

    <p class="msonormal1">Kendimi farklı hissediyorum, dikkat çekiyormuş gibi.</p>

    <p class="msonormal1">Başımın üzerinde büyük bir işaret parlıyormuş gibi: Hudalar'ın casusuna bakın!</p>

    <p class="msonormal1">Ofisine döndüğümüzde Dr. Lysander bilgisayarını açıyor, bakmam için işaret ediyor ama bir yandan da havadan sudan konuşmaya devam ediyor.</p>

    <p class="msonormal1">Kayıtlarıma giriyor. Levo numaram: 19418.</p>

    <p class="msonormal1">Duruyor, "ekranda etkin olmayan numaralar" yazan bir listeyi kontrol ediyor. Benimkini 18736'ya değiştiriyor.</p>

    <p class="msonormal1">Başımı sallıyorum anlamadan.</p>

    <p class="msonormal1">Bir kâğıt parçasına şöyle yazıyor: <span>seni artık takip edemezler.</span></p>

    <p class="msonormal1">Huda kamyonunu eve giden yolun yarısını geçince fark ediyorum. Eğer şimdi takip edemiyorsam, daha önce takip edilebiliyordum demektir. Tek yaptığı bilgisayarda numaramı değiştirmek oldu: Levo'mdaki numarayı. Peki Levo'm olmadan beni nasıl takip edebiliyorlardı?</p>

    <p class="msonormal1">Ama başka bir şey daha var. içimdeki bir şey: Levo'mla birlikte beynimde çalışan çip. Çip hâlâ orada.</p>

    <p class="msonormal1">Anladığımda kendimi hasta gibi hissediyorum. Cam'in beni nasıl izlediğini sorduğumda başına dokunan Coulson: takip çipleri olmalı. Köpeklerde kullandıklarından.</p>

    <p class="msonormal1">Şimdi Dr. Lysander kayıtlarımı ve numaramı değiştirdiğine göre beni bulmak için artık onu kullanamazlar.</p>

    <p class="msonormal1">Artık beni takip edemezler.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
