<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk3 sigil_not_in_toc"><br class="calibre9" /></h3>

    <h3 class="balk4" id="sigil_toc_id_10">ONUNCU BÖLÜM</h3>

    <p class="msonormal1">"Kyla bekle!" Kütüphanenin kapısında durup dönüyorum. Cam koşturuyor.</p>

    <p class="msonormal1">"Öğle yemeğini benimle yer misin?" Etrafı kolaçan ediyor ve sesini alçaltıyor. "Yanımda pasta var."</p>

    <p class="msonormal1">"Hımm. Bilmiyorum. Çikolatalı mı?"</p>

    <p class="msonormal1">Çantasına bir göz atıyor: "Bugünkü pandispanya. Dayım hakkı yenmiş bir şef aslında; yemek pişirmeyi çok sever."</p>

    <p class="msonormal1">"Eh, tamam o zaman," diyorum. Şeker ve dikkatimin dağılması bu uzun günün geri kalanını geçirebilmek için bana yardımcı olabilir. Düşünebildiğim tek şey Ben'in ailesi, Hudalar'ın onlara ve onlar gibi diğerlerine yaptıkları. Ve günün sonunda Nico'yla buluşmalıyım: <span>bir şeyler</span> yapmalıyız.</p>

    <p class="msonormal1">Okul alanından geçip iki kişilik boş bir bank görüyoruz. Diğerinde oturan çocuklar bizim geldiğimizi görünce hemen ayrılıp eşyalarını her iki banka da yayıyor.</p>

    <p class="msonormal1">"Harika," diyor Cam.</p>

    <p class="msonormal1">"Ben alışkınım. Benimle görülme riskini almak istediğine emin misin?"</p>

    <p class="msonormal1">"Şaka mı yapıyorsun? Sen bir piliçsin."</p>

    <p class="msonormal1">Gülüyorum. "Programlanmış bir piliç, unutma."</p>

    <p class="msonormal1">"Sorunları bu mu?" Arkasını dönüp bakıyor. "Onlara bir ders vermemi ister misin?" Ve gardım alıp yumruklarını sıkıyor.</p>

    <p class="msonormal1">"Üçüne birden mi? Evet dersem ne yapacaksın?"</p>

    <p class="msonormal1">Etrafına bakıyor. "Kaçarım. Ama benim de kendime özgü intikam yöntemlerim var, bilirsin. En beklemedikleri anda harekete geçerim." Ve şeytanca bir <span>ha ha ha ha</span> savuruyor.</p>

    <p class="msonormal1">"Eminim geçersin."</p>

    <p class="msonormal1">"Davranışları seni rahatsız etmedi mi?"</p>

    <p class="msonormal1">"Aslında eder. Ama..." Ve duraklıyorum.</p>

    <p class="msonormal1">"Ama ne?"</p>

    <p class="msonormal1">"Etrafımdakiler tuhaf şekillerde ortadan yok oluyor. Sebebi bu olabilir ve eğer öyleyse onları suçlayamam."</p>

    <p class="msonormal1">"Ortadan mı kayboluyorlar?" Ciddi bir ifade takınıyor. Böyle bir hali de varmış. "Her yerde olabilir bu," diyor. Sesinde o kadar büyük bir acı var ki, nedenini merak ediyorum.</p>

    <p class="msonormal1">"Bak şurada bir tane var." İdare binasının arkasındaki boş bir bankı işaret ediyorum. "Cesaretin varsa tabii."</p>

    <p class="msonormal1">"Hımm, dur da bir düşüneyim. Seni takip eden bir Bermuda üçgenin mi var?"</p>

    <p class="msonormal1">Etrafıma bakıyorum. "Bugün evde bırakmış olmalıyım."</p>

    <p class="msonormal1">"Ben başka tarafa bakarken sandviçlerime görünmezlik iksiri mi koyacaksın?"</p>

    <p class="msonormal1">"Hayır."</p>

    <p class="msonormal1">"O zaman varım "</p>

    <p class="msonormal1">Ve ona durumun artık beni rahatsız etmemesinin diğer nedenini söylemiyorum. Kafama takılanlar listem hayli yüklü, liseli oğlanların aptalca davranmalarının pek önemi yok.</p>

    <p class="msonormal1">Sessizce ama hapır hupur sandviçlerimizi yiyoruz. Sonra da pandispanyayı çıkarıyor.</p>

    <p class="msonormal1">"Burada iki parça var," diyorum. "Bunu planlamış mıydın?"</p>

    <p class="msonormal1">"Kim, ben mi? Hayır. Ben olgun bir erkeğim. Hep iki parça pasta taşırım. Ama paylaşmaktan çekinmiyorum." Uzatıyor ve büyük parçayı alıyorum.</p>

    <p class="msonormal1">Hafif, tatlı. Leziz! "Annem yemek pişirmeyi sevseydi keşke."</p>

    <p class="msonormal1">"Ne kadardır burada yaşıyorsun?"</p>

    <p class="msonormal1">Ona şöyle bir bakıyorum. "Fazla olmadı. Neredeyse iki ay."</p>

    <p class="msonormal1">"Diğer aileni merak ettin mi hiç?"</p>

    <p class="msonormal1">"Diğer ailemi mi?" Ne demek istediğini anlamama rağmen ağırdan alıyorum. Bu sohbet girilmez bölgeyi ihlal ediyor. Bunlar bırak konuşmayı, düşünmemem gereken şeyler. Programlanmışların geçmişi olmaz, onlar sıfırdan başlar. Dönüp geriye bakmaya izin verilmez.</p>

    <p class="msonormal1">"Biliyorsun işte. Programlanmadan önceki."</p>

    <p class="msonormal1">"Bazen," diye itiraf ediyorum.</p>

    <p class="msonormal1">"Yapabilsen arar mıydın onları?"</p>

    <p class="msonormal1">Lafın gittiği yeri beğenmediğim için ağzımı dolduruyorum. Geçmişimi araştırmak güzel olurdu ama aynı zamanda da yasadışı. Bu konuşmaya yalnızca kulak misafiri olmak bile bizim için tehlikeli olabilir ve şu anda bizi birinin dinlemediğini kim bilebilir? Hudalar'ın okuldaki her banka böcek takmış olmasına şaşırmam bile, onlar Bayan Ali gibi casuslarıyla birlikte her yer- deler.</p>

    <p class="msonormal1">"Peki ya sen?" diye soruyorum sadece kırıntılar kalınca.</p>

    <p class="msonormal1">"Ne?"</p>

    <p class="msonormal1">"Babanın gittiğini söyledin. Hâlâ görüşüyor musunuz?"</p>

    <p class="msonormal1">Ciddi bakışlar geri dönüyor. Duraklama uzun bu sefer.</p>

    <p class="msonormal1">"Kyla dinle beni." Sesi sertleşip alçalıyor. "Daha önce insanların her yerde kaybolabildiğini söylediğimi hatırlıyor musun?"</p>

    <p class="msonormal1">Başımı sallıyorum.</p>

    <p class="msonormal1">"Babam kendi gitmedi. Hudalar götürdü onu. Gece yarısı evimize girip onu sürükleyerek götürdüler. O zamandan beri onu ne gördüm, ne de ondan bir haber aldım."</p>

    <p class="msonormal1">"Ah, Cam." Şoka girmiş bir halde ona bakıyorum. Halbuki o kadar kaygısız, o kadar basit biri gibi görünüyordu ki. Yani değer verdiği birinin kaybolmasının nasıl bir şey olduğunu biliyor. Ben gibi.</p>

    <p class="msonormal1">"Ya. Hoşlanmadıkları birtakım işlere bulaşmıştı. Kayıpları bulmakla ilgili bir şeyler. Yasadışı web siteleri gibi."</p>

    <p class="msonormal1">KİE mi?</p>

    <p class="msonormal1">Tedirginlikle etrafa bakıyorum. Konuşulanları duyabilecek kadar yakında kimse yok, yine de bir yanım bu sohbete güvenmiyor. Ama kendimi tutamıyorum. "Ya annen?" diye soruyorum.</p>

    <p class="msonormal1">"Gitti ve sanırım araştırması olmasaydı ben de onunla giderdim. Pek bilgim yok ama devam etmesini istiyorlar. Yanında olmamı istemediklerinden beni uzaklaştırdılar."</p>

    <p class="msonormal1">"Ne kadar korkunç. Özür dilerim, sormamam gerekirdi."</p>

    <p class="msonormal1">"Senin suçun değil. Görünmezlik yeteneğini kullanmayı unuttun! Tabii eğer güçlerin kuzeye doğru birkaç yüz kilometreye ulaşabiliyorsa, o başka."</p>

    <p class="msonormal1">Ve Cam yine dalga geçmeye başlıyor. Ama beni kandıramaz artık. Düşündüğümden de fazlası var içinde.</p>

    <p class="msonormal1">"Dinle," diyor. "Sonra arabayla gezelim mi? Konuşmaya gerçekten ihtiyacım var. Burada konuşabileceğimizden daha fazlasına."</p>

    <p class="msonormal1">Merak tedbirle yarışıyor. Ama şimdilik karar vermem gerekmiyor. "Bugün olmaz. İşim var."</p>

    <p class="msonormal1">"Neymiş?"</p>

    <p class="msonormal1">"Yapmam gereken şeyler var işte/'</p>

    <p class="msonormal1">"Ne ama?"</p>

    <p class="msonormal1">"İş."</p>

    <p class="msonormal1">"Ne tür bir iş?"</p>

    <p class="msonormal1">"Bak Bay Meraklı, meşgul olacağım, o kadar."</p>

    <p class="msonormal1">Duruyor. "Beklerim. Seni eve bırakırım."</p>

    <p class="msonormal1">"Ne kadar sürer bilmiyorum."</p>

    <p class="msonormal1">"Önemli değil, yapacak işim yok."</p>

    <p class="msonormal1">Konuyu değiştirmeye çalışıyorum. İstediğim en son şey başım belaya girdiğinde insan kaybetme yeteneğimin ona da sıçraması. Annesi zaten yeteri kadar acı çekmiş bir kadın. Fakat ben dönene dek beklemekte ısrar ediyor. Ertesi sabah da burada olmasını ne kadar istesem de, dönsem iyi olacak.</p>

    <p class="msonormal1">Koridor boş. Bir kez çalıyorum, Nico'nun kapısı açılıyor. İçeri girince kilitliyor.</p>

    <p class="msonormal1">"Tori nasıl?" diye soruyorum.</p>

    <p class="msonormal1">"İdare ediyor," diyor. "İhtiyacı olan tek şey birkaç öğün sıcak yemek ve burkulmuş ayağını dinlendirmek. Fiziksel olarak yani."</p>

    <p class="msonormal1">"Zorluk çıkardı mı?"</p>

    <p class="msonormal1">"Hayır. Henüz değil. Çıkarırsa duyarsın zaten. Onu götürebileceğim bir yer buldum, ayrıntılarla uğraşıyorum. Ayrıca yemek yapabildiğini söyledi. Belki yanımda tutarım."</p>

    <p class="msonormal1">İdare ediyor, yemek yapabiliyor. İçimdeki yeşil gözlü canavar onları samimi bir akşam yemeğinde hayal edebiliyor. Masanın üzerinde fark ettiğim mumlar yakılır ve mutfak tezgâhının üzerindeki açılmış şarap bitirilir.</p>

    <p class="msonormal1">Nico ne düşündüğümü okurcasına gülümsüyor. Eğer hoşuna gitmediyse suç senin, diyen bir gülümseme bu.</p>

    <p class="msonormal1">Kızarıyorum ve masasının yanındaki sandalyeyi gösterince oturuyorum.</p>

    <p class="msonormal1">"Dün gece bir şey fark ettim," diyor diğer sandalyeyi yakına, benimkinin karşısına çekip otururken. Yüz yüze bakıyoruz. Gözlerim manzaraya kilitlenmiş. Soluk mavi gözbebekleri için fazla kovu uzun kirpikler. Saçının perçemi alnına düşüyor, arkaya doğru düzeltmekten kendimi zor alıyorum.</p>

    <p class="msonormal1">Yutkunuyorum. "Ne?"</p>

    <p class="msonormal1">Yaklaşıyor. "Rain geri döndü," diye fısıldıyor kulağıma ve sözleri, nefesi, tenimi yakıyor.<br class="calibre11" /></p>

    <p class="msonormal1">Gülüp sandalyesinde arkaya yaslanıyor. Altında gülünç duran küçük bir okul sandalyesi. "Gerçekten döndü. İçinde ne kadarının kaldığını bilemiyordum. Ama dün gece yaptığın ona ait bir davranıştı değil mi? Gece gizli gizli dışarı çıkmak. Kyla bunu asla yapmazdı."</p>

    <p class="msonormal1">"Evet yapmazdı," diyorum ve haklı olduğunu fark ediyorum. Değiştim. Hem de çok. Hâlâ değişiyorum. Başım dönüyor. Oda kaleydoskop gibi, her şey yer değiştirip hareket ediyor. Gözümü kırpıyorum ve merkezinde Nico olan bir dünyaya odaklanıyorum.</p>

    <p class="msonormal1">"Yine de garip olan bir şey var."</p>

    <p class="msonormal1">"Nedir?" diyorum. "Hallederim."</p>

    <p class="msonormal1">"Öyle mi?" Gülümsüyor. "Tori meselesi. Benim tanıdığım Rain bir kızın iyiliği için Özgür BK'yı hiçbir riske maruz bırakmazdı. Sorunu halleder ve ortada ne Tori, ne de risk kalırdı."</p>

    <p class="msonormal1">En önemlisi grubun güvenliği: Hudalar'ın dikkatini çekecek en ufak riskten ne pahasına olursa olsun kaçınmak gerek. Fakat o, yanı ben, gerçekten Tori'nin boynunu kırabilir miydim? Ya da kafatasını ezer miydim? Tori'nin görüntüsü gözümün önüne geliyor, kafası ağaca çarpıp ezilmiş, parçalar saçılmış: korkuyorum.</p>

    <p class="msonormal1">Hayır. Bunu asla yapamazdım. Yapabilir miydim? Fakat az daha yapıyordum; onu tanıyınca durdum. Merakla karışık anılar zihnimde akıyor -silahlar, çığlıklar, kan- <span>evet</span> diyorlar, Rain <span>her şeyi</span> yapabilir. Ve aslında Tori'yi hiç sevmemiştim: neden ona yardım ettim?</p>

    <p class="msonormal1">"Ne düşündüğünü söyle bana," diyor Nico kaçmama olanak tanımayan bir sesle.</p>

    <p class="msonormal1">Deniyorum. "Karşıt düşünceler çarpışıyor. Sanki kafamın içinde iki ses var ve olaylara farklı açılardan bakıyorlar."</p>

    <p class="msonormal1">Başını sallıyor, bakışları düşünceli.</p>

    <p class="msonormal1">"Lütfen bana ne olduğunu anlat," diye yalvarıyorum. "Anlamıyorum."</p>

    <p class="msonormal1">Tereddüt ediyor. Gülümsüyor. "Hâlâ sana sormam gereken şeyler var. Ama biraz anlatayım. Bazen içindeki Kyla ağır basıyor, bazen Rain. Mantıklı. Bazı şeyler yerine yerleşiyor. Rain kazanacak: güçlü olan o."</p>

    <p class="msonormal1">Aklımda bir görüntü canlanıyor kendiliğinden: Lucy'nin kanlı parmakları. Ve Nico... Elinde tuğlayla.</p>

    <p class="msonormal1">Yutkunup sol elimi kaldırıyorum merakla. Çevirip bakıyorum. "Sen mi yaptın? Beni sağ elini kullanır hale mi getirdin?"</p>

    <p class="msonormal1">"Ne?"</p>

    <p class="msonormal1">"Parmaklarımı mı acıttın?" Tereddüt ediyorum. "Lucy'nin parmaklarını?"</p>

    <p class="msonormal1">Gözlerini çeviriyor. Başka yöne bakıyor. Bir duraklama oluyor: bir saniye, iki. Bana dönüyor. "Lucy olduğun zamanlan hatırlıyor musun?"</p>

    <p class="msonormal1">"Hayır. Pek değil. Sadece anlamsız parça parça rüyalar Lütfen Nico: içimde her şey karmakarışık. Lucy'ye ne oldu? On yaşındaki <span>halime</span> ne oldu?"</p>

    <p class="msonormal1">Düşünüyor, tereddüt ediyor, sonra başını sallıyor: 'Teki. Sen benim için özeldin Rain. Ama özgürlük için mücadele ederken yakalanma riski hep vardı. Hudalar'm yakalama olasılığına karşı seni korumanın bir yolunu bulmalıydım'</p>

    <p class="msonormal1">"Nasıl?"</p>

    <p class="msonormal1">"Programlandığında birinin canlı kalabilmesi için seni kendi içinde iki parçaya ayırarak. Rain Lucy'den daha güçlüydü; canlı kalan o oldu."</p>

    <p class="msonormal1">O konuşurken, ben hatırlıyorum. Hep biliyordum. Birken iki olmuştum: çocukluk anıları olan Lucy ve Nico ile, Özgür BK ile bir hayatı paylaşan Rain. Yapbozun parçaları yerlerine oturuyor. Lucy sağ elini kullanıyordu; işbirliğine yanaşmayacaktı,böylece Nico onu değişmeye zorladı.Rain solaktı. Ve Programlanma hangi elini kullandığınla bağlantılıdır: hafıza erişimi baskın lobdadır ve solak olmaya ya da sağ elini kullanmaya ilişkindir. İyi de programlandığımda kimdim ben?</p>

    <p class="msonormal1">"Hâlâ anlamıyorum. Eğer güçlü olan ve kontrolü elinde tutan Rain'se, Hudalar beni neden Rain olarak programlamadı? Sol elimi kullanan halimle?</p>

    <p class="msonormal1">"İşin bütün güzelliği de burada. Yakalandığında Rain içinde saklandı; sen buna göre eğitilmiştin. Yani o anda baskın olan kişiliğin Lucy'ydi."</p>

    <p class="msonormal1">"Yani şöyle. Hudalar'ın bildiğine göre, geçen sene beni programladıklarında sağ elimi kullanıyordum. Ve Rain'i de tanımıyorlardı. Anılarımı silerken yalnızca bir kısmını alabildiler."</p>

    <p class="msonormal1">"Aynen öyle. Lucy gitti, o zayıftı. Ama sen, benim özel Rain'im, sen programlanmadan sağ kurtuldun: içeride saklandın. Dışarı çıkmak için doğru zamanı bekliyordun."</p>

    <p class="msonormal1">"Ve bu," diyorum Levo'mu çevirerek. "Artık çalışmıyor çünkü yeniden Rain oldum: solağım. Beynimin yanlış tarafına bağlı."</p>

    <p class="msonormal1">"Evet öyle." Sol elimi yakalıyor. Nazikçe parmak uçlarımı öpüyor. "Yıllar önce canını yaktığım için özür dilerim. Ama seni korumanın tek yolu buydu."</p>

    <p class="msonormal1">Lucy: sonsuza dek yok oldu. Bu yüzden onun hayatına dair bir şey hatırlamıyorum. Kayıp duygusu dolduruyor içimi; boşluğa yayılıyor. Ama bir parçam hâlâ burada: Nico kurtardı beni. Eğer o olmasaydı, tamamen yok olacak ve ne kaybettiğimi bile bilmeyecektim.</p>

    <p class="msonormal1">"Teşekkür ederim," diye fısıldıyorum. Ve merak ediyorum: Rain'in daha güçlü olması Kyla'nın da yok olacağı anlamına mı geliyor? Tüm umutları ve değer verdiği insanlarla birlikte? Ben gibi. Gözyaşlarının gözlerinde biriktiğini hissedebiliyorum ve öfkeli öfkeli gözlerimi kırpıyorum. Ağlama. Nico'nun karşısında olmaz. Yapma! Sonra acıya korku eşlik ediyor: Nico zayıflığı sevmez.</p>

    <p class="msonormal1">Fakat öfkelenmek yerine elimi kavrıyor. "Ne var?" diyor nazikçe.</p>

    <p class="msonormal1">Eline yapışıyorum. Çok daha büyük, güçlü. Benimkini bir anda ezebilir.</p>

    <p class="msonormal1">"Ben," diye fısıldıyorum.</p>

    <p class="msonormal1">"Anlat haydi. Biraz bilgim var. Ama sen anlat. Ona gerçekte ne oldu?" <span>Gerçekte</span> kelimesini vurguluyor, anlatılan hikâyeden fazlası olduğunu bilir gibi.</p>

    <p class="msonormal1">"Hepsi benim suçum. Ben yaptım." İçime çöreklenen ve çürüyen şeyi en sonunda yüksek sesle söylüyorum.</p>

    <p class="msonormal1">"Ne yaptın? Söyle bana."</p>

    <p class="msonormal1">"Levo'sunu kestim. Testereyle."</p>

    <p class="msonormal1">Ve ona olayları anlatırken Nico sandalyesini yanıma çekip bir kolunu omuzlarıma atıyor. Ve görüntüler zihnimi dolduruyor, Ben'in çektiği acı. Bense onu kaderine terk edip kaçıyorum.</p>

    <p class="msonormal1">Olan tam olarak ne? Ona ne oldu? Benim yaptığım şey yüzünden mi öldü, sonrasında mı? Hudalar mı yaptı?</p>

    <p class="msonormal1">"Ona ne oldu?" diye soruyorum gözlerimle bir şans, bir umut için yalvararak.</p>

    <p class="msonormal1">"Bu sorunun tek cevabı var biliyorsun," diyor Nico. "Eğer canlı kaldıysa Hudalar'ın ona ne yapacağını biliyorsun."</p>

    <p class="msonormal1">Gözyaşlarına boğuluyorum.</p>

    <p class="msonormal1">"Ve ailesine ne yaptıklarını da gördün."</p>

    <p class="msonormal1">"Evet."</p>

    <p class="msonormal1">"Hissedebiliyor musun Rain? İçinde. Öfkeyi?"</p>

    <p class="msonormal1">Ve Nico bir kibrit çakmış gibi içimde yangın çıkıyor. Ateş zihnimde yanıyor, evlerini yutan alevlerden daha sıcak ve öfkeli. O gece Hudalar'ın çıkardığı tüm yangınlardan daha öfkeli.</p>

    <p class="msonormal1">"Şimdi beni dinle Rain. Bu Ben'in ya da sonra ifade ettiği şeyleri unutmak zorunda olduğu anlamına gelmiyor. Hudalar'ın ailesine yaptıklarını... Bunların hiçbirini unutmak zorunda değilsin. Sadece öfkeni kullan, doğru biçimde."</p>

    <p class="msonormal1">Nefreti kullan.</p>

    <p class="msonormal1">Ve bir dalga gibi içimde dönüp durmaya başlıyor - her kası, her kemiği dağlayarak geçen, çağlayan bir sıcaklık. Damarlarımdaki kanın her damlasını.</p>

    <p class="msonormal1">Sandalyenin kolçağını yakalıyorum. "Yaptıklarını Hudalar'a ödetmeliyiz. Durdurulmaları gerek!"</p>

    <p class="msonormal1">Nico elleriyle yüzümü kavrayıp yana eğiyor. Gözleri benimkileri inceliyor, araştırıyor, değerlendiriyor. Sonunda evet anlamında başını sallıyor. Bakışları sıcak. Yüzüm kızarıyor, sonra da tüm vücudum.</p>

    <p class="msonormal1">"Evet, Rain." Gülümseyip öne doğru eğiliyor. Dudakları hafifçe alnıma dokunuyor.</p>

    <p class="msonormal1">"Ama hâlâ cevaplamadığın bir soru var. Anıların ne zaman geri geldi?"</p>

    <p class="msonormal1">Ormandaki saldırı. Wayne. Ne olduğunu anlatan kelimeler boğazımdan yukarı çıkarken duruyorum. Eğer öğrenirse Wayne'nin icabına bakar. İyi de ben neden Wayne'i koruyorum ki? Bunu hak etmiyor mu zaten?</p>

    <p class="msonormal1">"Evet, sen Ben'i bırakıp Hudalar'm onu aldığı zaman olmalı. Bu tetiklemiş olmalı, tam da engelleri aşmak için doğru tarzda travma. Peki ya neden hemen sonrasında gerçekleşmedi?" Nico bu kelimeleri benim orada olduğumu unutmuşçasına, kendi kendine konuşur gibi söylemişti.</p>

    <p class="msonormal1">Kıvranmaya başlıyorum; yaptığı analizden, "travmamı" kurcalayıp sonuçlarını değerlendirmesinden huzursuz oluyorum. Fakat anılarım o gün geri dönmediyse neden bilincimi kaybedip ölmedim? İşe yaramaz Levo'ma bakıyorum.</p>

    <p class="msonormal1">Sonra hatırlıyorum. "Biliyorum," diyorum. "Haplar."</p>

    <p class="msonormal1">"Ne hapları?"</p>

    <p class="msonormal1">"Mutluluk hapları. Ben onları bir yerlerden bulmuş," diyorum. Nedenini bilmeden onları nereden aldığımı kendime saklıyorum. KİE için çalışan Aiden vermişti hapları. Jazz'ın kuzeninin yerinde gördüğüm Kayıplar İçin Eylem sitesini yürütüyorlar.</p>

    <p class="msonormal1">Nio başını sallıyor. "Mantıklı. Tüm deneyi bloke ederler. Ve etkileri geçtiğinde de Rain ortaya çıktı."</p>

    <p class="msonormal1">Sırıtışı tüm yüzüne yayılıyor. "Rain" Bana sarılıyor. "Her zaman favori öğrencim şendin, biliyorsun."</p>

    <p class="msonormal1">Kalbim şarkı söylemeye başlıyor. Nico'nun hazırlık kamplarındaki kızlarla hiç ilişkisi olmamıştı -gördüğüm kadarıyla- hâkimiyeti mutlaktı, ama hepimiz onu isterdik.</p>

    <p class="msonormal1">Geri çekiliyor. "Şimdi, dinle. Benim için yapabileceğin bir şey var. Londra'daki hastane randevularına hâlâ gidiyorsun değil mi?"</p>

    <p class="msonormal1">Başımı sallıyorum. "Her cumartesi." Programlandığım Yeni Londra Hastanesi, Huda kontrolünün simgesi ve Özgür BK'nın sıkça kullandığı hedeflerden biriydi; beni ve sayısız diğerlerini götürüp hafızalarımızı sildikleri yer orasıydı.</p>

    <p class="msonormal1">"Planları istiyorum. Hastanenin her bölümünün olabildiğince ayrıntılı planlarını, içinin ve dışının. Bunu yapabilir misin benim için?"</p>

    <p class="msonormal1">"Elbette," diyorum Hudalar'a karşı isyana bu kadar ufak da olsa katkıda bulunmaya can atarak. Hiç zorlanmadan zihnimde planları görebiliyordum. Hafızam ve harita çıkarma yeteneğim kökleşmiş...</p>

    <p class="msonormal1">Ve hatırlıyorum. Uzun ve usandırıcı talimler. "Bana bunu sen öğrettin," diyorum yavaşça. "Pozisyonları ve yerleri ezberlemeyi, harita çizmeyi." Hata yaparsak sonuçları vahim olurdu: hatırlayıp cesaretimi bir an için kaybediyorum. Ama artık hata yapmam.</p>

    <p class="msonormal1">Gülümsüyor. "Evet. Bu senin hazırlığının bir parçasıydı. Yaparsın."</p>

    <p class="msonormal1">"Yaparım."</p>

    <p class="msonormal1">"Şimdi git."</p>

    <p class="msonormal1">Korkuyorum ve kapıyı açıp etrafı kolaçan ediyor. "Temiz. Git."</p>

    <p class="msonormal1">Okulun koşu parkurunda koşuyorum. Sakinleşene kadar Camie eve gitmeyi gözüm yemiyor. Nico'yla geçirdiğim zamanlarıysa içimde, kendime saklıyorum.</p>

    <p class="msonormal1">Onun gözbebeğiydim!</p>

    <p class="msonormal1">Bana sarıldı. Dudaklarının değdiği alnım hâlâ karıncalanıyor.</p>

    <p class="msonormal1">Beni kurtardı.</p>

    <p class="msonormal1">Kızabileceği çok şey vardı ama kızmadı!</p>

    <p class="msonormal1">En güzeli de: <span>kim olduğumu biliyorum</span>. Nereden geldiğimi ve nereye ait olduğumu biliyorum. Ne yapmam gerektiğini. Huda- lar çuvalladı. Hatırlıyorum.</p>

    <p class="msonormal1">Mutluluk dinginliğimi tehdit ediyor ve yolda gittikçe hızlanıyorum, ta ki bir ışık beni hülyalarımdan uyandırana kadar. Dönüyorum.</p>

    <p class="msonormal1">Cam.</p>

    <p class="msonormal1">Alkışlıyor ve tempomu düşürüp durabilmek için bir tur daha atıp, sonra ona doğru yürüyorum.</p>

    <p class="msonormal1">"İsa aşkına, koşucusun sen. Okuldan sonra ihtiyaç duyduğun şey bu muydu?"</p>

    <p class="msonormal1">Hızlı hızlı soluyorum. Omuz silkip, "Bazen gerçekten koşmam gerekiyor," diyorum. Soruya doğrudan cevap vermeyerek. Ve yeterince doğru bu. Seviyemi yukarıda tutmak için yaptığım bir şeydi bu. Merakla Levo'ma bakıyorum. Hâlâ 6 civarında: koşu 8'e kadar çıkarmalıydı ama Levo artık iyice işe yaramaz bir aygıt haline geldi.</p>

    <p class="msonormal1">"Eve gitme zamanı mı?"</p>

    <p class="msonormal1">Başımı sallıyorum. "Üzgünüm, terliyim," diyerek sırıtıp sonra tonumu yumuşatmam gerektiğini hatırlamaya çalışıyorum. En azından uçarılığımın koşmak gibi bir nedeni var.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
