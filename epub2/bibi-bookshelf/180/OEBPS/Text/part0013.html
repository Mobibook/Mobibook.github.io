<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_12"><a class="title" id="bookmark9">ON İKİNCİ BÖLÜM</a></h3>

    <p class="msonormal1">"Cameron'la takılmak istemez misin?" Amy gülümsüyor, aslında daha çok bir sırıtış bu. "Bayağı tatlı çocuk değil mi?"</p>

    <p class="msonormal1">"Hayır! Yani hayır, Cameron'la takılmak istemiyorum."</p>

    <p class="msonormal1">"Yani tatlı olduğunu kabul ediyorsun?"</p>

    <p class="msonormal1">Gözlerimi devirip Jazz'm arka koltuğuna geçiyorum.</p>

    <p class="msonormal1">Dün onlara beklemeyip gitmelerini, eve Cam'le döneceğimi söyledim. Annem bilmiyor, büyük ihtimalle izin vermezdi. Cam yüzünden değil, Amy ile Jazz'ın yalnız kalmasını istemez: ben onların eşlikçisiyim. Hah ha! Kendini düzenli bir şoför sanmasın diye durumu daha önce Cam'e anlattım. Özellikle bugün, onun dahil olmasını istemediğim planlarım var.</p>

    <p class="msonormal1">Sorumu sormadan önce yola çıkmış oluyoruz. "Jazz, bugün okuldan sonra Mac'i ziyaret etsek nasıl olur?"</p>

    <p class="msonormal1">"Tabii," diyor ve işte bu kadar.</p>

    <p class="msonormal1">Mac Jazz'm kuzeni; Lucy'yi KİH üzerinden ilk bulduğum yer arka odasındaki yasadışı bilgisayardı. Ben'i de böyle bulabilir miyiz?</p>

    <p class="msonormal1">Amy önceki gün doktorun muayenehanesindeki dedikodular hakkında gevezeliğe başlıyor. Dinlerken bir şey dikkatimi çekiyor.</p>

    <p class="msonormal1">"Amy ne dedin az önce?" diye soruyorum bilmek istediğimden emin olmadan doğru duyup duymadığımdan emin olmak için.</p>

    <p class="msonormal1">"Sana bahsettiğim adamı biliyorsun, dayak yemiş ve komaya girmiş olan? Hastanede uyanmış."</p>

    <p class="msonormal1">Kalbim atmaya başlıyor. Göğsümde, derinde gerçek bir çırpınma duygusu.</p>

    <p class="msonormal1">Sesin doğal çıksın.</p>

    <p class="msonormal1">"Bir şey söylemiş mi? Olanlarla ilgili?"</p>

    <p class="msonormal1">"Arkadaşı hastanede çalışan hemşireye göre pek söyleyecek durumda değilmiş. Kafa darbeleri yüzünden amnezisi olabilirmiş. Hudalar onunla konuşmaya gelmiş ama vazgeçmişler çünkü mantıksız konuşuyormuş."</p>

    <p class="msonormal1">Nico'ya söyle!</p>

    <p class="msonormal1">Ya sonra ne olacak? İlk duyan olmadığı için çok sinirlenecek. Anılarımın canlanmasını tetikleyen şeyin ne olduğunu sorduğunda Wayne'in saldırısından bahsetmediğim için benden vazgeçecek. Wayne çok riskli: yaptıklarımı anlatırsa Hudalar beni almaya gelecek. Nico şu ya da bu şekilde hakkından gelecek. Hakkından gelmesi, Wayne’in ölmesi demek. Sonra da benim hakkımdan gelir.</p>

    <p class="msonormal1">Böyle bir şey yapmayacağım.</p>

    <p class="msonormal1">İçgüdülerim böyle bir risk almaya karşı. Ama bekleyip görelim: belki Wayne hiçbir şey hatırlamaz.</p>

    <p class="msonormal1">Belki hatırlar.</p>

    <p class="msonormal1">O akşamüstü 11. Yıl Toplantısı için salonda sıraya giriyoruz. Herkes usul usul yerini alıyor; iğne atsan duyulmaz. Bu durumun nedeni ön tarafta. Hudalar.</p>

    <p class="msonormal1">Onların olduğu tarafa bakınca tanıdığım iki kişi sırtımın ürpermesine neden oluyor.</p>

    <p class="msonormal1">Gözlerini dikip bakma.</p>

    <p class="msonormal1">Bakışlarımı başka yöne çevirmek için mücadele ediyorum. Bu Hudalar'ı tanıyorum: Ajan Coulson ve astı. Coulson'un soğuk gözleri odayı tarıyor ve ben başka tarafa bakmaya gayret ediyorum. Ama kilitlenmiş gibiyim. Burada ne işi var?</p>

    <p class="msonormal1">Coulson basit bir Huda değil; fazlası. Ben kaybolunca ifademi almak için geldiklerinde apaçık ortaya çıktı bu. Başlangıçta işin içinde annem olduğu için dikkatliydiler. Hudalar'm kahramanı Özgür BK karısıyla birlikte onları havaya uçurmadan önce Başbakan olan Büyük W.A.M.'ın kızıyla uğraşırken özen göstermeye çalıştılar. Annem siyasete girmemiş ya da hiçbir şekilde bağlantılarını kullanmıyor olabilir ama yine de: gerektiğinde açıklanamayacak hiçbir şey yapamadılar ve söyleyemediler. Pek nazik olmayacak bir soruşturma için sürüklenip götürülmememin tek nedeni annemdi, eminim.</p>

    <p class="msonormal1">Fakat bunların da ötesinde Coulson etrafına kontrollü bir güç yayıyor. O sadece sıkıcı bir zorba değil. Hoş eğer fırsatı olsa öyle olurdu eminim. Onunla ilgili her şey soğuk hesaplardan ibaret.</p>

    <p class="msonormal1">Gözleri benimkilere takılıyor. Alnımdan ter fışkırıyor, iğneler batıyor gibi.</p>

    <p class="msonormal1">Başka yöne bak!</p>

    <p class="msonormal1">Bakmayı bırakıp gözlerimi indiriyorum. Hâlâ bakıp bakmadığını kontrol etmek için harekete geçen dürtüye karşı koyuyorum.</p>

    <p class="msonormal1"><span>O</span> sadece bir insan<span>,</span> pis biri.</p>

    <p class="msonormal1">Herkes gibi kam akar, öyle olmalı!</p>

    <p class="msonormal1">Toplantı başlıyor. Müdür öğrencilerin başarıları hakkında homur homur konuştuktan sonra her zamanki uyarılarını serpiyor. Potansiyeli yakalamakla ilgili ihtarlar... Bunun gibi şeyler.</p>

    <p class="msonormal1">Ama kafam başka yerde.</p>

    <p class="msonormal1">Düşüncemde, Ben'in acıdan enkaza dönmüş bedenini annesinden alıp sürükleyerek götüren kişi Coulson.</p>

    <p class="msonormal1">Kibriti çakan Coulson. Ben'lerin evine fırlatıyor.</p>

    <p class="msonormal1">Lucy Vi ailesinden koparıyor.</p>

    <p class="msonormal1">İçim nefretle doluyor; sinirle karışık yakıcı bir nefret. Dıştansa yüzüm sakin, dikkatli; içeride bambaşka şeyler oluyor.</p>

    <p class="msonormal1">Elimde şu anda bir silah olsa doğrultur, vururdum onu. Bunu hak ediyor. Hepsi hak ediyor.</p>

    <p class="msonormal1">Altımdaki sert sıra, Müdür'ün sesinin homurtusu ve dinlemekte olan öğrencilerle dolu salon yok oluyor. Ellerim soğuk metali kavrıyor, gözlerim nişan alıp dikkatle hedefe kitleniyor. İşaretparmağım tetiği çekiyor. Bir ses patlaması, ellerimde savrulurken silahın geri tepmesi. Kurşun salonda normal gözlerin takip edemeyeceği kadar hızlı uçuyor ama ben hedefe ilerleyişini izliyorum.</p>

    <p class="msonormal1">Göğsüne giriyor. Kalbi patlıyor: kırmızı bir dalga, durgun suya atılmış bir taş gibi her yöne yayılıyor. Düşüyor.</p>

    <p class="msonormal1">Gülümsüyorum. Sonra toplantının bittiğini, herkesin çıkmak için sıralandığını fark ediyorum. Ben de kalkıp onları izlemişim. Cam yavaşça öğretmenlerinin başta olduğu gruptan ayrılıp geride kalmış, yanımda yürüyor. Burada, şimdi, gülümsediğim için tam anlamıyla deli olduğumu düşünüyor olmalı.</p>

    <p class="msonormal1">Öyleyim.</p>

    <p class="msonormal1">Eğer varsa, büyü bozuldu. Salonun kapısına yaklaşıyoruz. Diğer Huda orada durup öğrencilerin birer birer salondan ayrılışını denetliyor. Coulson ön tarafta durmaya devam ediyor, kapıda durmak onun görevi değil. Rahat bir nefes alıyorum. Sonra Coulson'un kanlı bedeninin görüntüleri beynimde tekrar oynamaya başlayınca öğle yemeği midemde altüst oluyor.</p>

    <p class="msonormal1">'İyi misin?" diye fısıldıyor Cam salondan dışarı adımımızı atarken. "Bembeyaz oldun."</p>

    <p class="msonormal1"><br class="calibre11" /></p>

    <p class="msonormal1">Sadece başımı sallayıp yan binadaki tuvalete koşarak üst üste kusuyorum. Artık çıkacak bir şey kalmadığından emin olunca yüzüme su vurarak aynaya bakıyorum.</p>

    <p class="msonormal1">Ne oldu orada?</p>

    <p class="msonormal1">Ellerim titriyor. O kişi değilim ben, böyle şeyler yapamam. Yoksa yapabilir miyim? Ölse ağlamazdım ama benim yapmam...</p>

    <p class="msonormal1">Peki ama tüm o eğitimler ne işe yarıyordu? Ve aklımda hızla ileri saran bir filmin kareleri uçuşmaya başlıyor. Atış talimi. Hedefler. Bıçaklar ve kullanımları. Gittikçe hızlı dönmeye başlıyorlar. Ben çok iyi bir nişancıydım, hücremin en iyisi. Grubumuz da hepsinin en iyisiydi.</p>

    <p class="msonormal1">Hayır!</p>

    <p class="msonormal1">Evet. Terörist olmak ne demek? Çay eşliğinde siyasi tartışmalar yapmak mı? Hudalar şeytandır. O da ölmeyi hak ediyor. Hepsi hak ediyor.</p>

    <p class="msonormal1">Ellerime bakıyorum. Silahın soğukluğunu, ağırlığını hissedebiliyorum. Bir silahla ne yapılması gerektiğini bilirim. Ölmeyi hak ediyor. Neden olmasın?</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
