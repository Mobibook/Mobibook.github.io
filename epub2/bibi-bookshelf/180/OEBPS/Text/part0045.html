<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><br class="calibre9" /></h3>

    <h3 class="balk4" id="sigil_toc_id_44">KIRK DÖRDÜNCÜ BÖLÜM</h3>

    <p class="msonormal1">Düşüp bir kurşun tarafından acele bir ölüme çivilenmek yerine arkadan tok bir ses ve ağlama geliyor. Dönüyorum.</p>

    <p class="msonormal1">"Katran?"</p>

    <p class="msonormal1">Elleri göğsünde birleşmiş. Yere düşerken dışarı <span>kırmızı kırmızı kırmızı</span> fışkırıyor. Başım dönmeye başlıyor, her şey grileşip silinmeye ve beni bu yeni dehşetten uzaklaştırmaya başlıyor.</p>

    <p class="msonormal1"><span>Hayır.</span> Elimden geldiğince güçlü olup mücadele ediyorum. HAYIR. Ona eğilip elini tutarak kollanmı vücuduna sarıyorum. Sarsılıyor ve <span>kırmızı kırmızı kırmızı...</span></p>

    <p class="msonormal1">"Özür dilerim, özür dilerim, özür dilerim," diyorum tekrar tekrar ve gözleri geçirdiğim şoka ayna oluyor. Katran yenilmezdir; <span>buna</span> inanamayız. Sonra başı hafifçe sarsılıyor, gözleri değişiyor, konuşmaya çalışıyor ama öksürüyor ve daha fazla kan çıkıyor. Daha fazla kırmızı sızıyor. Kelimeler ağzından dökülmüyor ama gözleri konuşuyor. <span>Sevginin gözleri.</span> "Hayır Katran, hayır gitme!" diyorum. Şoktayım ama o anda ne hissettiğini de biliyorum. Hep ne hissettiğini ve duygularını arkasına sakladığı öfkeyi biliyorum. Beni uzağa, Nico'dan ve Özgür BK'dan uzağa itmeve çalışan öfkeyi. Güvende olmam için.</p>

    <p class="msonormal1">Gözlerine boş bir bakış yerleşiyor, bedeni artık titremiyor.</p>

    <p class="msonormal1">Hayır.</p>

    <p class="msonormal1">HAYIR HAYIR HAYIR ve içimden ve dışımdan haykırıyorum ve sonra her şeyi birden hatırlıyorum. Başka bir yer ve zamanda ama daha fazla saklanamayacak kadar bu ana benzer. Hiç gitmek istemediğim bir yere, tekrar tekrar, sürüklenerek geriye götürülüyorum.</p>

    <p class="msonormal1">&nbsp;SONRA</p>

    <p class="msonormal1">Önceleri onu tanımadım. Bakınca tanımadım.</p>

    <p class="msonormal1">Değişmişti, yüzünü unutmuştum. En azından bilinçli bir biçimde. Yine de bir şey ahenkle yankılanıyordu içimde: dehşetle özlemin karmaşası, karışımı. Anlamadım, ama ne zaman karşılaşsam bakıp izledim.</p>

    <p class="msonormal1">Orada, o yerde yiyecek ve başka şeylerin teslimatını yapıyordu. Ama sadece teslimat yapan biri değildi; onlardan biriydi, açıktı bu. Penceremdeki parmaklıkların arasından gördüm onu, gardiyanlarla konuşuyordu. İki yıldır benim olan odadan.</p>

    <p class="msonormal1">Haftada bir gelip yandaki binadaki odada bir gece kalıp giderdi. Bir gün beni pencereden bakarken gördü ve yüzünden bir şey geçti. Umutsuzluk yerini nezakete bıraktı. Odada geri çekildim, sarsılmıştım, kafam karışmıştı.</p>

    <p class="msonormal1">Geldiği her hafta gözlerimi yakalarsa bana özel bir bakış atıyordu. Tatlı bir bakış, böyle bakışların hiç olmadığı bir yerde.</p>

    <p class="msonormal1">Gardiyanlara şişeler ve diğer bazı şeyler daha getirmeye başladı. Bunları kendi paltosunun altından çıkarıp onlarınkine sokuyordu. Semra bir hafta, gardiyanların çoğu hastalandı. Yemekten zehirlenmişlerdi ama sadece onlar. Ve o hafta onların yerine o kaldı. Böylece daha sık gördüm onu, sadece penceremden de değil. Doktor Craig'in seanslarına girip çıkarken, gardiyanları yöneten tuhaf gözlü soğuk adamın gözetiminde atış talimleri yaparken oradaydı.</p>

    <p class="msonormal1"><span>Sonra bir gün elime bir şey tutuşturdu. Neredeyse bağırıyordum; bir parça kâğıt. Bir not. Sakladım, daha sonra okuyacaktım.</span> Lııcy, farklı göründüğümü biliyorum. Kılık değiştirdim. Ama benim, baban. Seni buradan çıkaracağız ve nasıl yapacağımı bulduktan sonra seni eve götüreceğim. Seni seviyorum.</p>

    <p class="msonormal1">Ve kâğıdı toz kadar küçük parçalara ayırdım. Artık bir ailem yoktu. Doktor Craig öyle demişti, tekrar tekrar. Ve o adam babam olsa bile -ve bunu düşünmek bile kafamı karıştırmaya yetmişti- beni onlara vermişti. Beni istememişti.</p>

    <p class="msonormal1">Zihnim ona inanmadı ama başka bir parçam inandı. Ve kendimi umut edip hissederken yakaladım. Tıpkı unutmam gereken şeyleri hatırlamak gibi, Doktor Craig'in sevmediği şeylerdi bunlar.</p>

    <p class="msonormal1">Sonra bir gece ben uyurken bir şekilde bana notu veren adam odamda belirdi. Eski zamanların ve eski yerlerin hüznüyle alçak bir sesle konuşuyordu. Ve ağlamak, bağırmak istedim. Gardiyanları çağırıp onun sesini susturmak, onu göndermek, bir daha hiç duymamak istedim. Ama yapmadım.</p>

    <p class="msonormal1">Planlar yapıyordu. Ertesi hafta gidecektik. Başımı hayır anlamında salladım, neden korktum bilmiyorum. Nefret ettiğim o yerden ayrılmaktan mı korktum? Kafa karışıklığıyla özlem birbirine karıştı. Sonra elini uzattı. İçinde küçük bir oyma tahta parçası vardı, kaleye benziyordu.</p>

    <p class="msonormal1">Sol elime alınca, bir şey, anıya benzer bir şey uyandı. Ve diğer anılar da peşinden.</p>

    <p class="msonormal1">"Babacığım?" diye fısıldadım ve neşeyle gülümsedi.</p>

    <p class="msonormal1">Kaleyi geri aldı. "Kimse görmesin diye şimdilik bunu geri alsam iyi olur. Ama bunu pencere pervazına saklanmış görürsen o gece gideceğimiz anlamına gelecek. Hazır olursun."</p>

    <p class="msonormal1">Ve ben de her gece kontrol ettim. Sonra nihayet bir gece oradaydı, görülemeyecek şekilde pervazla parmaklık arasına saklanmıştı; minik parmaklarca hissedilip alınabilecek şekilde.</p>

    <p class="msonormal1">O gece kapının kilidini açıp elimi tuttuğunda ev sessizdi. "Sessiz ol," diye fısıldadı. Koridordan geçip kapıdan çıktık. Ya gardiyanlar? Hiçbiri ortada görünmüyordu ama evin yanında sürünürken çalıların arkasından ayakların çıktığını gördüm.</p>

    <p class="msonormal1">Kulağıma sahilde bir geminin beklediğini, yakalamak için acele etmemiz gerektiğini söyledi. Tam denize giden kum tepeleri arasından geçiyorduk ki olan oldu. Uzaktan bir ses. İnsan sesleri.</p>

    <p class="msonormal1">"Koşma zamanı Lucy."</p>

    <p class="msonormal1">Ve koştuk. Elimi tuttu ve koştuk, koştuk. Sesler arkamızdan geliyor, yaklaşıyordu. "Daha hızlı!" dedi ve koştuk.</p>

    <p class="msonormal1">Kayıp yol açan kumlara tekrar tekrar battı ayağım.</p>

    <p class="msonormal1">Sonra takılıp düştüm. Beni ayağa kaldırmaya çalıştı ama bitkinlik ve dehşet beni yerime çivilemişti. "Yapamıyorum," diye ağladım.</p>

    <p class="msonormal1">"Asla unutma," dedi. "Kim olduğunu asla unutma!"</p>

    <p class="msonormal1">Ve üzerimize çullandılar. Beni yakalayıp çektiler. Babam yere, kumun üstüne itildi.</p>

    <p class="msonormal1">Soğuk adam gülümsedi ve silahını doğrulttu.</p>

    <p class="msonormal1">"Lucy gözlerini kapat," dedi babam. "Bakma." Sesi sakin ve güven vericiydi.</p>

    <p class="msonormal1">Gözlerim silaha kilitlendi. Hayır. Bana hep yaptığı gibi onu da korkutuyor. Yapmaz bunu, yapmayacak.</p>

    <p class="msonormal1">Yoksa?</p>

    <p class="msonormal1">"Başka yere bak Lucy," dedi babam ama gözlerim kocaman açılmıştı ve benden başka birinde gibiydi kontrol. Başka bir şey yapamıyor, titriyor ve gözlerim esir alınmış gibi başka yöne bakamıyordum.</p>

    <p class="msonormal1">Birkaç an birleşip dağıldı, bir parlama, hepsi aynı anda oldu. Sağır edici ses. Elimdeki kaleyi sımsıkı tutuyorum. Bir noktadan yayılan kırmızı, gittikçe fazlalaşıyordu ve hâlâ başka yöne bakamıyordum. Beni geride tutan eller gevşedi ve tam zamanında koştum. Sonsuza dek kapanmadan önce gözlerimiz kavuştu.</p>

    <p class="msonormal1">Seni korkutan şeyi olduğu gibi görmek dehşeti azaltmaz. O şey, kalbinizi tekrar tekrar kırma gücünü korur.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
