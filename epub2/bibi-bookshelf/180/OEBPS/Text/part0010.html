<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="gvdemetni sigil_not_in_toc"><br class="calibre9" /></h3>

    <h3 class="gvdemetni1" id="sigil_toc_id_9">DOKUZUNCU BÖLÜM</h3>

    <p class="msonormal1">"Aptalca bir hamle Rain." Nico Tori'yi arabanın arka tarafına oturtuyor. "Ne yapacağım ben bununla?"</p>

    <p class="msonormal1">Ardından gelecek şeyden korkup geri çekilerek cevap vermiyorum. Ön tarafa, Nico'nun yanma geçiyorum. Bu karanlıkta patikadan yukarı ilk yol ağzına kadar yarı baygın bir Tori'yi sürüklerken bir yandan da onu sürüklemeye çalışmaktan bitkin düşmüştüm. Aceleyle belirlenmiş bir buluşma noktası burası.</p>

    <p class="msonormal1">"Teşekkür ederim Nico'’diyorum ve son derece ciddiyim. Geldiğinde yüzünün ifadesi o kadar güven vericiydi ki kollarına atılmak istedim. Ama o pek sarılmak istiyor gibi görünmüyordu.</p>

    <p class="msonormal1">Arabası yola koyuluyor. Vasat görünmesine rağmen motoru farklı. Anayola çıkınca dikkatle etrafa bakıyor. Yakalanırsak, arka tarafta baygın bir Tori'yle ne yapabilirdik ki? Kaçmamız gerekirdi.</p>

    <p class="msonormal1">"Duman kokuyorsun."</p>

    <p class="msonormal1">"Öyle mi, saat kaç?"</p>

    <p class="msonormal1">"Neredeyse beş."</p>

    <p class="msonormal1">"Hemen eve dönmem lazım, yoksa yakalanırım. Annem erken kalkar."</p>

    <p class="msonormal1">"Böyle kokarken gidemezsin."</p>

    <p class="msonormal1">Hızlı kullanıyor. Tori inliyor, sonra yeniden sessizleşiyor. Karanlık bir eve geliyoruz, yan taraftan arkaya doğru sürüyor arabayı. Ev bir tepede, yakınlarda başka ev görünmüyor.</p>

    <p class="msonormal1">Kızı omzunda eve taşıyor. Onu izliyorum. Küçük, modern, düzenli. Genellikle kullanılan Özgür BK hücre evlerinden değil.</p>

    <p class="msonormal1">"Evin bu mu?" diyorum şaşırarak.</p>

    <p class="msonormal1">Dik dik bakıyor. "Onu şu anda başka yere götürecek zamanımız yok."</p>

    <p class="msonormal1">Tori'yi kanepeye yerleştiriyor. Işığı yakmadan önce kalın perdeleri kapatıyor.</p>

    <p class="msonormal1">İşte o zaman Tori'nin halini fark ediyorum. Paçavra halinde ince renkli kıyafetler giymiş; bu soğukta dışarıda koşacak gibi değil de partiye gider gibi. Her tarafı çiziklerle, yara bereyle dolu. Ayak bileği o kadar şişmiş ki yürümesi bile mucize.</p>

    <p class="msonormal1">Uyanıyor; gözlerini yarı açıp kırpıştırıyor, sonra bakışları etrafta geziyor ve Nico'da duruyor. Doğruluyor, yüzünde panik var.</p>

    <p class="msonormal1">Elini tutuyorum.</p>

    <p class="msonormal1">"Tori, her şey yolunda. Bu..." Ve duruyorum, hangi ismi kullanmak istediğinden emin değilim. "Arkadaşım. Sana göz kulak olacak."</p>

    <p class="msonormal1">Nico yanımıza gelip gülümsüyor. "Merhaba, Tori değil mi? Ben John Hatten. Sana birkaç soru sormam gerekiyor."</p>

    <p class="msonormal1">"Bekleyemez mi?" diyorum alçak sesle.</p>

    <p class="msonormal1">"Korkarım hayır, üzgünüm Tori. Ama senin için ne büyük bir risk aldığımı görüyorsun. Seninle ilgili ne yapacağıma karar vermem için hikâyeni tüm ayrıntılarıyla bilmeliyim."</p>

    <p class="msonormal1">Kanım donuyor. Tek bir yanlış kelime yapacağı şeyi belirler.</p>

    <p class="msonormal1">"Ee, Tori?" diye teşvik ediyor nazik bir tonda.</p>

    <p class="msonormal1">Tori sanki vücuduna bağlı değillermiş, yabancı ellermiş gibi çevirerek ellerini inceliyor. "Onu öldürdüm," diyor alçak sesle. "Bıçakla."</p>

    <p class="msonormal1">"Kimi?"</p>

    <p class="msonormal1">"Bir Huda'yı* Onu öldürüp kaçtım."</p>

    <p class="msonormal1">Gözlerini kapatıyor.</p>

    <p class="msonormal1">"Burada güvendesin. Dinlen Tori," diyor. Tori'nin başı yana düşüyor: yine bilinçsiz.</p>

    <p class="msonormal1">Nico bana bakıp bir kaşını kaldırıyor. Tori'ye söyleyeceklerini öğretmiş olsam bundan daha <span>doğru</span> bir şey bulamazdı. Nico muhtemelen bunu merak ediyor.</p>

    <p class="msonormal1">"Git ve hızlı bir duş yap. Ben ona bakarım. Ama bana borçlusun Rain. Hem de fena halde. Bu çok büyük bir risk, planlarımızı bozabilecek gereksiz bir komplikasyon. Şimdi git."</p>

    <p class="msonormal1">Duşa koşarken bana fırlattığı havluyu, sıradan koyu renk bir tişört ve bisiklet şortunu kapıyorum. <span>Planlarımız mı?</span> Özgür BK planlarını mı kastediyor? Bir şekilde beni de ilgilendiren planlar mı bunlar? Olabildiğince çabuk saçımı yıkayıp kurutuyorum, bir yanımsa Nico'yla ilgili notlar alıyor. Daha önce hiç onun kişisel alanına girmedim. Güzel duş jellerini ve sabunları seviyor: onun gibi kokuyorlar ve kokuyu derin derin içime çekmekten kendimi alamıyorum. Fönü var mı acaba? Saçı her zaman iyi görünüyor ama yine de, acaba? Tasarımcı elinden çıkma banyosuna hayran hayran bakarken Nico'nun Tori'ye göz kulak olma şeklinin acı vermeden hayatına son vermek olabileceği aklıma geliyor ve gülümsememi bastırıyorum.</p>

    <p class="msonormal1">Fakat dışarı çıktığımda kızı battaniyeye sarmış buluyorum onu. Nefes alıp verirken battaniye hafifçe inip kalkıyor. Derin uykuda.</p>

    <p class="msonormal1">"Gel," diyor. "Seni geri götüreyim."</p>

    <p class="msonormal1">"Biz yokken uyanırsa?"</p>

    <p class="msonormal1">"Uyanmaz."</p>

    <p class="msonormal1">Sormaya cesaret edebildiğimde yukarı çıkan yola girmişiz bile. "Uyanmayacağını nereden biliyorsun?"</p>

    <p class="msonormal1">"Ona iğne yaptım, uyanmaz."</p>

    <p class="msonormal1">"İğne mi?"</p>

    <p class="msonormal1">"Korkma o kadar. Sadece sakinleştirici ve ağrıkesici; ikisi de yardımcı olur." Mırıldanarak lanet okuyor. "Eğer işler yolunda gitmezse hayatın tehlikede demektir Rain."</p>

    <p class="msonormal1">"Özür dilerim," diyorum. Nefesim tutuluyor: hem Nico'nun mutsuzluğunun sebebi olma endişesinden, hem de korkudan. Hepsi birden.</p>

    <p class="msonormal1">"Bu arada, onun programlandığım söylediğini sanmıştım."</p>

    <p class="msonormal1">"Öyle."</p>

    <p class="msonormal1">"Eh, Levo'su yok."</p>

    <p class="msonormal1">Yaşadığım şokla yutkunup gördüklerimi düşünüyorum. Elini tuttum, yürümesine yardım ettim. Fark etmedim bile. Endişelenecek başka şeylerim vardı. Kendi seviyemi göz ardı edebiliyor oluşuma o kadar alışmışım ki onunkini düşünmedim. Fakat bu gece yaşadıklarından -ve anlaşılan o ki bu geceden, öncekilerden de- sonra hâlâ Levo'su olsaydı mutlaka bilincini kaybettirirdi ona.</p>

    <p class="msonormal1">"Ne olmuş olabilir Levo'suna?" diyorum.</p>

    <p class="msonormal1">"Yakında cevaplaması gereken bir sürü sorudan yalnızca biri. Ve seninle konuşmam gereken bir şey var. Ama önce bana yangını anlat," diyor.</p>

    <p class="msonormal1">Birden ortaya çıkan gözyaşlarını yüzünden gözlerimi kırpıştırıyorum "Ben'in evi. Ailesinin evi. Yandı. Tori görmüş. İçeride olduklarını, çığlık atıklarını ama Hudalar'ın yardım etmek isteyenleri engellediğini söyledi."</p>

    <p class="msonormal1">Başını salıyor. "Düşün Rain: bugünün tarihi ne?"</p>

    <p class="msonormal1">"5 Kasım."</p>

    <p class="msonormal1">"Kasımın beşi. Guy Fawkes," diyor acı acı. "Bu geceki tek yangın bu değildi. Sen aradığında raporlar geliyordu. Hudalar bize ait olan bu tarihi aldılar. Hatırla Rain. Bugün önemli."</p>

    <p class="msonormal1">Zihnime hücum eden bir dizi görüntü yutkunmama neden oluyor. Saldırılar. Yangınlar! Guy Favvkes: dört yüz yıldan daha uzun bir süre önce Parlamento'yu havaya uçurmak üzere bir komplo düzenlenmişti. Biz bu günü Hudalar'a egemenliklerinin mutlak olmadığını hatırlatmak için kullanıyorduk. İnsanlara onlar adına konuşan birileri olduğunu hatırlatmak için.</p>

    <p class="msonormal1">Şimdi de Hudalar bu tarihi Guy Favvkes'm başına açtığı bela yüzünden asıldığını hatırlatmak için kullanıyor.</p>

    <p class="msonormal1">"Hizmet etmeleri gereken halka karşı bu kadar açık bir biçimde hareket etmeye cüret ettiklerini düşündükçe! İşler sarpa sarıyor Kyla. Huda çemberi daralıyor. Yakında kimse onlara karşı bize destek vermeye cesaret edemeyecek. Hesaplaşma zamanının eli kulağında." Yolumuzun başında duruyor. "Resmin tamamını gözden kaçırmaman lazım Rain. Yarın okuldan sonra bu konuda biraz daha konuşuruz. Şimdi git."</p>

    <p class="msonormal1">Arabadan inip dikkatli bir biçimde evlerin arasındaki gölgelere karışıyorum. Hâlâ karanlık ama saat altıya yaklaşıyor, civardakiler uyanmış olabilir. Eğer biri beni böyle giyinmiş halde dolaşırken görürse kaşlar yukarı kalkabilir. Ama görünürde kimse yok. Bahçemize varınca gözüme bir şey takılıyor: yolda bir hareket mi var? Evin yan tarafına gidip arkama bakıyorum ama bir şey göremiyorum. Halbuki bir şeyin oynadığına...</p>

    <p class="msonormal1">Yan kapıdan içeri süzülüp dikkatle odama giden merdivene, sonunda güvendeyim.</p>

    <p class="msonormal1">Şimdilik.</p>

    <p class="msonormal1">Sebastian, gözleri açık, yatağıma kıvrılmış. Çabucak Nico'nun verdiği giysileri değiştirip pijamalarımı giyiyorum. Sonra ertesi gün kurtulmak üzere onları okul çantama tıkıştırıyorum.</p>

    <p class="msonormal1">Bir saatlik uyku için ancak yetecek zaman var. Uykuya çok ihtiyacım var ama hiç şansım yok. Zihnimde patlak veren yangınlarla mümkün değil.</p>

    <p class="msonormal1">Gece sorularla dolu. Tori Hudalar'dan nasıl kaçtı? Onlara teslim edilmişti: Ben bunu kızın annesinden öğrendi. Nedenini tam olarak bilmiyoruz - bir gün yanımızdaydı, sonra yok oldu. Kayıplardan biri. Levo'suna ne oldu?</p>

    <p class="msonormal1">Ben'in anne babasına ne olduğu soru falan değil: cevabı biliyorum. Çok fazla can sıkıcı soru sordular. Hudalar işlerini bitirdi, olan bu. Ve bu, Ben'in annesi buraya yardım istemek için geldikten sonra oldu. Annemin ona söylediğini hatırlayınca kanım buz kesiyor: "Buraya gelmememiz gerekirdi." Onları annem mi teslim etti Hudalar'a? Babası tüm bu olayları başlatan Huda Başbakanı.</p>

    <p class="msonormal1">Enkaz halindeki evlerinin görüntüsünü aklımdan atamıyorum. Evleri mezarları oldu. Cesetleri dışarı çıkaracaklar mı? Çoktan yanıp kül olmuşlardır. Nico'ya göre aynı şey o gece başka yerlerde de oldu. Başka kurbanlar.</p>

    <p class="msonormal1">Onlar için ağlamak istiyor, fakat yapamıyorum. İçimde tek hissettiğim soğukluk, yapılanlara karşı kör bir nefret. İçerideki acıyı öteliyor.</p>

    <p class="msonormal1">&nbsp;Dışarı çıkmak istiyor.</p>

    <p class="balk5"><a id="bookmark7">&nbsp;</a></p>
  </div>
</body>
</html>
