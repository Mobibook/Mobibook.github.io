<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><br class="calibre9" /></h3>

    <h3 class="balk4" id="sigil_toc_id_31">OTUZ BİRİNCİ BÖLÜM</h3>

    <p class="msonormal1">"Sen de yapar miydin o kızın yaptığını?" diye soruyor Tori. Evin son basamaklarını çıkarken bıçağını gözden geçiriyor.Kullanmakta hiç sıkıntı çekmediği açık.</p>

    <p class="msonormal1">"Mantıksızdı. Bebeğini kurtaramazdı."</p>

    <p class="msonormal1">"Ama belki kararının bebeğini öldürdüğünü bilerek yaşayamayacaktı. Tıpkı benim gibi. Ben öldüğünde orada olsaydım ve onu kurtarmak için bir şey yapamasaydım ölürdüm. O düşünceyle yaşayamazdım."</p>

    <p class="msonormal1">Gözucuyla dikkatle ona bakıyorum. Ben hakkında bir şey mi biliyor? Yo. O kızla kendisini özdeşleştiriyor, her şeyi yapabilen kızla. Göğüs geçiriyorum.</p>

    <p class="msonormal1">Tori kolunu omuzlarıma atıyor. "En azından artık orada kimseyi öldüremeyecekler, uzunca bir süre. Harika bir gün olmadı mı?"</p>

    <p class="msonormal1">"Görebildiğim kadarıyla öyle." Harikadan da öte.</p>

    <p class="msonormal1">Tori ileriye bakıyor; yolu gösteren Katran neredeyse gözden kaybolmuş. Sesini alçaltıyor. "Haksızlık bu. Katran'la konuş; gelecek sefer saldırıya katılman gerektiğini anlat. Aslında bir parçası oldun sayılır ve <span>başardık</span>." Sesini yeniden yükseltiyor. "Onlara gününü gösterdik değil mi?" Etrafındakiler bağırıp aptal aptal alkışlıyor.</p>

    <p class="msonormal1">Biz yaklaşırken Nico evden çıkıyor, akşamüstü şimdi; okuldan dönmüş. Benim de olmam gereken yerden. Bize şöyle bir bakıp kayıpları görüyor. "Güzel öldüler mi?" diye soruyor Katran'a.</p>

    <p class="msonormal1">"Evet."</p>

    <p class="msonormal1">Nico'nun arkasından Holly'nin kardeşi evden fırlıyor. Bugünkü maceraya katılmasına izin verilmedi; yeterince talime katılmadı demişti Nico. "Holly nerede?" diye soruyor.</p>

    <p class="msonormal1">Kimse cevap vermiyor. Katran titreyen çocuğun omzunu tutuyor. Birlikteyiz: bir dakikalık sessizlik yavaş saniyelerde uzuyor.</p>

    <p class="msonormal1">Nico başını kaldırıp bir işaret yapınca herkes dağılmaya başlıyor. Kolunu Holly'nin kardeşine dolamış olan Katran şimdi kulağına alçak sesle bir şeyler söylüyor. Değişti ve nazik: rüyamda korktuğum zaman beni rahatlatan Katran gibi. Gerçekten oldu mu bu? Ne kadar akıldışı gözükürse gözüksün içimden bir ses <span>evet</span> diyor.</p>

    <p class="msonormal1">"İkinizin anlaştığını görmek güzel," diyor Nico Tori'yle beni göstererek. Yan yana ve kol kolayız.</p>

    <p class="msonormal1">"Neden anlaşmayalım ki?" diye soruyor Tori.</p>

    <p class="msonormal1">"Aynı erkeğin sevgilisi olan kızlar pek iyi arkadaş olamaz da."</p>

    <p class="msonormal1">Tori gözleri kocaman açılarak bana bakıyor. Beni iterek, "Ben'le mi?" diye fısıldıyor. Ne diyebilirim ki? Dönüp ağaçlara doğru yürüyor.</p>

    <p class="msonormal1">Nico gülümsüyor. "Biraz konuşacağız," diyor bana işaret vererek ve eve yürüyor. Orada bir saniye öylece kalıyorum, tepki veremeyecek kadar şaşkınım.</p>

    <p class="msonormal1">"Gel!" diye sesleniyor.</p>

    <p class="msonormal1">Ofis olarak kullandığı penceresiz odaya doğru peşinden gidiyorum. Nemli duvarlarda mumların alevleri titriyor.</p>

    <p class="msonormal1">"Neden yaptın bunu?" diye soruyorum kendimi durdurama- varak.</p>

    <p class="msonormal1">"Neyi?"</p>

    <p class="msonormal1">"Tori'ye neden Ben'le benden bahsettin?"</p>

    <p class="msonormal1">"Rain, grup olarak nasıl çalışmamız gerektiğini biliyorsun: tam bir dürüstlük gerekiyor. Aramızda saklı gizli hiçbir şey olmamalı. Hudalar yalan söyler, biz gerçeği."</p>

    <p class="msonormal1">"Gerçek özgürlüktür, özgürlük gerçek," diyorum kelimeler içimdeki gizli bir yerden, geçmişten gelip dağılırken.</p>

    <p class="msonormal1">Gülümsüyor. "Aynen öyle. Şimdi söyle bana: bugünkü saldırıdan sonra ne yapmamız gerektiğini düşünüyorsun?" Yüz ifadesi kibar ama gözleri incelemekte.</p>

    <p class="msonormal1">Kanın kırmızısını aklımdan çıkarıp Emily'nin cebimdeki yüzüğüne sarılıyorum. Hudalar'ın ona ve onun gibilere sürekli yaptığı şeylere yoğunlaşıyorum. Onları durdurmalıyız. Azim içimde somutlaşıyor.</p>

    <p class="msonormal1">"Doğru taraftayım. Bizim tarafımızda."</p>

    <p class="msonormal1">"Güzel. Yakında yapacak başka işlerimiz olacak." Gülümseyerek eliyle yanağıma dokunuyor ve onun favorisi olduğum duygusuyla dolup taşarak kızarıyorum.</p>

    <p class="msonormal1">"Varım."</p>

    <p class="msonormal1">"Hiç kuşkum yoktu," diyor ama o kadar KUŞKULUYDU ki. "Ne var?" diye soruyor yüzümdeki değişiklikleri gördüğünde hep yaptığı gibi.</p>

    <p class="msonormal1">"Yalnızca... anlamıyorum gerçekten. Neden benim işin içinde olmamı istiyorsun? Ne yapabilirim ki?"</p>

    <p class="msonormal1">"Sen bizden birisin," diyor. "Seni götürdüklerinde sana olanlar ya da programlandıktan sonra dönüştüğün kişinin önemi yok, sen hep bizden biri olarak kalacaksın. Ama ayrıca benim için de önemlisin."</p>

    <p class="msonormal1">Başka şey söylemeden kolunu omzuma atıyor. Daha da kızarıyorum. Buraya aidim, Özgür BK'ya. Ben buyum. Yapmam gereken bu. Ama tam olarak ne?</p>

    <p class="msonormal1">"Ne oluyor?"</p>

    <p class="msonormal1">"Yakında Rain. Yakında."</p>

    <p class="msonormal1">Hayal kırıklığı yüzümden okunmuş olmalı, şöyle diyorum: "Bana güvenmiyorsun."</p>

    <p class="msonormal1">"Güveniyorum." Tereddütle gülümsüyor. "Sana şu kadarını söyleyeyim. Yakında Londra'daki diğer büyük hedeflere toplu saldırılar düzenlenecek."</p>

    <p class="msonormal1">"Peki ya bugün yaptıklarımız neydi o zaman? Bir başka saldırıyla bağlantılı değildi."</p>

    <p class="msonormal1">Yeniden gülümsüyor. "Akıllı kız Rain. Eylemlerimizi şimdi başlatmak istemiyoruz. Her zamanki saldırılardan olduğunu düşünmeliler; büyük bir şeye yaklaşıldığım değil. Ve ayrıca belirli kişiler var; hedefler."</p>

    <p class="msonormal1">Kalbim sıkışıyor. "Suikastlar mı?"</p>

    <p class="msonormal1">"Hassas olma." Sesi soğuk. "Bu hükümetin senin gibi insanlara ne yapmış olduğunu ve ne yapmaya devam ettiğini biliyorum. Tori'ye de. Ona ne olduğunu bir düşün. Aynı anda yüksek tabakadan çeşitli kişiler kaçırılacak. Dikkati doğru yerlere çekeceğiz.</p>

    <p class="msonormal1">"Ya hastane saldırısı? Orası son derece sıkı korunup gözleniyor. Kaynaklar gerekiyor ve..." Anlayarak susuyorum. "Hedef şaşırtma mı?"</p>

    <p class="msonormal1">"Evet. Hastane saldırısıyla ilgili planları sızdıracağız. Ama onlar orada hazır beklerken biz başka yerde olacağız."</p>

    <p class="msonormal1">Başka yerde... Başka zamanda. "Armstrong Anma Günü." Bunu durumu bildirmek için söylüyorum, soru şeklinde değil. "Chequers'te. Olaylar o gün ve orada başlayacak değil mi?"</p>

    <p class="msonormal1">Sessiz kalıyor.</p>

    <p class="msonormal1">"Ailem orada olacak."</p>

    <p class="msonormal1">"Senin ailen biziz." Nazik bir uyarı. Kızarıyorum.</p>

    <p class="msonormal1">"Nico anlamıyorsun. Annem Hudalar'ın tarafında değil; en azından artık değil."</p>

    <p class="msonormal1">"Öyle mi?"</p>

    <p class="msonormal1">"Hayır! Oğlunu programlamışlar." Ve Nico'ya Robert'ı anlatıyorum. Bana duyulan güveni boşa çıkarmanın suçluluğunu duyumsayarak. "Oğluna ne olduğunu bulmaya çalışmış, onlardan biri değil."</p>

    <p class="msonormal1">"Yine de bizi desteklemiyorsa, Hudalar'a karşı hissettikleri ilgisiz. Davamızın kurbanlarından biri olmasında sakınca yok." Elini çeneme koyup başımı kaldırıyor. Gözlerimden korku okunuyor olmalı. "Rain, zor olduğunu biliyorum. Ama güçlü olmalısın. Hudalar'a onları en çok etkileyecek noktadan saldırmalıyız. Onların davasının bir simgesi o kadın buna izin veriyor. Konuyla ilgili duyguları ne olursa olsun o Hudalar'ın araçlarından biri."</p>

    <p class="msonormal1">Emily'nin cebinde duran yüzüğüne yapışıyorum.</p>

    <p class="msonormal1">Güçlü olmalıyım<span>.</span></p>

    <p class="msonormal1">Alnımı öpüyor. "Bu kadar merak yeter. Onlar seni merak etmeden eve dönmenin zamanı geldi."</p>

    <p class="msonormal1">"Niçin burada kalamıyorum?" diyorum planlamadan, ama evet neden? Çünkü Nico'ylayken, hatta Katran'layken bile, buraya aidim. Tasarılarına inanıyorum: <span>planlarımıza.</span></p>

    <p class="msonormal1">Her iki omzuma ellerini koyuyor. "Bir süre daha güçlü kal, olur mu? Sana içeride ihtiyacımız var. O hayattan hemen çıkamazsın, henüz değil. Haydi Rain," diyor beni kapıya doğru hafifçe iterek. Yürüyorum. Nico'nun yanından ayrılmak sıcaklığın düşmesi gibi bir şey.</p>

    <p class="msonormal1">Tori ortada görünmüyor ama Katran geri dönmüş. Ağaçlara doğru ilerlerken peşimden seğirtiyor.</p>

    <p class="msonormal1">"Bakıcıya ihtiyacım olmadığını biliyorsun. Buraya nasıl geldiğimizi hatırlıyorum."</p>

    <p class="msonormal1">Katran sözlerimi duymazlıktan gelip izlemeye devam ediyor.</p>

    <p class="msonormal1">"Duydun mu beni?" Bisikletlere dönüp yüzüne bakıyorum.</p>

    <p class="msonormal1">Sırıtıyor. "Duydum. Ama özel kız, bu yukarıdan gelen bir emir. Seni sağ salim eve ulaştırmalıyım."</p>

    <p class="msonormal1">"Kimseye bir şey söylemem. Gidip bir kayanın arkasına otur ve uyu."</p>

    <p class="msonormal1">Beni umursamayıp bisikletlerimizi sakladığımız yerden çıkarıyor ve Katran önde, yola koyuluyoruz. Sessiz olmak gerekmesine rağmen hızlı gidiyoruz. Ama o zaten hep böyledir değil mi? O dönemlerde Nico ona sezgiden çok cesaret derdi fakat Katran'ın hep kontrollü olduğunu görünce rahatladı. Uçuruma yakın ama asla düşmeyen kişi. Kısa süre sonra hızın etkisiyle neşelenip geçmiş zamanları düşünüp bunu bugün olan şeyleri hatırlamayı engellemekte kullanıyorum. Riski önemsemeden.</p>

    <p class="msonormal1">Beni başka günlere götürüyor. Tehlikenin kıyısında. Ama parçaları gelip gidip kendimi canlı hissettiriyor. Umut uyandırıyor, sonra yok oluyorlar.</p>

    <p class="msonormal1">Ve anlamıyorum. Katran'ı inceliyorum; baştan aşağı: gerçekte kim bu çocuk? Yıllar önce benim için anlamı neydi? Sorular içimde alevleniyor.</p>

    <p class="msonormal1">Evden birkaç kilometre ötedeki zula uzaktan görünüyor. Katran yavaşlayıp duruyor, diğer yönde gidip geri dönmek için bisikletini yolda çeviriyor.</p>

    <p class="msonormal1">"Bekle bir dakika," deyip sonra tereddüde kapılıyorum. "Sana bir şey sormak istiyorum."</p>

    <p class="msonormal1">"Ne? Evin yolunu bulamayacak mısın?"</p>

    <p class="msonormal1">Surat asıp yumruklarımı sıkıyorum, neden uğraşıyorum ki^ "Neden bazen gıcığın teki oluyorsun?"</p>

    <p class="msonormal1">"Gerçekten bilmek istiyor musun?" Sorusunun ardında öfke var.</p>

    <p class="msonormal1">Öte yana dönüp bisikletimi ağaçların arasına saklıyorum. Katran durup izliyor: doğru yapıp yapmadığımı merak ediyor muhtemelen. Muşambayı çekip kamuflajı örterek yolda yürümeye başlıyorum.</p>

    <p class="msonormal1">"Geri gel, özür dilerim," diyor.</p>

    <p class="msonormal1">Katran özür mü diliyor? O kadar şaşırmışım ki durup geriye dönüyorum. Bisikletinden inmiş, ona doğru yürüyorum. Gözlerinde meydan okuma var, ben de korkusuzca yüzleşeceğim. Ama kapkara gözleriyle benimkilerin içine bakmaya başlayınca kelimeler uçup gidiyor.</p>

    <p class="msonormal1">"Ee?" diyor nihayet.</p>

    <p class="msonormal1">Yutkunuyorum. "Anılarım biraz... karışık. Sana bir şey sorabilir miyim? Yıllar öncesinden?"</p>

    <p class="msonormal1">"Başla bakalım."</p>

    <p class="msonormal1">Kollarımı kavuşturuyorum. "Gerçekten korkunç rüyalar görüyorum. Kâbuslar. Hâlâ devam ediyorlar." İç çekip yere bakıyorum. Yüksek sesle söylemek istememiştim ama aynı zamanda ne bildiğini öğrenmeye de ihtiyacım vardı. "Kovalanıyorum. Kumlarda koşuyorum, tam anlamıyla dehşete düşmüşüm. Ve..." Yukarı çeviriyorum bakışlarımı. "Beni sen uyandırıyorsun, ben korku doluyken bana sarılıyorsun." Söylüyorum bunları aslında, sormuyorum, çünkü bir biçimde doğru olduğunu biliyorum.</p>

    <p class="msonormal1">Ve işte gözlerinde: onaylıyor. Dönüp sağ yanağındaki açılmış yara izinin öfkeli kırmızısını saklıyor. Şimdiki gibi zamanlarda, yani yarasına yaraşır şekilde kızgın olmadığında onda başka birini görebiliyorsunuz. Holly'nin erkek kardeşine kolunu dolayan kişiyi.</p>

    <p class="msonormal1">Yıllar önce o gece beni kucaklayan kişiyi.</p>

    <p class="msonormal1">"Sağ ol," diyorum.</p>

    <p class="msonormal1">"Önemli değil." Utanmışa benziyor. "Eskiden arkadaştık; sen ve ben. İşler... değişti."</p>

    <p class="msonormal1">"Neden?"</p>

    <p class="msonormal1">"Sen değiştin."</p>

    <p class="msonormal1">"Anlamıyorum."</p>

    <p class="msonormal1">"Ben de anlamıyorum." Göğüs geçiriyor. "Bizimle birlikte talim yapmaya ilk geldiğin zamanlarda farklıydın. Korkardın, çok ağlardın. Orada olmak, bize benzemek istemezdin. Ama zamanla değiştin. Bu öfkeli, deli kıza dönüştün: Nico'nun iplerinde oynayan kuklaya. Ve bunun da Nico'yla ve seni götürüp bazen günlerce alıkoyan o doktorla ilgisi vardı. Her geri geldiğinde daha sık değişiyordun. Ta ki ilk tanıdığım kız neredeyse hiç görünmeyene dek."</p>

    <p class="msonormal1">Doktor mu? Zihnimde bir kıvılcım çakıyor: özel bir doktor, kemikleri düzeltip hastalıkları iyileştiren türden değil. Ondan çok ama çok korkardım. Bu düşünceyi ötelemeye çalışıyorum; yüzü ve sonra da ismi görüntüye giriyor. Dr. <span>Craig.</span> Gördüğüm o rüyada hasta olacağımı söyleyen doktor.</p>

    <p class="msonormal1">"Ve Nico bize sen o değiştiğin kızken sana bizlerden biri gibi davranmamızı, diğeriyken görmezlikten gelmemizi söyledi. Yavaş yavaş diğeri gitti, artık yalnızca sen kâbus gördüğünde geri geliyordu."</p>

    <p class="msonormal1">Başım ağrıyor. Nico'nun söylediği gibi iki kişi. Lucy ve Rain. Beni iki ayrı kişiye bölmüşler... O doktor mu? Hasta gibi hissediyorum. Başka yöne dönüyorum ama Katran bırakmıyor. Beni kendisine çevirip omuzlarımı elleriyle kavrıyor ki diğer tarafa bakmayayım.</p>

    <p class="msonormal1">"Beni dinle. Nico seninle ilgili bir şeyin peşinde ve bu yıllar önce başladı. Ne olduğunu anlamadım ve hoşuma da gitmedi.</p>

    <p class="msonormal1">Seni kullanmasına izin verme. Sen bizim gibi değilsin; hiç olmadın. Hâin şansın varken kaç kurtul."</p>

    <p class="msonormal1">Başımı sallıyorum. "Hayır," diyorum hafifçe, sonra: "Hayır!" Daha güçlü. "Sen yolundan çekilmemi istiyorsun. Nico'yla beni kıskanıyorsun. Onun için ve dava için önemli olmamı çekemiyorsun."</p>

    <p class="msonormal1">Gülüyor ama arkasında öfke saklı. "Evet, tabii; öyle." Dönüp bisikletine biniyor.</p>

    <p class="msonormal1">Yürüyerek uzaklaşmaya başlıyorum.</p>

    <p class="msonormal1">"Bekle," diyor ve duraklıyorum. "Dinle beni Rain. Yaptığımız şeye inancım tam. <span>Tek</span> yolun bizimki olduğuna, Hudalar'dan kurtulup özgürleşmenin yegâne yolunun bu olduğuna inanıyorum. Hayatlarımızı iyileştirmenin. Ama bu senin savaşın olmak zorunda değil. Kim olduğunu bile bilmeden olmaz: bu halde nasıl seçim yapabilirsin ki? Anılarını olmaları gerektiği yerlere yerleştirmeyi dene. Onları engelleme."</p>

    <p class="msonormal1">Karmakarışık bir halde titreyerek yolun yukarısında kaybolmasını izliyorum. Öfke ve korku. Anılar eşikte pusuda, beni istila etmekle tehdit ediyorlar ama onları istemiyorum. Öteli- yorum.</p>

    <p class="msonormal1">Bir biçimde sendeleyerek eve yönelip içeri girmeyi başararak sessizce yukarı çıkıyorum. Yatağıma kıvrılıyorum.</p>

    <p class="msonormal1">Akşam olmak üzere. Bir saat daha eve kimse gelmeyecek. Duş yapmam, üzerimi değiştirip biri gelinceye kadar normal görünmem lazım ama düşüncelerim çalkantılı.</p>

    <p class="msonormal1">Hatırlamaya çalışmak mı?</p>

    <p class="msonormal1">Fakat yıllar önce nasıl biri olduğum hakkında Katranın söyledikleri... Ufak bir iz var. Yarısını bildiğim bir şarkı gibi, melodisini ıslıkla çalabilirim ama sözlerini hatırlamıyorum.</p>

    <p class="msonormal1">Karmaşamı, anılarımın nasıl gelip gittiğini düşünüyorum. Bunlar programlanmam yüzünden. Fakat Katran'a göre Huda- lar bana el atmadan çok önce başlamış.</p>

    <p class="msonormal1">Konsantre olmaya çalışıyorum. Nicobeni Programlanmadan koruduğunu, iki kişiye ayrıldığını söylemişti; ama bunu nasıl yaptı? Lucy'yi sağ elini kullanır hale getirdiğini, Hudalar beni yakaladığında Rain'in onun içinde saklandığını biliyorum. Beni sağ elimi kullanırmışım gibi programladılar. Lucy gitti ve ben programlandıktan sonra Rain'in anıları içinde saklı kaldı, dışarı çıkmak için doğru tetiği bekledi.</p>

    <p class="msonormal1">Bu, Nico'nun olmasını istediği şeydi. Ama bütün hikâye bundan ibaret değil. Lucy'nin bazı ufak şeyleri ve anıları -rüyaları, korkuları- hâlâ duruyor. Derine gömülmüş. Yüreğimde bir kıpırdanma. Eğer öğrenirse Nico'nun bundan hoşlanmayacağını söylüyor. Lucy'den bahsettiğimde ihtiyatlı davrandı, kim olduğunu bilmeme bile şaşırdı.</p>

    <p class="msonormal1">Öfkeliyim. Katran'a o kadar öfkeliyim ki. Kısa süre önce Özgür BK'da kalıp her şeyin bir parçası olmam gerektiğinden emindim: onlara <span>aittim.</span> Yani bir yere aittim ve kim olduğumu biliyordum. Katran her şeyi mahvetti.</p>

    <p class="msonormal1">Şimdi elimde kalan tek şey kafa karışıklığı.</p>

    <p class="msonormal1">Hafızamla ilgili bir sorunum olduğunu söylemek işleri olduğundan önemsiz gösteriyor.</p>

    <p class="msonormal1">Sadece seçime mi bağlı? Kyla'yı ve hayatını unut ve Özgür BK'ya katıl. Bunu yap, geride hiçbir şey kalmasın. Emily'nin yüzüğünü o kadar sıkı tutuyorum ki elimde, derimde bir halka oluşturuyor.</p>

    <p class="msonormal1">Fakat Ben'i unutmak istemiyorum. Yüzüne odaklanıyorum, zihnimdeki berraklığını korumalıyım ama yetmiyor. Asla yetmez. Eskiz defterimi, kalemimi çıkarıp çiziyorum onu tekrar</p>

    <p class="msonormal1">tekrar. <span>Yoğunlaş.</span> Gözlerindeki bakışa, duruşuna tutunuyorum. Koşmasına. Katran gerçek dünyaya şöyle kafa tutuyor: içinde hareket ederek. Ben'se o dünyanın bir parçası.</p>

    <p class="msonormal1">Ben benim de bir parçam.</p>

    <p class="msonormal1">Onu görmek, ona dokunmak için büyük bir özlem duyuyorum. Olumlayken kim olduğumu hep biliyordum. Birlikte ne yapmamız gerektiğini bulabilirdik.</p>

    <p class="msonormal1">Aiden Ben'e ulaşmanın güvenli bir yolunu bulunca temasa geçeceğini söyledi. Ama bu bekleyemez.</p>

    <p class="msonormal1">Bekleyemem.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
