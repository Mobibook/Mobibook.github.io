<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><br class="calibre9" /></h3>

    <h3 class="balk4" id="sigil_toc_id_39">OTUZ DOKUZUNCU BÖLÜM</h3>

    <p class="msonormal1">Uyandığımda hava hâlâ karanlık. Rüyaya sokulup Lucy'nin babasının yanında neler hissettiğini anlamaya çalışıyorum. Bu rüyalarda yüzü asla açık seçik görünmemesine rağmen kim olduğunu biliyorum. Lucy'ye, tüm o yıllar önce olduğum çocuğa göre babasının alt edemeyeceği canavar yoktu. Bu bir anı mı yoksa sadece kurgulanmış bir fantezi mi? Hayır. İçimdeki her şey gerçek olduğunu söylüyor. Ama uyandıkça elimden kayıp gidiyor.</p>

    <p class="msonormal1">Yine de Lucy hakkında herhangi bir şey hatırlamaya çalıştığım zaman yapamıyorum. Bazı şeyler biliyorum: doğum gününü mesela, biri yalnızca birkaç hafta önceydi. Dr. Lysander yaş belirlemede kullanılan hücre testleri hakkında istediğini söylesin, hata yaptıklarını biliyorum: doğum günüm 3 Kasım. Ama duygularla yüzler? Hiçbir şey yok.</p>

    <p class="msonormal1">Lucy sonsuza dek gitmişe benziyor: Dr. Lysander'in kelimeleriyle anlatacak olursam katmanlara ayrıldım -Lucy ve Rain olarak- ve Lucy programlandığında Rain içeride saklandı. Peki o zaman bu rüyalar da ne oluyor?</p>

    <p class="msonormal1">Ve bir de Dr. Lysander'in <span>nedeni</span> var. Önceki günü hatırlamaya zorluyorum kendimi ve tüm konuştuklarımızı. Önce at üzerinde ona sırlarımı anlattım. Bildiğim kadarıyla. Bu konuda söylediği şeyse neden programlandığım oldu.</p>

    <p class="msonormal1">Oradan ayrılırken söylediği <span>nedenin</span> aynısı mıydı bu?</p>

    <p class="msonormal1">Hafızamın iplerine asılıp onları izlemeye çalışıyorum ama yünlerin birbirine dolaşması gibi hepsi düğümlenmiş. Hudalar beni yakaladıkları için programladı: basit. Bununla ilgili hiçbir anım yok. Programlanmak ya da bilinmeyen bir yere atılmak; ikisi de aynı. Ne olduğunu bilmiyorum.</p>

    <p class="msonormal1">Ama belki soruyu o anlamda sormamıştır, olayların ayrıntılarıyla ilgilenmiyordun Belki sadece beni buraya neyin getirdiğini sormuştur.</p>

    <p class="msonormal1">Eh, Nico elbette. Özgür BK'da olmasaydım asla programlanmazdım. Ama hepimiz bu riski alıyoruz. Geçmişte ne olursa olsun, bu sefer bu davayı seçiyorum. Coulson'un anlaşmasını umursamayıp Hudalar'a karşı çıkmayı.</p>

    <p class="msonormal1">Yine de derinlerde bir yerde çürük diş gibi ağrıyan bir şey var Dr. Lysander'in sorduğu neden sorusunda. Çekilmesi gerektiğini bilmesine rağmen dişçiye gitme kararını veremediğin.</p>

    <p class="msonormal1">Ve daha kötüsü de var. Orada bile Nico'nun nezaretinde, mümkün olan en korkunç tehlikeye maruzken bile; hem de benim yüzümden; hâlâ bana yardım etmeye mi çalışıyordu?</p>

    <p class="msonormal1">Aşağıda bir sürpriz beni bekliyor; annem babam birlikte kahvaltı ediyor.</p>

    <p class="msonormal1">"Bu sabah erkencisin," diyor annem.</p>

    <p class="msonormal1">"Evet. Uyandım ve bir daha uyuyamadım."</p>

    <p class="msonormal1">Kendime çay koyup oturuyorum. Biraz sonra Amy içeri girip neşeyle cıvıldayarak babama sarılıyor. Lucy ve babası gibi ve içimde kıskançlık fırıl fırıl dönmeye başlıyor. Amy programlandıktan sonra ona atanan ebeveynleriyle bir aileye ait olabildi. Özellikle de babama çok yakın. Oysa babam bana hep tuhaf davrandı: bazen arkadaş gibi, bazense soğuk ve tehditkârdı.</p>

    <p class="msonormal1">Bir şey dürtüyor beni; babam ve Amy ile ilgili. Annem mutfakta koşuştururken babamın gözlerinden başka her yere bakıyor. Babam Amy'nin anlattığı hikâyelere tam da gereken cevapları veriyor ama bakışları üzerimde. İzleyip inceliyor. Hatta meraklı ama geride duruyor; kendisi gibi değil.</p>

    <p class="msonormal1">İçimde bir şey <span>ktlik</span> ediyor. Belki de yanlış anladım.</p>

    <p class="msonormal1">Yukarıda Amy'nin kapısını çalıp o etrafta dolanıp eşyalarını okul çantasına doldururken içeri giriyorum.</p>

    <p class="msonormal1">'Amy, çizimlerimi bulduğun günü hatırlıyor musun? Hani hastane ve diğer şeylerin resimlerini? Babama bundan bahsettin mi?"</p>

    <p class="msonormal1">Yüzünden suçlu bir bakış geçiyor. "Özür dilerim, aradı ve evet söyledim ona. Sana göz kulak olmamı söylemişti, başını belaya sokmayacağından emin olacaktım. Kızdı mı sana bu yüzden?"</p>

    <p class="msonormal1">"Hayır hayır, önemli değil," diyorum yeniden babama koşmasını istemediğimden. "Ya anneme? Ona söyledin mi?"</p>

    <p class="msonormal1">Kaşlarını çatıyor. "Yo. Sanmıyorum. Neden?"</p>

    <p class="msonormal1">"Hiç. Boş ver."</p>

    <p class="msonormal1">Odama gidip saçımı fırçalıyorum aynaya bakarken bir şey görmeden.</p>

    <p class="msonormal1">Evet. Çok yanlış anlamışım. Onun olamayacağını düşündüm; orada bile değildi dedim. Amy'nin olanları telefonda açığa vuracağını ummamıştım.</p>

    <p class="msonormal1">Yani Hudalar'a giden babamdı. O gün Cam'le birlikte bizi almalarının nedeni oydu.</p>

    <p class="msonormal1">Zavallı annem. Aşağı koşup, ona sarılıp olayların dışında bıraktığım için ondan özür dilemek istiyorum. Ama bunun için çok geç. Sınırlar çizildi. Dr. Lysander benim yüzümden tutsak edildi ve koruması öldü. Annemi hayatıma dahil edemem; artık olmaz. Yolumu Özgür BK ile birlikte çizdim ve geriye dönüş yok.</p>

    <p class="msonormal1">Annemle ilgili bu kadar yanıldıysam, başka hangi konuda yanıldım acaba?</p>

    <p class="msonormal1">Neden programlandım ben?</p>

    <p class="msonormal1">"Amy, Kyla," diye bağırıyor annem merdivenden yukarıya. "Jazz burada."</p>

    <p class="msonormal1">Arabayla köyden çıkarken trafikte araba kuyruğuyla karşılaşıyoruz. Yol boyunca yavaş yavaş ilerleyip sonunda nedenine ulaşıyoruz. Bir ambulansta birkaç Huda var. Yol tek şeride indirilmiş, Huda'nın biri trafiği yönlendiriyor ve geçmek için sıramızı bekliyoruz. Yerdeki bir şeyin üzeri örtülü. Ve yakılmış beyaz bir kamyonet ağaca girmiş.</p>

    <p class="msonormal1">Donuyorum. Çünkü bunların ne anlama geldiğini biliyorum, yan tarafında Best İnşaat yazan kamyonetin kalıntılarından anlıyorum.</p>

    <p class="msonormal1">Öğle teneffüsünde Nico'nun ofisine süzülüyorum. Kapıyı kilitliyor.</p>

    <p class="msonormal1">"Rain!" Beni orada görünce sevinçle dolmuş gibi sırıtıyor ve kucaklıyor. Ben sarılmıyorum.</p>

    <p class="msonormal1">Bırakıyor. "Dünkü maskaralığa mı bozuldun, o konuda üzgünüm Rain. Hepsi dava için tamam mı? Otur" diyerek beni bir sandalyeye itiyor. "Bu yerdeki son günüm."</p>

    <p class="msonormal1">"Okuldaki mi?" diye soruyorum şaşırarak.</p>

    <p class="msonormal1">"Burada zaman harcanamayacak kadar çok plan hazırlanıyor." Göz kırpıyor. "Aramızda kalsın, bu gece buradan ayrılmamı gerektirecek ailevi bir sorunum ortaya çıkacak."</p>

    <p class="msonormal1">"Dr. Lysander nasıl?" diye soruyorum kendimi durduramadan. "Ona ne olacak?"</p>

    <p class="msonormal1">"Hayranlık verici bir kadın," diyor Nico. "Ne sağlam bir karakter."</p>

    <p class="msonormal1">Başka bir şey söylemiyor. Belki de ondan, her istediğini alamadı. Ona bir şey yapmış olmasın?</p>

    <p class="msonormal1">Yüzümden okumuş olmalı. "Rain unutma: o bir düşman. Yine de şimdilik güvende sayılır. Ama ondan yeterince konuştuk. Chequers'te olacaklardan bahsetmeliyiz. Seni evlatlık alan annen doğru olanı yapıp gerçeği söylemezse o zaman ne olacak?"</p>

    <p class="msonormal1">"Başka bir plan daha olduğunu söyledin. Nedir o?"</p>

    <p class="msonormal1">"Şensin hayatım. B planı sensin."</p>

    <p class="msonormal1">"Ne demek istiyorsun?"</p>

    <p class="msonormal1">"Ya dünyaya gerçekleri açıklar ya da ölür. Ve bunun da o yayında olması gerek; tüm ülke canlı izlemeli."</p>

    <p class="msonormal1">Donmuş bir halde yüzüne bakıyorum. "B planı ben miyim? Ben. Benim mi yapmam gerekiyor?"</p>

    <p class="msonormal1">"Başka yolu yok. O törende yalnızca sen ve ailen olacak. Ve devletin tesis ettiği arabada da birlikte yolculuk yapacaksınız; Başbakan gibi: güvenlik izlemesine alınmıyor o araçlar. İçeri silah sokabilecek tek kişi sensin."</p>

    <p class="msonormal1">Paniğe kapılmaya başlıyorum. Ben, birini mi öldüreceğim? Hem de herhangi birini değil... Annemi.</p>

    <p class="msonormal1">"Nico ben..."</p>

    <p class="msonormal1">"Bunu yapabilecek tek kişi sensin Rain. Hudalar'ı durdurabilecek tek kişi. Özgürlük orada işte, ellerinde, al onu!"</p>

    <p class="msonormal1">"Ama ben..."</p>

    <p class="msonormal1">"Endişelenme. Beni yarı yolda bırakmayacaksın." Bunu o kadar kendinden emin bir şekilde söylüyor ki; gözleri benimkileri oyuyor. İtaat edilmesi gereken gözler bunlar. Eğer Nico bunu yapmam gerektiğini söylüyorsa, bunu yapabileceğimi söylüyorsa; öyle olmalı.</p>

    <p class="msonormal1">Dehşetin arkasında, içimde bir yere saklanan şey: beni bugün buraya ne getirdi? Her şeyin arkasındaki <span>neden</span> sorusu.</p>

    <p class="msonormal1">"Bir soru sorabilir miyim?" diyorum zar zor cesaret ederek ama kelimeler bir yolunu bulup dışarı çıkıyor. "Ama gerçek bir cevap vereceksen?"</p>

    <p class="msonormal1">Katı duruşuyla şöyle diyor: "Her zaman gerçek cevaplar vermediğimi ima ediyorsun." Sesinde tehlikeli bir tını var. "Şimdiye kadar öğrenmen gerekirdi. Her boş merakı tatmin etmiyor olabilirim ama bir cevap verdiğim zaman hep gerçeği söylerim."</p>

    <p class="msonormal1">Yine de Nico'nun gerçekleriyle diğer insanların gerçekleri her zaman birbirini tutmuyor.</p>

    <p class="msonormal1">Ama sonra gülümsüyor. "Sen tatlı kız, dün bize öyle bir ödül verdikten sonra istediğin soruyu sorabilirsin, cevaplayacağım." Sandalyesinin kıyısında, tetikte oturuyor. "Haydi sor."</p>

    <p class="msonormal1">Yutkunuyorum. "Neden programlandım?"</p>

    <p class="msonormal1">"Nedenini biliyorsun."</p>

    <p class="msonormal1">"Öyle mi?"</p>

    <p class="msonormal1">"Ya da en azından biliyordun. Düşün. Başarabilirsen gör," diyor. "Bir parçanı programlanmaktan kurtardık değil mi? Anıların gittikçe sık aklına geliyor."</p>

    <p class="msonormal1">Ve başka bir soru zihnimde görüntüleniyor, hep oradaymış gibi: zaten programlanacağım bilinmeseydi neden beni buna hazırlasınlar ki? Dr. Lysander'in gerçek "<span>neden</span>"i bu muydu? Gözlerim geçirdiğim şokla açılıyor.</p>

    <p class="msonormal1">"Ne oldu?" diye soruyor.</p>

    <p class="msonormal1">"Zaten programlanacaktım. Bu bir risk ya da şansızlık veya benzeri bir şey değildi."</p>

    <p class="msonormal1">Başını eğiyor. "Bravo Rain. Hatırlıyorsun."</p>

    <p class="msonormal1">İrkiliyorum, şok ve dehşet korkuyu yeterince bastırıyor, öyle ki yüzümden izlerini silmiyorum.</p>

    <p class="msonormal1">"Ama neden?"</p>

    <p class="msonormal1">"Hudalar'a başarısız olabileceklerini göstermemiz gerekiyordu; onları alt edebileceğimizi. Herhangi bir yerde, herhangi bir zamanda, en beklemedikleri anda savunmasız kalabileceklerini."</p>

    <p class="msonormal1">"Ama bunu bana nasıl yapabildin?"</p>

    <p class="msonormal1">"Bak Rain. Bu planı sen de kabul ettin. Ailen de. Dava uğruna seni bize teslim ettiler, bu amaç için."</p>

    <p class="msonormal1">"Hayır," diye fısıldıyorum. "Hayır. Yapmazlar."</p>

    <p class="msonormal1">"Yaptılar. Gerçek baban Özgür BK'daydı. Hudalar tarafından yönetilen bir ülkede ne bu çocuğun ne de bir başkasının geleceği olduğunu biliyordu." Yüzü şefkatle dolu. "Bugün merak ettiğin gerçek buydu, işte öğrendin."</p>

    <p class="msonormal1">Gözlerimi kapatıp Nico'nun yüzünü ve kelimelerini duymamış gibi dün gördüğüm rüyaya sığmıyorum. O adam böyle bir şey yapmazdı. Kızını Nico'ya teslim etmezdi. Asla.</p>

    <p class="msonormal1">Yeniden açıyorum gözlerimi, bu sefer inanmadığımı gizleyecek kadar dikkatliyim.</p>

    <p class="msonormal1">Nico ellerini omuzlarıma koyuyor. "Bu seçimi sen yaptın. Doğru seçim de buydu. Tanık olduğum için Hudalar'ın ve Programlama uygulamalarının durdurulması gerektiğini biliyorsun."</p>

    <p class="msonormal1">"Durdurulmaları gerek," diye fısıldıyorum ve bu görüşe inanıyor gibi görünmeme gerek de yok. Gerçek özgürlüktür; özgürlük ise gerçek.</p>

    <p class="msonormal1">"Beni hayal kırıklığına uğratmayacaksın." Öne eğilip alnımı öpüyor. "Ve Ben'e ne yaptıklarını da unutma." Yeni bir acı dalgası ismini duyunca her yanıma yayılıyor. İçimde o kadar şey birikmiş ki Ben biraz ötede kalmış.</p>

    <p class="msonormal1">"Ben de bizim tarafımızdaydı biliyorsun," diyor Nico. "Kendisi için bu savaşta yer almanı isterdi."</p>

    <p class="msonormal1">Nico ofisinden çıkmam için işaret ediyor. Ancak binanın dışında yürümeye başladığımda kelimelerini hazmedebiliyorum. Gri bir kasım günü.</p>

    <p class="msonormal1">Ben Özgür BK cephesinde miymiş? Nico bu bilgiye yalnızca Ben'i takıma kattıysa sahip olabilir.</p>

    <p class="msonormal1">Ellerim iki yanımda sert yumruklara dönüşüyor. Öteki <span>neden</span> sorusunu hep merak etmiştim. Ben neden aniden Levo'sunu kesmeye ve Özgür BK'ya katılmaya karar verdi? Tek bir cevabı olabilir: Nico.</p>

    <p class="msonormal1">Okulumuzdan başkalarını da davaya kattı, ama neden Ben? Bir Programlanmış ideal bir üye değildir: sır tutmakta başarılı değildirler ve Tori'yi bir yana koyarsak şiddetle sorunları olur. Ben yalnızca benim yüzümden hedef seçilmiş olabilir.</p>

    <p class="msonormal1">O gece geç saatlerde uykum gelmiyor. Yanıma bile uğramıyor. Bedenimden öfke dalgaları geçiyor, metal bir eriyik kalbime hücum edip damarlarıma pompalanıyor, hepsi de Nico'nun bana yaptıkları yüzünden. Ben'e de. Akacak hiçbir yeri olmayan bir öfke bu; bu yüzden de büyüyor.</p>

    <p class="msonormal1">Ama nihayetinde her şey Hudalar'a bağlanıyor. Onlar ve Programlama uygulamaları hâlâ tek düşman. Ben'i programlayıp götürdüler. Hedef hâlâ onlar. Nico'nun hedefi.</p>

    <p class="msonormal1">Bileğimden gelen titreşimler beni zıplatıyor: Nico'nun komu - düşüncelerimi dinliyormuş ve doğru zamanı bekliyormuş gibi. Cevaplamamayı düşünsem de düğmeye basıyorum. "Evet," diyorum alçak sesle.</p>

    <p class="msonormal1">"Ben Katran. Bir saat içinde bisikletinin yanında buluşalım." Kapanıyor.</p>

    <p class="balk5"><a id="bookmark37">&nbsp;</a></p>
  </div>
</body>
</html>
