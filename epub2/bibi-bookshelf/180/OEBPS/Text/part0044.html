<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_43"><a class="title" id="bookmark40">KIRK ÜÇÜNCÜ BÖLÜM</a></h3>

    <p class="msonormal1">"Oldukça öfkeliyim," diyor Nico. Bakışları ve sesi soğuk; sadece soğuk değil, buz kesmiş. "Biri bunu ödemeli. Sen." Silahı bana doğrultmaya devam ederken Tori'ye bakıyor. "En azından doğru bir şey yapıp beni aradın. Yakınlardaydım, o yüzden sessizce yaklaşıp acil durumun ne olduğuna bakabildim. Ne buldum dersin? Tutsağımızı bırakmışsın," diyor Tori'ye.</p>

    <p class="msonormal1">Dönüp silahı ona doğrultuyor.</p>

    <p class="msonormal1">Tori bembeyaz oluyor. "Hayır Nico. Hayır ben..."</p>

    <p class="msonormal1">"Kilidi açtığım inkâr mı ediyorsun?"</p>

    <p class="msonormal1">"Hayır ama..."</p>

    <p class="msonormal1">"Benim suçumdu," diyorum.</p>

    <p class="msonormal1">Bana bakmak için dönüyor. "Bu kim peki?" Hâlâ yerde yatmakta olan ve kanaması devam eden Cam'i işaret ediyor.</p>

    <p class="msonormal1">"Okuldan biri sadece. Ama bilmiyorum. Başka bir şey daha sanırım. Beni izledi. Bunu yapmaması gerekirdi."</p>

    <p class="msonormal1">"Birinin seni buraya kadar izlemesine izin mi verdin?" Başını tiksinerek sallıyor. "Etrafımda ne kadar çok aptal var! Bunları kim ödeyecek?" Göğüs geçiriyor. Silahı bana doğru doğrultunca Dr. Lysander bir adım öne çıkıp elini kaldırıyor. Bir şey söylemek üzere, ama onu geri çekiyorum."</p>

    <p class="msonormal1">Tetiği çekiyor, ormanda yüksek bir ses yankılanıyor. Yine başımızın üzerinden.</p>

    <p class="msonormal1">Donmuş, bakakalıyorum. Korku. Şok. Gözlerimi olabildiğince Cam'den, kafasının arkasındaki kan gölünden, benim kafamdakinden de çevirmeye çalışıyorum ama şu anda bayılamam, yapamam. Derin derin nefes alıp beynimi boşaltmaya çalışıyorum.</p>

    <p class="msonormal1">"Ve sen, Rain. Ne büyük sahtekârlık. Yaraladı beni. Neden olman gereken yerde, Chequers'te değilsin şu an?"</p>

    <p class="msonormal1">"Yapamazdım. Ona zarar veremezdim. Vurulmayı hak edecek bir şey yapmadı."</p>

    <p class="msonormal1">Başını sallıyor. "Aptal kız. İstediğimiz gibi yapsaydı konuşmayı, işin üzerine cila olacaktı. Ama senin saat 16.00'da orada olman gerekiyordu; seni aptal." Öfkeyle titriyor.</p>

    <p class="msonormal1">İyi de... neden saat 16.00'da orada olman gerekiyor? Saniyeler geçiyor. Şu an saat 15.50.16.00'da ne olacak? Kafam karıştı. İlk törende onu öldürmem gerekiyordu.</p>

    <p class="msonormal1">Tabii bunu yapamayacağımı bilmiyorsa.</p>

    <p class="msonormal1">Nico'nun gözlerindeki öfke mutlak. "Senin için yaptığım onca şeyden sonra." Başını sallıyor. Yeniden silahı doğrultuyor. "Bunu yapmam lazım ama yapmayacağım. Nedeni var, biliyorsun," diyor sohbet eder bir tonda. "Başka bir gün ölmen gerekecek. Ölümün yine ses getirir! Bugün bunun için muhteşem bir fırsattı. Ama önemli değil. Başka zamana. Sana ilaç verip ayakta tutmamız gerekse bile, ebediyen ekranda kalmanı sağlayacağız; insanları öldürüp kendi canını da alan melek görünüşlü küçük sarışın Programlanmış kız."</p>

    <p class="msonormal1">Başımı sallıyorum anlamadan. Hareket etmekten, konuşmaktan o kadar korkuyorum ki.</p>

    <p class="msonormal1">"Tabii ya. Şimdi anlaşıldı," diyor Dr. Lysander. "Programlanmış birinin şiddet gösterebileceğini halka ispat etmek istedin. Ama ya bütün Programlanmışlar? Onlara ne olacak?"</p>

    <p class="msonormal1">Algılamaya başlıyorum, bu korkuma sızıyor. "Hudalar hepimizi risk olarak görmeye başlayacaklar. Kimin ne yapabileceğinden emin olamayacaklar. Bu konuda ne yaparlar kim bilir?"</p>

    <p class="msonormal1">"Hudalar'ın her gaddarlığı davamıza hizmet eder. Bize daha fazla destekçi sağlar. Tori!" diye havlıyor. "Şu ikisini bir arada kilitle."</p>

    <p class="msonormal1">Kız orada öylece durup Nico'ya bakıyor. Suratında algılayamadığını belirten bir ifade var. "Ama ya diğer bütün Programlanmışlar'a ne olacak?"</p>

    <p class="msonormal1">Nico gözlerini deviriyor. Silahını kaldırıp ona doğrultuyor. Sonra gözleri kzım arkasındaki bir noktaya sabitleniyor; bunu fark ediyorum. Kısa bir an kızın onu yanlış yönlendirip yönlendirmediğini merak ediyor. Ama karar veremeden önce silahı bir tekmeyle elinden fırlıyor. Katran'ın tekmesiyle.</p>

    <p class="msonormal1">"Seni pislik!" diye hırlıyor Katran. Nico çalımla, dönerek Katran'ı yere düşürüyor.</p>

    <p class="msonormal1">"Tori!" diye bağırıyor Nico. "Tarafını seç."</p>

    <p class="msonormal1">Tori Nico'nun silahını alıp elindekilere öylece bakmaya başlıyor.</p>

    <p class="msonormal1">Bana ve sonra tekrar silaha bakıyor. Bacaklarım hâlâ titriyor, ama şimdi biraz güç kazanmışlar, ona doğru yürüyüp, "Ver onu bana," diyorum. Elimi uzatıyorum.</p>

    <p class="msonormal1">Nico ve Katran yerde boğuşuyor. Gümüş rengi bir parlama sonrası Katran çığlık atıyor: Nico sakladığı bıçakla kolunu kesmiş. Nico ayağa kalkıyor, bıçak elinde. Katran yuvarlanıp hücum ederek bıçağı düşürüyor. Ayağa kalkıyor.</p>

    <p class="msonormal1">"Ben yaşıyor!" diye bağırıyor Nico. "Rain bunu biliyor."</p>

    <p class="msonormal1">Tori'nin yüzü buruşuyor. Silahı kaldırıyor. Yere atlıyorum ve arkamda bir kurşun sekiyor.</p>

    <p class="msonormal1">Dr. Lysander donup kalıyor. "Kaç!" diye bağırıyorum ve bu sefer ona söylediğimi yapıp ağaçların arasına koşuyor; ben de peşinden. Ama yakalayamıyorum. Her adımda içten içe Katran için kaygılanarak ağlıyorum. Nico bu dövüşü kazanamaz. Yoksa?</p>

    <p class="msonormal1">Ama sonra yeni sesler duyuluyor: atışlar. Yeri döven ayak sesleri.</p>

    <p class="msonormal1">Geriye dönüp bakınca ağaçların arasından görünen: Hudalar. En az yarım düzine kadarlar, birleşip eve giriyorlar.</p>

    <p class="msonormal1">KAÇ.</p>

    <p class="msonormal1">"Dur," diyor önden bir ses. Tanıdığım bir ses.</p>

    <p class="msonormal1">Ve öyle yapıyorum. Atlayıp saldırmak, başka bir şey yapmak yerine, sadece duruyorum.</p>

    <p class="msonormal1">Karşımda Coulson.</p>

    <p class="msonormal1">"Burada olanları bana <span>anlatmış olsaydın</span> işleri kendin için çok daha kolay hale getirirdin. Neyse ki genç Cam bizi arayıp seni buraya kadar izledi."</p>

    <p class="msonormal1">"İzledi mi? Nasıl?"</p>

    <p class="msonormal1">Alnına parmağıyla vurup yanm yamalak gülümsüyor. Yüz kasları doğal olmayan bir biçimde kımıldıyor. Elinde beliren silahı başıma nişan alıyor.</p>

    <p class="msonormal1">Tüm yaşananlardan sonra olan bu mu? Arkamızdan yavaş yavaş alçalan silah ve kavga sesleri geliyor. Sonra her şey önümdeki manzaradan ibaret kalıyor. Benim gözlerim ve onunkiler. Bacaklarım jöle gibi. Dizlerimin üzerine çöker gibi oluyorum.</p>

    <p class="msonormal1">"Bırak gideyim," diye fısıldıyorum.</p>

    <p class="msonormal1">"Bunu yapamam."</p>

    <p class="msonormal1">"Lütfen."</p>

    <p class="msonormal1">Başını sallıyor. Arkamızda olanlar hâlâ karanlıkta, başka, uzakta bir yerde geçiyor, o anla bağlantısı yok. Yine de bazı kesintisiz sesler araya girip yakınlaşıyor. Ta ki...</p>

    <p class="msonormal1">Coulson silahını iki eliyle sabitleyip tetiği çekiyor.</p>

    <p class="balk5"><a id="bookmark41">&nbsp;</a></p>
  </div>
</body>
</html>
