<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><br class="calibre9" /></h3>

    <h3 class="balk4" id="sigil_toc_id_26">YİRMİ ALTINCI BÖLÜM</h3>

    <p class="msonormal1">Okuldan sonra eve geldiğimizde Jazz göz kırpıp elime bir zarf tutuşturuyor. Odama koşup kapıyı kapatıyorum. Amy bakmadığı zaman bunu yapmaya dikkat etti. Ne olabilir? Ellerim o kadar çok titriyor ki açmam normalden daha uzun sürüyor ve yırtmama az kalıyor.</p>

    <p class="msonormal1">İçinde bir fotoğraf var. Bir koşucu: odak biraz kaymış, uzaktan çekilmiş. Saçı, yapısı, koşarken yüzünde oluşan o uzak bakış.</p>

    <p class="msonormal1">Bu Ben.</p>

    <p class="msonormal1">Elyazısıyla silik birkaç kelime var: O <span>mu?</span></p>

    <p class="msonormal1">Zarfı tekrar açıyorum - başka bir şey yok; ne bilgi, ne açıklama var.</p>

    <p class="msonormal1">Bağırmamak için dilimi sertçe ısırıyorum. Yeterince -iyi- değil. Bu bekleyemez.</p>

    <p class="msonormal1">En son gördüğümde Aiden cuma günü Mac'te olacağını söylemişti: yani bugün. Belki hâlâ oradadır. Değilse bile belki Mac Ben'in nerede olduğunu biliyordur.</p>

    <p class="msonormal1">Birkaç dakika sonra yolda pedal çeviriyorum.</p>

    <p class="msonormal1">Mac'in ön kapısını çalıyorum. Eve doğru yürürken içeride birini duyduğuma yemin edebilirim ama kimse gelmiyor Açmayı deniyorum ama kilitli. Yüksek geçitten güçlükle ilerleyip evin yan tarafına geçiyorum: diğer tarafa beyaz bir kamyonet park etmiş. Aiden'in mi? Sonra Skye üstüme atlayıp yüzümü yalamak için beni yere düşürmeye çalışıyor.</p>

    <p class="msonormal1">"Herkes nerede?" diye soruyorum ona. Kuyruğunu sallıyor.</p>

    <p class="msonormal1">Arka kapıya vuruyorum. "Benim Kyla. Aç da gireyim!" diye bağırıyorum. "İçeride olduğunu biliyorum!"</p>

    <p class="msonormal1">İçeriden ayak sesleri geliyor ve kilit açılıyor. Kapı da: Aiden.</p>

    <p class="msonormal1">Cebimden Ben'in fotoğrafını çıkarıp kaldırıyorum. "Nerede o?"</p>

    <p class="msonormal1">"İçeri gel." Aiden elimi tutup beni içeriye, Mac'in mutfağına sokuyor. "Açmadığım için özür dilerim, sen olduğunu bilmiyordum. Mac dışarıda ve benim de burada olmamam gerekiyor. Skye da bekçi köpeği olarak pek işe yaramıyor değil mi?"</p>

    <p class="msonormal1">"Hayır." Köpek ağırlığını bacaklarıma öyle bir veriyor ki neredeyse beni yere devirecek, deli gibi kuyruğunu sallıyor.</p>

    <p class="msonormal1">"Çay yapmak üzereydim." Bir fincan daha alıp bana getiriyor. Başımı sallıyorum ve su ısıtıcıyı açıp dönüyor. Tezgâha yaslanıyor. "Ee, buraya gelmen fotoğraftakinin Ben olduğunu düşündüğün anlamına geliyor sanırım."</p>

    <p class="msonormal1">"Evet. Bu o."</p>

    <p class="msonormal1">"Dikkatli ol. Emin misin? Öyle olmasını mı umuyorsun, yoksa gerçekten o mu? Yeniden bak."</p>

    <p class="msonormal1">Fotoğrafı inceliyorum. Ama bu o. Koşarken bir an için aldığı duruştan bile belli.</p>

    <p class="msonormal1">"Eminim," diyorum. "Nerede o? Onu ne zaman görebilirim?"</p>

    <p class="msonormal1">"O kadar çabuk değil. İşler biraz... karmaşık."</p>

    <p class="msonormal1">"Ne demek istivorsun?"</p>

    <p class="msonormal1">Tereddüt ediyor. "Yatılı bir okula gidiyor. Etrafı kuşatılmış."</p>

    <p class="msonormal1">"Kuşatılmış mı? Neyle?"</p>

    <p class="msonormal1">"Hudalarla."</p>

    <p class="msonormal1">"Anlamıyorum. Neden?"</p>

    <p class="msonormal1">"Nedenini bilmiyorum. Ama okulun bulunduğu köyde Hu- dalar yoğun. Araştırıyoruz."</p>

    <p class="msonormal1">"Onu görmeliyim."</p>

    <p class="msonormal1">"Beklemen lazım."</p>

    <p class="msonormal1">"Hayır. Bana nerede olduğunu söyle."</p>

    <p class="msonormal1">"Kyla, orada ne olup bittiğini anlayana kadar gitmen çok riskli. Biraz sabırlı ol."</p>

    <p class="msonormal1">Gözlerine bakıyorum. Mantıklı ve temkinli ama koşulları bilmiyor.</p>

    <p class="msonormal1">"Eğer bana yardım etmezsen, onu kendi başıma bulurum."</p>

    <p class="msonormal1">"Öyle mi?" Şüpheyle tek kaşını kaldırıyor.</p>

    <p class="msonormal1">"Evet. Otuz kilometre ötede bir koşu parkuru dedin. Araştırma yaptım. Tam olarak dokuz olasılık var, üçüne de gittim zaten!" abartıyorum ama Hudalar araya girmeseydi bisiklete bindiğimiz gün gerçekten öyle olacaktı. Ama yapabilirim.</p>

    <p class="msonormal1">Gözleri açılıyor. "Ne yaptın sen?"</p>

    <p class="msonormal1">"Duydun."</p>

    <p class="msonormal1">Başını sallıyor. "Deli kızın tekisin," diyor ama gözlerindeki: kıskançlıkla karışık saygı. Hatta belki etkilendi de. Ve onu ikna edebileceğime inanmaya başlıyorum.</p>

    <p class="msonormal1">"Seninle ya da sensiz bu işi yapacağım. Şimdi, bana vardım edecek misin etmeyecek misin?"</p>

    <p class="msonormal1">Tereddütlü, düşünüyor ve ben de sessiz kalıp kararı onun vermesini beklemeyi başarıyorum. Kararlı bir biçimde mavi gözlerine bakıyorum. Şiddetle umut ediyorum. Söylediğim o şevler biraz iğneleyici, o da ben de biliyoruz bunu. Haritada bir alanı gözden kaçırmış olabilirim; koşu sahası yeni olabilir ve bir haritaya henüz alınmamış bile olabilir. Doğru yere gitsem bile o orada değilse bunu bilemem. Denerken yakalanabilirim.</p>

    <p class="msonormal1">"Beklemek daha iyi olur' diyor sonunda. "Biraz daha bilgi edinene dek."</p>

    <p class="msonormal1">"Yani?"</p>

    <p class="msonormal1">"Ben de senin kadar deliyim." Sırıtıyor.</p>

    <p class="msonormal1">Sarılmak için boynuna atılıyorum. "Teşekkür ederim Aiden! Ne zaman?"</p>

    <p class="msonormal1">"Pazara ne dersin? Tehlikeli olabilir ama."</p>

    <p class="msonormal1">"Umurumda değil."</p>

    <p class="msonormal1">"Benim umurumda. O gün ben ne söylersem onu yapacaksın, çok ciddiyim. Yoksa biter."</p>

    <p class="msonormal1">Ona bakıp tutması zor bu sözü vermekte tereddüt ediyorum. Ama o da risk alıyor. "Söz."</p>

    <p class="msonormal1">Aiden fotoğrafı kaldırıyor. "Bu geçen pazar çekildi: köyün koşu alanında antrenman yaparken. Yani aynı zamanda aynı yerde olacağını umut edebiliriz. En azından gerçekten o olup olmadığını teyit edebilirsin. Ne diyorsun?"</p>

    <p class="msonormal1">"Tamam, yapalım," diyorum yine ve Aiden bana beni nereden, saat kaçta alacağını söylerken ayrıntıları not ediyorum. Ama bu arada Ben'in elimdeki fotoğrafına bakıyorum.</p>

    <p class="msonormal1">Bu o. Hudalar'ın elinden nasıl kurtuldu, nasıl ve neden hayatta bilmiyorum. Ama bu gerçekten benim Benim.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
