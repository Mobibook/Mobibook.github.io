<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk3 sigil_not_in_toc"><br class="calibre9" /></h3>

    <h3 class="balk4" id="sigil_toc_id_7">YEDİNCİ BÖLÜM</h3>

    <p class="msonormal1">Koyu renk ceket, kot pantolon, yumuşak eldivenler. Ay ışığında parlayacak sarı saçları kapatmak ve üşümemek için koyu renk bir şapka: bu gece soğuk.</p>

    <p class="msonormal1">Merdivenden bir gölge gibi süzülüyorum, sonra dikkatle ve sessizce yan kapıyı açıp geceye adım atıyorum. Ses yapmadan nasıl hareket ettiğime hayret ediyorum artık sır değil, bu gizli yeteneklerin bir açıklaması var: bunları öğrenmek benim Özgür BK talimlerimin bir parçasıydı. İçimde gizliydiler, ihtiyaç olana kadar ortaya çıkmamışlardı. Başka ne yapabileceğimi kim bilir?</p>

    <p class="msonormal1">Bir araba geçerken gölgelere karışıyorum. Sabahın üçünde nereye gidiyor?</p>

    <p class="msonormal1">Ben'in annesini göreceğim.</p>

    <p class="msonormal1">Evdeki raflardan birinde bulduğu yaya yollarını gösteren eski haritalar Ben'in evinin arkasındaki kanalların köyümüzün yukarısındaki patikaya bağlandığını gösteriyor. Sadece kır yollarından biraz yürümek lazım. On kilometreden fazla değil. Belki on bir. Koşarak bir saatte alırım ve koşmaya can atıyorum. Silkelenip rüyadan uyanmak için. Programlandıktan ve hastanede uyandıktan sonra değişik şekillerde uykuma çöreklenen rüyadan.</p>

    <p class="msonormal1">Yavaş bir başlangıç. Uykusuzluktan mustarip biri pencereden beni görmesin diye köyün içindeki gölgelerden geçiyorum. Uykulu bir köpeğin gönülsüz havlamaları biraz huzursuz ediyor ama ne bir kapı açılıyor, ne de ona seslenen var; o da uykusuna geri dönüyor. Köyün sonundaki patikaya ulaşınca koşmaya başlıyorum: normalden daha yavaş; loş ay ışığında ağaç köklerine takılmamaya dikkat ediyorum; sonra gözlerim alışınca hızlanıyorum.</p>

    <p class="msonormal1">Bern'le bir araya geldiğimiz patika bu.</p>

    <p class="msonormal1">Burada, tepedeki bu noktada, sisin engellediği manzaraya gülmüştük; beni öpmek üzereydi. Wayne araya girmeden önce.</p>

    <p class="msonormal1">Ben'in seviyesi düşmeden önce; neredeyse bilincini kaybediyordu; öyle de olurdu; eğer son derece yasadışı olan Mutluluk Haplarından almasaydı. Bütün sorunları başlatan haplar. Ve hepsi Wayne'in suçuydu: saldırması, Ben'in yardım edememesi. Programlanmışlar kendilerini korumak için bile şiddet gösteremezler. Amy ile Jazz araya girmeseydi kim bilir ne olurdu? O zaman anılarım canlanır mıydı? Merak ediyorum.</p>

    <p class="msonormal1">Şimdi korkacak bir şey yok.</p>

    <p class="msonormal1">Yok. Nico'nun bana dün öğrettiklerini hatırlamaya başladığımdan beri yok. İsterseniz Wayne'e sorun. Gülümsemesi sönüyor.</p>

    <p class="msonormal1">Çok geçmeden yol ikiye ayrılıyor. Sol tarafı biliyorum; köyümüzün öteki ucuna geri gidiyor. Sağdaki yeni ve bu gecenin güzergâhı.</p>

    <p class="msonormal1">Koşmak, karanlık, gece. Mutluluk veriyor! Çok uzun süre kapalı kaldım. Soğuk hava, ayaklarımın ritmi ve bembeyaz soluğum, burada, şimdi, egemen oluyor. Hepsi burada, koşuyorum.</p>

    <p class="msonormal1">Fakat yaklaştıkça düşünceler araya giriyor. Oraya varınca ne olacak? Sabahın dördünde arka kapısını tıklattığımda Ben'in annesinin ne yapacağı belli değil. Ne söylemeliyim?</p>

    <p class="msonormal1">İşin içinden çıkmanın tek yolu var: doğruyu söylemeliyim. Ona gerçekten ne olduğunu anlatmalıyım.</p>

    <p class="msonormal1">Ben'i sevdiğimi biliyor olmalı. Ona asla zarar vermem. Ne olursa olsun.</p>

    <p class="msonormal1">Ama verdin.</p>

    <p class="msonormal1">Hayır! Öyle olmadı. Levo'sunu zaten kesip çıkaracaktı. Ben onu durdurmaya çalıştım.</p>

    <p class="msonormal1">Daha fazla çaba sarf etmeliydin.</p>

    <p class="msonormal1">İşte, yüzleş bununla: daha fazla çaba sarf etmeliydim. Bize her zaman Levo'na gelecek en ufak bir hasar seni öldürür dendi. Ya acıdan, ya nöbetlerden. Ve evet, ondan kurtulmayı o kadar çok istiyordu ki, dinlemedi bile! Ama Ben'in yokluğunun verdiği acı çok olsa da onu durdurmak için bir şey, herhangi bir şey yapabileceğim düşüncesi feci.</p>

    <p class="msonormal1">Ona yardım etme nedenim haklı görünüyor. Benim yardımımla hayatta kalma şansı daha fazlaydı. Ben olmasam başarısız olacağı neredeyse kesindi.</p>

    <p class="msonormal1">Zaten başarısız oldu değil mi?</p>

    <p class="msonormal1">Öyle mi? Bileği kıpırtısız mengenenin içindeyken Levo, testerenin içindeki becerikli ellerim sayesinde çabucak çıkmıştı. O zaman hâlâ hayattaydı. Fakat çok acısı vardı - çalışan bir Levo'ya en ufak bir dokunuş insanın beynine balyozla vurulması gibi bir şeydir; Levo'nun kesilmesi ise anestezi kullanılmadan bir uzvunun çekilip koparılmasına benzemeli.</p>

    <p class="msonormal1">Sonrasında olanları, onu en son gördüğüm anı kafamdan atamıyorum. Eve habersiz gelen Ben'in annesi Ben'i acı içinde buldu. Kollarım onun boynundaydı, gözyaşları yanaklarımdan süzülüyordu. Levo'su çıktığı için vücudu kasılıyordu. Soru soracak zaman yoktu. Sağlık elemanlarını çağırıp bana oradan kaçmamı, onlar gelmeden gitmemi söyledi. Ben de öyle yaptım. Kendimi kurtarmak için oradan ayrıldım. Ben orada öylece acı içinde yatıyordu. Vücudu kasılıyordu, güzel gözleri sımsıkı kapalıydı. En azından gittiğimi ve onu bıraktığımı görmedi.</p>

    <p class="msonormal1">Ve sonra Hudalar gelip onu götürdü.</p>

    <p class="msonormal1">Koşarken yaşlar arasından gözlerimi kırpıyorum. Odaklan: geceye, yoldaki ayaklarına, dimdik durmaya odaklan. Ben'in annesi gerçeği duymayı hak ediyor.</p>

    <p class="msonormal1">Bu üzücü düşünceler ve koşu çok fazla dikkat gerektirdi. Ev şimdi yakın ama yolunda gitmeyen bir şeyler var. Havada tuhaf bir koku - önce hafif, sonra ağırlaşıyor. Duman mı bu?</p>

    <p class="msonormal1">Güçleniyor ve önce yavaşlıyor, sonra yürümeye başlıyorum.</p>

    <p class="msonormal1">Şimdi iyice hissediliyor: hava yoğun ve puslu, ay ışığını engelliyor. Gözlerim yanıyor ve öksürmemi engelleyen tek şey sessiz kalmak istemem.</p>

    <p class="msonormal1">Dikkat et. Yavaş ve sessizce ilerle.</p>

    <p class="msonormal1">BenTerin yolu görünüyor şimdi, kanal yolunun bir yanında yükselen çitler ve duvarların arkasında loş evler. Birinden yavaşça duman yükselip rüzgârda dalgalanıyor. Gerçekdışı gümüş ve kırmızı renkler hâkim, yukarıdan ay ışığının aydınlattığı bir kızıllık.</p>

    <p class="msonormal1">Ama burası artık bir ev değil: şimdi daha yakındayım ve yıkıntıyı görebiliyorum. Evin kalıntıları. Tam bir enkaz.</p>

    <p class="msonormal1">Bu BenTerin evi değil, olamaz. Her yana bakıyorum. Hiçbiri onlarınkine benzemiyordu zaten; annesinin metal heykellerini yaptığı yan taraftaki atölye hiçbirinde yoktu. Bu olmalı.</p>

    <p class="msonormal1">Rüzgâr hızlanıyor ve doğru dürüst nefes alabilmek için tişörtümü yüzüme kapatıyorum. Öksürüğümü daha fazla tutamıyorum. İtfaiye gelmemiş, görünürde kimse yok. Ne olduysa çoktan bitmiş, sadece korlar içinde bir enkaz var. Duman... Ama nasıl?</p>

    <p class="msonormal1">Geride dur. Geri dön. İzleyenler olabilir.</p>

    <p class="msonormal1">Bu gerçekten BenTerin evi mi? Mümkün mü bu? Ne olmuş burada?</p>
  </div>

  <p class="msonormal1">Git buradan. Yapılacak hiçbir şey kalmamış.<br class="calibre11" /></p>

  <div class="wordsection">
    <p class="msonormal1">Hiçbir şey. Evde kim varsa...</p>

    <p class="msonormal1">Ve enkaza bakakalıyorum. Etraftaki evlerde bir şey yok ama bu tamamen mahvolmuş. İçeridekilerin yaşamasına imkân yok. kimsenin.</p>

    <p class="msonormal1">İçerideler miydi acaba? Ben'in ailesi. Dehşete kapılıyorum. Babasıyla hiç karşılaşmadım, ama annesi hayatla, sanatıyla dopdoluydu. Ve artık Ben'in acısıyla.</p>

    <p class="msonormal1">Artık öyle de değil.</p>

    <p class="msonormal1">Git buradan.</p>

    <p class="msonormal1">Acele ve korku bastırıyor. Ayaklarım geri geri gitmeye başlıyor, kanal yolunda yavaşlayıp yandaki ağaçların arasına dalıyorum. Sokaklar bu gece açıkgözlerle dolu olacak.</p>

    <p class="msonormal1">Duraklıyorum. Yol yokuşa dönüyor; geri dönüp ne olduğuna bakabilirim.</p>

    <p class="msonormal1">Görüş alanından çık!</p>

    <p class="msonormal1">Eğer ben aşağıyı görebiliyorsam, onlar da beni görebilir. Ağaç gölgelerinin arasına kayıyorum.</p>

    <p class="msonormal1">İçgüdülerim kaçmamı, saklanmamı söylüyor ama bakmadan duramam. Dumanı tüten enkazdan gözlerimi alamıyorum. İçeride olabilirler mi? Yanarak mı öldüler? İrkiliyorum. Bunu kaldıramam...</p>

    <p class="msonormal1">Arkamdan biri omzumu tutuyor.</p>

    <p class="balk5"><a id="bookmark6">&nbsp;</a></p>
  </div>
</body>
</html>
