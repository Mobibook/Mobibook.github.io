<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_41"><a class="title" id="bookmark38">KIRK BİRİNCİ BÖLÜM</a></h3>

    <p class="msonormal1">"Nasıl görünüyorum?" Cam takım elbisesini giymiş, manken gibi dönüyor. Bay Pejmürde ceket ve kravatla hayret edilecek derecede iyi görünüyor ama benim aklımda başka şeyler var.</p>

    <p class="msonormal1">Kaşlarımı çatıyorum. "Kravatın kıvrılmış. Evde kal Cam. Bugün gelmek istemezsin." Gözlerimle rica ediyorum.</p>

    <p class="msonormal1">Koridordaki aynamızda kravatım düzeltip bana bakıyor. "Neyin var Kyla?" diye soruyor. "Söyle bana."</p>

    <p class="msonormal1">"Hiç. Ama feci sıkıcı olacak. Gelmene gerek yok, fırsatın varken kaç."</p>

    <p class="msonormal1">Sakladığım bir şey varmış ve onu görebiliyormuş gibi düşünceyle bakıyor. Tam başka bir şey söylemek için ağzını açacakken babam oturma odasından çıkıyor.</p>

    <p class="msonormal1">"İkiniz harika görünüyorsunuz," diyor.</p>

    <p class="msonormal1">Bana ne söylendiyse yorum yapmadan onu giydim. Koyu yeşil bir elbise -hışırdayan, ipekli bir şey- neyse ki uzun kollu, üzerime mükemmel oturdu. Hiç tarzım olmayan aptal topuklu ayakkabılar ama bugün hızlı olmam gerekebilir ve öyle olursa bunlar çıkmak zorunda. Yuvarlak ve ölümcül bir şeyin tenimdeki soğuk hissi; koluma sarılı silah.</p>

    <p class="msonormal1">"Annen hazır değil mi hâlâ?"</p>
  </div>

  <p class="msonormal1">"Gidip bakayım' diyerek merdivenden tırmanıyorum. Yatak odalarının kapısını çalıyorum. "Anne?"<br class="calibre11" /></p>

  <div class="wordsection">
    <p class="msonormal1">"İçeri gel ' diyor.</p>

    <p class="msonormal1">"İyi misin?"</p>

    <p class="msonormal1">Yüzünü pudralarken omuz silkiyor. "Bu törenlerden nefret ediyorum."</p>

    <p class="msonormal1">"Neden? Aileni onurlandırıyor, ülkenin tamamıyla birlikte yaslarım tutuyorsun." Armstrong Anma Günü resmi açıklamasından bir cümleyi papağan gibi tekrarlıyorum. Onu inceliyorum.</p>

    <p class="msonormal1">"İkisini de çok ama çok özlüyorum. Ama bugün burada, ipin ucundaki bir kuklayım. Bu işin ne benimle ne de anne babamla ilgisi var. Bu onlarla ilgili."</p>

    <p class="msonormal1">"Hudalar'la mı?"</p>

    <p class="msonormal1">Tek kaşıyla bir hareket yapıyor ve evet anlamında başını sallıyor.</p>

    <p class="msonormal1">"Belki ipleri kesmenin vakti gelmiştir."</p>

    <p class="msonormal1">Bana bakıyor. "Belki," diyor sonunda ve iç geçirivor. "Keşke o kadar kolay olsaydı."</p>

    <p class="msonormal1">"Sadece ne hissettiğini söyleyemez misin? Gerçeği. Hep yapılması gereken, doğru olan şey bu değil midir?"</p>

    <p class="msonormal1">"Neyin doğru neyin yanlış olduğunu bilmek yetmiyor Kyla. Bütün hayatımı böyle yaşadım: boş konuşmadan, politikanın dışında kalarak. Burada ve şimdi var olan değer verdiğim insanlara göz kulak olarak. Senin gibi insanlara." Yanağıma dokunuyor ve içimde, derinde bir yerde bir bıçak, acıyla çevriliyor. "Keşke herkes böyle yapsa."</p>

    <p class="msonormal1">Belki bazen burada ve şimdi olanlar doğruyu yapmak kadar önemli değildir. Belki değer verdiğin insanlar bunu anlayacaklardır." Ve ısrar ettiğimin, onu meraklandırmaya başlayacağının da farkındayım. Ama söylemeden <span>yapamam.</span></p>

    <p class="msonormal1">Dönüp bakıyor. "Belki."</p>
  </div>

  <p class="msonormal1">"Araba geldi." Babam aşağıdan sesleniyor.<br class="calibre11" /></p>

  <div class="wordsection">
    <p class="msonormal1">"Gel," diyor annem. "Oyun zamanı."</p>

    <p class="msonormal1">Cam bizi arabamıza geçiriyor. "Fikrini değiştirmen için geç değil," diyorum ona.</p>

    <p class="msonormal1">"Hiç şansın yok! Orada görüşürüz."</p>

    <p class="msonormal1">Limuzinimiz Nico'nun dediği gibi resmi bir araç: kaputta bayraklar var. Önde ve arkada da birer motosikletli eskort. Yerleşirken babam mutlu, Amy'yle gevezelik ediyor. Annem sessiz, gözleri yorgun, bitkin. İyi uyumamış bir yüz. Karar vermekle cebelleşen bir yüz.</p>

    <p class="msonormal1">İçimdeki her şey sessizce yalvarıyor ona: <span>gerçeği anlat</span>. Yap şunu!</p>

    <p class="msonormal1">Kendini bana öldürtme.</p>

    <p class="msonormal1">Chequers girişlerinin yanma geliyoruz, girişin yanında siyah bir kamyonet var. Huda güvenliği. İçime bir korku dalgası kilitleniyor: belki de burada sona erecek. Beni içeri alıp arayacaklar ve silahı bulup gözaltına alacaklar. Elbette Coulson emin olmadan beni asla bu kapılardan bırakmaz, bir şeyin doğruluğundan şüpheleniyorsa hayır. Anlaşmamıza bağlı kalıp kalmayacağımı bilmiyorsa bırakmaz.</p>

    <p class="msonormal1">Ama sonra, Nico'nun söylediği gibi limuzinimiz ve eskortlarımız korumaları geçip doğrudan konuk girişine ilerliyor. Aydınlık Zafer Yolu: ortasında parçalanmış bir heykel bulunan çimenliğin çevresini dönen çakıllı bir kulvar.</p>

    <p class="msonormal1">"Şunu görüyor musun?" diyor babam."Yunan sağlık tanrıçasının heykeli. Ayaklanmalarda vandallar tarafından kırıldı. Onları bulup buraya getirip saygısızlık yaptıkları yerde idam ettiler, bize ne adına savaştığımızı hatırlatmak için böyle bırakıldı."</p>

    <p class="msonormal1">Orada idam edilmişler, çimenlerde. Heykel kırdıkları için mi? Hudalar yapıyor bunları. İçimde kararlılık yükselip soğuyor.</p>

    <p class="msonormal1">Ana kapıların önüne çekiyoruz. Korumalar kapıları açıyor ve içeri, taş bir salona giriyoruz. Resmi bir görevliyi Büyük Salon'a doğru izliyoruz ve soluğumu tutuyorum. Tavan çok yüksek, mekân devasa, yürürken adımlarımız çok küçük. Duvarlarda koskoca resimler asılı: bizi izleyen ölü insanların portreleri. Beyaz bir şöminede çatırdayan bir ateş var, bir yanma iki kolçaklı sandalye yerleştirilmiş. Kameralarla mikrofon konuşmanın burada yapılacağını gösteriyor.</p>

    <p class="msonormal1">Bir başka resmi görevli günün programını okuyor. İlk olarak, 13.10'da anne ve babasını öldüren bombanın patladığı anda annemin canlı yayımlanacak konuşması. Katılımcılar yalnızca yakın aile mensupları olacak. Babam, Amy ve ben. Sonra arkadaşlarımız ve ailenin geri kalanı -buna Cam de dahil- içeri alınacak ve çay içeceğiz. Sonra, bu senenin yeniliği, ölümlerinin yirmi beşinci yılında anma amaçlı Başbakan'ın ulusa seslenişi, buysa yüksek mevkiden seçkin bir kalabalığın önünde yapılacak. Bunlar Chequers'te saat tam 16.00'da olacak, biz de yanında yer alacağız. Otuz yıl önce ülkedeki ayaklanmaları sona erdiren anlaşmanın imzalandığı saatte. Sonra annem ve babam uzun mu uzun resepsiyon için kalırken ben Carnte oradan ayrılacağım ve daha sonra da akşam yemeği yenecek. Amy, deli kız yemeğe de kalmayı seçti.</p>

    <p class="msonormal1">Ama işler oraya varmayacak değil mi? Her iki şekilde de.</p>

    <p class="msonormal1">Yüksek tavana bakıyorum. Silahın yankısı olacak mı?</p>

    <p class="msonormal1">"Etkileyici değil mi?" diyor annem. "Hâlâ evim gibi. Burada kalmayı severdim. İçinde kriket oynayabileceğin büyüklükte bir kütüphane var."</p>

    <p class="msonormal1">"Oynadın mı?"</p>

    <p class="msonormal1">Göz kırpıyor. "O zaman pek iyi bir okuyucu değildim.'</p>

    <p class="msonormal1">Yerlerimize çağrılıyoruz. Annem sandalyelerden birine, babam diğerine oturuyor.Amy'yle ben annemin arkasında duracağız, birer elimiz sandalyesinde. Işıklar ve ses kontrol ediliyor, ben de kendim için kontrol ediyorum.</p>

    <p class="msonormal1">Hudalar. Her yerde onlardan var. Ama görüntüye girmesinler diye çok yaklaşmıyorlar. Bir şeylerin yolunda gitmediğini düşünseler bile konuşmasını durdurabilecekleri yakınlıkta değiller ama yine de yayın kesilmeden sadece birkaç saniyesi olacak. Coulson'un orada olduğundan ve başlamadan bu işi durduracağından emin olduğumdan yüzleri araştırıyorum. Ama yok.</p>

    <p class="msonormal1">Bir kız öne çıkıp annemin yüzünü pudralıyor.</p>

    <p class="msonormal1">Ama ya istediğimiz konuşmayı yapmazsa: o zaman ne olacak?</p>

    <p class="msonormal1">Sersem gibiyim. Yukarı bakıyorum yeniden ve kendimi odanın yukarı kısmında yüzüyor gibi hissediyorum; her şey ağır ilerliyor, her saniye -tik, tak- yavaşlıyor.</p>

    <p class="msonormal1">Eğer istediğimiz konuşmayı yapmazsa; elimi yenin altına kaydırıp silahı mı çıkaracağım? Hayır. Onun yanındayım, çıkarıp nişan almam gereksiz. Elim yenin içindeyken silahı kavrarım. Kumaşın üzerinden vururum onu; görme şansları olmazsa beni de durduramazlar.</p>

    <p class="msonormal1"><span>Hayır.</span> Doğruyu söyleyecek. Öyle yapacak.</p>

    <p class="msonormal1">Eğer yaparsa... Sonra ne olacak? Hudalar hâlâ burada olacak. Yayın kesilecek. Onu tutuklarlar mı? Vururlar mı? Gözlerimi kırpıyorum.</p>

    <p class="msonormal1">Nico hayır dedi. Cesaret edemezler, bu sefer işleri yasaya uygun ve düzgün halletmek zorundalar, herkes ona ne yapacaklarını izliyor olacak. Ve eğer söylediklerinin doğru olduğu ispat edilirse vatana ihanet de söz konusu olmaz. Nico Robert'ı bulur ve doğru olduğunu da ispat ederler.</p>

    <p class="msonormal1">Düşünmeden tepki vermezler, yayın kesilmeden önce onu vurup sözünü kesmezlerse. Midem bulanıyor. Ülke onların ne yaptığını, gerçekte ne olduklarını görür o zaman.</p>

    <p class="msonormal1">Ama eğer doğruyu söylemezse... Daha önce verdiğim soğukkanlı karara ulaşmaya ve içimde saklamaya çalışıyorum. Odaklanmaya. Elim kolumun içinde, silah, atış. Yapabilirim bunu. Kan çıkacak. Ama ben bu işi yapana kadar değil ve ben çıldırdıktan sonra ne önemi var ki? Hiç şansım yok, buradaki bütün Hudalar'la birlikte öleceğim. Hepimiz ölmüş olacağız.</p>

    <p class="msonormal1">"Kyla?" Amy beni yandan dürtüyor. "Gülümse."</p>

    <p class="msonormal1">Yüz ifademi takınıyorum. Geri sayım. Kameranın ışığı yanıyor ve sonra...</p>

    <p class="msonormal1">Annem başlıyor.</p>

    <p class="msonormal1">"Bundan yirmi beş yıl önce bugün William Adam M. Armstrong ve karısı Linea Jane Armstrong’un teröristlerce öldürülmesiyle korkunç bir trajedi yaşandı. Ulusumuz başbakanını ve karısını kaybetti. Bütün ailemi kaybettim.</p>

    <p class="msonormal1">Zamanlama tesadüf değildi. Kasım'ın 26'sı. Otuz yıl önce bugün Merkezi Koalisyon hükümetimizi oluşturmak amaçlı anlaşmalar tam da bu odada imzalanmıştı. Ayaklanmaları bastıran, ülkeye barışı geri getiren babamın başında olduğu hükümetti bu.</p>

    <p class="msonormal1">Şimdi karşınızda ailemle birlikteyim ve kendime babam burada olsaydı ne derdi diye soruyorum. Ne yapardı?"</p>

    <p class="msonormal1">Duruyor. Elinde sımsıkı tuttuğu küçük beyaz kartlan açmamış bile.</p>

    <p class="msonormal1">Kameranın arkasındaki resmi görevlinin dikkatli bakışlar attığını görüyorum. Hazırlanmış konuşmayı okumuyor artık! İçimde bir umut yeşeriyor.</p>

    <p class="msonormal1">"Babam prensipleri olan bir adamdı. Yaptıklarının doğru olduğuna inandı ve bu ülkeyi çocukları ve çocuklarının çocukları için güvenli bir yer haline getirmek için uğraştı, hem de kaos zamanında bu imkânsız bir rüya gibi görünürken. Torununu hiç tanıyamadı. Kaybettiğim oğlumu."</p>

    <p class="msonormal1">Gerçekten yapacak. Düşünmeden elim omzuna gidiyor. Annemin eli de uzanıp benimkini tutuyor.</p>

    <p class="msonormal1">Resmi görevli teknisyenlerden birine bir şey fısıldıyor ve dikkatle dinlemeye başlıyor.</p>

    <p class="msonormal1">"Güzel kızlarımdan biri bana bugün neyin önemli olduğunu hatırlattı. Doğru olanı yapmayı. Doğruyu söylemeyi. Ama bana göre doğru şu. Geçmiş trajedilere odaklanmaya son vermenin zamanı geldi. Geri dönemeyiz, yalnızca ilerleyebiliriz. Ülkemiz için iyi olana odaklanmanın zamanıdır: çocuklarımız için ne yapabileceğimize; ve çocuklarımızın çocukları için.</p>

    <p class="msonormal1">Hudalar tetikte; annemin kelimeleri sınıra yaklaşıyor.</p>

    <p class="msonormal1">Gözleri Hudalar'a kayıyor. Amy'yle bana dönüp gülümsüyor.</p>

    <p class="msonormal1">Hudalardan biri kameramanlara doğru ilerliyor.</p>

    <p class="msonormal1">Zaman dolmak üzere! <span>Söyle haydi!</span> İçimden yalvarıyorum. <span>Robert'a ne olduğunu söyle.</span></p>

    <p class="msonormal1">Dönüp kameraya bakıyor. "Teşekkür ederim," diyor.</p>

    <p class="msonormal1">Donup kalıyorum. Hepsi bu mu? Amy'yle bana döndüğü anda gözlerinde gördüğüm şey. Bizi tehlikeye atacak herhangi bir şey yapıp söylemeyecekti. Bu kadar. Hâlâ elimi tutuyor, şimdi kolumun içine sokup hayatını sona erdirmek için silaha uzanması gereken elimi. Benimkini de.</p>

    <p class="msonormal1">Resmi bir görevli öne çıkıyor. Kameranın önünde onun yanında duruyoruz, canlı yayın devam ediyor. Anneme teşekkür edip günün programını anlatmaya başlıyor. Ve bunlar olurken elini bırakabilirim, kolumun içine uzanabilirim. Zaman var. Saniyeler yavaşlıyor. Saatin her tik takı uzaklardan duyuluyor, her saniye sonsuz bir karar anı.</p>

    <p class="msonormal1">Düşün.</p>

    <p class="msonormal1">Hudalar'ın kalbini sök - Katran'ın şüphesiz Nico'nun kelimelerini papağan gibi tekrarlayarak söylediği şey buydu. Nico'nun sözlerini tanırım.</p>

    <p class="msonormal1">Halkın desteğine ihtiyacımız var: yine Katran. Fakat annemi, Hudalar'ın kahramanının kızını öldürmek bu amaca nasıl ulaştırabilir ki bizi? Mantıktaki boşluk karşımda büyüyor. Ters bir etkisi olabilir, toplum desteğini bizden çekebilir. Nico bunun farkındadır hiç şüphesiz.</p>

    <p class="msonormal1">Nico yapabildiğimiz her yerde ve her şekilde Hudalar'a karşı koymamız gerektiğini söylüyor: hasar görebilir olduklarını göstermeliyiz.</p>

    <p class="msonormal1">Hayır.</p>

    <p class="msonormal1">Sözlerini öteliyorum. Bu anda yalnızca ben varım.</p>

    <p class="msonormal1">Burada ve şimdi. Kararı ben vereceğim. Eskiden olduğum kişi değilim ya da Nico'nun olmamı istediği kişi. Anladığımda bağıracak gibi oluyorum.</p>

    <p class="msonormal1">Yapmayı seçtiğim şeyler kim olduğumu belirliyor.</p>

    <p class="msonormal1">Tıpkı annem gibi. Özrü, kim olduğunu verdiği kararlar belirliyor. Doğru olduğunu düşündüğü şeyi yaptı: söyledikleri sınırı aştı, ama çok değil. Bizi korumak için.</p>

    <p class="msonormal1">Bunu yapamam.</p>

    <p class="msonormal1">Bunu yapmayacağım.</p>

    <p class="msonormal1">Kameranın ışığı sönüyor. Çok geç. Söylemesi gerekenleri söylemesi için çok geç.</p>

    <p class="msonormal1">Yapamayacağımı yapmak için çok geç.</p>

    <p class="msonormal1">"İyi misin Kyla?" diyor annem. "Bitkin görünüyorsun."</p>

    <p class="msonormal1">"Başım ağrıyor," diyorum ve bu doğru. İnsanlar şimdi çav ve pasta için Büyük Salon'a geçiyor. Birkaç tanıdık yüz var ama çoğu yabancı. Ve her yerde Hudalar var: anneme şimdi artık daha dikkatli bakan gözler.</p>

    <p class="msonormal1">İçimde her şey yer değiştirip sarsılıyor. Ne düşünürse düşünsün bizi tehlikeye atacak bir şey yapamazdı. Ben de onu incitemezdim. Bu duygular tuzak mı acaba? Nico, sadakatimizi</p>

    <p class="msonormal1">arapsaçına döndüren şey bağlarımızdır, derdi. Benim hakkımda yanılıyordu: o işi yapamazdım.</p>

    <p class="msonormal1">"Git istiyorsan," diyor annem. "İkinci törene kalman gerekmiyor. İlkinde, yani aile fotoğrafı çekilirken sana ihtiyaç vardı." Gözlerini deviriyor. Cam'i çağırıyor. "Siz ikiniz neden gitmiyorsunuz?"</p>

    <p class="msonormal1">"Elbette," diyor Cam. "Bu takım kaşındırıyor. Gel Kyla."</p>

    <p class="msonormal1">Bize görevliyi takip etmemiz söyleniyor. Koridorlardan geçip bir kapıdan çıkıyoruz. Çimenlikten karşıdaki otoparka, Cam'in arabasına.</p>

    <p class="msonormal1">Yürürken düşüncelerim altüst. Şimdi ne olacak? Nico Özgür BK'nın saldırılarının annemin Hudalar'ın oğlunu programladığını söylediği anda ya da öldüğünde başlayacağını söylemişti. İkisi de olmadı. Her şey sona mı erdi?</p>

    <p class="msonormal1">Nico başarısız olmama çok öfkelenecek. İç geçiriyorum; sadece öfkelenmeyecek, ölümcül bir öfke olacak bu. Öldüm.</p>

    <p class="msonormal1">Belki Katran onu durdurmaya çalışır. Ama...</p>

    <p class="msonormal1"><span>Katran.</span> Saldırıların anlaşmanın imzalandığı ana ayarlandığını söyledi: ikinci tören. Nico ilki demişti. Birinin dediğini yanlış mı duydum? Kendi kendime kaş çatıyorum. Hayır yanlış duymadığıma eminim. Katran ne demişti? Saldırılar ve suikastlar ikinci tören sırasında aynı yerde yapılacaktı; yani saat 18.00'de.</p>

    <p class="msonormal1">Suikastlar... Dr. Lysander de buna dahil mi? İçim acıyor.</p>

    <p class="msonormal1">Cam'in arabasına ulaşıp biniyoruz. Görevlilerden biri beklememizi işaret ediyor. Devlete ait başka bir limuzin geçiyor, önünde ve arkasında motosikletler var. Duruyor ve kapı açılıyor, koruması yanına geçip görüntüyü kapatmadan önce koyu sarı bir tutam saç yakalıyoruz. Basamakları çıkıp Chequers'e giriyorlar. Kapılar kapanınca bize gitmemiz işaret ediliyor.</p>

    <p class="msonormal1">"Başbakan'la tanışma şansını kaçırdın," diyor Cam arabayı geçitten sürerken. Cevap vermiyorum. "Sorun ne?" diye soruyor.</p>

    <p class="msonormal1">Başımı sallayıp gözlerimi kapatarak arkama yaslanıyorum. Diğer düşünceler yüzünden Dr. Lysander aklıma gelmemiş. Ya da ona olacakları düşünmekten kaçmışım.</p>

    <p class="msonormal1">Baştan beri, ne yaptığını anlamasam bile beni korudu. Hastane kayıtlarını tahrif etmeye varıncaya kadar. Bilmeye ihtiyacım olan şeyleri bana söylemek için kural üstüne kural çiğnedi. Ve en büyüğü de benimle hastane dışında buluşmak oldu. Nico benim, onun hiç sahip olmadığı çocuğu olduğumu söyledi. Evet, o benim nefret ettiğim tüm Huda rejiminin bir parçası. Ama benim yüzümden koruması öldü ve o da tutsak edildi.</p>

    <p class="msonormal1">Dr. Lysander benim ailemin önemli bir üyesi. O da annem gibi, elinden gelse beni korur. Annem daha önce evde ne demişti? <span>Şimdi burada olan ve değer verdiğin insanlara göz kulak ol</span></p>

    <p class="msonormal1">Saatime bakıyorum: 14.20.</p>

    <p class="msonormal1">"Kyla?"</p>

    <p class="msonormal1">"Cam? Yardım edebileceğin bir şey olup olmadığını sormuştun, hatırlıyor musun?"</p>

    <p class="msonormal1">"Tabii."</p>

    <p class="msonormal1">"Hızlı sürebilir misin? Eve gidip üzerimi değiştirmem gerekiyor. Sonra da beni başka bir yere bırakacaksın. Ama gerçekten önemli olan kısmı soru sormaman."</p>

    <p class="msonormal1">Sırıtıp gaza basıyor.</p>

    <p class="msonormal1">Eve gelince merdivenden yukarıya koşup topukluları fırlatarak elbisenin fermuarını açıyorum. Giysileri yatak odasında yere atıp kot pantolonumu çekiyorum ve koyu renk bir kazak giyiyorum. Nico'nun silahının tenimdeki hissinden nefret etmeme rağmen onu kolumdan çıkarmıyorum. İhtiyacım olabilir. Kapıya fırlayıp sonra duruyorum.</p>

    <p class="msonormal1">Nico'nun komu. Kom olduğu kadar sinyal yollayan bir aygıt da olabilir ve onun nereye gittiğimi bilmesini istemiyorum.</p>

    <p class="msonormal1">Durup çıkartmaya yarayacak bir parça bulmak için Levo'mun altını kurcalıyorum. Lanet okuyorum, tam vazgeçmek üzereyken tırnağım kenarını buluyor, çekince geliyor. Onu giysilerin olduğu çekmeceye tıkıp aşağıya koşuyorum.</p>

    <p class="msonormal1">Cam çoktan üzerini değiştirip arabaya binmiş. "Hızlısın," diyor. "Acele bir durum mu var?"</p>

    <p class="msonormal1">"Soru sormak yoktu unuttun mu?" diyorum ama sonra acıyorum. "Bir arkadaşa yardım etmem gerekiyor diyebiliriz."</p>

    <p class="msonormal1">Yolda ona talimatlar verirken aynı zamanda da kendime soruyorum: ne yapıyorum ben? Cesaret edebilir miyim? Nico'ya karşı çıkabilir miyim?</p>

    <p class="msonormal1">Evet.</p>

    <p class="msonormal1">Uzun süre bir o yana bir bu yana savruldum, eskiden olduğum kişiyle şu andaki arasında. Ama kim olmayı istiyorum?</p>

    <p class="msonormal1">Şu anda kim olduğuma ve ne yaptığıma kendim karar vereceğim, yalnızca ben.</p>

    <p class="msonormal1">Çok büyük sorular var: politik sorular. Katran ve Nico'yu işin içine sokan türden. Hudalar haksız, o kadar haksızlar ki. Ama cevap birer birer boğazlarını kesmek mi? Nico'nun haklı olduğuna kendimi inandırdım; uzun süre önce Rain olarak yapmıştım bu seçimi; gerekli olan her kötülüğü kullanabilmeliydik. Ama yanılmıştım. Benim cevabım bu değildi.</p>

    <p class="msonormal1">Cam'e tek yönlü yola girmesini söylüyorum, bu yoldan ilk defa Nico geçirmişti beni. Sonra birden içim sıkılıyor. Ya bugün bu yoldan gelirse? Ama dönmek için artık çok geç.</p>

    <p class="msonormal1">"Burada olur," diyorum nihayet. "Dönmeden önce biraz geri alman gerekecek."</p>

    <p class="msonormal1">"Burada mı? Emin misin?" Cam sarkan ağaç dallarına bakıyor.</p>

    <p class="msonormal1">"Evet. Burası. Teşekkür ederim."</p>

    <p class="msonormal1">"Gerçekte ne olup bittiğini bana söyleme zamanı gelmedi mi?" Durup yüzüme yakından bakıyor. "Halelüya! Bana gerçekten bir şey söyleyeceksin değil mi?"</p>

    <p class="msonormal1">"Tek bir şey," diyorum. "Önceki gün tanıştığımız o Hudalar'ı biliyorsun. Bana kızmış olabilirler ve umarım ucu sana dokunmaz. Sadece seni uyarmak istedim. Özür dilerim."</p>

    <p class="msonormal1">"Kızgın Hudalar'a bayılırım ama çok yakınımda olmazlarsa. Ama böyle olacaksa eğer, seninle gelmeme izin ver. Belki yardımcı olabilirim."</p>

    <p class="msonormal1">"Hayır."</p>

    <p class="msonormal1">İç geçiriyor. "İyi olacağına emin misin?"</p>

    <p class="msonormal1">"Evet," diye yalan söylüyorum, bir elim arabanın kapısında, takip etmeye çalışırsa koşmaya hazır vaziyetteyim.</p>

    <p class="msonormal1">"İyi şanslar," diyor.</p>

    <p class="msonormal1">"Şimdilik hoşça kal Cam," diyerek kalkıp ağaçların arasına süzülüyorum. Göremeyeceği bir yerde oyalanıp gittiğinden emin oluyorum. Arabayı geri alıp gözden kayboluyor.</p>

    <p class="msonormal1">Bu olanlar bana yanlış geliyor. Neden, tam olarak çözemiyorum. Çabuk mu vazgeçti? Aracın sesi uzaklaşıp yok olana dek dinliyorum.</p>

    <p class="msonormal1">Tüm bunlar arasında Cam suçluluk duyduğum en kötü noktalardan biri. Hudalar'ın dikkatini çekmesi onun suçu değil; tamamen benim yüzümden. Hiçbir şeyin onu rahatsız etmemesini umut ediyorum. Eğer bugün işe yararsa, Dr. Lysander kaçabilirse, Coulson yakında neyin peşinde olduğumu öğrenir. Bundan çok mutlu olacağını tahmin etmiyorum.</p>
  </div>
</body>
</html>
