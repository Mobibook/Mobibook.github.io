<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_21"><a class="title" id="bookmark18">YİRMİ BİRİNCİ BÖLÜM</a></h3>

    <p class="msonormal1">"Uyan!" diye bağırıyor bir ses ve bunu soğuk bir şok izliyor. Islak. Bir kova su mu?</p>

    <p class="msonormal1">Siyahtan griye geçiyorum yeniden, yavaş yavaş bedenimi hissetmeye ve bundan pişmanlık duymaya başlıyorum. Her yerim acıyor. Ellerim arkama gidiyor. Çekiyorum, olmuyor. Bağlamışlar. Kafam önüme düşüyor. Oturuyorum. Bu bir sandalye mi?</p>

    <p class="msonormal1">Bir el kafamı kaldırıyor.</p>

    <p class="msonormal1">Ölü taklidi mi?</p>

    <p class="msonormal1">İşi uzatmanın anlamı ne? Gözlerimi açıyorum.</p>

    <p class="msonormal1">"Ah, işte buradasın. Kyla değil mi? Cevap ver!"</p>

    <p class="msonormal1">"Hayır," diyorum, sesim kalın ve yanlış çıkıyor. Ağzım kuru. Kyla kim? Kaşlarımı çatıp konsantre oluyorum. Lucy, çocukken: bu, önceye ait bir rüyaydı. Ama şimdi Rain'im ben. Değil mi?</p>

    <p class="msonormal1">"Bu kesinlikle o," diyor daha alçak ikinci bir ses. "Ama vücudunda bu maddeyle yalan söyleyememesi lazım."</p>

    <p class="msonormal1">"Kimsin sen?" diye bağırıyor ilk ses.</p>

    <p class="msonormal1">Ah... Eğer söylediğin şeylere inanırsan doğruluk ilaçları alt edilebilir. Ben Rain'im. Ama aynı zamanda Kyla'yım.</p>

    <p class="msonormal1">"Kyla," diyorum. "Evet. Ben Kyla'yım."</p>

    <p class="msonormal1">İyi kız"</p>

    <p class="msonormal1">Bağıran ses arkama geçiyor, görüş açımın dışına çıkıyor ve daha alçak sesle konuşan kişi geliyor. Önüme bir sandalye çekiyor. "Kyla, şimdi sana birkaç soru soracağım tamam mı?"</p>

    <p class="msonormal1">"Tamam" diyorum. "Buyrun."</p>

    <p class="msonormal1">"Resim yapmayı sevdiğini duydum."</p>

    <p class="msonormal1">Ona bakıyorum.</p>

    <p class="msonormal1">"Eee?"</p>

    <p class="msonormal1">Yüzümü buruşturuyorum. "Bu bir soru mu?"</p>

    <p class="msonormal1">"Ah, özür dilerim; haklısın aslında. Resim çizmeyi seviyor musun?"</p>

    <p class="msonormal1">"Evet."</p>

    <p class="msonormal1">"Şimdi, Yeni Londra Hastanesinin resimlerini çizmeyi sevdiğini duydum. Programlandığın hastanenin. Bu doğru mu?"</p>

    <p class="msonormal1">Ve kaşlarımı çatıp konsantre oluyorum. Hastaneyi çizmeyi <span>sevmiyorum.</span> Çizmek zorunda olduğumu hissettim. Ah. "Hayır," diyorum.</p>

    <p class="msonormal1">Arkada benim göremediğim birine bakıyor. "Ayrıntı ver," diyor bir üçüncü ses.</p>

    <p class="msonormal1">"Dün hastanenin resmini çizdin mi?"</p>

    <p class="msonormal1">Ve cevap vermemek için bir yol bulamıyorum. <span>Düşün.</span></p>

    <p class="msonormal1">Hastanenin resmi değildi o tam anlamıyla. Yalnızca hastanenin içinde bir salondu. Yüzüm aydınlanıyor.</p>

    <p class="msonormal1">"Hayır," diyorum.</p>

    <p class="msonormal1">"Biraz daha vereyim mi?"</p>

    <p class="msonormal1">"Verirsen bayılır."</p>

    <p class="msonormal1">"Biraz daha... acı verici bir şey deneyelim." Başka bir ses.</p>

    <p class="msonormal1">Gözümün önünde bir yüz beliriyor. Bir gözü şişmiş ve kapalı. Gözkapağıma dokunuyor. "Bana yaptığının aynısını sana yapmak istiyorum. Bilmek istediğim, bir Programlanmış'ın böyle tekme atmayı nereden öğrendiği." Bir parmağıyla tekme</p>

    <p class="msonormal1">atacağı yeri belirlermiş gibi gözümün etrafını çiziyor ve midem bulanıyor.</p>

    <p class="msonormal1">Arkada bir yerde bir kapı açılıyor, hava akımı.</p>

    <p class="msonormal1">Yanımdaki hazır ola geçiyor.</p>

    <p class="msonormal1">"Efendim!" diyor.</p>

    <p class="msonormal1">Başka sesler de var ama zihnim onları ayırt etmek için fazla bulanık. Konsantre olamıyor, zihnim istiyor. Yeni seslerden biri soğuk. Bir şey var; kim olduğunu biliyorum ama çıkartamıyorum. Onlara beni bırakmalarını, gidip konuşmalarını söylüyor. Ayak sesleri çekiliyor. Sessizlik. Gözlerim kapanıyor.</p>

    <p class="msonormal1">Yeniden uyandığımda uzanmış buluyorum kendimi. Başım oyundaki bir futbol topu gibi.</p>

    <p class="msonormal1">Hareket etme, dinle.</p>

    <p class="msonormal1">Ama duyacak bir şey yok. Saatin tik takı, o kadar. Temkinli bir biçimde gözlerimi açıyorum.</p>

    <p class="msonormal1">Bir ofis. Bir masa. Masanın karşısındaki duvarın kenarında duran bir kanepedeyim. Biraz ötede gri takımlı bir Huda var, bilgisayar kullanıyor. Yukarı bakıyor, gözlerimin açık olduğunu görüyor.</p>

    <p class="msonormal1">"Bakıyorum uyanmışsın."</p>

    <p class="msonormal1">Yüzünü unutamadığım biri. İnce dudaklar, derisi ağız yapmak için bir bıçakla kesilmiş gibi. Coulson bu.</p>

    <p class="msonormal1">Demin tanıdığım ses onunkiydi.</p>

    <p class="msonormal1">Oturmak, onunla yüz yüze gelmek için mücadele veriyorum. Her tarafım acıyor ama işler yolunda gibi. Kalıcı hasar yok. Yüzüme, gözümün çevresine dokunuyorum: hâlâ bütün.</p>

    <p class="msonormal1">"Bugün çok üzücü olaylar oldu." Başını sallıyor. "Olması gerektiği gibi yürümedi," diyerek iç çekiyor. "Merak etme, bir soruşturma olacak. Ceza vermek gerekiyordu."</p>

    <p class="msonormal1">"Anlamıyorum."</p>

    <p class="msonormal1">&nbsp;&nbsp;&nbsp;&nbsp;&nbsp;&nbsp;&nbsp; "Eh, sana olanları açıklayayım Kyla. Şöyle: bir süredir gözüm üstündeydi. Seninle ilgili tuhaf bir şey var. kurcalamaman gereken şeylerin peşindesin. Bir Programlanmış için endişe verici bir durum." Yeniden içini çekiyor. "Hepimiz senin başarılı olmanı istiyoruz biliyorsun. Bu senin ikinci şansın, sana olan ilgim elbette Ben Nix olayıyla başladı. Aldığı Mutluluk Haplarıyla. Anlaşılan o ki sen de bunlardan almışsın, yoksa bugün olanlara dayanamazdın. Uzun süre önce bilincini yitirmiş olman gerekirdi."</p>

    <p class="msonormal1">Bir şey söylemiyorum. Ben'in adım duyunca benzim atıyor.</p>

    <p class="msonormal1">"Zavallı Kyla. Bir piyon olduğunu biliyorum. DKT tarafından kullanılıyorsun. Sağlık personeli ve hastaları güvende tutan hastaneyi çizdiriyorlar sana. Ama biz de seni izliyorduk görüyorsun. DKT'yi ve planlarını. O yüzden bugün seni aldıklarını duyunca çok sinirlendim. Zamanı değildi ve şimdi her şey değişti."</p>

    <p class="msonormal1">Durup çayından bir yudum alıyor ve ben de aptallaşmış bir halde ona bakıyorum. <span>Çizimleri biliyor.</span> Onları gören tek kişi Amy'ydi... Hayır yapmaz. Yapar mı?</p>

    <p class="msonormal1">İnce dudakları gülümsemeye benzer bir şekilde kıvrılıyor ama yanlış bir şeyler var. "Ama her şeyin iyi yanını görmeliyiz değil mi? Yapmamız gereken şey bu diye düşünüyorum. Seni bırakacağız. Sen de DKT'yle devam edeceksin. Planlarının ne olduğunu öğrenecek ve bize anlatacaksın. Ne düşünüyorsun?"</p>

    <p class="msonormal1">"Neden bahsettiğinizi bilmiyorum. Teröristlerle ilgim yok benim."</p>

    <p class="msonormal1">Hüzünle başını sallıyor. "Biliyoruz Kyla. Yalan söylemenin faydası yok. Ve şu Cameron denen çocuğun bu işlerle ne gibi bir ilgisi var? Onunla ne yapacağız sonra?"</p>

    <p class="msonormal1">Paniğe kapılıyorum. "Hiçbir şey! Bu işin onunla hiçbir ilgisi yok. Sadece bisiklete biniyorduk."</p>

    <p class="msonormal1">"Arkadaşını koruma isteğin güven veriyor Kyla. Yine de neden sana inanayım ki?"</p>

    <p class="msonormal1">"Çünkü bu doğru."</p>

    <p class="msonormal1">"Ben ne olacak peki?"</p>

    <p class="msonormal1">"Ne olmuş ona?"</p>

    <p class="msonormal1">"Nerede olduğunu bilmek istemiyor musun?"</p>

    <p class="msonormal1">Demek doğru: yaşıyor! Bir yanım canlanıyor, bir yanım korkuya kapılıyor. Eğer Coulson nerede olduğunu biliyorsa, bu iyi bir şey olamaz.</p>

    <p class="msonormal1">"Nerede?"</p>

    <p class="msonormal1">Başını iki yana sallıyor. "Bedava olmaz, hak etmen lazım. Ve eğer bazı şeylerle ilgili yalan söylersen ben ne zaman doğruyu söylediğini nereden bileceğim? Şimdi bana teröristlerden bahset."</p>

    <p class="msonormal1">Her şeyi biliyorsa yalan söylemek işe yaramaz değil mi?</p>

    <p class="msonormal1">"Planlarını bilmiyorum. Bilmiyorum! Ben sadece bir şeyler çizerim, hepsi bu."</p>

    <p class="msonormal1">Başını sallıyor. "Sana herhangi ciddi bir bilgi verecek kadar güvenmediklerine inanmaya hazırım ama senin kaynakları geniş bir kız olduğunun da farkındayım Kyla. Eğer uğraşırsan bir sürü şey öğrenebilirsin. Ve yaptığın tüm hatalara rağmen merhametli olmaya hazırım. Sana verdiğimiz pek de kolay bir görev değil. Teklifim şu: bugün Cameron'la birlikte gitmenize izin vereceğiz. Şimdilik güvende olacak. Tıpkı eski arkadaşın Ben'in de güvende olacağı gibi. Şimdilik. DKT'nin ne planladığını, bu işe kimlerin karıştığını öğrenip bana anlatacaksın. Eğer başarırsan, bize sadık olduğunu ispatlarsan seni Bene götürürüz. Yeniden başlarsın. Hatta şunu da söyleyeyim: Ben'in yaptığı gibi Levo'nu da çıkarırız."</p>

    <p class="msonormal1">Sakin bir biçimde bekleyip bana bakıyor. Saat ilerliyor, saniyeleri sayıyor. Kalakalmış, aptallaşmışım.</p>

    <p class="msonormal1">"Ne diyorsun? Yapacak mısın?"</p>

    <p class="msonormal1">Sadece tek bir cevap var ve yüzündeki kendini beğenmiş bakıştan anlaşıldığına göre o da bunu biliyor. Ben'i kurtarmanın tek bir yolu var. Cam'i kurtarmanın da tek yolu var. Kendimi de.</p>

    <p class="msonormal1">"Evet."</p>

    <p class="msonormal1">Çok geçmeden Cam'le beni yolun kenarına, bisikletlerimizin yanma atıyorlar.</p>

    <p class="msonormal1">"Zavallı suratın" diyorum. Kesilmiş ve şişmiş yanağına dokunuyorum.</p>

    <p class="msonormal1">"İyileşir." Gözlerime bakıyor. Başarısız olacağını bile bile yardımıma koştu. Benim yüzümden yaralandı ve tehlikede.</p>

    <p class="msonormal1">"Çok üzgünüm," demeye başlıyorum ama kelimeler boğazıma takılıyor. Bitip de Hudalar gidince korku, dehşet, baştan ayağa sarıyor beni. Titremeye başlıyorum.</p>

    <p class="msonormal1">Elimi yakalayıp tutuyor ve beni kendine çekiyor. Yolun kenarında hareketsiz, konuşmadan, öylece duruyoruz. Ve yavaşça nefes almaya, kendimi kontrol altında tutup ağlamamaya çalışıyorum. Ama onun orada olması, sıcak kolları her şeyi zorlaştırıyor. İtiyorum.</p>

    <p class="msonormal1">"Şimdi," diyor. "Şu Hudalar'la ilgili mesele ne anlatacak mısın?"</p>

    <p class="msonormal1">Cam gerçeği öğrenmeyi hak ediyor. Öyle, ama söylemem. Coulson'un anlaşmasını bilirse bu sadece onu daha büyük bir tehlikeye sokar. Beni ve Özgür BK'yı öğrenirse.</p>

    <p class="msonormal1">Başımı sallıyorum. "Söyleyecek pek fazla şey yok. Hudalar başımı belaya soktuğumu düşünüyor. Ama hata yaptıklarını anlayınca bizi bıraktılar."</p>

    <p class="msonormal1">"Buna inanmamı mı bekliyorsun? Bana yalan söyleme," diyor gözlerinden okunan kırgınlıkla.</p>

    <p class="msonormal1">Ve geri çekiliyorum. Ama bir şey söylemiyorum, bilgi bu kadar tehlikeliyken olmaz. Ne kadar az bilirse bu onun için o kadar iyi.</p>

    <p class="msonormal1">"Sana söyleyebileceğim bir şey olsaydı söylerdim. Üzgünüm."</p>

    <p class="msonormal1">Kalkıyor, bisikletimin çite çarptıktan sonra işe yarayıp yaramadığını kontrol ediyor ama gözlerime bakmadan. Her şeyi ona anlatmak için ölüp bitiyorum, yeter ki şu içine kapanık bakışları gitsin. Benim bildiklerimi bilen başka biri daha olsun. Bir an için bile olsa bana sarılıp kendimi daha iyi hissetmemi sağlayacak biri.</p>

    <p class="msonormal1">Hiçbir şeyi değiştirmez bu. Güvenme om.</p>

    <p class="msonormal1">Delilik bu! Beni kurtarmak için hırpalandı; tek suçu beni bisikletten düşüren Huda'ya karşı gelmekti. Güvenilir olduğunu kanıtlamadı mı?</p>

    <p class="msonormal1">Hayır. Sana ihanet edenin kim olduğunu bulmadan kimseye güvenme.</p>

    <p class="msonormal1">Eve giden uzun yolda aklımı meşgul eden şey bu. Güneş gökyüzünde alçalıyor; akşamüstü. Kısa süre sonra evde olmalıyız.</p>

    <p class="msonormal1">Hastane çizimimle ilgili Hudalar'a bilgi veren kişi kim?</p>

    <p class="msonormal1">Resmi tek gören Amy. Ama yapmaz. Asla! Her ne olursa olsun mantıksız. Eğer beni Hudalar'a ispiyonlayacak olsaydı neden bana resmi yok ettirsin ki? Ya da resmi gördüğünü neden söylesin?</p>

    <p class="msonormal1">Yine de... bana zarar verme amacı olmadan birine söylediyse ve o kişi de bir başkasına söylediyse?</p>

    <p class="msonormal1">Mümkün... ama dün gördü. Bugün de okul yoktu. Yalnızca annemle ve Jazz'la görüştü o zamandan beri.</p>

    <p class="msonormal1">Onlardan biri olmalı.</p>

    <p class="msonormal1">Hayır! İnanmam buna. Ama başka kim olabilir?</p>

    <p class="msonormal1">Ve buna verecek bir cevabım yok. Bilmeyerek ya da kasten, ya Ani)7, ya Jazz, ya da annem beni Hudalar'a teslim etmiş olmalı.</p>

    <p class="msonormal1">Bu dünyada güvenip değer verdiğim çok az kişi var ve bunlardan biri bana ihanet etti. Hangisi olduğunu bilmiyorum ve hiçbirinin bunu yapacağına da inanmam. Özellikle de annemin.</p>

    <p class="msonormal1">İki aydan az süredir annen olan kişinin.</p>

    <p class="msonormal1">Evet.</p>

    <p class="msonormal1">Ailesi teröristlerce öldürülen kişinin. Bildiği kadarıyla oğlunun da. Eğer senin de onlardan biri olduğunu bilse seni ele vermez mi sanıyorsun?</p>

    <p class="msonormal1">Kıvranıyorum. Belki. Ama. Hayır, buna inanamam!</p>

    <p class="msonormal1">Yine de mutlu olduğum bir şey var: Ben yaşıyor! Gerçekten Aiden'in onu görmüş olması bir yana Coulson da bunu söyledi.</p>

    <p class="msonormal1">Yalan söylüyor olabilir, ama neden uğraşsın ki? Ben'i ve Cam'i tehdit etmesi yeterdi. Ve Coulson Ben'i tek başıma bulama- sam bile nerede olduğunu Aiden'den öğrenebileceğimi bilmiyor. Yapmam gereken tek şey Ben'i bulup onu Coulson'un tehditlerine karşı uyarmak. Belki kaçıp birlikte bir yerde saklanabiliriz. Hudalar'm bizi bulamayacağı bir yerde.</p>

    <p class="msonormal1">Ay gibi mi?</p>

    <p class="msonormal1">Şüphenin sesini öteliyor, duymazdan geliyorum. İçimdeki küçük umuda sıkı sıkı sarılıyorum.</p>

    <p class="msonormal1">O da olmazsa hiçbir şeyim kalmaz.</p>

    <p class="msonormal1">Sokağımıza gelince, Cam evinin karşısında bisikletinden iniyor. Bir şey söylemeden itmeye başlıyor.</p>

    <p class="msonormal1">"Bekle," diyorum. Durup dönüyor. "Ne söyleyeceksin?"</p>

    <p class="msonormal1">"Bisikletten düştüğümü. Sen?"</p>

    <p class="msonormal1">"Ben bir şey söyleyemeyeceğim."</p>

    <p class="msonormal1">Dönüyor.</p>

    <p class="msonormal1">Gözyaşları gözlerimde birikiyor. O, Amy. Annem ve Jazz haricinde buradaki tek arkadaşım. Ve aralarında en azından biri gerçekten arkadaşım değil.</p>

    <p class="msonormal1">"Cam, özür dilerim," diyorum yavaşça.</p>

    <p class="msonormal1">Bana dönüp başını sallıyor. "Biliyorum," diyor. Ve içeri giriyor.</p>

    <p class="msonormal1">Kendime gelmek için nefes alıp veriyorum, sonra da bisikleti kulübeye sokuyorum. Ön kapıyı açıyorum.</p>

    <p class="msonormal1">"Merhaba!" diye sesleniyorum. Ama cevap yok. Ev sessiz.</p>

    <p class="msonormal1">Duşa koşuyorum. En azından biri eve geldiğinde normal gözükeceğim: hangisi beni burada görünce şaşıracak ona bakacağım.</p>

    <p class="msonormal1">Yemekte hepsini dikkatle izliyorum. Jazz yine bizde, yani tüm şüpheliler bir arada. Ama hepsi her zamanki hallerinde: ya biri iyi bir oyuncu, ya da ben yanlış anladım. Ama cevap başka ne olabilir? Onlardan biri olmalı.</p>

    <p class="balk5"><a id="bookmark19">&nbsp;</a></p>

    <p class="balk5">&nbsp;</p>
  </div>
</body>
</html>
