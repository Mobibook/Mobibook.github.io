<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_17"><a class="title" id="bookmark14">ON YEDİNCİ BÖLÜM</a></h3>

    <p class="msonormal1">Bızzz!</p>

    <p class="msonormal1">Bileğimdeki boğuk titreşim beni uykudan uyandırıyor, kafam karışık. Levom mu? Ama artık çalışmıyor ki. Karanlıkta gözlerimi kısarak rakamlara bakıyorum: 5.6. Çalışsa bile seviyem aleti titretecek kadar düşük değil.</p>

    <p class="msonormal1">Bızzz!</p>

    <p class="msonormal1">Altındaki kom. O olmalı. Nico mu arıyor? Midemde huzursuz kelebekler.</p>

    <p class="msonormal1">Gizli butona basmak için Levo'mu kurcalıyorum. “Merhaba/' diye fısıldıyorum.</p>

    <p class="msonormal1">'Açman uzun sürdü." Nico'nun sesi gergin.</p>

    <p class="msonormal1">"Özür dilerim. Sen olduğunu anlamadım." Aygıtı Levo'nun titreşimi gibi çaldırmak ne kadar da akıllıca. Kimse rakamların düşük olmadığını görene kadar bir şey anlamaz.</p>

    <p class="msonormal1">"Konuşabiliyor musun?"</p>

    <p class="msonormal1">"Evet." Ev sessiz, karanlık. Sebastian ve benden başka herkes uykuda. Yatakta karşıdan gözünü dikmiş bileğime bakıyor, pusuda bekleyen bir tehlike varsa diye belli bir mesafede duruyor.</p>

    <p class="msonormal1">"Bir sorun var."</p>

    <p class="msonormal1">"Nedir?"</p>

    <p class="msonormal1">"Tori kayıp'</p>

    <p class="msonormal1">"Ne?"</p>

    <p class="msonormal1">"Toplantım vardı. Ve demin geldiğimde de gitmişti. Sen dün buraya gelene kadar gayet iyi görünüyordu. Ne konuştunuz? Nereye gitmiş olabilir?"</p>

    <p class="msonormal1">Nico kontrollü ama sesi sinirli. Kız ne yaptıysa benim suçum. Zorla ya da başka bir şekilde, nerede, kiminle olduğu hakkında ne söylediyse. Orada olması benim suçum.</p>

    <p class="msonormal1">"Bilmiyorum. Ben ve köpeği hakkında konuştuk. Hepsi bu."</p>

    <p class="msonormal1">Lanet okuyor. "Akima bir şey gelirse ara beni." Ani bir kılik sesi ve sessizlik.</p>

    <p class="msonormal1">Geriye yaslanıp tavanı seyrediyorum. Nerede olabilir? Dünü gözden geçiriyorum. Çok az konuştuk. Normal görünüyordu, ölçülüydü. Kendini gerçekten kaybettiği tek an Hudalar'ın onu evden nasıl çıkardığını anlattığı ve annesinden bahsettiği andı.</p>

    <p class="msonormal1">Dikleşiyorum. Ben'in annesini görmeye gittiğini söyledim ona. Annesinin de onun geri döndüğünü Ben'e söylediğini duyunca Tori çok kızmıştı. Olay bu, değil mi?</p>

    <p class="msonormal1">Annesinin karşısına çıkmaya gitti. Nico'yu ara!</p>

    <p class="msonormal1">Onu arayabilirim. Ama çoktan kalktım. Çekmecelerden giysileri çekip çıkarıp, karanlıkta giyiniyorum.</p>

    <p class="msonormal1">Bu karışıklığı düzeltmeliyim ve Nico'nun yöntemleriyle değil.</p>

    <p class="msonormal1">Dikkatli ve sessizce merdivenden aşağı, evin dışına süzülüyorum. Zamanım yok, kulübeden annemin bisikletini alıyorum. Kapanırken kapıdan bir ses çıkıyor ve yüreğim korkuyla hopluyor; içeride bir şey kanat çırpıyor. Ama ne ışıklar yanıyor, ne perdeler oynuyor.</p>

    <p class="msonormal1">ihtiyata vakit yok. Bisikletle olabildiği kadar hızla, kimsenin izlemediğini umarak yoldan aşağıya pedal çeviriyorum.</p>

    <p class="msonormal1">Ben bir kez koşarken Tori'nin sokağını göstermişti: Grubun toplandığı salonun diğer tarafında. Hangi ev olduğunu bilmiyorum ama Ben'in sondaki büyük ev olduğunu söylediğini hatırlıyorum. Olayı çözmek için bu kadarı yeterli olacak neyse ki.</p>

    <p class="msonormal1">Eğer Nico adresi biliyorsa gideceği ilk yer orası.</p>

    <p class="msonormal1">Şu an bilmiyorsa bile yakında öğrenir. Pedalları daha hızlı çeviriyorum.</p>

    <p class="msonormal1">Gece puslu. Eğer buradaysa onu anlıyorum. Annesinin ona ne olduğunu bilmediğini, onu özlediğini umut ediyordu ve ben bu umudu yok ettim. Aptal! O götürüldüğünde Ben'in tepkisinin ne olduğunu merak ediyordu. Neden sadece onu özlediğini söylemedim? Annesini görmeye gittiğini anlatmanın ne anlamı vardı? Ben, Tori'den yeterince sık bahsediyordu zaten. Beni kıskandırmaya yetecek kadar sık. Bu yüzden mi Tori'ye söylemedim?</p>

    <p class="msonormal1">Sokağına varınca yavaşlayarak delicesine yaptığım yolculuktan sonra nefesimi kontrol altına almaya çalışıyorum. Gece yarısını geçmiş olmamıza rağmen sondaki büyük evin ışıkları hâlâ yanıyor. Her yerde park edilmiş arabalar var ve arkadan, görünmeyen bir piyanonun tınlamaları duyuluyor. Bazı misafirler çimenlere yayılmış ve seslerle kahkahalar alanı dolduruyor. Bisikletimi çalılara saklayıp gölgelerin arasından evin yakınına süzülüyorum. Etrafta çok fazla göz var ama bu en azından Tori'yi durdurabilir. Bütün bu insanlar buradayken içeri girecek kadar deli olamaz. Olabilir mi yoksa?</p>

    <p class="msonormal1">Büyük evden sonra yol bitiyor; patika işareti var. Orman. Orada saklanıyor.</p>

    <p class="msonormal1">Sokağın karşısındaki bahçenin çitlerinin arkasına süzülürken komşuların pati seslerine rağmen uyuyor olmalarını ve pencereden bakmamalarını diliyorum.</p>

    <p class="msonormal1">Eski evine bakan koyu renk ağaçların arasında Tori'yi bulmak kolay oluyor. Karanlıkta neredeyse parlayan soluk mavi, kapüşonlu bir mont giymiş. Yanma gidip koluna dokunuyorum. Zıplayarak dönüp beni görüyor. "Bu tip şeyler için giyinmeyi öğrenmelisin/' diyorum.</p>

    <p class="msonormal1">Gözleri eve kilitli, cevap vermiyor. Ben de onun baktığı yere bakıyorum: Altı kişiden oluşan bir grup var, konuşup gülüyorlar. Bir kadın var, geri kalanlar smokinli erkekler. O daracık siyah elbisenin içinde donuyor olmalı, kolları çıplak. Adamlardan birinin dediği şeye gülerek başını arkaya atıyor.</p>

    <p class="msonormal1">"Bu o mu?" diye fısıldıyorum.</p>

    <p class="msonormal1">Tori başını sallıyor.</p>

    <p class="msonormal1">Tori gibi güzel. İkisinin de uzun koyu renk saçları var. Kendisine benzeyen bir Programlanmış mı istemiş acaba? Bazılarının bunu yaptığına dair dedikodular duydum, kız ya da erkek evlatları tasarladıklarını. Belki de Tori büyüyünce annesinin üzerindeki ilginin büyük bölümünü kendisine çekti: kadının daha genç ve güzel hali.</p>

    <p class="msonormal1">"Neden buradasın Tori?"</p>

    <p class="msonormal1">Cevap vermiyor. Elini avucuma alıyorum, buz gibi.</p>

    <p class="msonormal1">"Haydi gel. Benimle gel," diyorum. "Burada seni ilgilendiren bir şey yok."</p>

    <p class="msonormal1">Tepki yok. Gözleri manzaraya kilitlenmiş ve dosdoğru eve bakıyor. Sonra bir gözyaşı damlası yanağından kayıp süzülüyor.</p>

    <p class="msonormal1">'Tori?"</p>

    <p class="msonormal1">Onu görmem gerekiyordu. Bana beni neden geri yolladığını söylemesini, kelimeler ağzından çıkarken onu dinlemeyi istedim. Bahanesinin ne olduğunu öğrenmeliydim.</p>

    <p class="msonormal1">"Bu gece burası biraz kalabalık."</p>

    <p class="msonormal1">"Evet. Belki daha iyi olur. Bütün arkadaşlarının önünde. Nasıl utanır düşünsene!"</p>

    <p class="msonormal1">"Hudalar seni yeniden götürür"</p>

    <p class="msonormal1">Omuz silkiyor. "Buna değer."</p>

    <p class="msonormal1">Eline asılıyorum. "Gel. Onlar bizi fark etmeden."</p>

    <p class="msonormal1">Bir zamanlar annesi olan o kadından çekiyor bakışlarını.</p>

    <p class="msonormal1">"Neyi yanlış yaptım?" diyor ve bir başka gözyaşı yanağında öncekini izliyor.</p>

    <p class="msonormal1">Başımı sallıyorum. "Hiç. Hiçbir şeyi."</p>

    <p class="msonormal1">Onu götürmeme izin veriyor. Ona eğilip çitler boyunca görünmeden yürümesini söyleyince beni dinliyor.</p>

    <p class="msonormal1">Bisikleti sakladığım yere varıyoruz. "Seni bisikletle götüreceğim," diyorum ve o seleye atlayınca yolun aşağısına doğru, ayakta pedal çevirmeye başlıyorum. Bir önceki yolculuktan ötürü bacaklarım isyan ediyor.</p>

    <p class="msonormal1">"Gidecek neresi var ki?" diyor kulağıma.</p>

    <p class="msonormal1">"Nico'ya gideceğiz. Tek yer orası."</p>

    <p class="msonormal1">"Çok kızacak."</p>

    <p class="msonormal1">"Evet. Öyle."</p>

    <p class="msonormal1">Eve vardığımızda Nico henüz gelmemiş. Kapı kilitli ama Tori giriş şifresini biliyor, böylece içeri giriyoruz.</p>

    <p class="msonormal1">Titriyor. Nico'nun viskisini bulup kıza bir kadeh dolduruyorum. Bir süre sonra bir yudum da ben alıyorum.</p>

    <p class="msonormal1">Sonra Nico'yu arayıp nerede olduğumuzu söylüyorum.</p>

    <p class="msonormal1">Tori kanepede uyuyor.</p>

    <p class="msonormal1">"Ne verdin ona?"</p>

    <p class="msonormal1">"Sakinleştirici. Bir gün falan uyutur, ben de bundan sonra ne yapacağımı düşünürüm," diyor buz gibi bir sesle. "Felakete çok yaklaşmıştık. Nerede olduğunu bana söylemen gerekirdi."</p>

    <p class="msonormal1">"Bilmiyordum. Tahmin ettim."</p>

    <p class="msonormal1">"Tahminlerin yerinde Rain. Bana söylemeliydin."</p>

    <p class="msonormal1">Yaklaşıyor, benden çok daha uzun, aşağı bakıyor ve içimdeki geri çekilme dürtüsünü engellemeye çalışıyorum.</p>

    <p class="msonormal1">Alanımı koruyorum. "Benim sorumluluğumdaydı. Ben halletmeliydim. Ona ne yapacaksın?"</p>

    <p class="msonormal1">Birkaç saniye bana bakıp başını sallıyor, sonra kendi kendisine konuşur gibi, "Hâlâ işe yarayabileceğini düşünüyorum," diyor. "Bu arada onu daha güvenli bir yere yerleştirmem gerek." Göğüs geçiriyor. "Seninle ne yapacağım?" Dudakları gülümser gibi kıvrılıyor ama bu ifadenin arkasında hâlâ o soğuk Nico var.</p>

    <p class="msonormal1">"Üzgünüm Nico. Durumu düzeltmek istedim, benim suçumdu."</p>

    <p class="msonormal1">Bir an bakıyor. Bakışları yumuşuyor. Ellerini omuzlarıma koyuyor, beni kendisine çekiyor ve ben de ona sığınıyorum. Kıpırdanmaktan, nefes almaktan, bu anı mahvedecek herhangi bir şey yapmaktan korkuyorum.</p>

    <p class="msonormal1">"Kalbin ne kadar hızlı atıyor," diyor sonunda. Beni uzaklaştırıp gözlerimin içine bakıyor. "Sana kızmadım Rain. En azından senin düşündüğün biçimde."</p>

    <p class="msonormal1">Rahatlıyorum. "Kızmadın mı?"</p>

    <p class="msonormal1">"Hayır. Korktum."</p>

    <p class="msonormal1">"Sen mi <span>korktun</span>?" Sözü söylemek bile yanlış geliyor. Nico hiçbir şeyden korkmaz.</p>

    <p class="msonormal1">Gülümser gibi oluyor. "Evet. Ben bile korkarım. Sana bir şey olacağından korktum. Ya yakalansaydm? Bana nerede olduğunu söylemeliydin, ben hallederdim. Güvende olman gerek Rain. Güvende olmana <span>ihtiyacım</span> var."</p>

    <p class="msonormal1">Merakla ona bakıyorum. "Özür dilerim."</p>

    <p class="msonormal1">"Özür dileme. Çok cesurdun. Ama bana bir söz ver, bir daha bana sormadan kimseyi kurtarmaya kalkmayacaksın. Tamam mı?"</p>

    <p class="msonormal1">'Tamam'</p>

    <p class="msonormal1">"Gitmeden önce bir şey daha. Çizdiğin hastane planları mükemmel ama insanları da istiyorum; yüzleri. Çizebildiğini biliyorum, hastanedeki tüm yüzler. Hemşireler, doktorlar, güvenlik. Şimdi ya da daha önce iletişime geçtiğin herkes."</p>

    <p class="msonormal1">"Ne yapacaksın onlarla?"</p>

    <p class="msonormal1">Cevap vermiyor ve düşünebildiğim tek şey Özgür BK hastaneye saldırdığında ölen hemşire. Yerde biriken kan. Midem kalkıyor ve bastırmaya çalışıyorum. Eğer hastane dışında tespit edilebilirlerse kolay hedefler haline gelirler.</p>

    <p class="msonormal1">"Biliyorsun Rain. İyi niyetini Hudalar'ın hizmetçilerine harcama. Hangi tarafta olduğunu unutma. Düşün bunu. Bizimle değilsen Hudalar'la ve onların temsil ettiği şeylerlesin demektir. Sen de Tori'yi Hudalar'a teslim eden kişi olabilirdin. Ben'i yakalayıp hayatına son verebilirdin. Ailesini canlı canlı yakan kibriti çakabilirdin. Düşün bunu Rain. Şimdi git."</p>

    <p class="msonormal1">Kapıya yöneliyorum, eve kadar uzun bir yolum var. Gecenin içinde kaçacak olmaktan dolayı gerginim. Ama geriye doğru bakmaya zorluyorum kendimi. Tori'nin göğsü inip kalkıyor; uykuda yüzü son derece hüzünlü görünüyor.</p>

    <p class="msonormal1">Az önceki acı dolu ifadeyle son derece zıt.</p>

    <p class="msonormal1">"İyi olacak mı?" diye sormaktan kendimi alamıyorum.</p>

    <p class="msonormal1">"Şimdilik."</p>

    <p class="msonormal1">Eve geri dönerken ayaklarımı uzun ve kumlu bir yokuşta kaydırarak hızı azaltmaya çalışıyorum. Nico yüzleri istiyor. Fakat resimleri ona vermek hemşireler ve doktorların ölüm fermanını imzalamak anlamına gelecek.</p>

    <p class="msonormal1">Hayır. Beni programladılar, benim gibi sayısız kişiyi daha. Ben'e yaptıkları yüzünden sorumlular.</p>

    <p class="msonormal1">Onlara ne söyleniyorsa onu yaptılar ve yaptıklarının iyi bir şey olmadığına eminim! Ama bazıları iyiydi, iyiden de öte. Fakat başka ne yapabilirim? Nico haklı. Hepsi bu işin bir parçası.</p>

    <p class="msonormal1">Uyuyamıyorum. Eskiz kâğıtlarını etrafıma yayıyorum. Kalemim kâğıda her dokunduğunda gerçek bir yüz ortaya çıkıyor. Onuncu kattan hemşire Sally'nin dağınık saçları gibi. O kat benim katımdı ve başlangıçta bana göz kulak olanlardan biri de oydu. Hep gülüyordu. Doğduğunda bana torunundan bahsetmişti. Bana fotoğrafını göstermişti.</p>

    <p class="msonormal1">Güvende olmayacağı bir gün gelebilir. Torunu -Brian mıydı? Ryan ya da ona benzer bir şey miydi?- bir gün otoritelerin hoşuna gitmeyen bir şey söyleyebilir, sonra kaybolabilir ve o da programlanabilir. Sonra da geri döndürülebilir ya da bir şey yolunda gitmezse sonlandırılabilir. Tori gibi -Nico'nun verdiği güvencelerle kendimi kandırmamalıyım- onun da hayatı tehlikede.</p>

    <p class="msonormal1">Sally kendisini torunu için feda eder mi? Bu kararı onun adına ben verebilir miyim? Torunu, hayatları sınırlı ve Hudalar tarafından kontrol edilen diğer çocuklar ve torunlar adına?</p>

    <p class="msonormal1">Mecburen çizmeye devam ediyorum. Duramıyorum.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
