<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_37"><a class="title" id="bookmark34">OTUZ YEDİNCİ BÖLÜM</a></h3>

    <p class="msonormal1">"Kyla! Bekle!" Cam arkamdan sesleniyor; daha kötü bir zamanlama olamazdı.</p>

    <p class="msonormal1">Onu görmezlikten gelmeyi düşünüyorum ama öyle yapsam da peşimi bırakmaya niyeti yok. Topuklarımda dönüyorum. "Evet?"</p>

    <p class="msonormal1">"Derse girmiyor musun?"</p>

    <p class="msonormal1">"Gireceğim tabii."</p>

    <p class="msonormal1">"Yanlış yöne gidiyorsun."</p>

    <p class="msonormal1">Öğrenciler her yana akıp salı sabahının ilk dersine girmek için birbirleriyle yarışıyor. Kamuflajım yakında yok olacak.</p>

    <p class="msonormal1">Konsantre olup gülümsüyorum. "Önce teslim etmem gereken bir ödev var, sanat projesi," diyorum almadığını bildiğim bir konu seçerek. "Seninle sonra görüşürüz," diye yalan söyleyip aceleyle yürümeye başlıyorum ama o da geliyor, içimden lanet okuyorum.</p>

    <p class="msonormal1">"Her şey yolunda mı?" diye soruyor.</p>

    <p class="msonormal1">"Gayet iyi." Gülümsüyorum. "Senin işler nasıl gidiyor?"</p>

    <p class="msonormal1">Omuz silkiyor. Yüzü artık o Huda'nın yumruğu yüzünden şiş değil; mor bereler kahverengiye dönmüş ama daha zamanı var. Bana arka çıktığı için oldu bunlar. İçim biraz yumuşuyor</p>

    <p class="msonormal1">Zavallı Cam. Hudalar anlaşmalarına uygun davranmadığımı öğrenince onun da peşine düşer mi acaba? Onu uyarmalıydım.</p>

    <p class="msonormal1">Zaman yok: şimdi olmaz.</p>

    <p class="msonormal1">Durup gülümsüyorum. "Üzgünüm, koşmam lazım yoksa yetişemeyeceğim. Sonra konuşsak olur mu?"</p>

    <p class="msonormal1">"Tamam," diyor.</p>

    <p class="msonormal1">Yoldan sıvışıp, bakma ihtimaline karşı çimleri geçerek doğrudan sanat binasına yöneliyorum. Sonra omuz silkip boş veriyorum. Neden izlesin ki? Yine de kapıya kadar yoldan sapmıyorum. Sonra binanın etrafında hızla koşuyorum. Tam zamanında dışarıdaki yan geçitteyim, okul bostanlarına giden ziraat öğrencilerinin arkasından yürüyorum. Dışarıdan bakan biri dersime yetiştiğimi düşünür. Ama okul alanının dışına çıkınca çocukları bırakıp patikaya giriyorum ve yola koşturuyorum.</p>

    <p class="msonormal1">Acele etmeliyim ama bacaklarım yavaşlatıyor. Dr. Lysander benimle bugün konuşmak istedi, sırlarımı öğrenmek için. İçlerinde en önemlisini öğrenecek değil mi?</p>

    <p class="msonormal1">Midem bulanıyor. Gerginlikten mi?</p>

    <p class="msonormal1">Ya da suçluluk.</p>

    <p class="msonormal1">Hayır! O bütün Huda sisteminin bir parçası, Programlama ve ilgili her şey de onun suçu: Emily. Ve Ben. Ona üzülemem. Yapamam.</p>

    <p class="msonormal1">Üzülmeyeceğim. Hepsine göstermeliyim: Katran'a, Nico'ya, Tori'ye ve geri kalanlara. Hudalar'a karşı verdikleri savaşın parçası olduğumu. Bu benim de savaşım.</p>

    <p class="msonormal1">Binicilik parkuru çamurdaki tekerlek izleriyle dolu ve ilerlememi engelliyor. Kadın bekliyor ve o beni fark etmeden, ben onu görüyorum. Güzel bir atı var ve hepsi bu da değil: bir başka at daha var ve ata onu hastanede koruyan Huda binmiş.</p>

    <p class="msonormal1">Homurdanıyorum. Nico yanında muhtemelen biri olacağını söylemişti. Onları ayırmayı denemeliyim, sonra gelmeleri için sinyal vereceğim.</p>

    <p class="msonormal1">Parkura girince elimi sallıyorum. Huda'nın gözleri beni <span>görünce</span> açılıyor. Sürpriz miyim? İyi. Dr. Lysander birkaç kelime ediyor ve adam tartışmaya başlamış görünüyor, sonra başını sallıyor. Ben yaklaşırken atından iniyor.</p>

    <p class="msonormal1">"Harika bir gün değil mi?" Sırıtıyor, farklı görünüyor. Koyu renk, yol yol gri telleri olan saçları gevşek toplanmış, sırtına dökülüyor. Binici kıyafeti daha önce üzerinden çıkardığını hiç görmediğim beyaz önlükten daha çok kendisi gibi gözükmesini sağlamış. Kaim çerçeveli gözlük gitmiş: kontak lens takmış olabilir, yoksa gözlük sadece bir aksesuvar mı?</p>

    <p class="msonormal1">"Evet."</p>

    <p class="msonormal1">"Ajan Lewinski nazik bir biçimde sana atını verdi ama atları yalnızca yürütebileceğimizi söyledi. Ve onu gözden kaybetmeyeceğiz. Yardıma ihtiyacın var mı?" Başımı sallıyorum. Ayağım üzengiye zar zor uzanıyor ama üstesinden geliyorum. Hop yukarı!</p>

    <p class="msonormal1">At ayak değiştiriyor ve altımdaki varlığını hissediyorum, eyeri de. Anılara göz kırpıyorum yine, süratle, keskin. Atlar, ama nerede? Nasıl? Gözlerimi kapatınca başka bir yerde ve zamandayım. Ayrıntı yok, daha çok bir his. Neşe! Hız. Güvende olmanın, bana asla bir şey olmaz diyebilmenin belirliliği... Dünyaya dair hiçbir bilgisi olmayan çocuksu bilgi.</p>

    <p class="msonormal1">"İyi misin Kyla?"</p>

    <p class="msonormal1">Zıplayıp etrafa bakıyorum: geçmişe, oraya buraya gitmişim. "Evet, çok iyiyim. Bu kim?" diyorum atın yelesini sıvazlayarak.</p>

    <p class="msonormal1">"Jericho," diyor. "Ve bu da benim Heathcliff." Atının boynuna pat pat vuruyor. Heathcliff ayağını sertçe yere vurup burnundan soluyor.</p>

    <p class="msonormal1">Yukarıya ilerlemeye başlıyoruz. Koruması söylendiği gibi arkada ama durumdan pek memnun değil. Yakında hakkımda ayrıntılı bir rapor verilebileceğini sezebiliyorum ve doğrudan Coulson'a uçurulacağından da eminim. İçten içe dürtüyorum kendimi. Bugünden sonra pek önemi olmayacak değil mi?</p>

    <p class="msonormal1">Yavaşça hızımızı artırıyoruz. Dizlerimle Jericho'yu dürtüp Katran'ı çağırmadan önce koruma Huda'yla aramızdaki mesafeyi sabit tutuyorum.</p>

    <p class="msonormal1">Dr. Lysander yan gözle bana bakıyor. "Arkadaşın Ben'le ilgili şu kayıp hastane vardı ya? Tek değilmiş," diyor alçak sesle. "Ufak bir araştırma yaptım ve başkalarını da buldum. Kayıtlarda boşluklar var. Ve daha kötüsü de."</p>

    <p class="msonormal1">"Ne?"</p>

    <p class="msonormal1">"Kayıp doktorlar da var," diyor yüzünde korku dolu bir ifadeyle.</p>

    <p class="msonormal1">Homurdanıyorum ama içimden. İddiaya girerim yüzlerce Programlanmış'a nazaran kayıp bir doktor ona göre daha endişe vericidir.</p>

    <p class="msonormal1">"Ne anlama geliyor bu?" diye soruyorum ama bir yandan da merak ediyorum: kayıp doktorlar Ben'in kaldığı okul denen o yerde olabilir mi?</p>

    <p class="msonormal1">Tereddüt ediyor. "Şu anda yalnızca bazı tahminlerde bulunabiliyorum ve hepsi de hoş olmayan şeyler."</p>

    <p class="msonormal1">Yeniden yüzüne bakıyorum, nihayet bir süredir merak ettiğim, bana eziyet eden soruları soracağım.</p>

    <p class="msonormal1">"Bu şeyleri neden bana söylüyorsunuz? Neden bir şeyler hatırladığımdan şüphelendiğiniz zaman beni ispiyonlamadınız? Benimle neden burada buluştunuz? Anlamıyorum."</p>

    <p class="msonormal1">"Kısmen merak ediyorum ve seninle ilgili yolunda gitmeyen şeyin ne olduğunu öğrenmek istiyorum. Böylece tekrarlanmasını önleyebilirim."</p>

    <p class="msonormal1">"Ve?"</p>

    <p class="msonormal1">Tereddüt edip başını sallıyor. "Duygusallığım. Uzun yıllar önce okulda tanıdığım bir kızı hatırlatıyorsun bana/ diyor ve yüzünden hüzün geçiyor.</p>

    <p class="msonormal1">"Ne aldın ona?"</p>

    <p class="msonormal1">"İsyanda yakalandı. O zamanlar başka seçenek olmadığı için idam edildi." Arkasına bakıyor. "Sen yeteri kadar soru sordun, geçmişten de yeteri kadar bahsettik. Çok geride kaldı bunlar Kyla, eğer seni rahatlatacaksa. Şimdi sıra sende. Anlatacağım dediklerini anlat. Ne hatırlıyorsun? Niçin hatırlıyorsun?"</p>

    <p class="msonormal1">Katran'a sinyal vermek için bileğimdeki komün düğmesine basıp başlamadan önce bu konuşmaya son verebilirdim. Ama... gözleri. O kadar merak dolu ki. Onun için yapabileceğim tek şey sorularına doğru cevaplar vermek. Belki benim anlam veremediğim şeyleri açıklayabilir. Ya da bir parçam ona cevap vermeye mi programlandı yoksa? Susmayı kolayca bu yüzden mi başaramıyorum? Nico öfkeden çılgına dönerdi ama burada değil ve dinleyemez.</p>

    <p class="msonormal1">"Garip şeyler hatırlıyorum: görüntüler, sesler, duygular. Kişi ve yerler; bağlantısız ya da bağlantılı. Açıklaması bile zor. Bu ata bindiğimdeki gibi. Hareketlerini hissetmek başka bir zamana ait tüm bu çağrışım ve duyguları su yüzüne çıkardı ama neresi olduğunu ya da hangi zaman olduğunu bilmiyorum.</p>

    <p class="msonormal1">"Akıl almaz bir şey," diyor. "Hastaneden ayrılmadan önce yaptırdığın her tarama ve test her şeyin olması gerektiği gibi olduğunu gösteriyordu."</p>

    <p class="msonormal1">"O zaman başlamamıştı aslında. Bazı rüyalar haricinde. Hastaneden ayrılınca aklıma gelmeye başladılar. Önce sadece ufak şeyler; parça parça."</p>

    <p class="msonormal1">"Ya sonra?"</p>

    <p class="msonormal1">Tereddütlüyüm. Sonra Wayne. "Bir ara çok korktum. Ve hızla hatırladım. Ve mesela bu." Levo'mu gösteriyorum. "İşe yaramıyor artık." Göstermek için döndürüyorum.</p>

    <p class="msonormal1">"Nasıl mümkün olduğunu anlamıyorum."</p>

    <p class="msonormal1">"Ben de hiç anlamıyorum. Ama bildiğim birkaç şey var. Ben solak doğmuşum. Özgür BK bana bir tür eğitim vermiş, talimlerle. Ne olduğunu tam olarak bilmiyorum. Ama beni neredeyse iki ayrı insana ayırır gibi anılarım aralarında bölünmüş: biri sağ elini kullanıyor biri sol elini. Programlandığımda solak olduğumu düşünmemişler çünkü o zaman o kişiymişim. Diğeri içimde saklanmış."</p>

    <p class="msonormal1">"İlginç. Koşulların aşırı baskısı bazen disosiyatif kişilik bozukluğuna neden olabilir. Esasında benliğin katmanlara ayrılarak kırılmasıdır bu," diyor. Gözleri dalıyor. "Teorik olarak böyle bir kişilik kırılmasını sağlamak mümkün, kişiliklerden biri diğerinin dikkate almadığı anıları saklar. Fakat uçta yer alan yöntemlerle sadece: kasti travma ya da insan doğasının istismarı o kadar şiddetli olmalı ki kırılma kişinin hayatta kalması için tek yol olarak kalsın."</p>

    <p class="msonormal1">Sözleri sırtımı ürpertiyor. Hangi travma bu sonuca ulaşmak için yeterli olur? Bana bunu yapan Nico'nun elindeki hangi tuğlaydı?</p>

    <p class="msonormal1">"Ama Kyla, anlamıyorum. Bir insana bu neden yapılsın ki?"</p>

    <p class="msonormal1">"Bir parçam Programlanma sonrası hayatta kalabilsin diye."</p>

    <p class="msonormal1">Gözleri büyük birer daire haline gelerek benimkilerle buluşuyor. Durumu değerlendirip çıkarımlara ulaşırken arkalarında minik çarklar dönüyor sanki. "Konuyla ilgili pek çok argüman vardı, imkânsız gibi geliyordu."</p>

    <p class="msonormal1">Yüzüne, gözlerinin içine başka bir şey yerleşiyor. "Kyla, neden programlanmıştın?" diye soruyor kibarca.</p>

    <p class="msonormal1">"Hudalar beni yakaladı. Kayıtlarımda yok muydu bu?"</p>

    <p class="msonormal1">"Kayıtlarında bir terörist saldırısında yakalandığın görülüyor. Seni evsiz olarak listeye almışlar: kimlik tanımsız." Kelimeleri söylerken tek kaşı şüpheyle havaya kalkıyor.</p>

    <p class="msonormal1">"Evsiz mi?" diyorum donup kalarak."Herkesin DNA'sı doğumda belirlenmiyor mu?"</p>

    <p class="msonormal1">"Yasaya göre öyle. Ama bazen bebekler ıssız yerlerde doğuyor, ebeveynler ortada olmalarını istemiyor ve onlar da kayıt dışı kalıyor."</p>

    <p class="msonormal1">Zihnim bu bilgiyle dönüp durmaya başlıyor. Hudalar'ın kim olduğumu bilmemesi gerçekten mümkün olabilir mi? KİE'ye kayıp olarak bildirilmiş olsam bile mi? O yasadışı web sitesini izlemediklerine inanamıyorum. Ama belki bu başka bir şeyi açıklıyordun "Eğer kim olduğunu bilmiyorlarsa, yaşımı, beni programlayıp programlamayacaklarını nereden biliyorlardı?"</p>

    <p class="msonormal1">"Basit hücre testleri yaşı isabetli şekilde belirler Kyla, yasaya göre yürütülen bir şeydir bu. Programlandığında on altı yaşından küçüktün."</p>

    <p class="msonormal1">"Ama değildim. On altı yaşındaydım. Öyle olduğunu biliyorum. Doğum günümü hatırlıyorum."</p>

    <p class="msonormal1">"Yanılıyor olmalısın. O testler kusursuzdur. Sapmalar olabilir tabii: soruma dönersek Kyla. <span>Niçin</span> programlanmıştın?" diye soruyor yeniden ve soru yüzünden kafam karışıyor.</p>

    <p class="msonormal1">"Bilmiyorum. Ne olduğunu hatırlamıyorum."</p>

    <p class="msonormal1">Gözleri hareket edip arkamıza odaklanıyor ve büyüyor. Huda korumasının yerde Katranla boğuştuğunu görüyorum döndüğüm zaman. Ama henüz çağırmamıştım onları. Önce adamı arkada bırakmam gerekiyordu. Neler oluyor? Akabinde Dr. Lysander atını dörtnala sürerek diğer yöne doğru uzaklaşıyor ve lanet okumaya başlıyorum. Soruları yüzünden dikkatim dağıldı! Onu yakalamalı, bir şey yapmalıydım; herhangi bir şey.</p>

    <p class="msonormal1">Ama peşine düşmeden önce duruyor. Heathcliff'in dizginlerini sertçe çekiyor. Can havliyle kollarını kaldırıyor. Neden? Ve sonra iki Özgür BK'İmin silahlarını Heathcliff'e doğrulttuğunu görüyorum. Atını riske atmayacak.</p>

    <p class="msonormal1">Arka taraftan bir ses geliyor: boğulma, acı dolu bir gurultu ve dönüyorum. Katran Huda'nın bir kolunu arkasına kıvırmış ama sonra adamı bırakıp öteye itiyor. Huda yavaşça yere devrilirken bıçağını otlara siliyor.</p>

    <p class="msonormal1">Kırmızı.</p>

    <p class="msonormal1">Dün gece denediğim gibi bir damla değil. Etrafı çarşaf gibi kaplayan bir kırmızı. Boğazı kalbinden pompalanan kanla örtülüyor. Bedeni yerde seğirip hareketsiz kalıyor, bense atımdan düşüyorum.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
