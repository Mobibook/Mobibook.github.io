<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_15"><a class="title" id="bookmark12">ON BEŞİNCİ BÖLÜM</a></h3>

    <p class="msonormal1">Eve dönüyoruz ve babamın arabası dışarıda. Biz içeri girerken Amy'yle birlikte ellerinde çay fincanlarıyla kol kola kanepede oturuyorlar.</p>

    <p class="msonormal1">"İşte diğer kızlarım!" diyor, gülümseyip elini uzatıyor. Ona yürüyorum. "Babana yanaktan bir öpücük ver." Kaçacak yerim olmadığı için dediğini yapıyorum.</p>

    <p class="msonormal1">Bugün morali iyi.</p>

    <p class="msonormal1">Annem, "Otur Kyla. İçecek bir şey hazırlayayım," diyerek mutfakta kayboluyor. Ondan babama öpücük yok.</p>

    <p class="msonormal1">Üçüncü sayfaya geçiyoruz.</p>

    <p class="msonormal1">"Ee, okul nasıl?"</p>

    <p class="msonormal1">"İyi."</p>

    <p class="msonormal1">"Şu yeni çocuk da kimmiş bakalım?" diyerek göz kırpıyor.</p>

    <p class="msonormal1">Amy'ye bakıyorum. <span>Çok teşekkür ederim,</span> diyorum gözlerimle. Ama Amy ona attığım bakıştan habersiz, sadece gülümsüyor.</p>

    <p class="msonormal1">Amy nelerin söylenip nelerin söylenmemesi gerektiğini anlıyor görünmüyor. İlk geldiğimde benim de böyle bir sorunum vardı. Birbirlerini görmelerine resmi olarak izin verilmeden önce o ve Jazz hakkında konuşuyordum. Ama artık ben ne kadar çok anlıyorsam Amy o kadar az algılıyordu.</p>

    <p class="msonormal1">"Ne yeni çocuğu?" diyorum.</p>

    <p class="msonormal1">Amy pişmiş kelle gibi sırıtıyor. "Cameron tabii ki."</p>

    <p class="msonormal1">"Arkadaşım sadece, önemli bir şey değil. Dayısı harika pastalar yapıyor."</p>

    <p class="msonormal1">"Arada sırada sen de bize pasta yapsana," diye sesleniyor babam mutfağa doğru. Annem cevap vermiyor ama mutfak tezgâhında çay fincanları çatırdıyor.</p>

    <p class="msonormal1">"Neredeydin?" diye soruyorum başka bir şey sormasına fırsat vermeden.</p>

    <p class="msonormal1">"Ah, şurada burada. Bilirsin işte, iş." Tekrar gülümsüyor ve onu bu kadar mutlu eden her şey beni huzursuz ediyor.</p>

    <p class="msonormal1">Annem çayımızı getirirken kapı çalınıyor. Dönüp bakmaya giderken babam araya giriyor. "Ben bakarım," diyor.</p>

    <p class="msonormal1">Annem sandalyeye çöküp elleriyle fincanı kavrıyor. O <span>KADAR</span> mutsuz ki.</p>

    <p class="msonormal1">Sebastian kanepede uyuyor. Onu alıp annemin dizine koyuyorum. Kedi isyan edip yere atlıyor, bakışlarımız karşılaşıyor. Gülümsüyor gibi. Kedi terapisi.</p>

    <p class="msonormal1">"Bakın kim gelmiş." Babam geri geliyor, peşinde de Cam. Kendi kendime homurdanıyorum. Müthiş zamanlama ustası.</p>

    <p class="msonormal1">Elinde bisiklet kaskı sallanıyor. "Hava çok güzel, bisikletle gezelim mi? Sende yoksa teyzeminkine binebilirsin."</p>

    <p class="msonormal1">Kaçış şansı mı bu?</p>

    <p class="msonormal1">Nötr görün.</p>

    <p class="msonormal1">"Kalsam daha iyi olacak galiba. Babam yeni döndü."</p>

    <p class="msonormal1">"Yo, yo. Git sen," diyor babam. "İyi eğlenceler." Gülümsüyor ve davranışları arkadaşça, açık, duyarlı. Ben kaybolduğumda beni Hudalar'a teslim etmekle tehdit eden kişi mi bu?</p>

    <p class="msonormal1">"Kulübenin dışında duran bisikletimi kullanabilirsin/' diyor annem. "Kask giymeyi unutma."</p>

    <p class="msonormal1">Babam bizi uğurluyor. "Kyla'nın bisikletini dışarı çıkarabilir misin?" diyor Cam'e ve evin yanındaki kulübeyi gösteriyor. "Bir dakika sonra Kyla yanında olacak."</p>

    <p class="msonormal1">Cam kapıya yönelirken holde babamla yalnız kalıyoruz. İhtar mı geliyor?</p>

    <p class="msonormal1">Gülümsüyor. "Kyla sanırım yanlış yerden başladık. Daha önce sana çıkıştıysam başını derde sokmandan korktuğum içindir. Yardıma ihtiyacın olduğunda yanında olacağımı biliyorsun değil mi?"</p>

    <p class="msonormal1">"Elbette," diyorum şaşırarak. Babam buraya ilk geldiğimdeki haline geri dönmüş. Verdiği aşırı tepkiden pişman mı oldu acaba?</p>

    <p class="msonormal1">"Haydi git. İyi akşamlar" diyerek kapıyı açıyor.</p>

    <p class="msonormal1">"Bisiklet sürmeyi bildiğimden emin değilim," diyorum Cam'e, ama gidonu kavrayıp bahçeden yola çıkınca bildiğimi hissediyorum.</p>

    <p class="msonormal1">Cam kendi bisikletini çimenlere yatırıp benimkini dik tutmaya çalışıyor. Beni bindirip bir eli gidonda yanımda koşarken kaldırımda ilerlememi sağlıyor. Gülerek o arkada kalana dek pedalları hızla çeviriyorum. Yolda devam ediyorum.</p>

    <p class="msonormal1">Daha hızlı!</p>

    <p class="msonormal1">Bisikletiyle beni yakalayana dek kontrollü ilerliyorum.</p>

    <p class="msonormal1">"Çabuk öğreniyorsun!"</p>

    <p class="msonormal1">Gülüyorum. "Ne kadar hızlanabileceğimize bir bakalım." Ve sürüyorum.</p>

    <p class="msonormal1">Gün berrak. Soğuk kasım havası yüzüme ve vücuduma çarpıyor ama ısınmak için yeterince hızlı çeviriyorum pedalları. Özgürlük!</p>

    <p class="msonormal1">Birazcık yavaşlayıp Cam'in yetişmesini bekliyorum. Mola vermek için arkamdan bağırıncaya kadar tepeye varmış oluyoruz. Bisikleti yol kenarındaki bir patikaya çekip duruyorum.</p>

    <p class="msonormal1">Yakaladığında soluk soluğa. "Gerçekten ZİNDESİN Kyla!" diyerek zorla nefes alıyor.</p>

    <p class="msonormal1">Gülüyorum. Bisikletlerimizi çimene yatırıp parçalanıp dağılan taş duvara oturuyoruz. Tepedeki bu noktadan her yöne dağılan Chiltern kırlarındaki kıvrılan yolları görebiliyoruz: dedikleri gibi çarpıcı doğal bir güzellik.</p>

    <p class="msonormal1">Lucy, Lake Bölgesi'nde kaybolmuştu: yaşadığı yerde dağlar vardı, yalnızca tepeler değil. Bir keresinde ne yaptığına dikkat etmeden onun fonunda dağlar olan bir resmini yapmıştım. Ama orayı dikkatimi vererek düşünmeye çalıştığımda aklıma hiçbir şey gelmiyor. İçimde sıkışmış başka bir anı mı var?</p>

    <p class="msonormal1">"Her şey yolunda mı?" diye soruyor Cam bana merakla bakarak ve ben ne kadardır boşluğa baktığımı merak ediyorum.</p>

    <p class="msonormal1">"Özür dilerim. Evet iyiyim."</p>

    <p class="msonormal1">Ona bakınca birkaç şey fark ediyorum. Gözlerimin içine bakıp yanımda oturuyor. Ve bu hoşuma gidiyor. Ve sonra birden... gitmiyor.</p>

    <p class="msonormal1">Kayıp biraz uzağa gidiyorum. Yeniden tepelere çeviriyorum bakışlarımı.</p>

    <p class="msonormal1">"Dinle Kyla. Konuşmamız gerek."</p>

    <p class="msonormal1">"Ne hakkında?"</p>

    <p class="msonormal1">"Ben."</p>

    <p class="msonormal1">İsmi içimde boşluk yaratıyor. "Ne biliyorsun?"</p>

    <p class="msonormal1">"Kaybolduğunu. Birkaç şey daha duydum. Sen de bir şekilde bu işe karışmışsın. Ne oldu? Bana anlatabilirsin. Bizi kimse duymaz burada."</p>

    <p class="msonormal1">Gözlerimi sıkıca kapatıyorum. Bir yanım konuşmak, ona her şeyi anlatmak istiyor. Anlayacaktır. Hudalar onun da babasını götürdü değil mi?</p>

    <p class="msonormal1">Bir yanımsa -Rain- <span>hayır</span> diyor. Güvenme. Asla güvenme.</p>

    <p class="msonormal1">Başımı sallayarak Cam'e bakıyorum. Gözlerinden hayal kırıklığı okunuyor. "Neyse, konuşmak istersen ben buradayım. Ve başka bir şeyi daha anladım."</p>

    <p class="msonormal1">"Neymiş o?"</p>

    <p class="msonormal1">"Sadece arkadaş olmak istiyorsun. Bu konuda endişelenme. Şu diğer çocukla ilgili hâlâ canın yanıyor. Hiçbir şey yapmaya çalışmıyorum tamam mı?"</p>

    <p class="msonormal1">Yeniden ona bakınca yüzünde yalnızca arkadaşça bir endişe görüyorum.</p>

    <p class="msonormal1">Ya, evet.</p>

    <p class="msonormal1">Ama onu göründüğü gibi değerlendirmeyeceğim. Şimdilik. "Arkadaşız o zaman," diyerek gülümseyip elimi uzatıyorum.</p>

    <p class="msonormal1">O gece geç saatlerde ev sessiz. Babam gitmiş. Akşam yemeğinden sonra Amy'yle ben uyumak için yukarı çıktığımızda mutfakta tartıştılar. Sesleri alçaktı ama ton yanıltmaz. Telefon çaldıktan sonra babam çıktı.</p>

    <p class="msonormal1">İçimden resim yapmak geliyor: hastane, kuleler, girişteki yeni güvenlik birimleri; hepsi kâğıtta yerlerini alıyor. Kablolu bağlantıları ve telefonları merak ediyorum. Annem cep telefonunun o gün orada çalışmayacağını söyledi ve sorduğumda genelde böyle olduğunu da ekledi.</p>

    <p class="msonormal1">Levo'mun gizemleri var: deneseydim kom orada çalışacak mıydı? Döndürdüğümde hiçbir his yok. Anılarım geri geldiğinden beri çalışmıyor.</p>

    <p class="msonormal1">Anılarımdan bazıları yani. Doğum günümde alman kedi yavrusunu hatırladım. Lucy Nico'nun dediği gibi yok olmuş ol- savdı bunu yapamazdım değil mi? Sol elime bakıp parmaklarımı oynatıyorum. Kırılmış parmaklarımı. Ya bir insanı ikiye ayırmaya ne demeli? Gözümün önüne bir tuğla geliyor, korkup parmaklarımı sıkıca birbirine kenetliyorum.</p>

    <p class="msonormal1">Belki de Lucy'yi KİE'de görmeseydim anıları gizli kalacaktı. Nico fazlasını biliyor olmalı ama içimden bir ses <span>sorma</span> diyor. Ona Lucy'yi sorduğumda garip davrandı, kim olduğunu bilmeme ve başka bir şeye daha şaşırdı.</p>

    <p class="msonormal1">Her şeyi beni korumak için yaptığını söyledi; çünkü ben özelim: samimi olmaktan çok sertti. îyi de niye özelim? Neden bu yeni hayatımda peşimden geldi? Özgür BK için bu çabaya değer bir şey yapabileceğimi sanmıyorum. Başka bir şey olmalı. Bilmem lazım.</p>

    <p class="msonormal1">Tereddütteyim. Neden olmasın? Yataktan kayıp odamın kapısını kapatıyorum. Levo'mun altındaki butona basıyorum. Saniyeler geçiyor.</p>

    <p class="msonormal1">Hafif bir kılik sesi geliyor. "Evet?" diye cevap veriyor.</p>

    <p class="msonormal1">Ertesi gün nerede buluşacağımızı söylerken tedirgin oluyorum. Onu göreceğim için heyecanlıyım, aptalca aslında. Bildiğim şu ki, Tori'yi ona bıraktığım için bana kızgın değil. Konuyu unutmuş ve mutlu olduğu anlaşılıyor, rahatlıyorum. Sonra arkadan Tori'nin kahkahasını duyuyorum.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
