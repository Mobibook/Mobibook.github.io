<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_42"><a class="title" id="bookmark39">KIRK İKİNCİ BÖLÜM</a></h3>

    <p class="msonormal1">İlk defa bu yoldan geldiğimde bisikletlerin saklı olduğu Katran'ın zulasında, muşamba umduğumdan alçak. Emin olmak için geriye itiyorum ve iç geçiriyorum. Bugün bisiklet yok. Evde olmalılar; yürümem gerekecek. Hem de hızlı.</p>

    <p class="msonormal1">Hava nemli ve ağır, durağan, ıslak. Gökyüzü kararıyor. Düşüncemde boğuk sesler canlanıyor. İçimde saklı biri ya da bir şey. Hayal gücüm fazla çalışırken, dönüp dururken uzakta ince bir daim kırıldığını ya da ağaçlarda bir şey olduğunu duyuyorum. Ama sessiz ve dikkatli bir biçimde aynı yoldan geri döndüğümde hiçbir şey yok. Yürürken planın zayıf noktasını arıyorum. Dr. Lysander'in başında kim nöbet tutuyor? Eğer Katran saat 16.00'da saldıracaklarını söylerken doğruyu söylediyse herkesin o saatte yerinden ayrılması gerekiyor; kilitli kapının önünde tek bir nöbetçi kalmalı. Onları nasıl evden çıkarıp Dr. Lysander'i dışarı çıkartacak kadar dikkatlerini dağıtabilirim? Tüm gücün harcanacağı savaşta illüzyon olmaz: birinin canını yalnızca kendimi korurken acıtabilirim. Wayne'de olduğu gibi. Ürküyorum: öldüğüne gerçekten üzülemiyorum. Onu Nico öldürmüş olabilir ama yine de bu benim suçum olan başka bir ölüm.</p>

    <p class="msonormal1">Odaklan.</p>

    <p class="msonormal1">Eğer Nico evdeyse başım gerçekten belada demektir. Evde olmaması gerekiyor, saldırıları koordine etmesi gerekiyor.</p>

    <p class="msonormal1">Tabii Dr. Lysander'i saat 16.00da öldürecek kişi o değilse.</p>

    <p class="msonormal1">Her zaman geri çekilebilir, kaçabilirsin. Saklanabilirsin.</p>

    <p class="msonormal1">Hayır. Sebep olduğum karışıklıkla yüzleşmenin zamanı geldi. Yoldan yarı yürür, yarı koşar vaziyette ilerlemeye başlıyorum. Bir gözüm saatimde, şu anda 15.15. Çok fazla bilinmeyen var.</p>

    <p class="msonormal1">Evin yakınında bisikletlerin saklandığı yere ulaşıyorum: neredeyse vardım. Yine izlendiğim hissine kapılıyorum; o kadar güçlü ki. Durup nefesimi tutup dinliyorum ama hiçbir şey duyamıyorum. Tek hareket başımızın üzerinde dönüp duran kuş, gözü uzaklardaki avında. Korku ve hayal gücü. Hepsi bu.</p>

    <p class="msonormal1">Sessizce evin etrafındaki ağaçların arasına girip, kamufle olup gözden kayboluyorum. Araba yok: Nico burada değil. O kadar rahatlıyorum ki bir ağacın dibine çöküyorum. Onun yanındaymışım gibi görünmeye ne kadar çabalasam da bunu başarabilir miyim? Gerçekten mi? Bir de benim üzerimde bir başkası var.</p>

    <p class="msonormal1">Nico'nun herkesin üzerindeki etkisinden başka bende bir etkisi daha var. O kadar uzağa gömülmüş ki unutmuşum. Dehşetim. Kâbuslarımın karası.</p>

    <p class="msonormal1">Kapıda bir hareket var, yere çömeliyorum. Koyu renk saçlı bir siluet adımını dışarı atıyor, fincanının içinde kalanları yere döküp tekrar içeri giriyor: Tori. Nöbetçi o mu? Ve belki aynı zamanda da infazcı.</p>

    <p class="msonormal1">Bazı şeyler dışında ev hâlâ terk edilmiş ve boş görünüyor. Bazı şeyler diyorum çünkü gözlerim nereye bakacaklarını biliyor ve ayrıntıları ortaya çıkarıyor. Bakıp içeridekileri uyarmak için yeraltına gizlenmiş evi çevreleyen tetikleyici mekanizmayı görüp üzerinden atlıyorum.</p>

    <p class="msonormal1">Yine de... bir <span>terslik</span> var.</p>

    <p class="msonormal1">Evden gelmiyor, benim çevremde bir sessizlik var, ağaçlar soluklarını tutmuş gibi. Kuşlar sessiz. Rüzgâr bile... Ve...</p>

    <p class="msonormal1">Adımlarımı izliyorum. Tek, hafif bir <span>tırak</span> sesi. Dönüp tekme atmak için bacağımı kaldırıyor ve son saniyede geri alıyorum.</p>

    <p class="msonormal1">"Cam? Burada ne halt ediyorsun?" diyorum vahşi bir fısıltıyla ve onu ağaçların arasına çekiyorum.</p>

    <p class="msonormal1">Sırıtıyor. "İyi olduğuna emin olmadan gitmene izin veremezdim. Neler oluyor?"</p>

    <p class="msonormal1">"Kendinden o kadar emin olma. Oyun değil bu!" Ve kızgınım. Kolay yolu seçtiğim için kendime; beni getirmesine izin vermemeliydim; takip ettiği için de ona, yine kendime; çünkü onu daha önce fark edemedim.</p>

    <p class="msonormal1">Gülümsemesini geri alıyor ama gözlerinde hâlâ. "Pardon bayan."</p>

    <p class="msonormal1">"Geldiğin yoldan geri dön hemen."</p>

    <p class="msonormal1">"Hayatta olmaz. Gitmiyorum. Sana yardım etmeme izin vermelisin. Ne? Bir arkadaşına yardım edeceğini söyledin ama arkadaşın burada olsa bile, evinin etrafında dikkatle dönüp kontrol ediyor, sessizce hareket ediyorsun. Kapıyı çalıp içer ideler mi diye bakayım mı?" One doğru bir adım atınca omzundan tutup geri çekiyorum.</p>

    <p class="msonormal1">"Sessizce çekip gitmeyeceksin değil mi?"</p>

    <p class="msonormal1">"Hayır," diyor ve bu sefer gözlerinde ciddi bir kararlılık var, tüm o şakaların ardında hep var olan kararlılık.</p>

    <p class="msonormal1">"Cam, neye bulaştığının farkında değilsin."</p>

    <p class="msonormal1">"Anlat o zaman."</p>

    <p class="msonormal1">İç geçirip onu biraz daha ağaçların arasına çekiyorum. Tuzağa düştüm.</p>

    <p class="msonormal1">"Şöyle. Evde kilitli biri var ve baskın yapmak istiyorum."</p>

    <p class="msonormal1">"Adam kaçıracaksın. Güzel, sevdim."</p>

    <p class="msonormal1">"Tek bir nöbetçi olduğunu umuyorum."</p>

    <p class="msonormal1">"Tamam." Çömeliyor, yumruklan havada. "Adamı indirmemi ister misin?"</p>

    <p class="msonormal1">Gözlerimi deviriyorum. "Bir kadından bahsediyoruz ve sesini kes de düşüneyim."</p>

    <p class="msonormal1">Susuyor. Tori'nin dikkatini dağıtmam lazım. Bir yolu dövüşmek ama bir yol daha var: Ben. İç geçiriyorum. Doğru olanı yapmaya çabalarken boğuştuğum bu suçluluk duygusu. Ona Ben'in hâlâ sağ olduğunu söylemem gerek. Bu, onun dikkatini nöbet görevinden başka yere çekecektir.</p>

    <p class="msonormal1">"Tamam. Şuna ne dersin?" diyorum. "İçeri girip onu ufak bir sohbet için dışarı çıkaracağım, evin yan tarafına götüreceğim. Sen kapının kilidini açıp eve girerek tutsağı dışarı çıkaracaksın." Ona içerideki düzeni anlatıp anahtarın Nico'nun masasının çekmecesinde olduğunu söylüyorum. Tori'nin dışarı çıkarken anahtarı yanma almamasını umarak.</p>

    <p class="msonormal1">"Evet, anladım," diyor. "No problema."</p>

    <p class="msonormal1">Başımı sallıyorum. Her tür problem çıkacak.</p>

    <p class="msonormal1">Dışarı çıktığımızda Tori onu görmesin diye Cam'i evin yan tarafına saklıyorum. "Geri dönüp ağaçların arasında doğru bir noktadan çıkmalıyım, yolları gözlüyor olabilir. Yani beş dakika falan bekle."</p>

    <p class="msonormal1">Ses çıkarmamaya dikkat ederek ormana dönerken içimde bir şey benimle uğraşyor. Hâlâ bir terslik var. Cam burada olmamalıydı ama ötesi de var. Nasıl geldi?</p>

    <p class="msonormal1">Kendi ayak izlerimi takip ederek geri dönerken şüphe donup duruyor içimde. Öfkelenmekle ve onu göndermeye çalışmakla o kadar meşguldüm ki can alıcı noktaya odaklanamadım.</p>

    <p class="msonormal1"><span>Nasıl izlemiş beni?</span> Çok daha geride kalmış olmalıydı. Yolda yeterince uzaklaşmış olmalıydı, arabasının sesi duyulmuyordu. Demek ki aynı mesafeyi iki kez aldıktan sonra bir de ormanda yürümüştü. Hangi yönden geleceğini nasıl bilmişti? Çok hızlı ilerliyordum, beni yakalamayı nasıl başardı?</p>

    <p class="msonormal1">Aklım başıma gelince kollarımı kavuşturuyorum. Ya sessizce izleyip koşma konusunda usta, ya da çok daha büyük ihtimalle üzerimde izleyici var ve beni böyle buldu. Anlamıyorum, saçma geliyor. Cam?</p>

    <p class="msonormal1">Bulunduğu yere sürünüyorum; sessizce ve dikkatle. Belki de sadece şanslıydı, doğru yoldan gelip bisiklet yoluna girdi. Bir kez yola girince fazla zorlukla karşılaşmadan izleri takip edebildi.</p>

    <p class="msonormal1">Mantıksız.</p>

    <p class="msonormal1">Hâlâ söylediğim gibi onu bıraktığım yerde bekliyor. Yanına sürünüyorum. Sırtı bana dönük, öne eğiliyor, elleriyle bir şeyler yapıyor. Hafif bir metal sesi geliyor: tıkırt! Yavaşça dönünce elindeki silahı ve yüzündeki ölümcül ifadeyi görüyorum.</p>

    <p class="msonormal1">Cam'in elinde silah mı var?</p>

    <p class="msonormal1">Girdiğim şok o kadar büyük ki aptallaşıp bir adım geriye gidiyorum. Sese dönüyor, beni görünce saldırmaktan başka şansım kalmıyor. Bileğine bir tekme atıyorum. Silah havaya uçuyor.</p>

    <p class="msonormal1">"Kimsin sen?" demeyi başarıyorum.</p>

    <p class="msonormal1">Cevap yok. Ama şimdi elinde bir bıçak var. Hamle yapıp vurmaya çalışıyor. Yuvarlanıyorum fakat yeterince hızlı değilim, bir baskı; kesik; omzumda. Ve koluma sarılı duran silahı hatırlayıp çıkarmaya çalışıyorum. Ama yine dalış yapıyor ve yan tarafımda sıcaklık hissediyorum, derin bir kesik. Bu kadar oyalanma yeter, yardıma ihtiyacım var. Gizli mekanizmaya doğru bir adım atıp yere kapaklanıyorum.</p>

    <p class="msonormal1">Cam yürüyüp gülümsüyor. Ama gözleriyle değil. Ve artık o benim tanıdığım Cam değil.</p>

    <p class="msonormal1">"Kimsin sen? Nesin?" diye fısıldarken ellerimi yan tarafıma götürüyorum. Parmaklarım kırmızı ve yapışkan sıvıyla ıslanıyor.</p>

    <p class="msonormal1">Dünya dönmeye başlıyor. Görüntüsü dört ya da beş Cam'e bölünüyor, çirkinleşip değişiyor.</p>

    <p class="msonormal1">Bana baktığı için sırtı eve dönük. Ne Tori'yi ne de elindeki silahı görüyor. Kızın yüzünde kararsızlık var, yaklaşıp Cam'in kafasına silahla vuruyor.</p>

    <p class="msonormal1">Tuhaf bir ses çıkıyor. Cam yüzüstü yere kapaklanıyor.</p>

    <p class="msonormal1">Tori yürüyüp onu tekmeliyor ama Cam hareketsiz. "Kim bu?" Bana dönüyor ve nihayet kanamam olduğunu, hareket etmediğimi fark ediyor. Yanıma koşuyor.</p>

    <p class="msonormal1">Bir parçam Nico'nun bu kızdan hiç de memnun kalmayacağını bir tarafa not ediyor. Başka saldırgan var mı diye kontrol etmedi, Cam'in kalkma ihtimaline karşı hazırlıklı değil ve bunun gibi şeyler.</p>

    <p class="msonormal1">Homurdanıyorum, planım oluşmaya başlıyor."Ölüyorum," diye fısıldıyorum ama pek de öyle değil. Berbat haldeyim ama kesikler yüzeyde; kan her zamanki görevini yapıp beni neredeyse bayıltacaktı, yaralardan değil ama. Ve Tori bunu bilmiyor.</p>

    <p class="msonormal1">Dehşete kapılmış halde bakıyor. Sevdiği biri olduğum için değil ama sebebi ne olursa olsun Nico'nun beni istediğini biliyor.</p>

    <p class="msonormal1">"Tori," diye fısıldıyorum. "Doktor, doktora ihtiyacım var, tek çare bu." Sesim titriyor ve gözlerim kapanıyor. Bürünebildiğim en bilinçsiz halime bürünüp arkaya doğru düşüyorum, sonra kirpiklerimin arasından izlemeye başlıyorum. Tori ise Cam'i yoklamak, baygın olup olmadığını kontrol etmek için ona bir tekme atıp eve koşuyor.</p>

    <p class="msonormal1">Nefes alıp veriyorum, alıp veriyorum; omzumdan sızan kırmızılığı görmezden gelmeye çalışarak yandan doğruluyorum. Bacaklarımı kontrol ediyorum ama bir harekette her şey dönmeye başlıyor. Yeterince iyi değilim. İçimden lanet okuyorum.</p>

    <p class="msonormal1">Bir an sonra kapıda Dr. Lvsander görünüyor. Tori arkasında, kadının sırtına doğrulttuğu silah elinde, bana doğru koşuyorlar.</p>

    <p class="msonormal1">Çömelip beni kontrol ediyor, giysilerimi kaldırıyor. Dr. Lysander sadece bundan dolayı bilincimi kaybetmeyeceğimi anlamış olmalı. Tori'yle benim aramda, kızın görüşünü engelliyor. Ona bakıp göz kırpıyorum. Gözleri açılıyor.</p>

    <p class="msonormal1">"Haydi! Getir yoksa ölecek."</p>

    <p class="msonormal1">Tori eve yöneliyor. Oturuyorum. "Kaç," diyerek ormanı gösteriyorum. "Bu yoldan dümdüz git, ayrımda sola dön."</p>

    <p class="msonormal1">"Sensiz gitmem."</p>

    <p class="msonormal1">"Git. Git haydi. Ben gelemem."</p>

    <p class="msonormal1">"Hayır!" Beni ayağa kaldırıyor. Sendeliyorum ama belime kolunu doluyor ve ormanda ilerlemeye başlıyoruz.</p>

    <p class="msonormal1">Sonra Tori evden fırlıyor. İlkyardım çantasını fırlatıp silahına davranıyor.</p>

    <p class="msonormal1">Ama fırsat bulamadan bir silah sesi duyuluyor ve başımızın üzerindeki dal parçalanıyor. "Bir dahaki ağaca denk gelmeyecek," diyor bir ses. Beni titreten bir ses.</p>

    <p class="msonormal1">Durup dönüyoruz.</p>

    <p class="msonormal1">Ve işte Nico, silahını başıma doğrultmuş. "Şimdi. Biri burada ne haltlar döndüğünü bana açıklama zahmetinde bulunacak mı?"</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
