<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="gvdemetni sigil_not_in_toc"><br class="calibre9" /></h3>

    <h3 class="gvdemetni1" id="sigil_toc_id_5">BEŞİNCİ BÖLÜM</h3>

    <p class="msonormal1">Ertesi gün biyoloji dersinde bir sürpriz beni bekliyor: yeni çocuk Cameron kapıda görünüyor.</p>

    <p class="msonormal1">Beni görünce doğrudan solumdaki boş sandalyeye yöneliyor. Otururken aptalca sırıtıyor.</p>

    <p class="msonormal1">Ben'in yeri. Kollarımı büküp gözlerimi hızla kırparak bakışlarımı ondan kaçırıyorum. Yanımdaki boş sandalye canımı yakıyordu ama orada birinin olması daha kötü.</p>

    <p class="msonormal1">Nico beyaz tahtaya dönüyor. Bütün kızların gözü onda: pantolonunun kalçalarını sarışı, sırtının ve omuzlarının şekli, yazmak için kolunu kaldırdığında ipeksi gömleğinin altındaki kaslarının hareketi.</p>

    <p class="msonormal1">Arkasına dönüp tahtanın yanından sınıftakilere bakıyor. "Bu ne anlama geliyor?" diye soruyor yazdığı kelimeleri göstererek: "Doğal seçilim."</p>

    <p class="msonormal1">"Yalnızca en güçlü olanlar hayatta kalır," diyor öğrencilerden biri.</p>

    <p class="msonormal1">"Bir parça doğru olabilir. Ama kazanmak için en güçlü olmanıza gerek yok, yoksa insan nesli varlığını günümüze dek sürdüremezdi." Gözleri benimkilerle karşılaşana dek sınıfta dolaşıyor. "Hayatta kalmak için yalnızca... en iyisi olmalısınız." Bunları söylerken gözleri benimkilerde. Ve beni kendine çekiyor.</p>

    <p class="msonormal1">Sonunda başka yöne bakıyor. Evrim ve Darwin hakkında konuşmaya başlıyor ve ben de not almaya, kafası başka yerdeymiş gibi yapmaya çalışıyorum. Ya da daha iyisi, başka biri gibi olmaya. Yalnızca bu dersin bitmesini bekle ve...</p>

    <p class="msonormal1">Defterimin üzerine bir şey konuyor. Kare bir kâğıt parçası mı? Açıyorum.</p>

    <p class="msonormal1"><span>Kâğıtta şunlar yazıyor:</span> Sonunda yeniden karşılaştık!</p>

    <p class="msonormal1">Cameron'a bakıyorum. Göz kırpıyor.</p>

    <p class="msonormal1">Sırıtıyorum. <span>Henüz tanışmadık</span>, diye yazıyorum altına. Sonra gerinir gibi yaparak kâğıdı kitabının üzerine bırakıyorum.</p>

    <p class="msonormal1">Az sonra kâğıt geri geliyor. Nico'ya bakıyorum. Tepki yok. Hâlâ doğal seçilim hakkında konuşuyor. Açıyorum.</p>

    <p class="msonormal1">Evet tanıştık: sen Yapraklara Atlayan Kız'sın. Ben Bagajdan Ağır Kutular Çıkaran Çocuk. Cam de diyorlar.</p>

    <p class="msonormal1">Cam, Amy'nin dedikodulardan öğrendiği gibi Cameron değil yani. Ve en az önceki günkü kadar deli.</p>

    <p class="msonormal1">Bir süre kalemimi çiğniyorum. Ya görmezden gelmeliyim ya da...</p>

    <p class="msonormal1">Bir kalem kolumu dürtüyor. Deli ve sabırsız. Ama sınıftaki yeni öğrenci olmanın, kimseyi tanımamanın ne demek olduğunu iyi bilirim.</p>

    <p class="msonormal1">Peki. Kâğıda şöyle yazıyorum: <span>Bayan Yaprak, Kyla da derler.</span></p>

    <p class="msonormal1">Kâğıdı katlayıp geri veriyorum.</p>

    <p class="msonormal1">"Tebrikler!" diye çınlıyor bir ses sağımda. Nico bu: sıramızın yanında duruyor, doğrudan gözlerini bana dikmiş. Sınıftaki bütün diğer gözlerle birlikte.</p>

    <p class="msonormal1">"Ah..."</p>

    <p class="msonormal1">"Öğle teneffüsünde cezaya kalmaya hak kazandın. Şimdi sınıfın geri kalanı gibi dikkatini bana vermeyi dene."</p>

    <p class="msonormal1">Yüzüm kızarıyor ama gözlerin bana döndüğü sınıf yüzünden değil. Çünkü Nico şöyle demiş oluyor: <span>Yakaladım seni!</span> Çita saldırıyor. Ve bu konuda yapabileceğim bir şey yok.</p>

    <p class="msonormal1">Öte yandan Cam bunun kendi hatası olduğunu söyleyip itiraz etse de Nico onu dinlemiyor bile. Ders devam ediyor ve dakikalar geçerken saate gözlerimi dikip başka birinin daha terbiyesizlik yapıp enselenmesini umuyorum. Böylece yalnız kalmam. Fakat hiç şansım yok. Nico işbaşındayken olmaz.</p>

    <p class="msonormal1">Zil çalıyor ve herkes toplanmaya başlıyor. Cam yüzünde dertli bir ifadeyle ayakta duruyor. "Üzgünüm..." anlamında dudaklarını oynatıyor ve çıkan son öğrencilerin peşinden gidiyor. Kapı ardından hızla kapanıyor.</p>

    <p class="msonormal1">Yalnızız.</p>

    <p class="msonormal1">Yüzünde anlaşılmaz bir ifadeyle Nico durup bakıyor. Saniyeler uzuyor ve içten içe... Ne? Korkuyor muyum? Ama sanki başka bir şey gibi. Korku sanki daha önemli bir yerden geliyor gibi ve bu daha da korkutucu ve heyecan verici: fırtınada dağda yürüyüş yapmak ya da uçurumdan sallanmak gibi bir şey.</p>

    <p class="msonormal1">Bir baş işaretiyle bana <span>izle beni</span> diyor. Laboratuvardan çıkıp koridordaki sınıflardan birine gidiyoruz.</p>

    <p class="msonormal1">Sağma soluna baktıktan sonra cebinden bir anahtar çıkarıp kilidi açıyor.</p>

    <p class="msonormal1">"Gel," diyor. Gülümseme yok, hiçbir şey yok. Soğuk.</p>

    <p class="msonormal1">Ayaklarımı sürüyerek onu içeriye doğru izliyorum, içimde biriken bir korku var. Kapıyı kilitliyor, sonra ani bir hareketle kolumu yakalayıp arkaya kıvırarak yüzümü duvara yaslıyor.</p>

    <p class="msonormal1">"Kimsin sen?" diyor alçak sesle. "Kimsin sen?" Bir kez daha, bu sefer daha yüksek, ama kontrollü. Kimse duymuyor.</p>

    <p class="msonormal1">Kolumu daha sıkı yakalıyor. Omzumdaki acı zihnimi tetiklemiş gibi <span>hatırlıyorum.</span> Ve artık başka bir yerdeyim. Başka bir yerde, başka zamanda. Ama ben bundan nasıl kurtulacağımı biliyorum. Hafızamda coşkuyla çakan bir yıldızla yakalamış olduğu kolumu gevşetmek için zıplayarak dönüp karın kaslarına bir yumruk yerleştiriyorum.</p>

    <p class="msonormal1">Beni bırakıp gülmeye başlıyor karnını ovuştururken. "Emin olmam gerekiyordu. Özür dilerim. Kolun iyi mi?"</p>

    <p class="msonormal1">Yüzüme bir gülümseme yayılıyor. Omzumu silkip bir yuvarlak çiziyorum. "İyi. Ama beni gerçekten kıstırmak isteseydin kolumu daha yukarı kıvırırdın. Bu bir testti."</p>

    <p class="msonormal1">"Evet. Bu manevra Rain'in manevrasıydı kesinlikle." Ve yeniden gülüyor, gözlerinde zevk pırıltıları var. "Rain!" diyor yeniden kollarını açarak ve o kollar sıcak ve sıkı bir biçimde bana sarılana dek ona yaklaşıyorum. Ve olmam gereken yere geri dönmüşüm gibi bir duygu kaplıyor içimi. Kim ve ne olduğumu bildiğim bir yere, çünkü Nico biliyor.</p>

    <p class="msonormal1">Sonra beni uzaklaştırıp inceleyerek yüzüme bakıyor.</p>

    <p class="msonormal1">"Nico?" diyorum emin olamadan.</p>

    <p class="msonormal1">Gülümsüyor. "Beni hatırlıyorsun. İyi! Hayatta kalacağını hep biliyordum, benim özel Rain'im." Beni itip bir sandalyeye oturtuyor ve kendisi de önündeki masaya tünüyor. Elimi tutup Levo'ma bakıyor. "İşe yaradı değil mi? Bu bir denemeydi." Ve Levo'yu bileğimde çeviriyor: acı da yok, başka bir şey de. Seviyemin gösterdiğine göre mutlu sayılırım.</p>

    <p class="msonormal1">Yarı gülümsüyorum, sonra gülümsemem kayboluyor. "İşe yaradı mı? Nico lütfen. Açıkla bana. Bazı şeyler hatırlıyorum ama hepsi o kadar karışık ki. Bana ne olduğunu bilmiyorum."</p>

    <p class="msonormal1">"Hep ciddiyet, hep ciddiyet. Şu anda gülüyor olmalıydık, kutluyor olmalıydık." Ve gülümsemesi çok canlı ve bulaşıcı olduğu için ona katılıyorum. "Bana söylemen lazım: en son neleri hatırladın?"</p>

    <p class="msonormal1">Ve bu konuyu düşünmekten kaçıyorum.Wayne'i öğrenirse onunla uğraşmaya başlar. Tıpkı kendininkilerden biri tehlikede olduğunda hep yaptığı gibi. <span>Onunkiler.</span> Ait olma duygusunu içimde hissediyorum.</p>

    <p class="msonormal1">"Birkaç kez yaklaşmıştım, görebiliyordum. Ben'le ilgili şey yüzünden olduğunu sanmıştım."</p>

    <p class="msonormal1"><span>Ben.</span> İsmini duyunca içime bir acı saplanıyor. Yüzümden okunuyor olmalı.</p>

    <p class="msonormal1">"Acıdan kurtul: seni zayıflatıyor. Nasıl yapıldığını hatırlıyor musun Rain? Zihninde kapıya yürüyüp kilitliyorsun."</p>

    <p class="msonormal1">Başımı sallıyorum. Ben'i unutmak istemiyorum. İstiyor muyum? Ve geçen gece bazı düşünce kırıntıları hatırladım: Nico ve yöntemleri tehlikelidir.</p>

    <p class="msonormal1">Hep orada olan, zihnimde saklı ama apaçık, yine de tanım- layamadığım şeyi yüksek sesle söylüyorum. "DKT'densin değil mi? Devlet Karşıtı Teröristlerden? Değil mi?"</p>

    <p class="msonormal1">Bir kaşını kaldırıyor. "Unutuyorsun!" Elimi avucuna alıyor. "Hudalar'ın verdiği ismi kullanma böyle Rain: biz Özgür BK'hyız. Merkezi Koalisyon içinde yer alması gerekirken alamayan BK Özgürlük Grubu'nun dişleri. Biz eylemci ufak grubuz: ben, sen de öylesin. Hudalar bizden korkar. Yakında yolumuzdan çekilecekler ve bu güzel ülke yeniden özgür olacak. Kazanan biz olacağız!"</p>

    <p class="msonormal1">Zihnimde geçmişten bir şarkı yankılanıyor: <span>Özgür BK! Hemen! Özgür BK! Hemen!</span></p>

    <p class="msonormal1">Ve tarih derslerindeki boşlukları Nico'nun dolduruşunu hatırlıyorum. Birleşik Krallık AB'den çekilip sınırlarını kapattığında, tüm öğrenci isyanları ve 2020'lerin yıkımından sonra Hudalar isyancılar, çeteler ve teröristlerle sertçe ve yaşlarına bakmadan hepsiyle aynı şekilde mücadele etti: hapis ya da ölüm, fakat olaylar durulduğunda Merkezi Koalisyon içinde BK Özgürlük Grubu'yla anlaşmaya varmayı kabul etmek zorunda kaldılar ve on altı yaşın altındakilere verilen ağır cezalar kaldırıldı. Onlara ikinci bir şans vermek için Programlanma gündeme getirildi, yeni bir hayata hak kazandılar. Ama BK Özgürlük Grubu onların gücünü gittikçe daha fazla kullanmaya başlayan Hudalar'ın kuklası haline geldi. Buna karşılık olarak Özgür BK oluştu, her yönüyle Huda baskısından kurtulmayı hedefliyordu.</p>

    <p class="msonormal1">Ne pahasına olursa olsun.</p>

    <p class="msonormal1">Terör bu. Bir yanım bunu reddederken başımı sallıyorum. "Ben bir terörist değilim. Öyle mi?"</p>

    <p class="msonormal1">Başını sallıyor. "Hiçbirimiz değiliz. Fakat özgürlük savaşımızda sen bizimle birlikteydin ve eğer Hudalar seni yakalayıp programlayarak zihnini çalmasalardı hâlâ da öyle olurdun. Ya da Öyle olduğunu düşünüyorlar."</p>

    <p class="msonormal1">"Yine de buradayım. Ve seni tanıyorum. Bazı şeyleri hatırlıyorum. Ama ben..."</p>

    <p class="msonormal1">"Hepsi birden fazla geldi değil mi? Beni dinle Rain. Eğer istemiyorsan bir şey yapmak zorunda değilsin. Biz Hudalar gibi değiliz. Biz kimseye bir şey yaptırmayız."</p>

    <p class="msonormal1">"Gerçekten mi?"</p>

    <p class="msonormal1">"Gerçekten. İyi olduğuna çok memnun oldum. Sen hâlâ şensin." Ve gülümseyerek yeniden sarılıyor.</p>

    <p class="msonormal1">Daha fazla anı su yüzüne çıkıyor. Nico'nun pek sarılan, gülümseyen biri olmadığını hatırlıyorum. Bu denli onaylanabilmek için gözlerinde yeterince parlayabilmek o kadar az yakalanan bir şanstı ki hediye gibiydi. Bizi onaylaması için kavga ederdik. Bunun için cinayet bile işleyebilirdik. Hepimiz. Bize birazcık gülümsemesi için her şeyi yapabilirdik.</p>

    <p class="msonormal1">"Dinle. Tek bir şey var. Seninle biraz daha konuşmam gerek. Seninle ilgili ayrıntıları bilmem gerek, böylece diğerlerine de programlanmalarından sonra yardım edebiliriz. Sen de bunu istersin değil mi?"</p>

    <p class="msonormal1">"Elbette."</p>

    <p class="msonormal1">"Bende senin için bir şey var," diyor ve masanın çekmecesine uzanıyor. Çekmecenin arkasında gizli bir bölme var ve arkasından küçük, metal bir aygıt çıkıyor, ince ve esnek. Bana gösteriyor. "Bak. Bu bir telekom: bir kom. Görüyor musun, şuradaki düğmeye basıyorsun ve cevap vermemi bekliyorsun. Yani konuşabiliyoruz. İhtiyacın olursa beni arayabilirsin."</p>

    <p class="msonormal1">Tam da bu aşırı yasadışı parçayı nereye saklayacağımı düşünürken bana gösteriyor. Levo'mun altına geçerek buraya yapışıyor. Kontrol panelindeki minik tuşlar görünmüyor bile, ancak dokununca, o da belli belirsiz hissediliyor.</p>

    <p class="msonormal1">"Burada fark edilmez. Metal dedektöründen geçsen bile onu ancak Levo'nu çıkardıklarında görebilirler."</p>

    <p class="msonormal1">Levo'mu çeviriyorum; orada olduğu bile fark edilmiyor.</p>

    <p class="msonormal1">"Şimdi gidebilirsin. Öğle yemeğini ye. Hazır olduğunda tekrar konuşuruz." Yüzüme dokunuyor. "Bizimle olduğun için çok mutluyum," diyor. Yanağımdaki sıcak eli tüm vücuduma elektirik yayıyor.</p>

    <p class="msonormal1">Kapıyı açıyor. "Git," diyor. Ve koridorda büyülenmiş gibi yürüyorum. Birkaç adım sonra dönüp geriye bakıyorum, gülümsüyor, sonra da kapıyı kapatıyor. Yok oluyor.</p>

    <p class="msonormal1">Nico'dan uzaklaştıkça, sıcak ve neşe azalıyor, yerini soğuğa ve yalnızlığa bırakıyor.</p>

    <p class="msonormal1">Başka anılar da canlanıyor. Rüyamdaki şu talim? <span>Gerçekti.</span> Nico'yla talim yaptık: Özgür BK ile. Benim gibi başkalarıyla ormanda saklandık. Dövüşmeyi öğrendik. Silahlar. Hudalar a karşı kullanabileceğimiz her şeyi öğrendik. Özgürlük için! Ve kızların her biri Nico'ya âşıktı; tüm erkekler Nico olmak istiyordu.</p>

    <p class="msonormal1">Eskiden hissettiklerimin aynısını hissetmem için onunla bugün dakikalar geçirmem yetmişti. Kendimi Nico'nun gözlerinden görmek kimliğim konusunda emin olmamı sağladı: onun tanıdığı Rain'e dönüştürdü beni. Bir parçası Nico'nun kontrolü devralmasını istiyor, ne düşüneceğimi, ne yapacağımı bana söylemesini. Böylece hiçbir şeyi kendim yapmak zorunda kalmam.</p>

    <p class="msonormal1">Ondan uzaklaştıkça beni daha fazla korkutuyor.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
