<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="gvdemetni sigil_not_in_toc"><br class="calibre9" /></h3>

    <h3 class="gvdemetni1" id="sigil_toc_id_2">İKİNCİ BÖLÜM</h3>

    <p class="msonormal1">Derin boşlukta, uzaktan bir <span>zırrr</span> sesi geliyor. Beni bir anlık pişmanlığa itiyor, uyandırır gibi oluyor, kafam karışık, sonra yine yavaşça rüyalara sürükleniyorum.</p>

    <p class="msonormal1"><span>Zırrr</span> yeniden duyuluyor.</p>

    <p class="msonormal1">Bir yanlışlık var!</p>

    <p class="msonormal1">Bir anda uyanıp sıçrıyorum fakat bir şey beni tutuyor, neredeyse bağıracağım. Boğuşarak o şeyi yere atıyorum, çömelip saldırı pozisyonu alıyorum. Fırlamaya hazırım. Her şeye hazırım...</p>

    <p class="msonormal1">Bu hariç. Yabancı, tehditkâr şekilde bulanıklaşıp değişiyor, sıradan şeylere dönüşüyor. Yatak, saat. Komodinin üzerinde, alarmı hâlâ çalıyor. Beni engelleyen battaniyeler, şimdi büyük bir kısmı yerde. Çıplak ayaklarımın altındaki halı. Açık pencereden süzülen hafif gün ışığı. Ve suratsız, uykulu bir kedi. İsyan ederek miyavlıyor, yerdeki battaniyelere dolanmış.</p>

    <p class="msonormal1">Kontrolü eline al.</p>

    <p class="msonormal1">Saatin üzerindeki düğmeye basıp alarmı durduruyorum. Nefesimi yavaşlatmaya <span>-al, ver, al, ver-</span> küt küt atan kalbimi düzenlemeye çalışıyorum ama sinir hücrelerim hâlâ çığlık çığlığa.</p>

    <p class="msonormal1">Sebastian, tüyleri diken diken, aşağıdan bana bakıyor.</p>

    <p class="msonormal1">"Beni hatırladın mı kedi?" diye fısıldayarak onu koklamak, tüylerini okşamak için uzanıyorum. Onun kadar kendimi de sakinleştirmeliyim. Battaniyeleri yatakta düzeltince yukarı zıplıyor, sonra aşağı atlıyor ama gözleri yarı açık. İzliyor.</p>

    <p class="msonormal1">Uyanınca <span>orada</span> olduğumu zannettim. Yarı uyanıktım ama her ayrıntı aklımdaydı. Geçici sığınaklar, çadırlar. Nemli ve soğuk hava, tahtaların kokusu, ağaçların hışırtısı, şafak öncesi kuşları. Alçak sesler. Ama kendime geldikçe bunlar yok oldu. Ayrıntılar kayboldu. Bu bir rüya mıydı, yoksa öyle bir yer gerçekten var mıydı?</p>

    <p class="msonormal1">Kalbim hâlâ hızla atmasına rağmen Levo'un 5.8'le yarı yarıya mutlu olduğumu söylüyor. Olanlardan sonra seviyemin düşmesi gerekirdi. Levo'mu bileğimde sertçe çeviriyorum: hiçbir şey olmuyor. En azından acı vermesi gerekirdi. Programlanmış suçlular ne kendilerine ne de başkalarına zarar verirler, Levo duygulan kontrol ederken bu olmaz. Takan kişi çok üzüldüğünde ya da öfkelendiğinde bu bilinç kaybına ya da ölüme neden olur. Dün yaptığım şeyden sonra ölmem gerekirdi: programlandığımda beynime yerleştirdikleri çip işimi bitirmeliydi.</p>

    <p class="msonormal1">Önceki geceki kâbusun yankıları zihnimi dolduruyor. <span>Asla kurtulamayacağım. Beni her zaman bulacak.</span></p>

    <p class="msonormal1">Nico! İsmi bu. Gerçekdışı bir rüya değil o. O gerçek. Soluk mavi gözleri zihnimde parlıyor, bir anda soğuk ya da sıcak kıvılcımlar saçabilen gözleri. O bütün bunların ne anlama geldiğini bilir. Geçmişimin canlı, nefes alıp veren bir parçası, bir biçimde bu hayatta belirdi: biyoloji öğretmenim kılığında. Garip bir değişim onunki. Ama hangi biçimde? Bulanık anılar uçuşuyor. Yumruklarımı hüsranla sıkıyorum. O oradaydı, kim ve ne olduğu apaçık ortadaydı; sonraysa... hiçlik.</p>

    <p class="msonormal1">Nico bilir. Fakat sormalı mıyım? Her ne idiyse, ya da şu anda her neyse, onunla ilgili emin olduğum bir şey var: tehlikeli. Sadece isminin aklıma gelmesi bile hem korku hem de özlemle midemin sıkışmasına neden oluyor. Ne pahasına olursa olsun ona yakın olmalıyım.</p>

    <p class="msonormal1">Beni her zaman bulacak.</p>

    <p class="msonormal1">Kapı vuruluyor. "Kyla, uyandın mı? Okula geç kalacaksın."</p>

    <p class="msonormal1">"Bayanlar, arabanız," diyor Jazz ve eğiliyor. Kapıyı çekip açmak için bir ayağını arabanın yanma dayıyor. Güçlükle arka koltuğa geçiyorum. Amy de ön koltuğa oturuyor. Her sabah yapılan bu hareketlerde bir ayin havası olmasına rağmen, her şey o kadar <span>yabana</span> ki.</p>

    <p class="msonormal1">Yolda camdan dışarı bakıyorum: çiftlikler. Biçilmiş tarlalar. Geçerken, sakin, geviş getiren öküzler ve koyunlar bize bakıyor. Önceden belirlenmiş hayatlarımızda bizi yönlendiren güçleri sorgulamadan okul yolundayız. Fark ne?</p>

    <p class="msonormal1">"Kyla? Dünyadan Kyla'ya."</p>

    <p class="msonormal1">Amy koltuğunda arkaya dönüyor.</p>

    <p class="msonormal1">"Özür dilerim. Bir şey mi söyledin?"</p>

    <p class="msonormal1">"Okuldan sonra çalışsam senin için sorun olur mu diye soracaktım. Pazartesiden perşembeye kadar haftada dört gün. Annem senin bu kadar çok yalnız kalabileceğinden emin değil. Seninle bu konuyu konuşmamı istedi."</p>

    <p class="msonormal1">"Aslına bakarsan fark etmez. Önemsemiyorum. Ne zaman başlayacaksın?"</p>

    <p class="msonormal1">"Yarın," diyor suçlu suçlu bakarak.</p>

    <p class="msonormal1">"Çoktan kabul ettin değil mi?" diyorum.</p>

    <p class="msonormal1">"Yakalandın!" diyor Jazz. "Ya ben ne olacağım? Ne zaman görüşeceğiz?" Ve yolun geri kalanı boyunca kavga ediyormuş gibi yapıyorlar.</p>

    <p class="gvdemetni2">* * *</p>

    <p class="msonormal1">Tüm sabah sisler içinde geçiyor. Her ders öncesi kimlik kartımı okutuyor, oturup dinler gibi görünüyorum. Dikkatli ve öğrenmeye hevesli bir yüz ifadesi takmıyorum ki kimse yaklaşıp bana odaklanmasın. Çıkarken yine kartımı okutuyorum. Öğle yemeği yalnız geçiyor: Programlanmışlardan uzak durmayı yeğleyen öğrenci çoğunluğu tarafından her zamanki gibi yok sayılıyorum Çoğu Ben'i sevmesine rağmen benden pek hoşlanmıyorlar. Özellikle de o kaybolduktan sonra.</p>

    <p class="msonormal1"><span>Ben</span>, <span>neredesin?</span> Gülümsemesi, elinin ısıtan sıcaklığı, gözlerinin derinliğinde parlayan ışıklar. Bütün bunlar içime bıçaklar saplıyor, acı o kadar gerçek ki bu duyguyu içeride tutabilmek için kollarımı sıkıca vücuduma sarıyorum.</p>

    <p class="msonormal1">Bir parçam bunu daha fazla saklayamayacağımın farkında. Dışarı çıkmalı.</p>

    <p class="msonormal1">Burada olmaz. Şimdi olmaz.</p>

    <p class="msonormal1">Sonunda biyoloji saati geliyor. Laboratuvar yolunda midemde kusturucu bir tedirginlik yükseliyor. Ya delirdiysem ve o Nico değilse? Hem öyle biri var mı acaba?</p>

    <p class="msonormal1">Ama ya oysa? O zaman ne olacak?</p>

    <p class="msonormal1">Etrafa bakmaya cesaret etmeden önce kartımı kapıda okutup arka sıraya doğru yürüyerek oturuyorum: hayal etmekten kendimi alamadığımı görürsem korkusu yüzünden bacaklarımın tutup tutmayacağından emin değilim.</p>

    <p class="msonormal1">Ve işte orada: biyoloji öğretmeni Bay Hatten. Ona bakıyorum ama sorun değil, tüm kızlar bakıyor. Öğretmen olmak için fazlasıyla genç ve yakışıklı oluşu değil tuhaf olan, onda bir şey var. Sadece o gözler değil, bir öğretmen için o hayli uzun dalgalı saçlar değil; ya da uzun boyu, müthiş vücudu... Bundan fazlası var. Duruşundaki bir şey... Kıpırdamıyor ama saldırıya hazır. Atılmayı bekleyen bir çita gibi. Ona ait her şey <span>tehlike</span> alarmı veriyor.</p>

    <p class="msonormal1">Nico. O gerçekten <span>Nico;</span> şüphe yok. Kenarlara doğru koyulaşan unutulmaz soluk mavi gözleri sınıfta dolaşıyor. Benimkilere gelince duruyor. Bakışlarımız karşılaştığında içime ılık ılık bir şeyler akıyor, bir tanıma, <span>gerçeğe</span> büründüren neredeyse fiziksel bir şok. Nihayet başka yöne baktığında beni kucaklarken kollarını gevşetmiş gibi hissediyorum.</p>

    <p class="msonormal1">Hayal gücümün ürünü değil. Tam şu anda, sınıfta karşımda duran kişi <span>Nico.</span> Benim bunu, şuradan buradan peydahlanan, sonra sıkıca bir araya gelen anılardan öğrenmiş olmamın önemi yok. Onu bu yeni, algılayan gözlerle görene dek içimde olduğunu bilmiyordum.</p>

    <p class="msonormal1">Sonra sınıftaki diğer kızlar ona gözlerini dikse de benim o kadar bakmamam gerektiğini hatırladım; en azından bu kadar çok değil.</p>

    <p class="msonormal1">Böylece ders boyunca ona bakmamaya çalışıyorum ama bu kaybedilecek bir savaş. Gözleri arada sırada bana takılıyor. Bakışlarında merak mı var? Soru mu? Benimkilere hafifçe dokunduklarında içlerinde eğlenceli bir ilgi dans ediyor sanki.</p>

    <p class="msonormal1"><span>Dikkatli ol.</span> Onun ne olduğunu ve ne istediğini anlayana kadar bir şeylerin değiştiğini fark etmesine izin verme. Gözlerimi önümdeki deftere indirmeye çalışıyorum, notların olması gereken yerde rastgele mavi yuvarlaklar, yarım yamalak eskizler bırakan kaleme. Elim otomatik çalışıyor.</p>

    <p class="msonormal1">Kalem, elim... <span>sol elim.</span> Kalemi düşünmeden sol elimle tutuyorum.</p>

    <p class="msonormal1">Ama ben solak değilim. Değil mi?</p>

    <p class="msonormal1">Sağ elimi kullanmam lazım!</p>

    <p class="msonormal1">Nefesim kesiliyor, içime korku doluyor. Titremeye başlıyorum.</p>

    <p class="msonormal1">Her yer kararıyor.</p>

    <p class="gvdemetni2">* * *</p>

    <p class="msonormal1">Kız elini uzatıyor. Sağ elini. Yanaklarından gözyaşları süzülüyor. "Bana yardım et lütfen..."</p>

    <p class="msonormal1">O kadar küçük ki, çocuk. Gözleri korku dolu, yalvararak bakıyor; ona yardım etmek için her şeyi yaparım ama eline ulaşamıyorum. Yaklaştıkça, ne kadar çabalasam da eli kayboluyor. Bir ışık oyunu yüzünden hep sağ yanını görüyorum. Eli hep uzaklaşıyor, yakalayanlıyorum.</p>

    <p class="msonormal1">"Bana yardım et lütfen..."</p>

    <p class="msonormal1">"Diğer elini ver bana!" diyorum ama gözleri bomboş, başını sallıyor. İsteğimi tekrarlıyorum ve sonunda arkasında sakladığı yerden sol elini çıkarıyor.</p>

    <p class="msonormal1">Parmaklar tersine dönmüş, kanlı. Kırılmış. Aklımda bir görüntü beliriyor: tuğla. Tuğlayla ezilmiş parmaklar, yutkunuyorum.</p>

    <p class="msonormal1">Eli bu haldeyken tutamam.</p>

    <p class="msonormal1">Elleri düşüyor. Başını sallıyor ve görüntüsü kayboluyor. Sise dönüşüp saydamlaşana kadar parıldıyor.</p>

    <p class="msonormal1">Onu yakalamak için atılıyorum ama çok geç.</p>

    <p class="msonormal1">Gidiyor.</p>

    <p class="msonormal1">"Şimdi iyiyim. Dün gece fazla uyuyamadım, hepsi bu. İyiyim," diye ısrar ediyorum. "Son derse girebilir miyim?"</p>

    <p class="msonormal1">Okul hemşiresi gülümsemiyor. "Buna ben karar veririm," diyor.</p>

    <p class="msonormal1">Levo'ma bakıp kaşlarını çatıyor. Midem kasılıyor, aletin göstereceğinden korkuyorum. Olanlardan sonra seviyemin düşmesi lazım: gerektiği gibi çalıştığında bazen kâbuslar bile bilincimi kaybetmeme neden oluyordu. Ama şimdi ne olacağını kim bilir?</p>

    <p class="msonormal1">"Bayılmışsın sanırım ama seviyen normal. Hatta iyi. Öğle yemeği yedin mi?"</p>

    <p class="msonormal1">Ona bir sebep ver.</p>

    <p class="msonormal1">"Hayır. Aç değildim." Yalan söylüyorum.</p>

    <p class="msonormal1">Başını sallıyor. "Kyla, yemen lazım." Kan şekerine bakıp beni çay ve bisküviyle besliyor ve kapıda kaybolmadan önce çıkış zili çalana dek sessizce ofisinde oturmamı söylüyor.</p>

    <p class="msonormal1">Yalnız kalınca düşüncelerimi durduramıyorum. Kâbusumdaki kırık parmaklı kız ya da onun görüntüsü, veya her neyse... Onun kim olduğunu biliyorum. Benim daha küçük halim: benim gözlerim, kemik yapım, her şeyim. <span>Lucy Connor.</span> Yalnızca birkaç hafta önce Jazz'ın kuzeninin evinde gördüğüm son derece yasadışı web sitesi KİE'de, Kayıplar İçin Eylem'de verilen bilgilere göre on yaşındayken Keswick,teki okulundan kaçırılmış olan kız. Programlanmadan önce bir parçam olan. Yeni anılarımla bile o olduğumu hatırlamıyorum, ne de hayatına dair herhangi bir şey. Onu "ben" olarak düşünemiyorum bile. O farklı, başka, ayrı.</p>

    <p class="msonormal1">Beynimdeki bu karışıklığın arasında Lucy hin yeri ne? Sinirlenerek sırayı tekmeliyorum. Her şey önümde duruyor ama ben yarım yamalak anlayabiliyorum. Bildiğimi hissediyorum ama ayrıntılara odaklandığım zaman elimden kaçıyorlar. Belirsiz ve puslu.</p>

    <p class="msonormal1">Ve tüm bunlar sol elimi kullandığımı fark ettiğimde oldu. Nico gördü mü? Eğer sol elimle yazdığımı gördüyse bir şeylerin değiştiğinin farkında olmalı. Benim sağ elimi kullanmam gerekiyor ve bu çok önemli, o kadar önemli ki... ama sağ elimi kullanmam gerektiğine odaklanmaya çalıştığımda neden daha önce sağ elimi kullandığımı, neden şimdi solak olduğumu düşündüğümde işin içinden çıkamıyorum. Anılar çarpılıp bozuluyor, tuğlayla ezilmiş parmaklar gibi.</p>

    <p class="balk5"><a id="bookmark3">&nbsp;</a></p>
  </div>
</body>
</html>
