<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><br class="calibre9" /></h3>

    <h3 class="balk4" id="sigil_toc_id_49">KIRK DOKUZUNCU BÖLÜM</h3>

    <p class="msonormal1">Katran'ın dağ bisikleti olmadan karanlıkta uzun bir yolculuk oluyor. Yerine altımda eski bir bisiklet var. Gece yarısı kanal boyunca ve patika yollarda zıplayarak gidiyorum. Zamanım çok, o yüzden vardığımda hâlâ karanlık.</p>

    <p class="msonormal1">Benim için yaptığı onca şeyden sonra Mac'e tek kelime etmeden dışarı süzüldüğüm için pişmanlık hissediyorum. Ne yapacağıma karar verirken evinde saklanmama izin verdi. Sormadan külüstür bisikletini ödünç aldığım için de pişmanım. Ama farkına vardığım şey şu oldu: bir adım geriye gitmeden ilerleyemeyecektim.</p>

    <p class="msonormal1">Bisikleti ormanda emin bir yere gizliyorum.</p>

    <p class="msonormal1">Bu sefer farklı olacak. Ben farklı olacağım. Her şeyi düşündüm.</p>

    <p class="msonormal1">Ya gelmezse?</p>

    <p class="msonormal1">Gelecek. Gelmeli. Başka bir olasılığı kabul edemem.</p>

    <p class="msonormal1">Yolculuk için giysilerimin üzerine giydiğim koyu kamuflaj giysisini çıkarıyorum. Şapkamı da. Parlayana kadar saçımı fırçalıyorum. Üzerimde sıcak tutacak koyu yeşil bir koşu eşofmanı var. Ben bir zamanlar eşofmanın gözlerimin rengini ortaya çıkardığını söylemişti.</p>

    <p class="msonormal1">Ben ısınırken gökyüzü ışımaya başlıyor. Uzaktan tepenin zirvesinde bir siluet görünüyor: Ben! Rahatlayarak eriyorum neredeyse. Ne olduğundan bile tam olarak emin olmadığım bir sürü duyguyla titreyerek yoldan yukarı koşuyorum. Son hız. Böylece tepeye vardığında beni görebilecek.</p>

    <p class="msonormal1">Beni geçme isteğine karşı koyamayacak değil mi?</p>

    <p class="msonormal1">Ama geçemeyecek.</p>

    <p class="msonormal1">Arkadan yaklaştığını duyup yavaş yavaş hızımı artırıyorum, beni yakalayacak gibi oluyor. Gerginliği, çabayı hissediyorum. Hızın coşkusunu. Hafifçe geriye kayıyorum ve sonra oluyor. Yan yanayız. Ayakların çıkardığı o tanıdık müzik. Onun pat patlarına benim kısa bacaklarımın vuruşları karışıyor. Ben başımı kaldırdığımda o da bana bakıyor. Sırıtıyor ve o an tanıdığım Ben'e çok benziyor, öyle ki sendeliyorum ve öne geçiyor. Ama sonra onu yakalayabilmem için hızını düşürüyor.</p>

    <p class="msonormal1">Sonunda ikimiz de yavaşlıyoruz ve yürümeye başlıyoruz.</p>

    <p class="msonormal1">Gülüyor. "İyi koştun!" diyor ve gülümsüyorum. Karman çormanım ve bu yüzüme yansıyor. Eskisi gibi. Unutmak, hiçbir şey olmamış gibi davranmak o kadar kolay ki. Şimdi sadece Ben ve <span>Kyla'yız.</span> Arkadaşız ve daha fazlası, basit hayatlarımız ve ailelerimiz var. Birlikte bir geleceğimiz olabilir. Uzanıp elini tutmamak için kendimi zor tutuyorum. Onu durdurup yakma çekip...</p>

    <p class="msonormal1">Ama o hayaletler biz değiliz. Artık değil.</p>

    <p class="msonormal1">"Sen o kızsın," diyor ve duruyorum. Bir parçası beni tanıyıp kim olduğumu hissedebiliyor mu? O kız. Hayır. Geçen seferi hatırlıyor olmalı. "Beni tanıdığını söyleyen kız," diyor ve onaylamış oluyor. "Hatırladım seni."</p>

    <p class="msonormal1">"Öyle mi?" diyerek gülüyorum. Güneş artık iyice ışımış. Sabah soğuğunda yüzlerimize ılık bir ışık yansıyor.</p>

    <p class="msonormal1">"Geç kalacağım. Çok uzaklaştık," diyor ve yönünü değiştiriyor. "Dönelim mi?"</p>

    <p class="msonormal1">"Henüz değil. Konuşmamız lazım."</p>

    <p class="msonormal1">"Öyle mi? Ne hakkında?"</p>

    <p class="msonormal1">"Kimsin sen?"</p>

    <p class="msonormal1">"Ben de gizli görevdeyim. Ama sana bir hikâye anlatabilirim. Gerçek bir tane."</p>

    <p class="msonormal1">"Anlat bakalım," diyor, gözleri hâlâ Ben'in gözleri. Her zaman olduğu gibi meraklı; ve her şeyi bilmek istiyor.</p>

    <p class="msonormal1">"Bir zamanlar Ben adında Programlanmış bir çocuk vardı, koşmayı severdi. Bazı sorunları olan Programlanmış bir kızla tanıştı: ona da Kyla diyelim. Kız da koşmayı seviyordu. Arkadaş oldular. Arkadaştan da Öte." Kızarıyorum.</p>

    <p class="msonormal1">"Ben: en son bana böyle demiştin."</p>

    <p class="msonormal1">"Evet."</p>

    <p class="msonormal1">Ve anladığını fark ediyorum. "Masallarda bile olsa kızlar konusunda zevkim iyidir," diyor hâlâ dalga geçerek. Meraklı.</p>

    <p class="msonormal1">"Şimdi zor kısmına geldik." Gülümsemem düşüyor. "Dinle, ben ya da şu anda her kimsen. Seni tekrar programladılar ve bir şekilde unutmanı sağladılar. Nasıl ya da neden olduğunu bilmiyorum. Sana söylenenlere inanma. Eskiden kendi adına düşünürdün! Hudalar'm yolundan başka, daha iyi bir yol olabileceğine inanırdın."</p>

    <p class="msonormal1">Gözlerimin içine bakıyor. Kısa bir süre düşünüp değerlendiriyor. Sonra gülümsemesi ve o bakış gidiyor. "Bu da bir peri masalı," diyor. "Şimdi benim gitmem lazım rüya kızı," diyerek geldiği yöne doğru koşarak gidiyor. Peşinden gitmemek için kendimi zor tutuyorum ve ağaçların altındaki gölgelere kayıyorum. Yokluğunun yarattığı soğuk boşlukta ağlamamak için savaşarak.</p>

    <p class="msonormal1">Yapabildiğimin en iyisini yaptım. Bir şey başardım mı?</p>

    <p class="msonormal1">Bir an için gözlerinde bir şey gördüm, bir düşünce. Aklıma gelmezdi! Ona yapılanları kaldırabilmesi için içinde büyüyebileceği kadar güçlü bir şeye şüphe tohumları ekmişimdir belki. Hudalar'ın ona orada yaptıklarına.</p>

    <p class="msonormal1">Kovu renk giysileri yeniden üzerime geçirip Mac'lere doğru giden uzun yolu kat etmek için bisiklete biniyorum. Söylediklerimi ve söyleyebileceklerimi düşünüyorum ve...</p>

    <p class="msonormal1">Anladığımda neredeyse bisikletten düşeceğim.</p>

    <p class="msonormal1">Rüya kızı dedi bana. Beni rüyasında mı görmüş? Tıpkı benim rüyalarımda geçmişi ve kayıp anılarımı gördüğüm gibi. Hâlâ onun zihninde bir yerde saklanıyor muyum bilinçaltında?</p>

    <p class="msonormal1">İçimde bir yerde bir pırıltı, bir duygu canlanıyor. Ilık ama yabancı bana ve ben de ona sıkıca tutunuyorum.</p>

    <p class="msonormal1"><span>Umut</span> bu.</p>

    <p class="msonormal1">O gece geç saatlerde Mac'lerdeyim, bilgisayarın başında. Lucy'nin yüzü -yıllar öncesine ait yüzüm- KİE'nin sitesinde ekranı dolduruyor. Kayıplar İçin Eylemdeydi ama artık değil.</p>

    <p class="msonormal1">Aiden yanıma oturuyor.</p>

    <p class="msonormal1">"Bunu yapmak istediğine emin misin?" diye soruyor, koyu mavi gözleri hevesli ve sıcak. Baskı yapmıyor, halbuki ne kadar istediğini biliyorum.</p>

    <p class="msonormal1">"Evet," diyorum. Ve öyleyim de, o kadar eminim ki. Babam kim olduğunu asla unutma demişti ama unuttum. Onu hayal kırıklığına uğrattım. Bunu telafi etmenin tek bir yolu var: Lucy'nin kim olduğunu bulmayı borçluyum ona. Kim olduğumu. Ve kişiliğimin kayıp parçalarını bulmanın da başka yolu yok.</p>

    <p class="msonormal1">Benim kayıp olduğumu rapor eden kim? Babam ölünce hatırlayamadığım annem mi? Bulmanın tek yolu var.</p>

    <p class="msonormal1">Fareyi alıp kutuyu işaretliyorum. Lucy Connor <span>bulundu</span>.</p>

    <p class="msonormal1">&nbsp;</p>

    <h3 class="gvdemetni1" id="sigil_toc_id_50">&nbsp;SON</h3>

    <p class="balk5"><a id="bookmark47">&nbsp;</a></p>

    <p class="balk5">&nbsp;</p>
  </div>
</body>
</html>
