<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_24"><a class="title" id="bookmark21">YİRMİ DÖRDÜNCÜ BÖLÜM</a></h3>

    <p class="msonormal1">"Evet hayatım?"</p>

    <p class="msonormal1">Cam'in teyzesi beklediğimden yaşlı. Gri saçları tepesinde toplanmış. İnce tel çerçeveli gözlüğünün ardında bakışları gergin.</p>

    <p class="msonormal1">Basamakta ayak değiştiriyorum. "Cam evde mi?"</p>

    <p class="msonormal1">"Evet sanırım. Gel hayatım."</p>

    <p class="msonormal1">Ön taraftaki odalarına açılan kötü bir girişte peşinden gidiyorum: her yer zevksiz süsler ve padalyalarla ağzına kadar dolu. <span>Her yer...</span></p>

    <p class="msonormal1">"Cameron? Misafirin var," diye sesleniyor.</p>

    <p class="msonormal1">Merdivenden iniyor ve onu görünce soluğum kesiliyor. Olayın üzerinden bir gün geçmesine rağmen Huda'nın ona yaptığı şey çok daha kötü görünüyor. Hem de çok kötü; yüzünün yarısı bereli, rengi değişmiş ve şişmiş. Morarmış, korkunç bir göze sahip ve tüm bunlar benim suçum.</p>

    <p class="msonormal1">"Teşekkürler," diyerek teyzesine bakıyor, kadın biraz şaşırmış görünüyor. Mutfakta kaybolup kapıyı kapatıyor.</p>

    <p class="msonormal1">"Ehh... Hoş bir yer."</p>

    <p class="msonormal1">"Kes şunu. Berbat."</p>

    <p class="msonormal1">"Buradan çıkıp biraz yürümek ister misin?"</p>

    <p class="msonormal1">“Tabii ki." Yüzünün hâlâ gülümseyebildi tarafıyla bana gülümsüyor. Çıkıyoruz ve sandığımdan daha fazla ortak noktamız olduğunu fark ediyorum. Bu evin çok tuhaf bir havası var. Yakından tanımadığı akrabalarıyla birlikte garip bir yere tıkılıp kalmış. Birkaç ay önce yolun başındayken bana olanlardan çok farklı değil. En azından annem ev dekorasyonunda daha zevkli.</p>

    <p class="msonormal1">Peki ama neden bugün gidip onun kapısını çaldım? Tori, Katran ve Nico'yla geçirdiğim akşamüstünden sonra <span>normal</span> bir şey yapmak istedim: bir arkadaşı görmek. Tabii olanlardan sonra hâlâ arkadaşım olmak istiyorsa. Ya da belki düşüncelerimle baş başa kalmak istemedim.</p>

    <p class="msonormal1">Köyün çitlerini geçince başlıyor.</p>

    <p class="msonormal1">"Seni bugün okulda göremedim.</p>

    <p class="msonormal1">"Üzgünüm."</p>

    <p class="msonormal1">"Öğle yemeğinde de özledim seni. Neredeydin?"</p>

    <p class="msonormal1">"Dolaşıyordum."</p>

    <p class="msonormal1">"Akşamüstü son dersinin olduğu sınıfın önünde bekledim ama göremedim."</p>

    <p class="msonormal1">"Biraz sussak daha iyi olacak sanırım," dedikten hemen sonra söylememiş olmayı diliyorum. Yüzümde incinmiş bir ifade var. "Üzgünüm."</p>

    <p class="msonormal1">"Bak. Ne olup bittiğini bana anlatırsan belki yardımcı olabilirim." Artık köyün sonuna ulaşıyoruz, ben de geri dönmek için hamle yapıyorum ama beni elimden tutup tarlanın kıyısındaki karanlık patikaya çekiyor. "Gel," diyor ve huzursuz oluyorum. Bu yol Wayne'in bulunduğu ormana çıkan, bir daha asla girmek istemediğim o yol. Ama yoldan görünmeyecek bir noktaya vardığımızda durup çite yaslanıyor.</p>

    <p class="msonormal1">"Kyla dinle. Şu anda bana hiçbir şey anlatamayacağını düşündüğünü anlıyorum. Ve anlatacak bir şey yok da deme. Sana inanmam."</p>

    <p class="msonormal1">"Peki."</p>

    <p class="msonormal1">"Ama yardım etmek için yapabileceğim herhangi bir şey varsa; ne olursa, sadece söyle. Yaparım ben."</p>

    <p class="msonormal1">Ona bakarken boğazım düğümleniyor, ağlayacak gibiyim ve bunun nedeni de onu her tür belaya bulaştırabilecek bir konuda yardım teklif edecek kadar bana değer vermesi. Bunu bilmeyecek kadar aptal değil; hele dünden sonra. Ama aynı zamanda <span>nedenini</span> de merak ediyorum. Çok az tanıdığı biri için kendisini tehlikeye atmaya neden bu kadar istekli? Sadece arkadaşlık mı bu? Yoksa <span>dahası</span> da mı var? Uzanıp yaralı yanağına hafifçe dokunuyorum. "Bunu sana yapan da aynı şey değil mi?"</p>

    <p class="msonormal1">"Eh. Aslında bir saniyem daha olsaydı o gerçeğin hakkından gelirdim. Köşeye sıkıştığını gördün değil mi?"</p>

    <p class="msonormal1">Gülümsüyorum. "Elbette. Tek çiziği bile yok ama tir tir titriyordu."</p>

    <p class="msonormal1">"Bizi rahatsız etmeye bir daha cesaret edemez," diyor Cam ve gard alıyor.</p>

    <p class="msonormal1">Gülüyorum. "Evet haklısın, eminim bundan. Ve yanımda olduğun için de tekrar teşekkür ederim. Tamamen manyakça olsa da."</p>

    <p class="msonormal1">"Hudalarla hesaplaşmak için her şeyi yaparım," diyor yeniden ciddi ifadesini takınarak. Gözleri dalıp gidiyor; başka bir noktaya, başka bir zamana odaklanıyor ve önceki günden bahsetmediğine de eminim. Başını sallayıp, "Ya sen?" diyor bakışları benimkileri yakalarken.</p>

    <p class="msonormal1">Tereddüt ediyorum. "Çözecek sorunlarım var. Söyleyebileceğim tek şey bu."</p>

    <p class="msonormal1">"Gizemli Kyla," diyor. "Gel, akşam yemeğine geç kalacağız."</p>

    <p class="msonormal1">Elini uzatınca tutuyorum. Belki de biraz sıkıca. Ve eve yürüyoruz. Başka bir hayata uzanan çizgi. Silinip giden bir hayata.</p>

    <p class="msonormal1">O akşam gruplayken, Penny oyun temasından devam ediyor. Başka satranç takımları da bulmuş; bir Programlanmış oyunu oynamayı başardıysa geri kalanlar da başarabilir diye düşünmüş belli ki.</p>

    <p class="msonormal1">Bizi iki gruba ayırıyor. Ben birinin, o diğerinin başına geçip hazırlıkları yapıyoruz. Taşları ve nasıl hareket ettiklerini öğretiyoruz. Oyunlar başlıyor ama bunların hepsi o kadar uzak, o kadar önemsiz ki konsantre olamıyorum. Satranç taşlarını oynatmanın -önce bir oyuncunun, sonra diğerinin hamlesi, art arda- gerçek hayatla hiç alakası yok.</p>

    <p class="msonormal1">Zihnim yavaş yavaş toparlanıyor. Nico hep olayların merkezinde görünüyor; hamleleri yönetip kontrol ediyor. Bir satranç ustası çok fazla hamleyi öngörür; karşısındaki oyuncunun pozisyonları ve hedeflerini her zaman önceden bilir. Ama o bile beni ve Coulson'u bilmiyor.</p>

    <p class="msonormal1">Kazanan kim olacak? İkisi için de bu bir oyun mu?</p>

    <p class="msonormal1">O gece Ben'in yüzünü hatırlamaya odaklanıyorum, zihnimde onu tutmaya; ama sonuç hüsran. Ayrıntıları belirsizleşmiş.</p>

    <p class="msonormal1">O benim her şeyim; hâlâ tek. Hudalar'ın iktidarda kaldığı her gün yok ettikleri pek çok kurbandan biri. Bir sürü insanın kaderi pamuk ipliğine bağlıyken bir kişi nedir ki? Nico Özgür BK'nın planlarında hayati rol oynayacağını söyledi. Bu düşünce beni hem gururla hem de olasılıklar yüzünden gergin bir korkuyla dolduruyor. Nico haklıysa -yani Hudalar gerçekten tehdit altındaysa- varılan noktayı Ben'i kurtarmak için bile olsa, nasıl tehlikeye atabilirim?</p>

    <p class="msonormal1">Nasıl atmam?</p>

    <p class="msonormal1">Zayıflığımdan, içimdeki karmaşadan nefret ediyorum. Ama cevap her zaman tek: Ben'i görmeliyim. Onu Coulson hakkında uyarmam gerek.</p>

    <p class="msonormal1">Olabildiğince hızlı koşuyorum.</p>

    <p class="msonormal1">Ama yeterince hızlı değil.</p>

    <p class="msonormal1">Bazen uyandığımda hâlâ isimsiz, görünmeyen korkular tarafından kovalanıp kaçıyorum. Bazen de daha kötü oluyor ve düşüyorum, beni bırakmıyor.</p>

    <p class="msonormal1">İçinde olduğumda bile, rüya olduğunu biliyorum. Sık tekrarlanıyor.</p>

    <p class="msonormal1">Ama bilmek dehşeti durdurmuyor.</p>

    <p class="msonormal1">Düşüyorum. Ve gitmeyecek. Gözlerim sımsıkı kapalı, bakamıyorum, bir an sonra ne olacak göremiyorum. Bakamam...</p>

    <p class="msonormal1">Ve bağırıyorum, ama bir el ağzıma sıkıca kapanmış, sesi bastırıyor. Mücadele ediyorum ama güçlü, sıcak kollar beni sımsıkı tutmuş sallıyor. Bir ses kulağıma yatıştırıcı sözler fısıldıyor. "Şışt Rain. Tamam. Yakaladım seni."</p>

    <p class="msonormal1">Gözlerimi açıyorum, aklım yerine gelince elini ağzından çekiyor. Katran. Yalnızca bir rüya.</p>

    <p class="msonormal1">"Aynısı mı yine?" diye soruyor.</p>

    <p class="msonormal1">Titrerken, konuşamadan başımı sallıyorum. Bir başka korku almış beni. Benliğimden bir parça daha kopmasın. Toplayıp uzaklara gönderiyorum.</p>

    <p class="msonormal1">Gözlerim karanlıkta çat diye açılıyor. Rüyadan gelen korkunun yerini hemen şok alıyor. Tekrarlanan o rüya, hep programlandığım zamandan kaldığını düşündüğüm. Olamaz. Bu gecekinde en ufak bir gerçeklik payı varsa olamaz. Eğer Katran oradayken bu kâbusu gördüysem, Baykuşlarla talimdeyken de aynısını görmüş olmalıyım.Yani Hudalar beni yakalamadan önce. Programlanmadan <span>önce.</span></p>

    <p class="msonormal1">Ama Katran beni rahatlatmaya çalışıyor, bana sarılıyordu: o zaman bilinçaltını <span>kurgulamış</span> olmalı. O şekilde olamaz. Ama o tanımadığım, duyarlı Katran'ı reddederken, rüyanın geri kalanının da kurgu olup olmadığını merak ediyorum. Mümkün olamayacağını biliyorum. Önceki her şeyden daha gerçek, daha doğru geliyor.</p>

    <p class="msonormal1">Ve başka bir şey daha var; o rüyada saklı bir şey. O kadar yakında ki neredeyse uzanıp parmaklarımla dokunacağım, ama yine de ötede.</p>

    <p class="msonormal1">Yumruklarım sıkıldığında, hafızamdaki boşluklara korku içinde bağırmak istediğimde bile içimde soğuk bir gerçeklik külçesi var.</p>

    <p class="msonormal1">Bilmek istemiyorum.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
