<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_25"><a class="title" id="bookmark22">YİRMİ BEŞİNCİ BÖLÜM</a></h3>

    <p class="msonormal1">"Gel."</p>

    <p class="msonormal1">Alçak sesle söylenen tek bir kelime, o kadar. Tanıdığım Hudalar'dan biri değil; doğrudan yürümeye başlayıp arkasına bakmıyor bile. Onu izleyeceğimden şüphesi yok. Kaçmak geliyor aklıma, ama ne işe yarar ki? Peşine düşüp ders arasında sınıf değiştiren öğrenci kalabalığı arasında gözden kaçırmamaya dikkat ediyorum. Öğrenciler ona genişçe bir yer açtığından bunu yapması kolay: kalabalık bir salonda boşluğu izle.</p>

    <p class="msonormal1">İdare binasında ofislerden birinin kapısını açıyor, içeri girip kapıyı aralık bırakıyor. Her yöne hızlı bakışlar atıyorum: Nico'nun fen blokunda olması lazım ama bilemezsin. Neyse ki ondan ya da tanıdığım kişilerden iz yok.</p>

    <p class="msonormal1">Kapıya geldiğimde geçerken gördüklerime benzemediğini görüyorum. İsim levhası ya da rakam yok.</p>

    <p class="msonormal1">Bir kez tıklatıp içeri giriyorum.</p>

    <p class="msonormal1">İzlediğim Huda masanın bir yanında hazırda bekliyor. Masada Coulson var.</p>

    <p class="msonormal1">"Otur," diyor. Sadece bir sandalye var küçük masanın önünde, Coulsoriun karşısında: rahat davranabilmek için fazla yakınında, ama oturuyorum. "Konuş."</p>

    <p class="msonormal1">Boğazım birden kuruyor, yutkunuyorum.</p>

    <p class="msonormal1">"Güzel ofis," diyorum.</p>

    <p class="msonormal1">Hiçbir şey söylemiyor ama odadaki gerginlik başımın belada olduğunu fark ettirecek kadar artıyor. Sessizlik kırılgan.</p>

    <p class="msonormal1"><span>Yalan söylemenin en iyi yolu gerçeğe olabildiğince bağlı kalmaktır.</span> "Bazı planları var galiba ama zamanını ya da ayrıntıları bilmiyorum."</p>

    <p class="msonormal1">Hafifçe başını eğiyor, yüzü her zamanki gibi ifadesiz. Düşünüyor.</p>

    <p class="msonormal1">"Yetmez," diyor nihayet. "Ne tür planlar?"</p>

    <p class="msonormal1">Beynim bana ihanet ediyor; korkuyla duraklıyor. Söylemem ve söylememem gerekenler hazırlıksız olduğum birer sır ve gözleri üzerinde kaldıkça beynim daha da yavaşlıyor. Ben'i bulana dek, Coulson'un onu bulamayacağı bir yere saklanması konusunda onu uyarana dek Coulson anlaşmamıza sadık kaldığını <span>düşünmeli.</span> Böyle <span>olmalı.</span> Ona <span>bir şey</span> söylemeliyim.</p>

    <p class="msonormal1">"Toplu saldırılar planlanmış olabilir. Ama tüm bildiğim bu. Nerede ya da ne zaman olacağını bilmiyorum." Kelimeler ağzımdan aceleyle çıkıyor, sonra da hemen içime kapanıyorum: Nico bu planların bir parçası. Hudalar'ı ona ya da diğerlerine götürecek bir şey söyleyemem.</p>

    <p class="msonormal1">Bakmaya devam ediyor. Arkamda, duvardaki saatin tik takları yüksek ve sanki çok yavaş. Sanki saniyeler olduklarından daha uzun. Gözleri söylediklerimde delikler açıp boşlukları görüyor, söylemediklerimi biliyor.</p>

    <p class="msonormal1">"Bununla ilgili bir şeyler duyduk. Birkaç itiraf. Söylediklerinle uyuşuyor. Başka ne var?"</p>

    <p class="msonormal1">"Bildiğim bunlar," diyorum, kelimeler neredeyse boğazıma yapışacak.</p>

    <p class="msonormal1">Sonraki dersin zili çalıyor ve ayağa fırlıyorum.</p>

    <p class="msonormal1">Bakışlarında bir şey var. Ona her şeyi söylemediğimi, gizlediklerim olduğunu biliyor.</p>

    <p class="msonormal1">Yüzümdeki kan çekiliyor.</p>

    <p class="msonormal1">Gülümsüyor ama bu bana kendimi daha iyi hissettirmiyor. "Git şimdi. Matematiğe geç kalmamalısın."</p>

    <p class="msonormal1">Neredeyse zıplayarak sandalyeden kalkıp kapıya ulaşıyorum. Gireceğim dersin ne olduğunu bile biliyor.</p>

    <p class="msonormal1">"Ah. Ve Kyla?"</p>

    <p class="msonormal1">Duruyorum.</p>

    <p class="msonormal1">"Bugün şanslı olduğunu bil. Ben sabırlı bir adam değilim. Bir dahaki sohbetimizde fazlasını istiyorum. <span>Tüm</span> hikâyeyi istiyorum."</p>

    <p class="msonormal1">"Git!" diye havlıyor ve kapıya fırlıyorum.</p>

    <p class="msonormal1">Salona inip, geç kaldığım ve kaçmak için bir bahane bulduğum için mutluyum.</p>

    <p class="msonormal1">Matematik sınıfımın kapısında kartımı okutup, yerime oturup defterimi çıkarıyorum. Aklım olasılıklarla çalkalanırken istatistikler hakkında konuşan öğretmeni dinler gibi yapıyorum.</p>

    <p class="msonormal1">Yalnızca iki gün oldu. Coulson şimdiden sabırsızlanmış mı? Bir şekilde <span>bir şey</span> biliyor. Dün akşamüstü olmam gereken yerde olmadığımı. Nasıl? Ya izliyordu ya da biri casusluk yapıyor.</p>

    <p class="msonormal1">Her cuma olduğu gibi Toplantı için bir araya geliyoruz ama bu sefer farklı. Coulson yine Hudalar'la birlikte orada ve bu sefer bazı şeyleri uydurmadığına eminim. Gözleri kesinlikle bende, beni belirlemiş. Alnıma yapışık neon bir işaret varmış gibi: Huda casusuna bakın. Merceğin altına iğneyle sabitlenmiş bir kelebek gibi hissediyorum kendimi; sıcak bir lamba kanatlarımı yakıyor.</p>

    <p class="msonormal1">Beni nasıl izlediğini başkaları görebiliyor mu? Etrafta göz gezdiriyorum, sonra bir anda Nico'nun eğitmenler grubuyla birlikte sol tarafta, arkadaki sıralardan birinde oturduğunu fark</p>

    <p class="msonormal1">ediyorum. Gözleri bir an bana yapışıp sonra hemen başka yöne kayıyor. Coulson gördü mü?</p>

    <p class="msonormal1">Tehlikeli oyunlar bunlar.</p>

    <p class="msonormal1">Yüzümde boş bir ifade olmasına dikkat ediyorum. Okul teftişleri hakkında gevezelik eden Müdür'e odaklanıyorum. İçim çalkantılı. O ikisi birlikte aynı odada aynı havayı soluyor. Belki onları birbirlerine gösterip meseleyi kendi aralarında halletmelerini bekleyebilirim.</p>

    <p class="msonormal1">Hayır. Aklımda onları yan yana getirmem adil değil. Hudalar şeytandır: onların elinde Tori'ye olanları düşündükçe midem bulanıyor. Ve pek çok diğerine de: hiçbir açıklama yapılmadan ortadan kaybedilenlere. Nico onlara ve yaptıklarına engel olmak istemekte haklı.</p>

    <p class="msonormal1">Nico'nun bana ifade ettiği şey... karmaşık.</p>

    <p class="msonormal1">Ona söylemeliydim. En başında, olur olmaz Nico'ya Coulson'u ve anlaşmasını anlatmalıydım. Nasıl başa çıkacağımıza, durumu nasıl onların aleyhine çevireceğimize o karar vermeliydi. Eski Rain böyle yapardı.</p>

    <p class="msonormal1">Ama yapmadım. Ben'i riske atamazdım; ya da böyle bir konuda Cam'i. Ama Özgür BK prensiplerine uygun bir şey değil bu. Onlar davayı riske atan şeylerden kaçınır. Tüm diğer şeyler harcanabilir, bunu biliyoruz. Anlaşmanın parçası bu. Grubun güvenliği -davanın- grubun içinde ya da dışında yer alan her bir bireyden daha önemlidir.</p>

    <p class="msonormal1">Hasta gibi hissediyorum kendimi. Hiçbirinden Nico'ya bahsedemem artık, çok geç.Gecikmeden dolayı cezalandırılırım.Bölündüğümü anlar.Zayıf olduğumu.</p>

    <p class="msonormal1">Ne yapsam hata yapıyor olacağım.</p>

    <p class="balk5"><a id="bookmark23">&nbsp;</a></p>
  </div>
</body>
</html>
