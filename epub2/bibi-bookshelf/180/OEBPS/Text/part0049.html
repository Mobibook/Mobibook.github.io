<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_48"><a class="title" id="bookmark45">KIRK SEKİZİNCİ BÖLÜM</a></h3>

    <p class="msonormal1">"Sonsuza kadar evde saklanamazsın/' diyor annem.</p>

    <p class="msonormal1">"Biliyorum."</p>

    <p class="msonormal1">Alnımı öpüp çiseleyen yağmur ve soğukta işe gitmek için arabasına yürüyor. Amy çoktan okula gitmek için Jazz'la birlikte oradan ayrıldı ve onlarla gitmek istememem üzerine annemin sabrı taşıyor.</p>

    <p class="msonormal1">Elimde bir fincan çayla yatağa, son zamanlarda zamanımın çoğunu geçirdiğim yere gidiyorum. Haklı olduğunu biliyorum ama sanki havada asılı gibiyim. Dikişlerim çıkmış, yaralarım neredeyse iyileşmiş ama içimde yaşadığım şeyleri değerlendiriyorum; kayıp ve acıyla yaşamayı öğreniyorum. Anılar. Unutmaya zorlanmış biri için yeni bir deneyim.</p>

    <p class="msonormal1">Ve sorular uzaklaşıyor. Özgür BK'ylayken yakalanıp Programlanma'nın sadece kötü talih olduğunu düşünürdüm. Hatalı olduğumu anladım. Nico planladı bunu. Tesadüfleri kabul edebilme yeteneğimi kaybetmiştim; hayatımda bunlardan çok vardı: Huda kahramanının kızı Sandra Davis'in yanma yerleştirilmem, mucizevi bir biçimde DNA kaydı olmayan bir kimsesiz olarak bulunmam... Hücre testlerimde doğum tarihimle ilgili hata yapıp on altıdan büyük olmama rağmen beni programlamaları. Huda-</p>

    <p class="msonormal1">Lir da KİE'nin web sitesinde tıpkı benim gibi görünen kızı fark etmeyip kim olduğumu anlamadılar öyle mi?</p>

    <p class="msonormal1">Ve tüm bunlar da Armstrong Anma Günü'nde olacak. Anlaşılan Nico pek bir şeyi şansa bırakmamış. Ve Coulson da o gün beni izleyip aramayı gözden kaçırmış.</p>

    <p class="msonormal1">Cevaplanmamış tüm bu sorular bir yana arka planda belli belirsiz bazı fikirler va planlar oluşuyor ve Ben'e olan ihtiyacım. Ama gücümü toplamaya çalışıyorum, bir şey bekliyorum. Neyi bilmiyorum.</p>

    <p class="msonormal1">Sonra oluyor.</p>

    <p class="msonormal1">Bızzz... bızzz...</p>

    <p class="msonormal1">Hafif bir ses, titreme gibi ve düşünmeden eskiden Levo'mun olduğu yere, otomatik olarak bileğime uzanıyorum.</p>

    <p class="msonormal1">Bızzz... bızzz...</p>

    <p class="msonormal1">Gözlerim şoktan açılıyor. Nico'nun komu: Levo gibi ses çıkarıyor. Dr. Lysander'i kurtarmak için aceleyle çıkmadan önce odamda çekmecenin birine atmıştım. İzlenmeyeyim diye.</p>

    <p class="msonormal1">Bızzz... bızzz...</p>

    <p class="msonormal1">Ne yapacağım? Yutkunuyorum. Bu süre boyunca saklı olup unuttuğum çekmecenin dibinden çıkarıp düğmesine basıyorum.</p>

    <p class="msonormal1">"Ne?"</p>

    <p class="msonormal1">"Merhaba Rain," diyor bir ses, unutamayacağım bir ses: Nico.</p>

    <p class="msonormal1">"İsmim bu değil. Artık değil."</p>

    <p class="msonormal1">"İsmi ne olursa olsun çiçek her zaman güzel kokar..."</p>

    <p class="msonormal1">"Kes saçmalamayı. Babamı öldürdüğünü biliyorum."</p>

    <p class="msonormal1">"Ah. İhanetinin nedeni bu muydu Rain?" Sesi soğuk. "Önemli değil. Yeniden başlayabiliriz! Her şey unutulur."</p>

    <p class="msonormal1">"Asla. Her neyse, Hudalar Levo'mu çıkardı, o yüzden artık beni kullanamayacaksın Nico. Başka planlar yap."</p>

    <p class="msonormal1">O cevap veremeden titreyerek aleti kapatıyorum. Dediklerimi dinleyip benden uzaklaşacak mı? Beni bırakacak mı?</p>

    <p class="msonormal1">Tanıyıp nefret ettiğim Nico bunu yapmaz.</p>

    <p class="msonormal1">Ve evin içinde, odamda ona ait bir şeyin bir saniye bile durmasına katlanamıyorum. Pencereyi açıp komu olabildiğince uzağa fırlatıyorum. Elimden çıktığı anda onu yeniden bulup yok etmem gerekeceğini anlıyorum. Aptal. Sabah ışıklarında yay çizip çimenlere düşmesini izliyorum. Meşe ağacının yanına denk geliyor.</p>

    <p class="msonormal1">Pencereyi kapatıp yatağa geri dönüyorum. Ve...</p>

    <p class="msonormal1">BAM!</p>

    <p class="msonormal1">Bir ses dalgası ve başka bir şey beni odanın köşesine itiyor. Yere düşüyorum. Nefesim kesiliyor. Acı. Homurdanıyorum. Kendime geldiğimde cam parçalarıyla kaplı olduğumu görüyorum. Pencerenin kırılan camları. Şoka girmişim, kafam karışık. İçeride buram buram duman var ve öksürüyorum. Ne oluyor?</p>

    <p class="msonormal1">Yalpalayarak pencereye yaklaşıyorum. Ağaç yanıyor. Geriye ne kaldıysa o.</p>

    <p class="msonormal1">Saniyeler önce Nico'nun komünün yanma düştüğü ağaç.</p>

    <p class="msonormal1">İnanamadan bakakalıyorum. Kom izleyici değil de bomba mıymış?</p>

    <p class="msonormal1">Algılamanın yarattığı şok beni neredeyse yere yapıştıracak. Nico onu yarı yolda bırakamayacağımı söylüyordu, sonravsa Chequers'teki ikinci törende olanlara öfkelendi. Bina dışındaki törende sinyaller evdeki gibi engellenmiyordu. Ailemin ve Hudalar'ın başbakanının yanında durmam gereken törende. Cam'in söylediği gibi etrafta yüksek mevkiden kişiler vardı. Nico'nun sadece B planı değil, bir de C planı bulunuyordu. Bilmeden onun intihar bombacısı oldum. Molozları gözden geçirip bombayı taşıyan kişiden, yani benden kalanları bulduklarında, kolunda da bir DKT silahı olacağından şüpheleri kalmayacaktı: şiddet gösterebilen bir Programlanmış. Tüm Hudalar'a karşı isyan anlamına gelen biri. Hudalar'ın izin veremeyeceği bir risk.</p>

    <p class="msonormal1">Nico o törende hepimizi öldürecekti ama ben Dr. Lysander'i kurtarmaya giderek her şeyi mahvettim. Bu kadar öfkelenmesine şaşırmamak lazım!</p>

    <p class="msonormal1">Ve şimdi Nico beni öldürmek için uzaktan kumandalı bir patlatıcı kullandı. Levo'mun çıktığını söylediğimde bana inandı, ya da benden intikam almanın en iyisi olacağına karar verdi.</p>

    <p class="msonormal1">Ya da komün hâlâ üzerimde olup olmadığından emin olmak için önce aradı.</p>

    <p class="msonormal1">Boğazımdan yukarı bir kıkırdama yükseliyor.</p>

    <p class="msonormal1">Kendine gel!</p>

    <p class="msonormal1">Ama kendimi engelleyemiyorum ve çok geçmeden yere kapanıp gülmeye başlıyorum, hareketler yaralarımı acıttığından her seferinde geri kaçarak.</p>

    <p class="msonormal1">Nico öldüğümü düşünüyor. Ve daha şiddetli gülmeye başlıyorum. Ve Hudalar da beni <span>takip edemez.</span> Dr. Lysander sağ olsun.</p>

    <p class="msonormal1">Düşünce tam olarak oluşmadan ayaktayım, birkaç şeyi çantaya tıkmakla meşgulüm. Aynada alelacele sırtımı kontrol ediyorum. Yalnızca ufak kesikler var. Biraz kan ama eskisi gibi sinirimi bozmuyor. Üzerime bir tulum geçirirken dişlerimi sıkıyorum. Fiziksel acıyı görmezlikten gelebilirim. Şimdi acele etmeliyim.</p>

    <p class="msonormal1">Yatak odasının kapısında Sebastian görünüyor. Tüyleri ve kuyruğu tamamen havaya kalkmış. Korkmuş bir kedi. Onu kaldırıp kucaklarken içim sızlıyor. “Keşke seni de götürebilseydim ama yapamam. Anneme ve Amy'ye iyi bak."</p>

    <p class="msonormal1">Bir sızı daha: anneme not bıraksam? Hayır yapamam. Başka biri bulabilir. Ona ulaşırım bir şekilde.</p>

    <p class="msonormal1">Arkadaki çitin kapısını itip kanal yolunda kaybolurken yolun başında sirenler çalmaya başlıyor.</p>

    <p class="msonormal1">Zihnimde yarım yamalak oluşmuş tüm o planlar, bir gün gerçekleştirmek istediğim tüm o şeyler?...</p>

    <p class="msonormal1">O gün bugün.</p>

    <p class="balk5"><a id="bookmark46">&nbsp;</a></p>
  </div>
</body>
</html>
