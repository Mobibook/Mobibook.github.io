<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_36"><a class="title" id="bookmark33">OTUZ ALTINCI BÖLÜM</a></h3>

    <p class="msonormal1">Nico arabayı bir barın arkasına çekiyor. Çıkıyoruz ve arka kapıyı çalıyor, kapı açılıyor. Bir mutfağın içinden ve sonra bağlantılı odalardan geçiyoruz. Bina çok eski - samanla örtülmüş çatısı, bozuk döşemeleri, tuhaf kuytu köşeleri var ve karman çorman odalarında da çatlakları. Hafif sesler geliyor; insan sesleri, ön taraftan. Arkada boş bir odada birbirleriyle uyumsuz birkaç masa ve sandalye bulunuyor. Onun da arkasında başka bir kapı var: Nico açınca küçük depoya giriyoruz.</p>

    <p class="msonormal1">"İçeri geç," diyor.</p>

    <p class="msonormal1">"Gelmeme izin verdiğin için teşekkürler."</p>

    <p class="msonormal1">Gülümsüyor. "Bu, senin harekete geçirdiğin bir şey. Toplantıda olacaklar seni etkileyecek. Dinlemen gerektiği fikrindeyim. Gir şimdi ve sessiz ol." Saatine göz atıyor. "Eğer işler planlandığı gibi giderse uzun sürmez!"</p>

    <p class="msonormal1">Kapıyı kapatıyor, diğer odayı gözetleyebildiğim bir kafes var. Belki bir on dakika sonra arka odadan girmemize izin veren adam üzerinde çay malzemeleri olan bir tepsi taşıyarak geliyor, peşinden de annem.</p>

    <p class="msonormal1">Annem N'ico'nun karşısına oturuyor. Rengi soluk, titreyen ellerini kavuşturuyor. Gözleri bir orada bir burada; hatta saklandığım kapıya doğru bile bakıyor ve bu karanlık odada göremeyeceğini bilmeme rağmen istemsizce geriye doğru zıplıyorum.</p>
  </div>

  <div class="wordsection">
    <p class="msonormal1">"Çay alır mısınız?" diyor Nico.</p>

    <p class="msonormal1">"Nerede?" diyor annem.</p>

    <p class="msonormal1">Nico çayları doldurup fincanın birini annemin önüne koyuyor. Kadın bir şey söylemiyor, belli ki yeniden sormamak için kendisiyle savaşıyor. Ve yenik düşüyor.</p>

    <p class="msonormal1">"Oğlum nerede?" Ah - Robert. Onu buraya getirmek için kullandıkları havuç bu. "Burada olacağını söylemiştiniz!" Ayağa kalkmaya hazırlanıyor.</p>

    <p class="msonormal1">"Ben, oğlunuzu yeniden görmek istiyorsanız gelin dedim, burada olacağını söylemedim."</p>

    <p class="msonormal1">Duruyor, bakışları temkinli. Yeniden oturuyor sandalyesine.</p>

    <p class="msonormal1">"Ve?" diye soruyor.</p>

    <p class="msonormal1">"Nerede olduğunu biliyoruz."</p>

    <p class="msonormal1">"Yıllardır onu bulmaya çalışıyorum."</p>

    <p class="msonormal1">Nico tek kaşını kaldırıyor. "Sizin ulaşamayacağınız kaynaklarımız var."</p>

    <p class="msonormal1">"Siz kimsiniz tam olarak?"</p>

    <p class="msonormal1">"Sanırım biliyorsunuz."</p>

    <p class="msonormal1">"Tahmin ediyorum, ama sizden duymak istiyorum."</p>

    <p class="msonormal1">Nico'nun dudağında tuhaf bir kıvrım oluşuyor. Eğlenmeye başladı, onunla oynuyor ve bir parçam kapıyı kırarak girip, her ikisine de düşündüklerini açık açık söylemeleri için bağırmak istiyor.</p>

    <p class="msonormal1">Annem tam da aklımdakini yapıyor. "Ailemi öldürüp oğlumun otobüsünü bombaladınız."</p>

    <p class="msonormal1">Başını hafifçe sallıyor. "İlk söylediğinizi yapacak kadar yaşlı değilim, son söylediğinizse o şekilde gerçekleşmedi."</p>

    <p class="msonormal1">"Ya?"</p>

    <p class="msonormal1">"Robert'a ne olduğunu biliyorsunuz." Durumu açıklıyor, soru değil bu.</p>

    <p class="msonormal1">"Benim de ulaşabildiğim kaynaklar var."</p>

    <p class="msonormal1">"Eee?"</p>

    <p class="msonormal1">İç çekiyor. "Olayın resmi versiyonu otobüs bombalamasında öldüğü yönünde ama sonrasında onu canlı gören kişiler var. Programlanmış olmalı."</p>

    <p class="msonormal1">"Onunla karşılaşırsanız sizin kim olduğunuzu bile bilmeyecek, anlıyorsunuz değil mi?"</p>

    <p class="msonormal1">Cevap vermiyor, omuzları çökmüş. Elbette biliyor.</p>

    <p class="msonormal1">"Size yapılanları düşünün," diyor Nico. "Sayısız anne babaya yapılanları."</p>

    <p class="msonormal1">"Çocuklarına," diye fısıldıyor annem.</p>

    <p class="msonormal1">"Bu konuda bir şeyler yapma şansınız var."</p>

    <p class="msonormal1">"Ben sizin yolunuzdan gitmem."</p>

    <p class="msonormal1">Nico başım indiriyor. "Gidersiniz demiyorum. Ama <span>yapabileceğiniz</span> bir şey var. Gelecekteki ebeveynlerin ve çocukların sizin yaşadıklarınızı yaşamamasını sağlamak. Hatalı düşünmeyin, tüm bu olanların arkasında Hudalar var: onlar olmasaydı bizim burada olmak için sebebimiz olmazdı.</p>

    <p class="msonormal1">"Dinliyorum."</p>

    <p class="msonormal1">"Armstrong Anma günü.Chequers'te konuşmanızı yaparken. Canlı yayımlanacak değil mi?"</p>

    <p class="msonormal1">"Evet. Her yıl öyle yapılıyor. Ama..."</p>

    <p class="msonormal1">"Tüm ülkeye oğlunuzdan bahsedin. Robert'ınızdan. Her zamanki şeylerle, ailenizin trajik kaybıyla başlayın. Sonra Robert'ın da terörist bombalarıyla öldürüldüğünü söyleyin ve sonra da ona olanlarla ilgili gerçeği açıklayın. Hudalar ın kendi yasalarını çiğnediğini. Bu sırrı açıklarsanız, halk gerçekte neler yaşandığını bilirse durduracaklardır."</p>

    <p class="msonormal1">Başını sallıyor. "Asla işe yaramaz. Hudalar yayını keser."</p>

    <p class="msonormal1">"Bağlantılarım var. Sizi temin ederim, bu yayın hakikaten canlı. Geciktirme olmayacak. Nasıl söyleyeceğinizi akıllıca planlayabilirseniz hızlı bir biçimde halledebilirsiniz."</p>

    <p class="msonormal1">"Ya sonra?"</p>

    <p class="msonormal1">"Siz halkın inanacağı birisiniz. Hudalar'ın sonunun başlangıcı olacak. Ve sizi Robert'a götüreceğiz."</p>

    <p class="msonormal1">Midemde düğümler. Neye karar verecek? İstediği olmazsa Nico ne yapacak?</p>

    <p class="msonormal1">Ama sonra annem konuşmaya yeltenince elini kaldırıp onu susturuyor. "Bu konuda ne yapacağınızı düşünmelisiniz. Şimdi karar vermeyin. Gidin."</p>

    <p class="msonormal1">Annem masadan kalkıp kapıya yöneliyor. Nico'nun onu gerçekten bırakmayacağı, paranoyasının onu dürteceği ve annemin onu Hudalar'a gammazlayacağına ikna olacağı korkusuna kapılıyorum. Ancak çıktığında yeniden nefes alabiliyorum. Annemin durduğu yerden emin değilim: hatta beni Hudalar'a gammazlayan, bana ihanet eden kişi bile olabilir. Nico'nun haberdar olmadığı bir konudur bu. Annemin yapabileceklerini nasıl bilebilir?</p>

    <p class="msonormal1">Nico kalkıp kapımı açmadan önce yavaşça bir dakika geçiyor. "Gel. Buradan çıkmalıyız."</p>

    <p class="msonormal1">Arka kapıdan çıkıp arabasına biniyoruz. Bir yan yola, sonra bir diğerine girip birçok hızlı dönüş yapıyoruz. Etrafa bakmıyor ama kimse izlemiyor.</p>

    <p class="msonormal1">Eve gideceğiz. Konuşmamız gerek," diyor.</p>

    <p class="msonormal1">"Robert'ın nerede olduğunu gerçekten biliyor musunuz?"</p>

    <p class="msonormal1">"Henüz değil ama öğreneceğiz." Etrafa göz gezdiriyor. "Onu benden iyi tanıyorsun. Sence ne yapacak?"</p>

    <p class="msonormal1">"Dürüst olmak gerekirse... emin değilim "</p>

    <p class="msonormal1">"Ben de," diye itiraf ediyor ve şaşırıyorum: Nico'nun belirsizliği itiraf etmesi alışıldık bir şey değil. "Ama bir B planı olacak korkma."</p>

    <p class="msonormal1">Yolun geri kalanında arabayı sessizce sürüyor. Ormandaki eve varınca beni meraklı gözlerin oluşturduğu duvar boyunca yürütüp ofisine götürüyor. Katran ve diğerleri orada. Tori önemsiz bir şeymişim gibi bakıyor.</p>

    <p class="msonormal1">"Otur," diyor Nico ve ofisin kapısını kapatıyor. Yalnızız. Diğer sandalyeyi benimkinin karşısına çekip yüzümü kaldırıyor ki göz göze gelelim. "Konuşmamız gereken bir şey var. Rain, Ben'i görmeye gitmeni anlıyorum."</p>

    <p class="msonormal1">"Ne?" Derin ihanetin şokuyla sandalyeden zıplıyorum. Anlatmayacağına dair tüm o söylediklerimden sonra Katran Nico'ya bu sırrı açıklamış mı?</p>

    <p class="msonormal1">"Bak Rain, yaptığın çok çılgınca bir şeydi." Beni sandalyeye iterken kalmamı sağlamak ister gibi elimden tutuyor. İfadesi kararlı ve göğsümü bir çarpıntı kaplıyor.</p>

    <p class="msonormal1">Ben konuşamadan diğer elini kaldırıyor. "Bekle. Yapmaman gerekirdi, çok tehlikeliydi. Yakalanırsan hepimizi tehlikeye atmış olursun. Bunu biliyorsun. Ama anlıyorum."</p>

    <p class="msonormal1">"Öyle mi?"</p>

    <p class="msonormal1">"Elbette. Sevmenin, sevdiğin kişiyi kaybetmenin nasıl olduğunu bilirim." Ve gözleri sempatiyle dolu. "Anlat bana Rain," diyor. "Ben'le konuşurken ne oldu?" Ve gözleri aynı zamanda hem tanıdık hem yabancı, benimkileri kavrayıp yatıştırıyor. Konuşturuyor beni. "Anlat," diye tekrarlıyor.</p>

    <p class="msonormal1">Yutkunuyorum. "Korkunçtu. Beni tanımadı, hem de hiç! Ona ne olduğunu bilmiyorum ve..."</p>

    <p class="msonormal1">"Biliyorum."</p>

    <p class="msonormal1">Duruyorum. "Neyi biliyorsun?"</p>
  </div>

  <p class="msonormal1">"Ona ne olduğunu biliyorum' Duruyor. "Güçlü ol Rain. Ben'in kaldığı okul denen yer okul falan değil.En azından senin anladığın anlamda. Orası bir Huda eğitim merkezi. Farklı prosedürlerle deney yapıyorlar yıllardır. Programlama gibi ama daha şiddetli. Kullanışlı bir şey, denekler inisiyatif alabiliyor, yeteneklerini kullanabiliyor ama yine de kontrol edilebiliyorlar." Ellerimi yeniden kendininkilerin arasına alıyor. "Söylediklerime inan, üzgünüm.Ama Ben artık bir kayıp. Sonsuza kadar."<br class="calibre11" /></p>

  <div class="wordsection">
    <p class="msonormal1">"Hayır," deyip başımı sallıyorum, gözyaşlarım tehdit ediyor.</p>

    <p class="msonormal1">"Düşman olmak üzere eğitiliyor: Huda casusu."</p>

    <p class="msonormal1">Hazmetmeyi başaramıyorum. Aiden söze dökmeden ipuçlarını vermişti. Ama Ben'in Huda olması! Hayır. Yapamaz. Yapmaz.</p>

    <p class="msonormal1">Algılayarak buz kesiyorum. Ona yapılanlardan sonra artık o bir zamanlar olduğu kişi değil. Kararları o vermiyor.</p>

    <p class="msonormal1">Hıçkırıklar derinlerden titreyerek yukarı yol almakta ve Nico'nun önünde soğukkanlılığımı korumak, sonraya saklamak için mücadele ediyorum ama beni omzuna yaslıyor. Yaşlar boşanıyor.</p>

    <p class="msonormal1">Kapı tıklanıyor. "Bekle," diyor Nico.</p>

    <p class="msonormal1">Çıkıp kapıyı ardından kapatıyor.</p>

    <p class="msonormal1">Başımı ellerimin arasına alıyorum. Bir şekilde zaten biliyordum. Gerçeği görmezlikten geliyordum. Ve yüzleşeceğim bir diğeri de şu: Katran, Ben'i görmeye gittiğimi Nico'ya söyledi; söylemiş olmalı. Başka türlü nasıl bilebilir ki? Ama anlatmayacağım söylemişti!</p>

    <p class="msonormal1">Acı ve gözyaşları öfkeye, sonra da nefrete dönüşüyor. Katran kararı benim veremeyeceğimi söyledi ama yanılıyordu. Yalnız bana ait bir şey bu. Hudalar ne pahasına olursa olsun durdurulmalı. Neyin feda edileceği önemli değil.</p>

    <p class="msonormal1">Anılarım su yüzüne çıkmaya başlamadan önce, Özgür BK'ya asla katılamazdım. Amaçları her ne olursa olsun Kyla olarak yöntemleriyle yüzleşemezdim. Ama şimdi yapabilirim. Kvla'nın şiddetten nefret ettiğini, korkusunu, hatta varlığını bile unutabilirim. Lucy'yi unuttuğum gibi. Ama Ben'i asla unutmayacağım.</p>

    <p class="msonormal1">Evet! Acıya tutun<span>.</span> Onu yoğunlaşmakta kullan.</p>

    <p class="msonormal1">Nico kapıyı yeniden açtığında, nefret intikam arzusu dışındaki diğer tüm duyguları silmiş oluyor.</p>

    <p class="msonormal1">Oturuyor. "Nerede kalmıştık? Ah evet. Tartışmamız gereken başka bir şey var. Bugün Katranla sohbet ettik biraz. Senin hakkında."</p>

    <p class="msonormal1">Ne? Başka sırlarımdan da mı bahsetmiş? Yumruklarımı sıkıyorum.</p>

    <p class="msonormal1">"Bizim tarafımızda olduğunu söylemeye dikkat etti."</p>

    <p class="msonormal1">"Sizin tarafınızdayım!"</p>

    <p class="msonormal1">"Ama endişeleri de var. Senin bize faydalı olmak için fazla hassas olduğun hissine kapılmış."</p>

    <p class="msonormal1">"Doğru değil bu! Her şeyi yapacağım!"</p>

    <p class="msonormal1">"Öyle mi Rain?" Nico yüzünde şüpheyle arkasına yaslanıyor. Eliyle <span>sessiz ol</span> anlamında bir hareket yapıyor. Dudağımı ısırıyorum. "Problemim şu: Katran senin bir sorumluluk olduğunu düşünüyor, genellikle fikirlerine güvenirim."</p>

    <p class="msonormal1">Yine şok: ihanet. O Katran ki bana eskiden nasıl arkadaş olduğumuzu, korktuğum zaman beni nasıl kucakladığını anlatmıştı. Ben hakkında nazikti. <span>Eskiden arkadaştık</span> doğru ifade.</p>

    <p class="msonormal1">"Yine de..." Nico omuz silkiyor. "Sana inanmak istesem de Rain, başka bir şey daha var. Bizim için tehlike oluşturuyor musun?"</p>

    <p class="msonormal1">"Ne demek istiyorsun?"</p>

    <p class="msonormal1">"Sonuçlarım düşünmediğin davranışların" Eli yine kalkıp susmamı emrediyor. "Tori gibi. Kontrol etmeye başladığım bir risk o, ama hâlâ bir risk. Ve Ben'i görmeye gitmen. Ya yakalansaydın? Bizi sır olarak saklayabilecek miydin?"</p>

    <p class="msonormal1">"Evet," diye cevap veriyorum; aniden ve düşünmeden. Coulson'a onlar hakkında bilmediği bir şey söylemedim değil mi? Hem de hiç.</p>

    <p class="msonormal1">Düşünce ya da duygu nüanslarına karşı her zaman tetikte olan Nico bunu görüyor. "Söyle bana Rain. Bizi maruz bıraktığın başka bir risk var mı?"</p>

    <p class="msonormal1">Fakat Coulson'u ona anlatamam: çok geç.</p>

    <p class="msonormal1">"Rain?" Sabırsız, beklemeyi sevmeyen sesi. "Söylemediklerini söyle ve bunu şimdi yap. Risk ne?"</p>

    <p class="msonormal1">Çek ve vur. "Saldırıya uğradığım zaman hafızam yerine geldi ve kendimi savunmak zorunda kaldım. O... hayatta kalmayı başarmış ve hatırlıyor."</p>

    <p class="msonormal1">"İsim," diyor dümdüz.</p>

    <p class="msonormal1">"Wayne Best." Kelimeler duyulmak istemezlermişçesine yavaşça ve sessizce çıkıyor. Ölüm cezası vermek anlamına mı geliyor bu? O kadar çok ölüp de hak etmeyen var ki; Wayne insanlık listesinin sonlarında yer aldığından pek ilgilenmiyorum.</p>

    <p class="msonormal1">"Bana bunu neden daha önce söylemedin?" Başını sallıyor. "Sana gerçekten nasıl güvenebilirim?"</p>

    <p class="msonormal1">"Kendimi kanıtlamak için her şeyi yapacağım."</p>

    <p class="msonormal1">Öyle mi?" Göğüs geçiriyor. Birden dönüp yaklaşarak iki eli sandalyemin kolçaklarında, doğrudan gözlerimin içine bakıyor. "Düşün Rain. Bizim için ne yapabilirsin? Gerçekten her şeyi <span>yapacağını</span> anlatan ne gibi bir şey verebilirsin bize? Söyle de sına güvenebileceğimi bileyim."</p>

    <p class="msonormal1">Zihnimi tarayıp araştırıyorum, bir şey sadakatimi ona kanıtlayacak herhangi bir şey. Görüntü ve yüzler dönüp duruyor ve sonra...</p>

    <p class="msonormal1">Yüzlerden biri hareketsiz kalırken gözlerim büyüyor.</p>

    <p class="msonormal1">"'Bir şey buldun. Söyle bana' diyor emreden sesiyle. Başka zamana, başka yere ait anlık bir anımsama: bir tuğla. Parmaklar. Ürküyorum. İtaat edilmesi gerek.</p>

    <p class="msonormal1">Kelimeler içeriden yavaşça çıkıyor, yavaşça. Her biri taze ve yeni bir yara. Bir çizgi çekiliyor. Bir seçim yapılıyor. "Size Dr. Lysander'i verebilirim."</p>

    <p class="msonormal1">Ben oradan ayrılırken içimde belirsizlik ve korku Nico'nun güvenini kazanmanın yalazlarıyla savaşıyor.</p>

    <p class="msonormal1">Tek gereken Dr. Lysander'i teklif etmekmiş.</p>

    <p class="msonormal1">Dişlerimi gıcırdatıyorum. Hak ediyor. Hepsi onun yüzünden. Programlama onun şeytani icadı; eğer böyle nitelendirebilirseniz. Her şey onun suçu. Ben'in kaderi onun işi, dolaylı olsa da.</p>

    <p class="msonormal1">Nico Katran'a başıyla işaret ediyor ve o da ben kapıya yürürken kalkıyor.</p>

    <p class="msonormal1">Kızarıyorum. "Eve kendi başıma gidebilirim," diyorum. Ama Katran beni dışarıya kadar izliyor. O bunu yaparken evin arkasında bir araba ve arabaya yaslanmış sigara içen bir adam görüyorum. Dönüp saklanıyor. Ortalama bir surata, ortalama yapıda birine anlık bakış; yine de bir şekilde tanıdık. Nasıl?</p>

    <p class="msonormal1">Ormanın içindeki kestirmeden bisikletlerin yanma yürüyoruz. Katran'ı umursamadan ilerliyorum ama yürüdükçe içimdeki öfke yükseliyor. Yavaşlayıp ona durmasını işaret ettiğimde daha yolu yarılamamışız bile. Neredeyse bisikletimi yere fırlatacağım.</p>

    <p class="msonormal1">"Nevin var senin?" diyor.</p>

    <p class="msonormal1">"Nico'ya söylemişsin!"</p>

    <p class="msonormal1">"Neyi söylemişim?"</p>

    <p class="msonormal1">"Ben'i görmeye gittiğimi."</p>

    <p class="msonormal1">Yüzünden hayret ve incinmişlik okunuyor. "Böyle bir şey yapmayacağımı söyledim ve yapmadım da."</p>

    <p class="msonormal1">"O zaman nereden biliyor?"</p>

    <p class="msonormal1">"Nico bilir!" diyor; aramızdaki eski bir söz bu ama omuz silkme ve gülümseme eksik.</p>

    <p class="msonormal1">Bunun nasıl mümkün olduğunu anlayamadan başımı sallıyorum. Fakat - evin oradaki tanıdık yüz; hatırlıyorum şimdi. Aiden'in kamyonetinin şoförü müydü? Belki Nico bu şekilde öğrenmiştir. Belki Katran değildi. Ama geri kalan kısım?</p>

    <p class="msonormal1">"Nasıl arkamdan iş çevirip Nico'yla benim hakkımda konuşursun? Benim sorumluluk haline geldiğimi nasıl söylersin?" Sıkılı dişlerimin arasından konuşuyorum, ellerim iki yanımda kıvrılıyor. "Senden daha iyi nişan alırım ben! Bıçaklarda da senin kadar iyiyim ve..."</p>

    <p class="msonormal1">"Öylesin Rain. Yeteneklerinle ilgili şüphesi yok kimsenin. Sabit hedefler karşısında en iyisi sensin."</p>

    <p class="msonormal1">"Ne demek istiyorsun?"</p>

    <p class="msonormal1">"Hatırlamıyor musun?"</p>

    <p class="msonormal1">"Neyi?"</p>

    <p class="msonormal1">Gözlerini deviriyor. "Göstereyim sana."</p>

    <p class="msonormal1">Yan tarafına sakladığı bıçağı kınından çekip solgun akşamüstü ışığında gümüşü ışıldayacak şekilde yukarı kaldırıyor. Herhangi bir bıçak değil bu; <span>o bıçak.</span> Hudalar'dan birinin yıllar önce yüzünü keserken kullandığı dalış bıçağı. Bir kolunu sıyırıp bıçakla kolunun iç tarafına dokunuyor.</p>

    <p class="msonormal1">"Ne yapıyorsun? Dur!"</p>

    <p class="msonormal1">Ama çok geç: derisi boyunca kesiyor. Keskin taraf içeri giriyor, kıpkırmızı oluyor. Damlalar halinde değil, gerçek bir sızıntı; kolundan aşağı kırmızı bir hat akıp eline ulaşıyor. Kandan nefret ediyorum. Nefret. Kokusundan, hissinden, tadından. Öğürerek gerilemeye başlıyorum ama gözlerimi kırmızıdan koparıp alamıyorum. Kolundan birkaç damla düşüyor. Havada asılı kalır gibi olup yere dökülüyor ve midem kabarıyor. Sertçe nefes alıp vererek kusmamak için öne eğiliyorum, görüşüm dalgalanmaya başlıyor.</p>

    <p class="msonormal1">Katran bana uzanınca korkuyorum. Göğüs geçirip bir mendille kolunu silerek uzatıyor.</p>

    <p class="msonormal1">/yKüçük bir çentik sadece. İyiyim. Gördün mü?" Dönüyorum ve tüm kırmızılık gitmiş, görünmez olmuş; soluğum düzelmeye başlıyor.</p>

    <p class="msonormal1">"Şimdi anlıyor musun Rain?" diyor alçak sesle. "Bizimle neden olamayacağını? Sen bir tehlikesin, hepimiz için risk oluşturuyorsun. Birkaç damla kana böyle tepki veriyorsan bombalar ve kurşunlar karşısında ne yapacaksın? Her an darmadağın olabilirsin. Eğer sana bakıcılık yapmam gerekirse diğerlerini riske atmış olurum."</p>

    <p class="msonormal1">"Anlamıyorum. Saldırıları <span>hatırlayabiliyorum</span> ve kanı da." Yutkunup içime odaklanmaya zorluyorum kendimi: sesler yüksek. Çığlıklar, koşuşturan insanlar. Ama ayrıntılar bulanık: ne yaptığımı hatırlamıyorum. İnsanları incitmiş sonra da kendime bunları unutturmuş olmalıyım. Ayrıntılar bu yüzden berrak değil. Sahiden birini öldürebilir miyim? Öldürdüm mü?</p>

    <p class="msonormal1">"Nico'nun peşinde olduğu şey," derken düşünceye dalıyor, kendi kendine konuşur gibi. "İmkânsız olduğunu anlamış olmalı. Senin işin içine girmeni neden istesin ki? Bu onun için neden bu kadar önemli?"</p>

    <p class="msonormal1">Sonra hâlâ orada olduğumu hatırlayarak geriye dönüyor. Ellerimi ellerine alıyor. "Rain, bana söz ver. Bu konuda düşün: bugün olanları ve öncekileri düşün; kan gördüğün zamanları. Düşün ve hatırla." Duruyor, gözleri benimkilere dalmış. Doğrudan gözlerimin içine bakıyor ve başka tarafa bakmak isteyip başaramıyorum.</p>

    <p class="msonormal1">Düşünmeden uzanıyorum; merak hissiyle parmaklarımı yüzündeki yara izinin üzerinde gezdiriyorum: bunu daha önce de yaptım.</p>

    <p class="msonormal1">Parmaklarım tenini yakmışçasına yana çekiliyor birden. Bisikletine atlıyor, ben de izliyorum. Eve doğru geri kalan yolda aklım karmakarışık: dediği doğru mu? Terörist olarak işe yaramazın teki miyim?</p>

    <p class="msonormal1">İçimdeki her şey <span>hayır</span> diye bağırıyor. İyi olduğum bir konu bu; Nico'nun bize öğrettiği tüm şeylerde olduğu gibi. Yaptığımız her şeyde en iyi olmak için savaştım, çoğu zaman da öyleydim.</p>

    <p class="msonormal1">Çok anlamsız. Katran'ın söyledikleri doğruysa Nico neden benim işe karışmamı istesin ki? Beni izlemek kolay olmasa gerek. Ve programlandıktan sonra beni nasıl bulduğunu hep merak ettim. O kamyonet şoförü KİE'ye yerleştirdiği biriyse bu şekilde olabilir. Ben'i görmeye gittiğimi de böyle öğrenmiş olmalı. Hafızam beni çeşitli şekillerde yanıltıyor olabilir ama hatırladığım bir şey var: Katran asla yalan söylemez. Eğer yapsaydı anlatırdı.</p>

    <p class="msonormal1">Eğer ben bu kadar işe yaramaz biriysem, Nico neden beni bulmak için bu kadar çaba harcasın? Annemin yanına yerleştiğimi vaktinden önce biliyor olamazdı. Onun kim olduğunu da. Ve Dr. LysanderTe de buluşmaya gideceğim ama bunun mümkün olacağını da bilemezdi.</p>

    <p class="msonormal1">Dişlerimi gıcırdatıyorum. Tamam, kan tahammül edilmez bir şey, doğru, ama üstesinden gelirim; isteklerimin verdiği güçle. Nico bana inanırsa bunu başarabilirim.</p>

    <p class="msonormal1">Başarmalıyım.</p>

    <p class="msonormal1">Her halükârda Dr. Lysander'i Özgür BK'ya teslim etmek bunlara değmeli. Birçok şeye.</p>

    <p class="msonormal1">O gece geç saatlerde deniyorum. Keskin bir mutfak bıçağı, titreyen bir el: yalnızca tek bir damla kan. Ama yapamıyorum, yapamam. Bıçağı odanın bir köşesine fırlatıyorum, duvara saplanıyor.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
