<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_27"><a class="title" id="bookmark24">YİRMİ YEDİNCİ BÖLÜM</a></h3>

    <p class="msonormal1">Ertesi sabah Dr. Lysander'in bekleme odasında gerginim. Ondan saklamaya çalışacağım çok fazla şey var artık. Yalnızca Kyla olmanın nasıl bir duygu olduğunu hatırlamaya çalışıyorum; anılarımdan önceki halimi; ama kayıp gidiyor. Ne kadar farklı olduğumu, değiştiğimi fark etmemeli: eğer tarama isterse başım büyük belada demektir.</p>

    <p class="msonormal1">Dr. Lysander'in kapısının önünde yine nöbet tutan bir Huda var. Yandaki ofisten bir hemşire çıkıyor, yüzünü tanımıyorum. Hakkında bilgi depolamaya başlıyorum, beynimin bir kısmı hastanede çalışan kişileri biriktirmekle meşgul; Nico'ya resimlerini yapacağım. O zaman aklıma geliyor. Ya Hudalar'ın yüzleri?</p>

    <p class="msonormal1">Nöbetçiyi incelemeye zorluyorum kendimi. Artık otomatikleşmiş olan başka yöne bakma, göz temasından kaçınma ve dikkat çekmeme dürtülerimin üstesinden gelmeye çalışmak rahatsız edici. Hafızamın içine işlemiş Coulson ve Cam'le birlikte bizi alanlar dışında Hudalar'ın tam olarak neye benzediğini bilmiyorum. Kadınlar da, erkekler de aynı giysileri giyiyor: çoğu zaman aynı gri takımları. Ya da nöbetteyseler siyah operasyon takımlarını: üstte siyah ceket, kalçada silah. Ceketlerin kurşun geçirmez olduğunu söylemişti Nico. Ve duruşları, tavırları şöyle diyor: <span>Yolumdan çekil</span> Yüzler genellikle ifadesiz; saçlar kısa ya da arkadan toplanmış. Birey olarak onları ayırt edecek hiçbir şey yok. İzin günlerinde onları kot pantolonla görsem herkes gibi mi görünecekler acaba?</p>

    <p class="msonormal1">Adam genç, şaşırtıcı. Neden? Sanırım üniforma ve otoriter duruş onun daha yaşlı olduğunu tahmin ettiriyordu bana. Yüzü bomboş, dosdoğru karşıya bakıp etrafındaki benim gibi alçak seviyeli varlıklara dikkat etmiyor. Ama Mac ya da Aiden'den büyük değil, yirmilerinin başlarında, öyle bir şey. Ortalama vücut yapısı ve boy. Silah tutmak için yaratılmamış, müzisyenlerinkine benzer ince parmaklar. Kendimi dürtüyorum; acayipleşmemeli- vim. Ela gözler, kısa kahverengi saç. Çizimde ayrıntılandırması zor olacak ortalama bir yüzün ortalama özellikleri. Ama yine de daha sonra denemek için hafızama alıyorum ve...</p>

    <p class="msonormal1">Gözlerini deviriyor, kayıp biraz dönüyor, yüzü hâlâ bomboş.</p>

    <p class="msonormal1">Neredeyse sandalyemden düşeceğim.</p>

    <p class="msonormal1">Dr. Lysander kapıda görünüyor. "Kyla? Şimdi gelebilirsin."</p>

    <p class="msonormal1">Kurtuldum. Aceleyle adamı geçip kapıdan giriyorum. Dr. Lysander gülümsüyor; morali iyi.</p>

    <p class="msonormal1">"Günaydın Kyla. Aklında neler var bugün?"</p>

    <p class="msonormal1">"Hudalar insan mı?" deyiverdikten sonra korkudan siniyorum: nöbetçi Huda'yı incelemeye o kadar kaptırmışım ki kendimi ne söyleyeceğime hazırlanmamışım.</p>

    <p class="msonormal1">"Ne?" Gülüyor. "Ah Kyla. Sohbetin çok eğlenceli. Elbette insanlar."</p>

    <p class="msonormal1">"Yani, insan olduklarını biliyorum. Kastettiğim tam olarak bu değildi."</p>

    <p class="msonormal1">"Açıkla lütfen."</p>

    <p class="msonormal1">"Normal mi onlar da: hayvanları, hobileri var mı? Enstrüman çalıp partilere giderler mi? Yoksa hep böyle surat asarak mı yürürler?"</p>

    <p class="msonormal1">Gülümser gibi oluyor. "Gördüğümüz kadar olmadıklarını, onların da bir hayatı olduğunu düşünüyorum. Ama madem sordun, hiçbiriyle yemek yemedim, kapıdaki nöbetçiyi saymazsan."</p>

    <p class="msonormal1">"Nöbetçiyle yemek mi yediniz?"</p>

    <p class="msonormal1">"Bugünlerde pek çok yerde korunmam gerekiyor. Ama benim isteğime bağlı bir şey değil bu."</p>

    <p class="msonormal1">"Eh, beni korumuyorlar. Yok sayıp surat asıyorlar." <span>Kaçırıp uyması imkânsız anlaşmalar teklif ediyorlar.</span> Yüzüme yansımadan düşünceyi bastırıyorum, fark etmiş gibi görünmüyor ve ekranına dönüyor. Biraz yazdıktan sonra başını kaldırıyor.</p>

    <p class="msonormal1">Bana dikkatle bakıyor. "Başka anılar da hatırladın mı? Ya da gerçekten yaşadığına inandığın başka rüyalar gördün mü?"</p>

    <p class="msonormal1">"Olabilir."</p>

    <p class="msonormal1">"Anlat bakalım."</p>

    <p class="msonormal1">Ona yalan söylemek imkânsız. Bunu başarsam bile yapmamalıyım. Bana inanmalı, yoksa tarama ister. "Bir kâbus görüyordum rüyamda. Ve..." Tereddütlüyüm.</p>

    <p class="msonormal1">"Evet Kyla?"</p>

    <p class="msonormal1">"Kendime geldiğimde bir çocuk bana sarılmıştı. Ama uyanmadım. Bu da rüyanın bir parçasıydı." Yanaklarımın yandığım hissedebiliyorum.</p>

    <p class="msonormal1">"Ah, anlıyorum." Eğleniyor. "Bu tip rüya öğelerine senin yaşlarında sık rastlanır."</p>

    <p class="msonormal1">Burada kesmek mantıklı olsa da içimde bir şeylerin kabardığını hissedebiliyorum. Bu anı gerçek. Katran olmasa bile bir şekilde biliyorum; yaşandı.</p>

    <p class="msonormal1">Yeniden ekrana bakıyor.</p>

    <p class="msonormal1">"Evde işler yolunda mı?"</p>

    <p class="msonormal1">"Evet."</p>

    <p class="msonormal1">"Gerçekten mi?" Dönüyor ve yine mercek altındayım.</p>

    <p class="msonormal1">Bir şey duymuş. Kalbime ani bir sancı saplanıyor. Annem. Öyle olmalı, rapor veriyor olmalı. Gerçekten o. Babam evde değildi, başka kim olabilir?</p>

    <p class="msonormal1">Ona ne söyleyebilirim?</p>

    <p class="msonormal1">"Yani..."</p>

    <p class="msonormal1">"Devam et."</p>

    <p class="msonormal1">"Emin değilim ama sanırım annemle babam artık o kadar iyi anlaşamıyor."</p>

    <p class="msonormal1">"Anladım. Buna üzülüyor musun?"</p>

    <p class="msonormal1">"Hayır. Babamın uzakta olmasına aldırmıyorum artık."</p>

    <p class="msonormal1">Başını sallıyor. Düşünce pozisyonu. "Eve ve topluma uyum sağlamanda sana yol gösterecek bir anne ve babaya sahip olman gerekiyor. Bu sözleşmenin gereklerinden biri."</p>

    <p class="msonormal1">Alarm! Gözlerim kocaman açılıyor. "O kadar sık gitmesin tabii!"</p>

    <p class="msonormal1">"Merak etme Kyla. Sen ve kardeşin için evde işler yolunda oldukça bu durumu rapor etmenin anlamı yok." Saate bakıyor. "Süre bitti gibi. Konuşmak istediğin başka bir şey var mı?"</p>

    <p class="msonormal1">Ve gözleri yine üzerimde. O bana böyle baktığında içimde biriken pek çok şeyi kusmak istiyorum. Başımı iki yana sallamayı başarıp kalkıyorum. Kapıya yöneliyorum.</p>

    <p class="msonormal1">"Ah Kyla?" Dönüyorum. "Gelecek sefer aklındakileri konuşacağız."</p>

    <p class="msonormal1">Hızla çıkıyorum, kaçmak iyi geliyor.</p>

    <p class="msonormal1">Huda hâlâ kapıda. Hazır olda ve dümdüz karşıya bakıyor. Gitmeden önce ona şöyle bir bakmaktan kendimi alamıyorum.</p>

    <p class="msonormal1">Göz kırpıyor.</p>

    <p class="msonormal1">Düşmeme ramak kalıyor.</p>

    <p class="msonormal1">Aman Tanrım! Bir Programlanmışla göz kırpmasının başını belaya sokacağına eminim.</p>

    <p class="msonormal1">"Dün gece baban aradı," diyor annem bir gözü yolda bir gözü bende. Hastaneye yakın olan Londra trafiği her zamanki gibi o kadar yavaş ilerliyor ki fazla dikkat etmesi gerekmiyor.</p>

    <p class="msonormal1">"Öyle mi? Nasılmış?"</p>

    <p class="msonormal1">"İyi. Seni sordu, ne olup bittiğini."</p>

    <p class="msonormal1">"Gerçekten mi?" diyorum şaşırarak. "Ne dedin?" diye soruyorum sonra da kendimi tutamayarak.</p>

    <p class="msonormal1">"Yalnızca bana söylediklerini: okulu iyi, Cam'le sadece arkadaşlar, bir terslik yok." İç çekiyor. "Ne isterdim biliyor musun?"</p>

    <p class="msonormal1">"Ne?"</p>

    <p class="msonormal1">"Beni kandırmaya çalışmamanı. Biz eskiden seninle konuşurduk, gerçekten konuşurduk değil mi Kyla? Neyin var senin bugünlerde?"</p>

    <p class="msonormal1">Yanağımı ısırıyorum. <span>Odaklan.</span></p>

    <p class="msonormal1">"Gerçekten hiçbir şey." Gülümsüyorum. Gülümsemem inandırıcı ama ikna olmuşa benzemiyor.</p>

    <p class="msonormal1">"İstediğin zaman konuşabiliriz. Aramızda kalır tamam mı?"</p>

    <p class="msonormal1">"Elbette," diyorum. "Biliyorum."</p>

    <p class="msonormal1">Ama bilmediğim şey şu: beni Hudalar'a kim ispiyonladı? Ve annem olmadığından emin olabilsem bile nereden başlamalıyım? Belki de Özgür BK'da olmamandan. Ailesini katleden örgüt. Ya da aslında değilim ama -Özgür BK'ya sızmış bir Huda casusu olmamamdan- her halükârda pek hoşuna gitmeyeceğinden eminim.</p>

    <p class="msonormal1">Arabayı kullanırken bakıyorum. İlk Huda BB'nin kızı: onlardan biri mi, değil mi? Ama hepsi bir yana beni rahatsız eden bir şey var.</p>

    <p class="msonormal1">"Seni anlamıyorum," diyorum sonunda sessizliği bozarak.</p>

    <p class="msonormal1">"Neyi anlamıyorsun?"</p>

    <p class="msonormal1">"Amy'yle beni neden yanma aldın? Her şeyi yapmış olabiliriz, bilemezsin. Terörist ya da katil olabiliriz."</p>

    <p class="msonormal1">"Bende pek şiddet yanlısı olduğunuz izlenimini bırakmadınız."</p>

    <p class="msonormal1">Görüntüler yanıltıcı olabilir.</p>

    <p class="msonormal1">"Nereden biliyorsun?"</p>

    <p class="msonormal1">"Bilemem. Ama şu anda kim olduğunuzu biliyorum. Senin de, Amy'nin de."</p>

    <p class="msonormal1">Pencereden dışarı bakıyorum. Benim gerçekten kim olduğumu biliyor mu? Öğrendiği için beni Hudalar'a ispiyonlamış olabilir mi? "Ama ya ailen? Ve oğlun... DKT öldürdü onları." Kelimeler tökezletiyor beni. Neredeyse DKT yerine Özgür BK diyecektim. <span>Dikkat et!</span></p>

    <p class="msonormal1">Bir şey söylemeden arabayı kullanıyor. Trafik ışık yüzünden duruyor.</p>

    <p class="msonormal1">"Kyla, Robert hakkında ne biliyorsun? Oğlum hakkında?"</p>

    <p class="msonormal1">Dönüp ona bakıyorum. Gözlerinin dolu dolu olması şaşırtıyor beni.</p>

    <p class="msonormal1">"İsmi okuldaki anıtın üzerinde. Okul otobüsleri bombalandığında Ölmüş." Bunları söylüyorum ama Mac oradaymış ve olayları farklı anlatıyor.</p>

    <p class="msonormal1">Başını sallıyor. "Hayır. Ben de uzun süre buna inandım ama bu sorun değil. Bombalamadan kurtulduğunu öğrendim, ama onu bir daha hiç görmedim. Programlandığına inanıyorum. Ama ispat edemem. Onu bulmak için her şeyi yapmama rağmen sonuç bir hiç."</p>

    <p class="msonormal1">Şoke olmuş halde anneme bakıyorum. <span>Biliyor.</span></p>

    <p class="msonormal1">Arkamızdan bir korna sesi geliyor; trafik yeniden akmaya başlıyor. Annem devam ediyor.</p>

    <p class="msonormal1">"Nedeni bu Kyla. Anladın mı? Başka bir yerde birilerinin Robert'a göz kulak olduğunu umut ediyorum. Birinin onu sevdiğini. Amy ve senin için bunları bu yüzden yapıyorum işte."</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
