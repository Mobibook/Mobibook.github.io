<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_23"><a class="title" id="bookmark20">YİRMİ ÜÇÜNCÜ BÖLÜM</a></h3>

    <p class="msonormal1">Tori iki eliyle silahı tutuyor. Dikkatle nişan alıp tetiği çekiyor.</p>

    <p class="msonormal1">Kolları geri tepmeyle arkaya itilirken şişe patlıyor.</p>

    <p class="msonormal1">Zafer edasıyla tek yumruğunu havaya kaldırıyor. "Sonunda!" Vahşi bir nişancıya dönüştü, bıçaklarda olduğu gibi doğal değil ve bu ders uzun sürdü, sinir bozucu ve zaman zaman da tehlikeliydi. İkimiz de gülerek dönüyoruz ve karşımızda Nico, bizi izliyor.</p>

    <p class="msonormal1">"Bravo!" diyor ve Tori zevkten kızarıyor. Bense daha önce isabet ettiremediği onlarca atışı görüp görmediğini merak ediyorum.</p>

    <p class="msonormal1">Nico okul kimliğimi bana atıyor, yakalıyorum.</p>

    <p class="msonormal1">"Bu konuda her şey yolunda gitti mi?" diye sorup kimliği boynuma asıyorum.</p>

    <p class="msonormal1">"Tabii ki. Gerektiği gibi bütün derslere girdin. Biri soru soracak olursa okul bilgisayarı ısrarcı olacaktır. Gel," diyor beni işaret ederek ve eve giriyor.</p>

    <p class="msonormal1">Peşinden gidiyorum. Kapıdan girince uyudukları yer görülüyor; yerde kıvrılmış yataklar. Kasalar, kutular. Silah mı bunlar* Görünüşe bakılırsa su tesisatı yok. Tori bu durumdan memnun olmamıştır; Katran'ın ona "Prenses" demesine şaşmamalı. Ama kıza olanlardan sonra burada olmak onun için cennette olmak gibi bir şey olmalı.</p>

    <p class="msonormal1">"Otur' diyor Nico bir kutuyu göstererek, yanındakine de o oturuyor. "Konuşmamız lazım. Tori sana hikâyesini anlattı mı?"</p>

    <p class="msonormal1">"Evet."</p>

    <p class="msonormal1">"Peki neden sana anlatmasını istediğimi anladın mı? Rain, bizim grupça nasıl çalışmamız gerektiğini biliyorsun; yüzde yüz dürüst olunmalı. Tori'ye üzücü hikâyesini anlattırdım, bilmen gerekiyordu. Onun güçlü ve zayıf yanlarını, motivasyonunu. Onunla birlikte çalışabilmek için."</p>

    <p class="msonormal1">Tori'yle beni aynı kategoriye, aynı seviyeye yerleştiriyor. Aynı takımdaymışız gibi. Halbuki kızı neredeyse hiç tanımıyor! Ve içten içe yaralanıyorum; nedeni bu mu yoksa başka bir şey mi bilemiyorum. Dürüst değilim. Ama Tori benim hikâyemi bilse -Ben'le olan biteni- beni asla kabullenmez. Göğüs geçiriyorum.</p>

    <p class="msonormal1">Elimi tutup sıkıyor, ben de yalnızlık duygusundan bunalmış bir halde sıkıca sarılıyorum eline. Annem ve Amy'ye güvenemem, Cam benimle konuşmuyor. Konuşsa bile kendi iyiliği için uzak tutulmalı. Tori'yle hassas bir arkadaşlığın başında olduğumuz hissine kapılmıştım ama Ben'le ilgili gerçeği öğrenirse bu mümkün olamaz.</p>

    <p class="msonormal1">Yalnızca Nico var. Ona bakınca gözlerimiz kesişiyor. Benimkileri kavrıyor. Hep aynılar. <span>Yüzde yüz dürüstlük:</span> ona her şeyi anlatmalıyım.</p>

    <p class="msonormal1">'"Şimdi," diyor. "Çizimlerin nasıl gidiyor?"</p>

    <p class="msonormal1">"Birkaç tanesi hazır, buraya geleceğimi bilseydim getirirdim. Cumartesi günü hastanede olacağım. Bazı ayrıntıları gözden geçirmem gerek ve birkaç tane daha yapmalıyım. Hem net olmaları tazım "</p>

    <p class="msonormal1">"Doğru. Ama süre kısa Rain."</p>

    <p class="msonormal1">Derin bir nefes alıyorum. "Seninle konuşmam gereken başka bir şey var..."</p>

    <p class="msonormal1">"Bekle." Dışarıdan ayak sesleri ve mırıltılar geliyor. "Önce dışarı çık ve yeni arkadaşlarınla tanış."</p>

    <p class="msonormal1">Evden çıktığımda Katran geri dönmüş. Yanında da dokuz kişilik bitkin bir grup var. Bakınca yeni oldukları anlaşılıyor; hepsi on dört on beş yaşlarında. Bazıları okuldan yarım yamalak tanıdığım yüzler, ben şaşırıyorum ama onlar beni görünce daha çok şaşırıyor. Gözler bileğime odaklanıyor; Levo'ma.</p>

    <p class="msonormal1">Nico dışarıya çıkınca fısıltılar kesiliyor. "Rapor ver."</p>

    <p class="msonormal1">Çocuk başını sallıyor. "Bu yeni grup bir saman yığını. <span>Hedef şaşırtma</span> işiyle meşguldüm. Döndüğümde boş boş oturuyorlardı." Bana bakıyor.</p>

    <p class="msonormal1">Etrafımdaki korku neredeyse katı hale gelmiş. Uzanıp o balçık gibi boğucu şeye dokunabilirsiniz. Nico'nun korkusundan hepimiz başlangıçta böyleydik. Biz başarı kazandıkça, o onayladıkça azar azar değişti; korku yerinde kaldı ama eklenen bazı şeyler oldu. Yaptığı her şeyi bizim için yaptığını anlamaya başladık. Bizi güçlendirmek için. Güvende tutmak için.</p>

    <p class="msonormal1">Ama Nico tek kaşını kaldırıyor sadece. "Bu senin grubun Katran. Onlarla ne yapabilirsin?"</p>

    <p class="msonormal1">Katran gülümsüyor. "Bu gece yine talimdeyiz." Gitmelerini söylemek için elini kaldırıyor ve tereddütlü adımlarla uzaklaşmaya başlıyorlar.</p>

    <p class="msonormal1">"Bekleyin," diyor Nico. "Bir sorun var."</p>

    <p class="msonormal1">Hepsi duruyor. Hareketsizler. Gözler Nico'da.</p>

    <p class="msonormal1">"Ciddi bir güvenlik ihlali yaşadık. Biriniz sıvışıp hakkımızda hikâyeler anlatmış. Kim yaptı bunu?" Sesi buz gibi ve o kişinin ben olmadığımı bilmeme rağmen korkulan o kadar bulaşıcı ki beni de onlarla birlikte etkiliyor. Az sonra olacaklardan ödüm kopuyor.</p>
  </div>

  <div class="wordsection">
    <p class="msonormal1">Beyaz yüzlerde bakışlarını gezdiriyor birer birer. Uzunca bir süre. O varmadan suçlu kızı yakalıyoruz: koyu saçlı bir kız, okulda 10. sınıftaydı sanırım. Titriyor ve Nico'yla göz göze gelemiyor.</p>

    <p class="msonormal1">Nico göğüs geçiriyor. Bir işaretiyle Katran kızı tutup diğerlerinin önüne çıkarıyor. Nico'ya yaklaştırıyor.</p>

    <p class="msonormal1">"Adm Holly değil mi?" diyor Nico. Elini öne doğru uzatıyor; kız geri çekiliyor ama Nico hafifçe kızın yanağına dokunuyor. Gülümsüyor. "Ne yaptığını anlat bize," diye devam ediyor nazik bir ses tonuyla.</p>

    <p class="msonormal1">Kız gözlerinde çaresiz bir umutla bakıyor. Nico'yu benim tanıdığım kadar iyi tanımıyor: öfkeli olsa bir nebze güvende olurdu. "Özür dilerim Nico, onu görüp de veda etmem gerekiyordu."</p>

    <p class="msonormal1">"Kimi? Erkek arkadaşını mı?" Nico Katran'a bakıyor, o ise gözlerini deviriyor.</p>

    <p class="msonormal1">"Hayır. Kardeşimi."</p>

    <p class="msonormal1">"Holly. Bana büyük bir tutkuyla Hudalar'dan nasıl nefret ettiğini, onları alaşağı etmek için elinden geleni yapacağını söylediğini hatırlıyorum. Biz senin yeni ailen olacaktık."</p>

    <p class="msonormal1">"Öylesiniz! Yapmak, olmak istediğim tek şey bu. Bana inanmalısın. Her şeyi yaparım."</p>

    <p class="msonormal1">"Her şeyi mi?" Başını eğiyor. "Göreceğiz. Ama bizi tehlikeye attın."</p>

    <p class="msonormal1">"Kimseye söylemez!"</p>

    <p class="msonormal1">"Peki ben bunu nereden bileceğim?" Kelimeler teker teker batıyor. Kızın yüzü daha fazla solabilse solar. "Kuralları ciddiyetsiz bir biçimde koymuyoruz Holly. Geçmişe ait bağlara tutunmak sadakati parçalar. Seni dayanıksız ve güçsüz kılar."</p>

    <p class="msonormal1">Nico çocukların başlarının üstünden arkaya bakıyor. Elini sallıyor. Grup konuşmaksızın ortadan ikiye ayrılıyor, ormandan iki adam; ortalarında bir çocukla birlikte yaklaşıyor. En fazla on üç yaşında, adamlar kollarından tutmuş. Çırpmıyor.</p>

    <p class="msonormal1">Nico yüzleri süzüyor. "Çocuklar, Holly'nin kardeşiyle tanışın." Yeniden Holly'ye dönüyor. "Şimdi sana ikilemimden bahsedeyim. Bana bazı şeyler söylüyor, sözler verip sonra da kuralları çiğniyorsun." Gülümsüyor. "Ama yine de dava için <span>her şeyi</span> yaparım dedin."</p>

    <p class="msonormal1">Katran'a doğru başıyla işaret edince kız bırakılıyor. Titremekte.</p>

    <p class="msonormal1">"Güvenlik açığı oluşturdun. Bunu ortadan kaldırmalısın."</p>

    <p class="msonormal1">Nico elini ceketinin iç cebine atıyor. Bir silah çıkarıp kontrol ediyor. Holly'ye uzatıyor.</p>

    <p class="msonormal1"><span>Hayır.</span> Yapamaz. Holly'ye bunu yaptıramaz. Hayır!</p>

    <p class="msonormal1">Kız bir şey yapmadan kardeşi durumu kavrıyor. Çırpınmayı bırakıp o koca kahverengi gözleriyle elinde silah tutan ablasına bakıyor. Kız ise işlerin nasıl bu hale geldiğine inanmaz gibi silaha.</p>

    <p class="msonormal1">Nico kızın omzuna elini atıp saçlarını geriye çekerek müşfik bir sesle konuşuyor. "Bunu ona yapan sensin. Tetiği ya sen çekersin ya da bir başkası. Sorumlu sensin; başladığın işi bitir."</p>

    <p class="msonormal1">Silah kızın ellerinde titrerken kendimi kontrol etmeye çalışıyorum. Atılıp elinden alabilirim. Sonra da bu çocuk gibi kendimi o iki adamın arasında bulurum.</p>

    <p class="msonormal1">Nihayet Holly başını kaldırıp Nico'nun gözlerinin içine bakıyor. Nico başını sallıyor.</p>

    <p class="msonormal1">Yüzü ifadesiz. İki eliyle tabancayı kaldırıp doğrultmaya çalışıyor.</p>

    <p class="msonormal1">"Bam!" diye bağırıyor Katran. Herkes çekilince gülmeye başlayıp tabancayı kızın elinden alıyor. Şarjörü çıkarıp etraftaki- lere gösteriyor: boş.</p>

    <p class="msonormal1">Hollv yere yığılıyor. Nico da yanına diz çöküyor. "Sana asla kardeşini öldürtmem aptal kız. Hepinizi fazlasıyla önemsiyorum. Ama bu dersi alman gerekiyordu. Hepiniz öğrenmeliydiniz." Ayağa kalkıp birbiri ardına gruptaki herkesin gözlerinin içine bakıyor.</p>

    <p class="msonormal1">Adamlara bakınca Holly'nin kardeşini serbest bırakıyorlar. Çocuk gülümseyerek ablasına koşuyor ve sarılıyorlar. "Üzgünüm' diyor. "Buraya gelebilmek için rol yapmam gerekiyordu. Özgür BK'ya ancak böyle katılabilirdim."</p>

    <p class="msonormal1">Nico elini uzatıp Holly'yi ayağa kaldırıyor. Rahatlamayla titremeye başlıyorum. Elbette tahmin etmem gerekirdi; Nico'ya inanmalıydım. Tüm bunlara inanıyorum. Bu yeni çocuklar gibi tuzağa düşmemeliydim. Katran baştan beri işin içindeydi; ya da çözdü. Benim de öyle olmam gerekirdi.</p>

    <p class="msonormal1">Holly Nico'nun eline yapışıyor, gözleri minnettarlıkla dolu. "Teşekkür ederim Nico, çok teşekkür ederim. Bana ikinci bir şans verdiğin için pişman olmayacaksın."</p>

    <p class="msonormal1">"Olmayacağım." Kelimeleri kendinden emin, sakin bir ifadeyle söylüyor. Holly üzerinde yürüdüğü ince buz tabakasının farkında olmayabilir ama ben farkındayım. Nico'yu çiğneyen kimsenin yaptığı yanma kalmaz. Midem buruluyor. Yaptığı şey, kardeşine anlatması benim yaptığımın yanında bir hiç. Eğer Nico dikkatsizliğimi, Hudalar'ın beni alıp götürmesine karşı koyamamış olduğumu öğrenirse... eh. Silah bu sefer dolu olur.</p>

    <p class="msonormal1">Ona söyleyemem.</p>

    <p class="msonormal1">Ama ya Ben ne olacak?</p>

    <p class="msonormal1">Nico gruba doğru ilerliyor. "Hepiniz buradayken size bazı özel haberlerim var. Hepiniz için onur verici. Prenses'in verdiği bilgilere teşekkürler." İsmi söylerken ağzının köşesinde bir sırıtma peydahlanıyor ve Tori'yi işaret ediyor. "Bir Huda İSM'sinin konumunu belirlemeyi başardık. Bir İptal ve Sonlandırma Merkezi. Sözleşmeye uymayanlar olarak niteledikleri bazılarını bu merkezlere götürüp katlediyorlar. Birkaç gün içinde saldıracaksınız."</p>

    <p class="msonormal1">Tori'nin götürüldüğü merkez mi? Programlanmışların öldürülüp bir köşeye atıldığı. Yumruklarım sıkılıyor, içim orada onlara yapılanlar yüzünden acıyla dolu. Tori'nin başına da bunlar gelecekti, kaderin daha kötü bir cilvesi araya girmeden önce.</p>

    <p class="msonormal1">Herkes sinirli bir biçimde gülümsedikten sonra alkışlamaya başlıyor. İlk saldırıları mı bu? Hazır olabilirler mi peki? Katran'a bakıyorum, kaşıyla acayip bir hareket yapıyor. O da emin değil.</p>

    <p class="msonormal1">Ama ben hazırım. Belki de Coulson karışıklığından, hepsini ardımda bırakarak kurtulabilirim.</p>

    <p class="msonormal1">"Nico ben..."</p>

    <p class="msonormal1">"Bekle." Bir elini omzuma koyuyor. "Sen içeri gel özel kız. Konuşmamızı bitirme zamanı geldi."</p>

    <p class="msonormal1">Evin arkasına doğru izliyorum onu, sırtımdaki bakışları hissediyorum. <span>Özel</span>: ve hepsinin önünde etiketlendim. Katran'ın alayları kulaklarımda çınlıyor: bizimle gelmek için fazla özel. Bakalım, göreceğiz.</p>

    <p class="msonormal1">"Şimdi, benimle hangi konuda konuşmak istiyorsun?"</p>

    <p class="msonormal1">"Bırak yardım edeyim. Burada kalıp bu işin parçası olmak istiyorum."</p>

    <p class="msonormal1">Nico gülümsüyor. "Düşündüklerini söylemene çok memnun oldum Rain." Eğilip alnımdan öpüyor. "Ama burada kalamazsın."</p>

    <p class="msonormal1">Elini kaldırıyor. "Henüz değil. <span>Henüz</span> burada kalamazsın. Diğer hayatına biraz daha devam edersen bizim için yapacağın şeyler olabilir. Büyük planlar yolda Rain. Yakında anlatacağım. Şimdilik şunu bil, Hudalar ve uygulamaları tehlikede: birçok cepheden toplu saldırılar olacak. Ve sen de hayati bir rol oynayacaksın. Güvende olman gerek."</p>

    <p class="msonormal1">"Lütfen İSM saldırısına katılmama izin ver. Lütfen! <span>Her şeyi</span> yaparım." Holly'nin sözlerinin yankısı kulaklarımda ve içimde, derinlerde bir yerde bir yanım merak ediyor: gerçekten her şeyi yapar mıyım? Kız neredeyse yapıyordu.</p>

    <p class="msonormal1">Bakıp inceliyor. Bu anı o kadar uzun süre bekledim ki neredeyse yalvararak sessizliği bozacağım. Sonra başını sallıyor.</p>

    <p class="msonormal1">"Gelebilir miyim?"</p>

    <p class="msonormal1">"Evet Rain. Gelebilirsin," diyor bana gülümseyerek ve onaylamasından zevk alıyorum. "Evet, şimdi; başka bir şey var mıydı?"</p>

    <p class="msonormal1"><span>Ben.</span> Onu bulmama yardım et; onu Coulson'dan kurtar ve güvende olmasını sağla. Coulson'u yolumdan çek. Fakat Nico'nun gözleri üzerimdeyken yapamıyorum. Ona Coulson'dan bahse- demem. Çılgına döner. Tek istediğim bu davanın parçası olmak. Davamızın. Nico da bana şu anda baktığı gibi bakmaya devam etsin; sıcak bir lütufla. Onu Coulson'dan uzak tutup tek kelime etmeyeceğim. Ben'le ilgili ne yapacağıma da kendi başıma karar vereceğim.</p>

    <p class="msonormal1">"Yok Nico. Başka bir şey yok."</p>

    <p class="msonormal1">"O zaman gel. Gitme vaktin geldi."</p>

    <p class="msonormal1">Dışarıda ne Tori'den ne de diğerlerinden iz var ama Katran kapıda bekliyor.</p>

    <p class="msonormal1">"Onu evine götür," diyor Nico.</p>

    <p class="msonormal1">Katran başını eğiyor ve bisikletlere doğru peşinden gidiyorum.</p>

    <p class="msonormal1">Tek kelime etmeden hızla yoldan aşağı sürmeye başlıyor ve onu izliyorum. Dereden sonraki ayrıma gelene kadar aynı yoldan geri dönüyoruz, sonra diğer yöne ilerlemeye başlıyoruz.</p>

    <p class="msonormal1">Devam edince yolumuz bir kanalla birleşiyor. Durumuna bakılırsa pek kullanılmamış. İkinci kez durmak zorunda kalıp yıkılmış ağaçların üstünden bisikletlerimizi atlatıyoruz.</p>

    <p class="msonormal1">Bir ayrımdan daha sonra yol genişleyip tanıdık hale geliyor: diğer yandaki Ben'in evine yakın olana bağlanıyor, eminim bundan. Ya da eskiden evinin olduğu yere. Bu da yolun köyümüze bakan patikayla bağlantılı olduğu anlamına geliyor.</p>

    <p class="msonormal1">Az sonra Katran duruyor. "Burada bisikletler için bir nokta oluşturduk. Yoldan çıkıp, ağaçların arasından dikenli çalıları iterek kendimize yer açıyoruz. İhtiyacın olduğunda almak için şeninkini buraya bırakabilirsin."</p>

    <p class="msonormal1">"Teşekkür ederim."</p>

    <p class="msonormal1">"Bu işi halletmemi Nico istedi." Bisikletimi kuytuluğa yerleştirip arkada yapraklar gibi görünmek üzere boyanmış bir kutuyu işaret ediyor. "Her zamanki tedarik zulası. Su, yiyecek, benzin," diyerek muşambayı kaldırıp sonra yeniden dalların üzerine bırakıyor. "Senin için olduğunu bilmiyordum, yoksa iki kez düşünürdüm."</p>

    <p class="msonormal1">Sesindeki iğnelemeye karşı suratımı buruşturuyorum. "Senin benimle sorunun ne?"</p>

    <p class="msonormal1">Bisikletine biniyor. "Sorunum mu? Sorunum falan yok. Ama sen, sorundan başka bir şey değilsin <span>özel baymı."</span> Sonra pedalları çevirip yolun aşağısında kayboluyor.</p>

    <p class="msonormal1">Harika. Geçmişime ait en gereksiz insan Katran ve buradaki tek kişi de o.</p>

    <p class="msonormal1">Eve yürürken güneş gökyüzünde alçalıyor ve acele etmeye başlıyorum. Çok geç kalırsam sorulara maruz kalırım. Son birkaç kilometre düşüncelerle geçiyor.</p>

    <p class="msonormal1">Tavşan gibi korktum.</p>

    <p class="msonormal1">Aynen öyle, yüzleşmek gerek: Nico'ya gerçeği söylemekten korktum.</p>

    <p class="msonormal1">Bak Holly'ye ne oldu: eğer Nico kendininkilerden birine, tek suçu kardeşine gitme sebebini söylemek olan birine bunu yapıyorsa kim bilir bana ne yapar? Coulson'u öğrenirse artık özel biri falan olamam. Özellikle de ilk fırsatta konuyu ona açmadığım için canlı kalamam bile.</p>

    <p class="msonormal1"><span>Artık senin ailen biziz.</span> Ben'i bulmak için Nico'nun bana yardım etmekte hiçbir çıkarı yok. Ona göre Ben bir başka güvenlik açığı. Beni dikkatsizleştiren bir risk. <span>Geçmişe ait bağlar sadakati parçalar.</span></p>

    <p class="msonormal1">Ben de parçalanmış durumdayım: Nico ve Ben arasında.</p>

    <p class="msonormal1">Ne yapacağımı bilmenin tek yolu var. Ben'i görmeliyim.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
