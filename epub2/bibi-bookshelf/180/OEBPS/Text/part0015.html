<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_14"><a class="title" id="bookmark11">ON DÖRDÜNCÜ BÖLÜM</a></h3>

    <p class="msonormal1">Ertesi sabah annem bizi bildiğimiz Londra sokaklarından götürürken etrafa farklı gözlerle bakıyorum.</p>

    <p class="msonormal1">Tehlikeyi görüyorum. Hastaneye yaklaştıkça her köşede siyah operasyon takımları içinde Hudalar var. İkili üçlü gruplar halinde duruyorlar: en son bu tarafa geldiğimiz seferden çok daha fazla sayıları, otomatik silahlar taşıyorlar; çatışma izleri görüyorum: tahtayla kaplı pencereler, capcanlı binaların arasında zarar görmüş, terk edilmiş olanlar. Ve gerçek zararı en belirgin görebildiğim yer, mağlup insanların gözleri. Duruşları, baktıkları, bakmadıkları yönler. Durum Londra'da kırsal alandan çok daha kötü.</p>

    <p class="msonormal1">"İyi misin?" diye soruyor annem ve başımı sallıyorum. "Döndüğümüzde baban evde olacak, erkenden aradı." Sözleri rahat söylüyor, o kadar rahat ki zoraki olduğu belli.</p>

    <p class="msonormal1">"Yolunda gitmeyen bir şey mi var?" diye soruyorum, kelimeler sansürleyemeden ağzımdan çıkarken.</p>

    <p class="msonormal1">"Neden sordun?"</p>

    <p class="msonormal1">"Ondan bahsederken tuhaf davranıyorsun, hepsi bu." Ve aklıma son sefer babamın adı geçince konuyu nasıl da değiştirdiği geliyor.</p>

    <p class="msonormal1">Gözleri tamamen trafiğe kilitli, cevap vermiyor; ta ki ben öyle olmadığını düşünene kadar.</p>

    <p class="msonormal1">Göğüs geçiriyor. "Büyüklerin meseleleri. Karışık işler Kyla," oluyor tüm söylediği.</p>

    <p class="msonormal1">Hastane önümüzde yükselene dek sessizlik içinde devam ediyoruz; eski binalar ve dönemeçli sokaklardan oluşan manzarada büyük, çirkin bir şey; modern bir canavarlık. Bu hastane gücün Huda simgesi: Programlanmanın gerçekleştirildiği açık bir hedef.</p>

    <p class="msonormal1">Çevredeki kulelerin sayısını ve pozisyonlarını ezberliyorum. Nico'ya kesin iç ve dış haritalar çıkartacağıma söz verdim. Yerine getireceğim. Bunu herhangi biri fark edebilir ve eminim çoktan fark etmişlerdir. İçerideki düzenlemeler de aynı şekilde. Sağlık personelinden ve diğerlerinden birileri satın alınabilir aslında ama Nico yetiştirmiş olduğu gözlerden teyit istiyor; güvendiği gözlerden. Benimkilerden.</p>

    <p class="msonormal1">Ana girişe yönelip sıraya giriyoruz. Hudalar arabaları arıyor. Ziyaretçiler arabalarına tekrar binip parka girmeden önce çıkıp yürüyerek metal dedektöründen geçmek zorundalar.</p>

    <p class="msonormal1">Midem huzursuz. Nico yanılıyorsa ve Levo'mun altındaki kom fark edilmez değilse? Keşke gelmeden önce çıkarsaydım. İyi de çıkarabiliyor muyum bakalım? Denemedim bile.</p>

    <p class="msonormal1">İlerliyoruz. Sonunda sıra bize geliyor; geçidin bizim tarafımızdaki Huda durmamız için elini kaldırıyor. Hudalar'ın kahramanının kızı olduğu için anneme bir saygı gösterisinde bulunuyor: elini kalbine götürüp geri çekiyor. Yüzünde, bu sefer herkes gibi itaat etmemiz gerektiğini belirten bir özür var.</p>

    <p class="msonormal1">Arabadan çıkıyoruz ve metal detektörüne doğru ayaklarımı sürüyorum. Geçerken alarm çalınca neredeyse paniğe kapılıyorum ama bu Levo'm. El dedektörü taşıyan bir Huda bana kollarımı kaldırtıp vücudumu tarayan aleti Levo'ma doğru tutunca yine bipliyor ve adam ilerlemem için başını sallıyor.</p>

    <p class="msonormal1">Bu kadar mıydı? İçeride homurdanıyorum. Bir Programlanmış'ın üzerine bir şey saklayabileceğiniz yer Levo'sunun üstü ya da içidir. Ya bir patlayıcı olsaydı?</p>

    <p class="msonormal1">Kom iyi saklanmış. Orada olduğunu bilmesem dokunarak bile bulamazdım. Ama sanırım pek çok Programlanmışla bu alet kullanılamaz. Levo'ları düzgün çalışırken komu takmak acıya ve seviyenin düşmesine sebep olur.</p>

    <p class="msonormal1">Yeniden arabaya binip hastanenin altından otoparka geçiyoruz. Midemde huzursuzluk: Dr. Lysander'in bakışlarından kaçabilecek miyim?</p>

    <p class="msonormal1">Her cumartesi görüyorum onu; zihnimi kurcalayıp dürtüyor. Beni kontrol edip ipucu arıyor. Aradığı diğer Programlanmışlardan &nbsp;farklı yanlarım.</p>

    <p class="msonormal1">Onlardan <span>o kadar</span> farklıyım ki. Bununla nasıl baş edeceğim?</p>

    <p class="msonormal1">Kadın akıllı, tanıdığım en zeki insan. İçinde sakladığın her şeyi görüyor.</p>

    <p class="msonormal1">Sakin ol. Bir şey saklama. İçindeki teröristten bahset.</p>

    <p class="msonormal1">Ya, evet.</p>

    <p class="msonormal1">Kyla olmalıyım, tanıdığı kız, yalnızca Kyla. Başkası değil. Odaklanıp konsantre oluyorum, Kyla'yı düşünüyorum.</p>

    <p class="msonormal1">"Kyla?" Dr. Lysander ofisinin kapısında dikiliyor. "İçeri gel."</p>

    <p class="msonormal1">Kapının ardımdan kapanmasına sevinerek masasının karşısındaki sandalyeye oturuyorum: bekleme kısmında yine bir saldırıya karşı alarmda olmalılar.</p>

    <p class="msonormal1">Sonuncusunda -birkaç hafta önce bugün- ilk belirtide Dr. Lysander dışarı çıkartıldı. Teröristler ölüm partisine başlamadan ortadan kayboldu. Biri bana silah doğrultmuştu, arkadaşı</p>

    <p class="msonormal1">Programlanmışlara ateş ederek kurşun harcamaması gerektiğini söyledi. Onu nereye götürdüler, nasıl bu kadar hızlı saklayabildiler?</p>

    <p class="msonormal1">Bir süre ekranına yazı yazıyor. Başını kaldırıyor. "Çok düşünceli görünüyorsun. Belki bugün neye endişelendiğini anlatmakla başlarsın?"</p>

    <p class="msonormal1">Gerçeği söyle<span>,</span> ama hepsini değil; yalan söyle.</p>

    <p class="msonormal1">"Buraya gelirken gördüğümüz güvenlik görevlilerini düşünüyordum."</p>

    <p class="msonormal1">"Ah, anlıyorum. Seni korkuttu mu?"</p>

    <p class="msonormal1">Bugün kesinlikle öyle oldu. "Evet."</p>

    <p class="msonormal1">"Sence neden?"</p>

    <p class="msonormal1">"Beni sürükleyerek götürecekler, bir yere kilitleyecekler gibi geldi."</p>

    <p class="msonormal1">"Suçluluk psikolojisi mi?" Sonra gülüyor, şaka yaptığını sanıyor. Programlanmışlar yanlış bir şey yapamaz. Nerdeyse hiçbir zaman. Ya ben? Ayrıca Programlanmış olmak kendine ve başkalarına zarar vermemek anlamına geliyorsa neden hepimiz bu kadar dikkatle izlenip kaydediliyoruz?</p>

    <p class="msonormal1">Ve ben farklıyım. Şimdi daha da. Ama hep öyleydim. Bu yüzden mi benim doktorum o? Dr. Lysander ünlü biri; Programlanmadı icat eden kişi. Gördüğüm kadarıyla bekleme odasında hiç başka hasta olmadı. Ne yönden farklı olduğumu bilmeden de olsa bir şeylerin yolunda gitmediğini fark ediyor ve nedenini, nasılını bulmaya çalışıyor. Yine de henüz farklılığımın derecesini kavrayamıyor, sonuca varamıyor. Ben bir saatli bombayım.</p>

    <p class="msonormal1">Robert'ın otobüsünü havaya uçuran bomba.</p>

    <p class="msonormal1">Midem kalkıyor.</p>

    <p class="msonormal1">"Ne var Kyla? Seni neyin üzdüğünü anlat bana" diyor.</p>

    <p class="msonormal1">"Burada olan terörist saldırısı' diye cevaplıyorum.</p>

    <p class="msonormal1">Başını yana eğerek sözlerimi değerlendiriyor. "Hâlâ o günü düşünüyorsun değil mi? Korkma, burası artık bayağı güvenli.. Söz veriyorum. Güvenlik yeni önlemler aldı." Bunları söyleme şekli: fazla ileri gittiğini, fazla dikkatli olduğunu düşünüyor. Yanılıyor.</p>

    <p class="msonormal1">Öğren.</p>

    <p class="msonormal1">"İçeri girmek için geçmemiz gereken yeni güvenlik noktalarını mı kastediyorsunuz?"</p>

    <p class="msonormal1">Başını sallıyor. "O ve başka şeyler daha. Teknolojik şeyler. Tüm hastane koruma altında."</p>

    <p class="msonormal1">Nasıl?</p>

    <p class="msonormal1">Ama soramıyorum. Aşırı merak Programlanmışlara göre değil.</p>

    <p class="msonormal1">Sonra görüyorum. Masadaki telefonu ve interkom aletleri değişmiş. Artık kablosuz değiller, bağlantı var. Bilgisayarı da: içinden çıkan teller oda boyunca ilerleyip köşeden duvara giriyor. İyi de bu eski teknoloji değil mi?</p>

    <p class="msonormal1">Ekranına yazmaya devam ediyor. Başını kaldırıyor.</p>

    <p class="msonormal1">"Okulundan sorun olduğuna dair raporlar alıyorum."</p>

    <p class="msonormal1">"Ah?"</p>

    <p class="msonormal1">"Anlaşılan hem dalgın ve üzgün, hem de enerjik ve mutluymuşsun; bazen aynı gün içinde." Gülümser gibi. "Açıklamak ister misin?"</p>

    <p class="msonormal1">"Hep aynı kişi değilim." Bugün ağzımdan çıkan en doğru şey.</p>

    <p class="msonormal1">"Ergenlik bazen zor olabilir. Yine de bazı taramalar yapmak, işlerin yolunda olup olmadığını görmek istiyorum. Belki gelecek seansta."</p>

    <p class="msonormal1">Hafıza yollarımın değiştiğini görebilirler. Tarama yapılmamalı.</p>

    <p class="msonormal1">Ama nasıl?</p>

    <p class="msonormal1">Dr. Lysander bilgisayarını kapatıp ellerini kavuşturarak bana bakıyor. "Kyla bak şimdi. Son birkaç ziyaretinde ne hakkında konuştuğumuzu hatırlıyor musun?"</p>

    <p class="msonormal1">"Ne demek istiyorsunuz?" diye sorarak oyalamaya çalışıyorum.</p>

    <p class="msonormal1">Bir kaşı kalkıyor. "Farklılıktan bahsetmiştik. Sapma da içinde olanlardan. Bu konuda düşüneceğine ve bana anlatacağına söz vermiştin."</p>

    <p class="msonormal1">Ona bir şeyler ver</p>

    <p class="msonormal1">Yutkunuyorum. "Bazen... sanırım bazı şeyler hatırlıyorum. Hatırlamamam gereken şeyler."</p>

    <p class="msonormal1">Değerlendiriyor. "Programlanmışlarda görülen bir şey bu. İstenenlerden uzak durmak istemek, erişilebilir hafızanın olmaması... Boşlukları doldurmak. Ama yine de..."</p>

    <p class="msonormal1">Durup düşünüyor. "Ne hatırladığını anlat bana."</p>

    <p class="msonormal1">İstemeden, ne gerçek, ne de yaratılan bir şey seçmeden, düşünmeden aklım doğrudan paylaşmak istemediğim konulara yöneliyor. Dr. Lysander bunu fark ediyor.</p>

    <p class="msonormal1">"Babamla satranç oynuyordum. Gerçek babamla. Uzun süre önceydi, ellerim küçüktü. Çocuktum."</p>

    <p class="msonormal1">"Anlat," diyor ve ben de anlatıyorum. Her şeyi. Kalenin elimdeki hissini. Uyandığımdaki sıcaklık ve güven duygusunu.</p>

    <p class="msonormal1">"Sadece bir rüya," diyor.</p>

    <p class="msonormal1">"Belki. Ama çok ayrıntılıydı. Gerçek gibiydi."</p>

    <p class="msonormal1">"Bazen rüyalar böyle olabilir. Her neyse, kâbusları ardında bıraktığına sevindim." Gülümseyip saate bakıyor. "Zaman neredeyse doldu," diyor. "Konuşmak istediğin başka bir konu var mı?"</p>

    <p class="msonormal1">Merakını tetikle.</p>

    <p class="msonormal1">Tereddüt ediyorum. Sonra başımı sallıyorum.</p>

    <p class="msonormal1">"Bir şey var. Söyle bana"</p>

    <p class="msonormal1">"Rüyayı görmeden önce satranç oynadım. Ve kaleyi elimde tutmaya, hissetmeye çalıştım."</p>

    <p class="msonormal1">Doğruluyor. "Kaleye doğru yöneldiğini ve onu tuttuğunu mu söylüyorsun?" Başımı sallıyorum. "Bu ilginç. Hafızanın fiziksel bir uzantısı olabilir. Belki bilinçaltının yarattığı rüyayı tetikleyen bu olmuştur. Ama yine de çok ilginç."</p>

    <p class="msonormal1">"Anlamıyorum. Eğer hafıza gittiyse gitmiştir. Değil mi?" Ve burada noktalamam gerektiğini biliyorum. Konuya odaklanmasına neden olmamalıyım ama kendime hâkim olamıyorum. <span>Bilmek istiyorum.</span></p>

    <p class="msonormal1">"Programlanmakla ilgili bildiğimiz kesin bir şey var. Kesin değil!" Sandalyesine yaslanıyor. " Daha çok şöyle, Kyla. Yok edilen senin bilince <span>erişimin.</span> Anılar hâlâ orada ama onları bulamazsın."</p>

    <p class="msonormal1">Hâlâ oradalar mı? Rain'in sıkıştığı gibi bir yerde, bir duvarın arkasında., bu Lucy'nin de hâlâ içimde bir yerde dışarı çıkmak için çığlık attığı anlamına mı geliyor? Ürperiyorum. "Bu yüzden mi bazı olaylar rüyalarda ortaya çıkıyor? Bilincim onlara ulaşamıyor ama uyuyunca..." Varacağı yer ve Dr. Lysander'in düşünecekleri hoşuma gitmiyor, duruyorum. Programlanmışların hafızaları yoktur, ister uyanık, ister uyumuş olsunlar. Var mı yoksa?</p>

    <p class="msonormal1">"Ender olsa da bu mümkün. Ama rüyalarının aşırı faal hayal gücünün ürünü olması muhtemel." Parmaklarını masada tıkırdatıyor. "Tarama yapmayacağız. Şimdilik. Haydi git."</p>

    <p class="msonormal1">Düşünmek için kendime güvenim ancak annemle birlikte hastaneden çıkıp eve dönerken geliyor. Ne oldu? Dr. Lysander önce tarama istedi, sonra vazgeçti.</p>

    <p class="msonormal1">Eğer anılarıma ulaşıyorsam ve bu yollar taramalarda ortaya çıkarsa bunu kurula söylemekten başka çaresi kalmaz. Sonlandırılırım.</p>

    <p class="msonormal1">Dr. Lysander programlanmamla ilgili yolunda gitmeyen bir şey olup olmadığını anlamaya çalışıyor. Yapması gereken de tam olarak bu. Konuşmamız; ne söylenip ne söylenmediğini düşünüyorum; yüz ifadesini. Varabildiğim tek sonuç merak ettiği.</p>

    <p class="msonormal1">Ölürsem beni incelenemez. Beynimin işleme şeklini merak ediyor.</p>

    <p class="msonormal1">Tik tak işleyen bombayı.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
