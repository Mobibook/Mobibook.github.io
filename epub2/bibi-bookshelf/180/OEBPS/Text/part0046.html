<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_45"><a class="title" id="bookmark42">KIRK BEŞİNCİ BÖLÜM</a></h3>

    <p class="msonormal1">Hareket. Zor fark edilip görmezden gelinen. Durana kadar. Ve başımın sert bir şeye çarparak çıkardığı tok ses beni <span>şimdiye</span> dönmeye zorluyor, bedenime, bilincime. Gözlerimi açıp oturmaya çabalıyorum. Ne kadar süre geçtiğinden emin değilim.</p>

    <p class="msonormal1">Evin yakınında, yerdeyim. Kolumu hissediyorum, sarılı duran silah gitmiş. Elinde silah olan bir Huda yanımda duruyor, hareket ettiğimde namlu bana dönüyor, tetikte.</p>

    <p class="msonormal1">Coulson ormanda kaybolan diğer Hudalar'a havlamakta: birini kovalıyorlar. Kimi?</p>

    <p class="msonormal1">Hudalar'dan biri Tori'yi tutuyor. Bir kolunu arkasına kıvırmış, demek ki kız sorun çıkarmış. Cam oturmuş, başka yöne bakıyor. Bir doktor başını muayene ediyor. Dr. Lysander de orada, Coulson'la konuşuyor. Katran -yutkunuyorum- öldü. Onu da listeye eklerken boşluğun büyümesi karşısında tedirgin oluyorum. Benim de yerim orası mı?</p>

    <p class="msonormal1">Sayılmayan tek kişi Nico. Kaçtı mı?</p>

    <p class="msonormal1">Nico koşuyor ve peşindeler. Yakalanırsa sahildeki babam gibi o da vurulacak mı? Katran gibi? Her iki acı da o kadar büyük ki üzerimde hâkimiyet kurmakla, beni yutmakla tehdit ediyorlar.</p>

    <p class="msonormal1">Ve her yerimde acı var. acı. Biri bugüne, biri yıllar öncesine ait ama unutulmuş. İkisi de tazeleniyor bugün.</p>

    <p class="msonormal1">Daha sonra.</p>

    <p class="msonormal1">Dr. Lysander beni attıkları yere bakıyor. Cümlenin ortasında Coulson'u bırakıp yanıma koşuyor.</p>

    <p class="msonormal1">Diz çöküp dokunarak kontrol ediyor, giysilerimi çekiyor. "Yaran nerede?" Ve cevap veremiyor, konuşamıyorum. Neremden yaralanmadım ki? Ama sonra dikkatini çeken şeyin giysilerimdeki taze kan olduğunu anlıyorum. Katran'm kanı.</p>

    <p class="msonormal1">"Hepsi benim kanım değil," demeyi başarıyorum, sesten çok fısıltı benimki.</p>

    <p class="msonormal1">Coulson yerdeki birkaç cesedin yanından geçerek yanımıza geliyor. Siyah Huda giysileri giymiş cesetler.</p>

    <p class="msonormal1">"Beni kurtardığını ve güvenliğim için onları aramadığını söyledim," diyor Dr. Lysander aceleyle ve alçak sesle.</p>

    <p class="msonormal1">Her şey yabancı. Cam nefret ettiğini söylediği Hudalar'ın tarafında mıymış? Sana ihanet etti diye fısıldıyor bir ses içimde, ama bu bile sonra düşünülmesi gereken bir şey. Şu anda babamın ölümünden başka hiçbir şeyle ilgilenemem.</p>

    <p class="msonormal1">Ve Katran. Coulson öldürdü onu. Katran hiç düşünmeden bu Hudalar'ın hepsini öldürürdü. Ve onlar da karşılık verdiler. Nico onları öldürmek için kendisinden olanları bile harcıyor. "Tüm bunlar ne anlama geliyor? Ne için?"</p>

    <p class="msonormal1">"Şışşt," diyor Dr. Lysander ve son sözleri yüksek sesle söylediğimi fark ediyorum.</p>

    <p class="msonormal1">"Ve işte kendine geldi," diyor Coulson. "Yaşayacak mı?" diye soruyor kadına.</p>

    <p class="msonormal1">"Öyle umuyorum. Birkaç dikişe ihtiyacı var."</p>

    <p class="msonormal1">Adamın soğuk bakışları bana dönüp değerlendirmeye başlıyor. "Sanırım Dr. Lysander'in güvende olmasını senin davranışlarına borçluyuz. Soruşturmaya devam edip burada ne olduğunu öğreneceğiz. Ama şimdi bana şunu söyle: bizden kaçmayı başaran kim?"</p>

    <p class="msonormal1">Babamı öldüren adama sadakat borcum mu var?</p>

    <p class="msonormal1">Yok.</p>

    <p class="msonormal1">"Nico. Nicholas. Soyadı bilinmiyor."</p>

    <p class="msonormal1">Coulson duraklıyor, gözleri parlıyor. "Tanıdık biriymiş."</p>

    <p class="msonormal1">Silahı bana dönük Huda'ya başıyla işaret ediyor. "Kız gidebilir. Şimdilik." Bana dönüyor. "İletişimi kesmeyelim."</p>

    <p class="msonormal1">Tori'nin yüzü öfkeyle buruşuyor. Atılıyor, onu tutan nöbetçiyi şaşırtan bir hareket yapıp kurtuluyor. Yeniden yakalanmadan neredeyse üzerime atlamayı başaracak.</p>

    <p class="msonormal1">"Hain!" diye bağırıyor. "Kyla, Rain, her kimsen, senin hakkından geleceğim. Seni yere serip bıçağımla deşeceğim!" onu çekip Huda kamyonetlerinden birinin arkasına tıkıyorlar. Ama gözlerindeki nefreti görüyorum.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
