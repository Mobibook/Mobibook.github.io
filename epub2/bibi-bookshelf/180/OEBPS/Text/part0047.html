<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_46"><a class="title" id="bookmark43">KIRK ALTINCI BÖLÜM</a></h3>

    <p class="msonormal1">Coulson Hudalar'dan biriyle beni eve yolluyor ve dikişler için bir hastanede durduktan sonra devam ediyoruz. Siyah kamyonetlerden birindeyim ama bu sefer ön tarafta oturuyorum. Huda'nın yüzünden halimi beğenmediği çok belli oluyor ama umursamıyorum. İçimde çığlık çığlığa çok şey var.</p>

    <p class="msonormal1">Akşam çökmekte. Karanlık. Anayoldan köyümüzün yoluna dönerken sersemliğim içinde Huda kamyonetinin geçtiğini gören mutfaklarda ve yatak odalarında perdelerin çekilip çekilmediğini merak ediyorum.</p>

    <p class="msonormal1">Evimizin önüne çekiyor. Babamın arabası burada. Ön kapı açılıyor. Annem.</p>

    <p class="msonormal1">"Çık dışarı' diyor Huda düz bir tonda.</p>

    <p class="msonormal1">Kamyonetin kapısını açıp dışarı adım atıyorum. O giderken ben sırtım dimdik eve yürüyorum.</p>

    <p class="msonormal1">"Ah Tanrım," diyor annem. "Ne oldu sana? Ne yaptılar7" Ayakta sallanıyorum, beni yakalamaya çalışıyor.</p>

    <p class="msonormal1">Kendimi çekip, "İyiyim ben," diyorum, şimdiye kadarki en büyük yalan ve kapıya doğru yürüyorum.</p>

    <p class="msonormal1">Mutfaktan Amy'nin şaşkın yüzü uzanıyor. Sessiz.</p>

    <p class="msonormal1">Babam oturma odasından çıkıp beni baştan aşağıya inceliyor. Gülümsüyor. Alkışlamaya başlıyor: bir, iki, tekrar; yavaş yavaş, kasten. Biliyor, bir biçimde, biliyor. Huda diye çözümlüyor beynim. Yalnızca istihbarattan değil, onlardan biri.</p>

    <p class="msonormal1">Annem bir ona bir bana bakıyor.</p>

    <p class="msonormal1">"Kyla?" diye soruyor emin olmayarak. "Ne oldu?"</p>

    <p class="msonormal1">Ama ben babama bakmaktayım. "Beni yalnızca Hudalar'a rapor etmedin, sen de onlardan birisin."</p>

    <p class="msonormal1">Cevap vermiyor, gözleri huzursuz bir biçimde anneme dönüyor, sonra yine bana.</p>

    <p class="msonormal1">"Önemli değil," diyorum hazmederek. Hastanenin resmini yapmadan çok önce Cam gelip hayatıma sızmıştı. Coulson'un dediği gibi bir şekilde gözleri üzerimdeydi. Babamın beni rapor ederek bizi yakalatması izlendiğime dair bir ipucuydu yalnızca. "Sen küçük balıklardan birisin değil mi? Evinde gerçekte neler olduğunu sana söylemediler bile. Sonra nihayet bir şey fark ettiğinde sesini kesip olayın dışında kalmanı söylediler."</p>

    <p class="msonormal1">Ağzı açılmaya başlıyor, ama sonra kapanıyor.</p>

    <p class="msonormal1">"Kyla?" diyor yeniden annem, ama artık konuşamam, şimdi değil.</p>

    <p class="msonormal1">"Özür dilerim," demeyi başarıyorum. "Banyo yapmalıyım." Merdivenden yukarı çıkıyorum. Banyonun kapısını kilitliyorum. Biraz benim, çokça Katran'm kanının bulaştığı giysilerimi çıkarıp çöp kutusuna atıyorum. Kesik kesik, yavaşça, kukla gibi hareket ediyorum. Kontrol etmem gereken başka şeyler var, bedenim onlardan biri değil. Mesela bir köşeye top gibi kıvrılıp tekrar tekrar çığlık atmamalıyım.</p>

    <p class="msonormal1">Kan yıkanır, biliyorum bunu: kısa süre sonra temizim, cildim yumuşak, pürüzsüz. Cam sağ olsun, birkaç yeni yara izi var.Yarım düzine dikiş omzumda, daha fazlası yan tarafımda. Hâlâ vücudumda olan ağrıkesiciler ayakta tutuyor beni ama gerçek zarara bir faydaları dokunmuyor.</p>

    <p class="msonormal1">Ama bir daha asla, hiçbir şeyi unutmayacağım. Ne olursa olsun, ne kadar canım yanarsa yansın. Nico ve o doktor -Doktor Craig- bu akşamüstüne dek tam anlamıyla hatırlamadığım o yerde: bana unutmanın, saklamanın yollarını öğrettiler. Ya Lucy'nin 10 yaşında kaybolduğu tarihle Rain'in geldiği 14 yaş arasındaki kayıp yıllarım? Oradaydım işte. Onlarla birlikte. Ortadan ayrılmaya zorlanıyordum ki bir parçam zihnimdeki bir duvarın arkasında saklı kalıp Programlanmadan etkilenmesin.</p>

    <p class="msonormal1">Ve o tuğla, beni ikiye bölecek kadar büyük olan: artık onun ne olduğunu biliyorum. Nico'yu babamı öldürürken izlemek. Katran'ın kollarımda ölmesi bana her şeyi hatırlattı.</p>

    <p class="msonormal1">Odamda pijamalarımı giyip bir battaniyeye sarmıyorum. Kapı hafifçe çalmıyor.</p>

    <p class="msonormal1">Amy süzülüyor içeriye. "Arkadaş ister misin?" diye soruyor tereddütle. Omuz silkiyorum. İçeriye giriyor, peşinden de Sebastian. Yatağa zıplayıp dizime tırmanıyor. Amy yanıma oturuyor. Omzuma kolunu atıyor. Acıyla yüzümü buruşturup dikişlerime gelmesin diye elini çekiyorum. Sonra da ona yaslanıyorum.</p>

    <p class="msonormal1">Aşağıda sesler yankılanıyor. Hararetli konuşmalar.</p>

    <p class="msonormal1">"Beni yukarıya yolladılar," diyor Amy.</p>

    <p class="msonormal1">"Öyle mi?"</p>

    <p class="msonormal1">"Özür dilerim."</p>

    <p class="msonormal1">"Ne için?"</p>

    <p class="msonormal1">"Babama çizdiğin resmi anlattığım için. Annem ona seni rapor ettiğini itiraf ettirdi. İnanamıyorum buna." Amy nin yüzünde, yaşadığı şok görülüyor.</p>

    <p class="msonormal1">"Başka ne söyledi?" diye soruyorum, sesim hafif çıkıyor, kulaklarıma uzak bir yerden ulaşıyor sanki; orada değil de sualtında konuşuyormuşum gibi.</p>

    <p class="msonormal1">"Olanlar inanılmaz. Hudalar için çalışan çift taraflı ajan gibi bir şey olman. Manyakça."</p>

    <p class="msonormal1">"Evet. Manyakça," diye fısıldıyorum.</p>

    <p class="msonormal1">"Bu konuda konuşmak ister misin?"</p>

    <p class="msonormal1">Başımı sağa sola sallayınca beklediğim gibi yirmi tane soru sormak yerine neredeyse rahatlamış görünüyor. Ama yanımda kalıyor, sıcak ve sağlam, yanı başımda.</p>

    <p class="msonormal1">Aşağıdan çarpılan kapının sesi geliyor. Ön tarafta bir araba motoru çalışıyor, tiz bir sesle yola çıkıp gidiyor. Uzun bir duraklama, sonra da merdivende ayak sesleri. Kapı açılıyor ve annem eşikte duruyor. Sessiz. İkimize ve bize sokulmuş kediye bakıyor.</p>

    <p class="msonormal1">"Ne iyi fikir," diyerek diğer yanıma yerleşmeyi başarıyor. Tatlı bir sıkıştırma.</p>

    <p class="msonormal1">Uykuya dalmış olmalıyım. Saatler sonra uyandığımda oda karanlık ve yanımda kalan tek canlı kedi.</p>

    <p class="msonormal1">Hissiz boşluk uzaklaşıyor ve arkasında acıdan başka şey bırakmıyor. Bir zamanlar olduğum küçük kıza ağlıyorum. Babasına olan sevgisinden başka hakkında bir şey hatırlamadığım. O adam için de ağlıyorum; tek yaptığı oraya nasıl gitmiş olursa olsun kızım kurtarmaya çalışmaktı. Onu hayal kırıklığına uğrattığım için ağlıyorum: <span>kim olduğunu asla unutma</span> demişti ve ben unuttum. Kusurları açık ama şefkati belli olmayan Katran'a ağlıyorum. Kaçması ve Nico'nun yaptığı gibi kendisini kurtarması gerekirken benim için geri geldi. Beni kurtarmaya çalışmak hayatına mal oldu.</p>

    <p class="msonormal1">Ve kendime, şu anda olduğum kişiye ağlıyorum. Dünyadaki yerim neresi benim?</p>
  </div>
</body>
</html>
