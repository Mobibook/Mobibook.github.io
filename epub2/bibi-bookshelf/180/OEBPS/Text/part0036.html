<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_35"><a class="title" id="bookmark32">OTUZ BEŞİNCİ BÖLÜM</a></h3>

    <p class="msonormal1">Dr. Lysander'in ofisinin dışında beklerken aynı Huda yerinde nöbet tutuyor. Bomboş bir ifadeyle dümdüz önüne bakıyor. Son sefer bana göz kırpması için onu etkisi altına alan şey belli ki gitmiş.</p>

    <p class="msonormal1">"Gel," diye sesleniyor Dr. Lysander ve içeri kaçıp kapıyı kapatıyorum.</p>

    <p class="msonormal1">Odayı geçip otururken bana bakıyor. Elleri önünde, bilgisayar kapalı. Bir şey var. <span>Tehlike.</span></p>

    <p class="msonormal1">Yutkunuyorum.</p>

    <p class="msonormal1">"Günaydın Kyla," diyor nihayet. "Bugün nasılsın?"</p>

    <p class="msonormal1">"İyiyim. Ya siz?"</p>

    <p class="msonormal1">Duruyor. "Çok iyiyim, teşekkür ederim. Fakat son görüşmemizden sonra bir şey fark ettim. Seninle kedi fare gibi oyun oynuyoruz.</p>

    <p class="msonormal1">"Ben kedi miyim, yoksa fare mi?" diye espri yapıyorum sezgilerim beni durduramadan.</p>

    <p class="msonormal1">"Aslında fare olman gerekir ama bazen emin olamıyorum. Cevaplar istiyorum Kyla."</p>

    <p class="msonormal1">"Benim de sorularım var."</p>

    <p class="msonormal1">Yüzünde sıkıntıyla savaşan merakı görüyorum. "Peki' diyor en sonunda. "Sen sor, cevaplayayım, sonra sıra sana gelecek. Anlaştık mı?"</p>

    <p class="msonormal1">"Anlaştık," diyorum her ne kadar temkinli yanım ilk soruyu onun sormasının daha iyi olacağını söylese de. Doğru kelimeleri arıyorum.</p>

    <p class="msonormal1">"Eee?"</p>

    <p class="msonormal1">"Ben'i hatırlarsınız: Ben Nix. Arkadaşım," diyorum ve başını hafifçe eğiyor. "Ona ne olduğunu öğrenmek istiyorum. Şu anda nerede olduğunu."</p>

    <p class="msonormal1">"Daha önce de söyledim sana, bilmiyorum."</p>

    <p class="msonormal1">"Levo'sunu kestiğini biliyorsunuz, öyle söylediniz. Bir şey biliyor olmalısınız."</p>

    <p class="msonormal1">"Sen de bunu biliyordun ve ben sana bu konu hakkında hiç soru sormadım dikkat ettiysen. Ama daha sonra olanları soruyorsan o zaman bakmıştım: sistemimizde ona dair bilgi yoktu." Göğüs geçiriyor. "Bak, sana kanıtlayacağım tamam mı?"</p>

    <p class="msonormal1">Bilgisayarını açıyor. "Bu tarafa gel ve kendi gözlerinle gör. Soyadı Nix demiştin değil mi?"</p>

    <p class="msonormal1">Başımı sallıyorum. Arama bölümüne "Ben Nix" yazıyor.</p>

    <p class="msonormal1">Sıfır sonuç.</p>

    <p class="msonormal1">"Belki de Benjamin diye geçiyordun" Onu deniyor.</p>

    <p class="msonormal1">Sıfır sonuç.</p>

    <p class="msonormal1">"Anlamıyorum." Kaşlarını çatıyor, sonra yüzü aydınlanıyor. "Senin bilgilerinin arasında olabilir. Evet... Senin arkadaş ve aile liste bilgilerin arasında çapraz arama yapmıştım." Ekran değiştiriyor. "Evet numarası burada." Ekrana yeniden bir şeyler yazıyor.</p>

    <p class="msonormal1">Sıfır sonuç.</p>

    <p class="msonormal1">İfadesi öfkeyle başka bir şey arasında gidip geliyor. Bilgisayarı kapatıyor.</p>

    <p class="msonormal1">"Ne oldu?" diye soruyorum.</p>

    <p class="msonormal1">Arkasına yaslanıp gözlüğünü çıkarıyor ve gözlerini ovuşturuyor. Gözlük olmadan farklı görünüyor - sert, kaim çerçeveli siyah bir gözlük. Merceğin büyütmediği gözleri yorgun ve daha insani görünüyor. Yeniden takıyor.</p>

    <p class="msonormal1">"Silinmiş olmalı."</p>

    <p class="msonormal1">"Ne demek bu? Yoksa?"</p>

    <p class="msonormal1">"Ölüp ölmediğini mi soruyorsun? Bilmiyorum. Ölmek bile kişiyi bu kayıtlardan silmeye yetmez Kyla. Benim bile sistemden bilgileri silme yetkim yok. Hastanedeki kimse bunu yapamaz, Kurul bile. Yeni hasta dosyaları hazırlar, günceller, değiştirebilirim ama onları silemem. Tüm kuralları ihlal eder bu. Ben sanki hiç var olmamış gibi."</p>

    <p class="msonormal1">"Bunu kim yapabilir?"</p>

    <p class="msonormal1">"İsmi olmayan yüzler..." Duruyor. "Sen kedi ben de fare mi oldum? Yeterince soru sordun. Elimden geldiğince cevap verdiğimi görüyorsun. Hatta söylememem gereken şeyleri söyledim sana. Şimdi sıra sende. Söyle bana: hafızanda başka anılar da canlandı mı?" Öne eğiliyor, yüzünde dikkat, ardında da heves ve merak var.</p>

    <p class="msonormal1">Bir yanım ona her şeyi anlatmak istiyor. Bana ne olduğunu anlayıp açıklayabilir. Ama tehlikeli. Kimse bilemez. Hudalar'ın radarındayım: dinleyip dinlemediklerini kim bilebilir?</p>

    <p class="msonormal1">Gözlerim odada dolaşıyor, arıyor. Gizlenmiş dinleme cihazları olabilir.</p>

    <p class="msonormal1">"Ne oldu?"</p>

    <p class="msonormal1">"Burada olmaz. Bu konuyu burada konuşamam. Kendimi güvende hissetmiyorum."</p>

    <p class="msonormal1">"Sana garanti veriyorum: bu oda izlenmiyor. Hasta doktor gizliliği ilkesinin çiğnenmesi anlamına gelir bu."</p>

    <p class="msonormal1">"Bir hastanın kaydını silme yasağından daha önemli bir kural mı bu?"</p>

    <p class="msonormal1">Ağzı varı yarıya açılıyor, sonra kapatıyor. Bir an düşünüyor.</p>

    <p class="msonormal1">Bir kâğıt parçasına bir şeyler karalayıp uzatıyor: <span>Sah günü 9.00'da benimle buluş,</span> diyor notta. Altına okulumun yakınındaki binicilik parkurunun kabataslak bir çizimini yapmış.</p>

    <p class="msonormal1">Hayır demek için pek çok sebebim olmasına rağmen kâğıdı elime alıyorum. Başımı sallıyorum.</p>

    <p class="msonormal1">'Ata binmeyi biliyor musun?" diye soruyor.</p>

    <p class="msonormal1">"Evet," diyorum, doğru olup olmadığını bilmeden çıkıyor kelimeler ağzımdan. Evet. O an hatırlıyorum, geniş alanda koşan atlar. Alçak bir çitten atladığım an; uçuyor gibiyim!</p>

    <p class="msonormal1">"Ne oldu Kyla?"</p>

    <p class="msonormal1">"Hatırlıyorum," diye fısıldıyorum. "Atı. Kır atı. Uçuyorduk sanki!"</p>

    <p class="msonormal1">Ve gözleri merakın açlığıyla yanıyor; her şeyi öğrenmek istiyor. Kafamın içinde neyin yanlış gittiğini öğrenecek.</p>

    <p class="msonormal1">Ama ya merakı tatmin olduktan sonra ne olacak?</p>

    <p class="msonormal1">Hastaneden eve gelince Nico'nun odamda duran zarfına takılıyor gözüm, sırrı ortaya çıkarmak isteği peydahlanıyor.</p>

    <p class="msonormal1">Açıp içinde ne olduğunu görebilirim. Cebime sokuşturup aşağıya yöneliyorum.</p>

    <p class="msonormal1">"Cam'lere gidiyorum," diye bilgi verirken ayakkabılarımı giyip kapıyı açıyorum.</p>

    <p class="msonormal1">Dışarıya adım attıktan sonra durup başımı yeniden içeriye uzatıyorum. "Anne?" diye sesleniyorum.</p>

    <p class="msonormal1">"Ne var?" Koridora çıkıyor.</p>

    <p class="msonormal1">"Bunu kapıya yapıştırmışlar. Üzerinde senin ismin var." Tembih edildiği gibi annemin tek başına bulabileceği şekilde saklamadığım Nico'nun zarfını uzatıyorum. Ama bilmem lazım. İçinde ne var, tepkisi ne olacak?</p>

    <p class="msonormal1">Kaşlarını çatıp alıyor. Yırtarak açıp içinden bir kâğıt parçası çıkarıyor. Okuyunca gözleri büyüyor. Derin ve keskin, nefes alıyor.</p>

    <p class="msonormal1">"Neymiş?"</p>

    <p class="msonormal1">"Önemli bir şey değil," diye yalan söyleyip notu cebine sıkıştırıyor.</p>

    <p class="msonormal1">inanmayarak bakıyorum ve bakışları yumuşuyor; kararsızlık okunuyor gözlerinden. Bana bir şey söylemenin sınırında: gerçeği ya da başka bir şeyi. Aramızda gizli olan çok şey var. Açılacak mı? O anlatırsa ben anlatacak mıyım?</p>

    <p class="msonormal1">"Tak, tak, tak."</p>

    <p class="msonormal1">İkimiz de zıplıyoruz.</p>

    <p class="msonormal1">Annem kapıyı açıyor. "Cam merhaba. Gel içeri."</p>

    <p class="msonormal1">Cam içeri adımını atıyor, bakışları bir şey sezmiş gibi ikimiz arasında gidip geliyor.</p>

    <p class="msonormal1">"Kalp kalbe karşıymış," diyorum. "Ben de tam size gelip yürüyüşe çıkmak ister misin diye soracaktım."</p>

    <p class="msonormal1">"Tabii," diyor Cam. "Ama önce bir sorum var. AAG'deki o şey için ne giymeliyim?" Annemle beraber şaşırıp ona bakıyoruz. O da bize. "Ah, size söylemedi değil mi?"</p>

    <p class="msonormal1">"Kim? Bize ne söyleyecek?" diye soruyorum.</p>

    <p class="msonormal1">"Baban. Sizinle birlikte törene gelmek isteyip istemeyeceğimi sordu. Böylece yemekten önce seni eve geri getirebilecekmişim."</p>

    <p class="msonormal1">Gözlerim kapıldığım panikten dolayı kocaman açılıyor; çaktırmamaya çalışıyorum. Hayır Cam! Orada bulunmamalısın. Ne olacağını kim bilebilir?</p>

    <p class="msonormal1">"Ama tabii gelmemi istemiyorsan..."</p>

    <p class="msonormal1">Annem atılıyor. "Hayır, elbette istiyoruz Cam. Çok iyi fikir! Sadece haberimiz yoktu o kadar. Ama korkarım takım elbise giyip kravat takacaksın."</p>

    <p class="msonormal1">Ve ben de gereken şeyleri söyleyip ikna edici olmaya çabalıyorum. Bu arada da yalnız kaldığımız zaman <span>gelmemesi</span> için ne diyebileceğimi düşünüyorum.</p>

    <p class="msonormal1">"Yürüyüşe çıkma zamanı/' diyorum. "Karanlık çökmeden gitmeliyiz."</p>

    <p class="msonormal1">"Cam, gitmeden önce bir soru soracağım," diyor annem. "Bugün bizim evin önünde birini görmüş olabilir misin?"</p>

    <p class="msonormal1">Gözleri önce bana dönüyor, sonra anneme. "Sanmıyorum. Yalnızca Kyla'yı gördüm, çıkıp birkaç saniye sonra yeniden eve girdi. Neden?"</p>

    <p class="msonormal1">"Nedeni yok. Haydi gidin siz."</p>

    <p class="msonormal1">Köyün yukarısındaki patikaya yürüyoruz. Yandan Cam'e bakıyorum. "Chequers'teki o aptal törene gelmeyi istemezsin."</p>

    <p class="msonormal1">'Tabii ki isterim! Giyinip harika ve iyi insanlarla bir arada bulunmak için bir şans bu. Nasıl istemem?"</p>

    <p class="msonormal1"><span>"Gerçekten</span> sıkıcı olacak."</p>

    <p class="msonormal1">"Muhtemelen!" Sırıtıp göz kırpıyor. "Ama sen orada olacaksın."</p>

    <p class="msonormal1">"Kes şunu kaim kafalı. Konuşmalar ve politikacılar olacak. Her yerde de Hudalar. Bu işten kurtulmanın bir yolunu bulsaydım kullanırdım."</p>

    <p class="msonormal1">"O yüzden geliyorum işte. Sonrasında seni kaçırabilirim. O yüzden ama falan yok."</p>

    <p class="msonormal1">Tepedeki alana varıyoruz ve yanımda Cam varken iblisler bana bulaşmıyor. Bir ağaca tutunup garip hareketlerle Tarzan taklidi yapıyor, ben de günbatımının ışıklarında durup gülüyorum Güneş gökyüzünde alçalıyor, yakında hava kararacak. Ürperiyor um.</p>

    <p class="msonormal1">"Haydi gel, dönüş yoluna koyulsak iyi olacak," diyorum ve yokuştan inerken beni izliyor.</p>

    <p class="msonormal1">"Eee?" diyor. "Sorunun ne olduğunu anlatacak mısın bana? Aklında <span>bir şey</span> olduğu açık."</p>

    <p class="msonormal1">"Yok bir şey."</p>

    <p class="msonormal1">"Aptal yerine koyma beni."</p>

    <p class="msonormal1">"Koymuyorum," diyerek omuz silkiyorum. Tereddütlüyüm. "Her zamanki şeyler."</p>

    <p class="msonormal1">"Her zamanki gizemli şeyler yani?"</p>

    <p class="msonormal1">"Öyle sayılır."</p>

    <p class="msonormal1">Aşağı inerken elimi tutuyor. Hoşça kal deyip alçak sesle arkadaşa ihtiyacım olursa yanımda olacağını ekliyor.</p>

    <p class="msonormal1">Ama onu bu şekilde tehlikeye atamam.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
