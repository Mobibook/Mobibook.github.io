<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_19"><a class="title" id="bookmark16">ON DOKUZUNCU BÖLÜM</a></h3>

    <p class="msonormal1">Eve döndüğümde yolunda gitmeyen bir şeyler var.</p>

    <p class="msonormal1">Bir kere ön kapı kilitli değil. Babamın arabası ön tarafta değil; annemle Amy işte. Kapıyı kilitlemeden çıkmış olabilir miyim? Düşünüp karar veremiyorum. Aiden'le buluşmak üzere dışarı çıkarken ben oraya vardığımda gitmiş olur diye paniğe kapılmış vaziyetteydim. Düşünmeden, otomatik olarak yapmış olabilirim. Değil mi?</p>

    <p class="msonormal1">İçgüdülerim <span>tehlike</span> diye bağırıyor.</p>

    <p class="msonormal1">Kapıyı açıp itiyorum, adımımı atmadan. Hol boş, dinliyorum: hareket yok, soluk sesi yok.</p>

    <p class="msonormal1">İşte! Yukarıdan gelen ayak sesleri. Boğazım kasılıyor: çizimlerim! Çıkarken onları saklamadım! Aptal.</p>

    <p class="msonormal1">Dikkatli, sessiz ve yavaş bir biçimde: merdivenden yukarıya. Kapım açık; odayı tarıyorum, çizimler hâlâ yatağa yayılmış duruyor, hastanenin ön kısmını çizmeye başladığım resmin yüzü yukarı bakıyor. Bu şekilde bırakmadığımdan eminim. Midem kasılıyor.</p>

    <p class="msonormal1">Arkamda ayak sesleri! Dönüp her şeye hazırlıklı bir biçimde bekliyorum.</p>

    <p class="msonormal1">Amy neredeyse bir metre zıplıyor. "Tanrım Kyla! Korkuttun beni. Geldiğinde neden merhaba ya da ona benzer bir şey söylemedin?"</p>

    <p class="msonormal1">Başımı sallıyorum. "Ben mi seni korkuttum? Asıl sen beni korkuttun! Henüz eve gelmemiş olman gerekiyordu."</p>

    <p class="msonormal1">"Bu akşamüstü çok dalgındın. Sana erken gelip birlikte vakit geçirelim mi diye sordum kuş beyinli. Ama geldiğimde senden hiçbir iz yoktu. Neredeydin?"</p>

    <p class="msonormal1">"Ben... özür dilerim. Kafamı dağıtmak için yürüyüşe çıkmıştım."</p>

    <p class="msonormal1">Yüz ifadesi yumuşuyor. "İyi misin? Yani gerçekten? Hafta boyunca çok garip davrandın. Ve Ben şey olduğundan beri de..." Ve cümleyi bitirmeden başka tarafa bakıyor.</p>

    <p class="msonormal1">"Aşağı inip çay içelim bence," diye öneriyorum.</p>

    <p class="msonormal1">"O kadar çabuk değil." Ve beni geçerek aralık bıraktığım kapıyı itip odama giriyor. Doğrudan yatağıma, bıraktığım hastane çizimine yöneliyor. "Önce bana bunu anlat," diyor.</p>

    <p class="msonormal1">Göğüs geçiriyorum, midem düğümlenmiş. "Her zamanki şeyler. Beni biliyorsun: her şeyi çizerim. Hem sen odama girip eşyalarımı karıştırarak ne yaptığını sanıyorsun?"</p>

    <p class="msonormal1">"Kapıya cevap vermedin, ben de üzgün olduğunu düşündüm, seviyen düşmüş ve kalkamamış da olabilirdin."</p>

    <p class="msonormal1">Göğüs geçirip yatağa oturuyor. "Senin için endişelendim." Elini uzatıyor, tutup yanma oturuyorum.</p>

    <p class="msonormal1">Tehlikeli.</p>

    <p class="msonormal1">Hayır Amy bu. Düşman değil.</p>

    <p class="msonormal1">Hastanede Dr. Lysander'in katını çizdiğim resmi alıyor. "Bunu bana açıkla," diyor ve kaçamam, gerçekten, o yüzden açıklıyorum. Saldırıyı, doktorların nasıl ortadan kaybolduğunu ve orada nasıl dolaştığımı. Merak etmiştim, bu bir yapbozdu ve çizdim, hepsi o kadar.</p>

    <p class="msonormal1">Kafasını sallıyor. "Kyla O KADAR aptalsın ki. Yanlış biri görse bulaşacağın belayı düşün! İnsanlar ve yüz ifadelerinde bu kadar iyiyken şunun gibi sıkıcı şeyleri çizerek neden vaktini harcıyorsun ki? Ve hemşire Sally'nin resmine dönüyor. "Harika olmuş. Çok sıcak ve canlı. Kim bu?"</p>

    <p class="msonormal1">"Kimse. Aklımdan yaptım."</p>

    <p class="msonormal1">"Gerçekten mi? Hayret, tanıdık geliyor. Yine de anımsayamıyorum."</p>

    <p class="msonormal1">Amy programlandığında Sally hastanede miydi? Ne zamandı bu? Beş yıl önce. Olabilir.</p>

    <p class="msonormal1">"Ama bu..." diyerek hastanenin resmini alıyor. "Gidecek. Ve bir daha böyle bir şey yapma. Söz mü?"</p>

    <p class="msonormal1">Söz veriyorum ve birlikte resmi tekrar tekrar yarıya bölüyoruz, ta ki minik kare parçalar kalana dek. Onları klozete atıp sifonu çekiyor. "Bitti gitti," diyor. "Şu çayı içelim mi artık?"</p>

    <p class="msonormal1">Aşağıda mutfakta su ısıtıcıyı çalıştırıyorum.</p>

    <p class="msonormal1">"Nereye yürüdün?" diye soruyor Amy.</p>

    <p class="msonormal1">"Ah, bilirsin. Köyün etrafında bir tur attım," diye yalan söylüyorum. Patika yol yasak bölgede.</p>

    <p class="msonormal1">"Annem tek başına yürüyüşe çıktığını bilse küplere binerdi. Şu Wayne Best bulunduğundan beri."</p>

    <p class="msonormal1">"Adamla ilgili başka bir şey duydun mu?"</p>

    <p class="msonormal1">"Ah, söylemedim mi? Konuşmaya başlamış, bazı şeyleri hatırlıyormuş artık."</p>

    <p class="msonormal1">Fincanları çıkarmak için dolaba doğru dönüyorum, yüz ifademin değişmemesine imkân yok. Hatırlıyor muymuş? Ah Tanrım. Oda kararmaya ve zihnimde dönmeye başlıyor. Beni içine çekecek bir koca deliğe dönüşüyormuş gibi. Başımı sallıyorum ve görüntü berraklaşıyor.</p>

    <p class="msonormal1">Nico'ya söyle.</p>

    <p class="msonormal1">Midem kaynıyor. Nico duyduğunda deliye dönecek. Ona şimdi söyleyemem, çok geç.</p>

    <p class="msonormal1">"Ama şev gibiymiş, travmatik amnezi' diyor Amy.</p>

    <p class="msonormal1">"Nedir o?"</p>

    <p class="msonormal1">"O gün neden ormanda olduğu ve ona orada ne olduğu haricinde her şeyi hatırlayabiliyor."</p>

    <p class="msonormal1">"Ah?"</p>

    <p class="msonormal1">"Doktor er ya da geç hatırlayabileceğim söyledi. Cevap vermediği için Hudalar'ın canının sıkkın olduğunu duydum." Ürperiyor. "Hafızayı kazanmada etkili bir motivasyon."</p>

    <p class="msonormal1">Çayı koyarken telefon çalıyor ve Amy açmaya gidiyor. Yukarıya koşup geri kalan çizimlerimi toplayarak diğerleriyle birlikte bir klasöre koyuyorum.</p>

    <p class="msonormal1">Amy neredeyse hemşire Sally'yi tanıyordu. Kim olduğu hakkında yalan söylememeliydim. Ya hastanede çalıştığını hatırlar ve hepsini bir araya getirirse?</p>

    <p class="msonormal1">Amy çizimlerle ilgili kimseye bir şey söylemeyeceğini telaffuz etti mi?</p>

    <p class="msonormal1">Düşünmeye başlıyorum. Kelimelere dökmedi ama hastaneyle ilgili olanı bana yırttırdı. Sır olmasaydı bunu niye yapsın?</p>

    <p class="msonormal1">Huzursuz bir biçimde omuz silkiyorum ama ona söylememesi için söz verdirmenin zamanı geçti. Lafını açarsam nedenini merak edecek. Sessiz kalmak en iyisi.</p>

    <p class="msonormal1">O gece geç saatlerde karanlıkta aşağıda çalışmak için odamdan dışarı süzülüyorum. Kapıyı kapatıp masa lambasını açıyorum.</p>

    <p class="msonormal1">Annem tarih kurdu sayılabilir. Buradaki raflar, civardaki köy ve kasabalarla ilgili kitaplarla dolu. Günümüze ait ya da tarihi kitaplar, haritalar: hem kullanılan yolların haritaları hem de her patika ve kanalı gösteren ayrıntılı askeri araştırma haritaları.</p>

    <p class="msonormal1">Aiden'in dikkatli soruşturmasını sabırsızlıkla bekliyorum. O çocuk gerçekten Ben mi? <span>Öyle olmalı.</span> Başka bir alternatifi kabul edemem. Düşüncelerim tekrar tekrar birbiri etrafında dönerek mutluluk ve beklenti baloncukları arasında zıplıyor. Ve tüm bunların yalan olma ihtimali karşısındaki korku da var. Umutların hayal kırıklığına dönüşme olasılığı.</p>

    <p class="msonormal1">Buradan otuz kilometre ileride bir koşu parkuru. Aklımda bir çember oluşturup mesafeye uygun düşen her köy ve kasabaya gidiyorum. Buradan oraya ulaşan patikalar ve yollar.</p>

    <p class="msonormal1">Seni bulacağım Ben.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
