<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk4 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_18"><a class="title" id="bookmark15">ON SEKİZİNCİ BÖLÜM</a></h3>

    <p class="msonormal1">"Kyla? Ee, ne düşünüyorsun? Kyla? Kyia..."</p>

    <p class="msonormal1">"Özür dilerim, ne diyordun?" Bir an için ismimi duyduğumu sanarak Cam'e dönüyorum. Sandviçimi yerken düşüncelere dalmışım, sesi rahatlatıcı ama anlamı algılamıyorum.</p>

    <p class="msonormal1">Cam alaylı bir bakış atıyor. "Basit bir evet ya da hayır yeter."</p>

    <p class="msonormal1">"Hımm. Bakalım: bana pasta ikram ediyorsan evet diyebilirim. Diğer yandan <span>her şeyi</span> söylemiş olabilirsin."</p>

    <p class="msonormal1">"Risk al bence."</p>

    <p class="msonormal1">"Ah, peki."</p>

    <p class="msonormal1">"Tamam, gelip on gibi seni alırım."</p>

    <p class="msonormal1">"Ne için?"</p>

    <p class="msonormal1">"Yarın yürüyüşe çıkmak için."</p>

    <p class="msonormal1">"Okul ne olacak?"</p>

    <p class="msonormal1">Gözlerimin önünde ellerini sallıyor. "Hafızanda gerçekten sorun var." Sonra ağzından çıkanları düşününce suratı değişiyor. "Özür dilerim. Öyle demek istemedim."</p>

    <p class="msonormal1">"Önemli değil. Hafızamla ilgili bir sorun <span>gerçekten</span> var. Programlanma bu tür şeyler yapıyor." Diğer şeylerden hiç bahsetmiyorum.</p>

    <p class="msonormal1">"Ama sadece bundan önemli şeyler için geçerli değil mi?"</p>

    <p class="msonormal1">'"Doğru." Benim için bu pek geçerli olmasa da. "Ayrıca gerçekten kulak vererek dinlediğimde, kısa süreli hafızam fena değil."</p>

    <p class="msonormal1">"Nasıl bir şey?"</p>

    <p class="msonormal1">"Ne?"</p>

    <p class="msonormal1">Tereddüt ediyor. "Üzgünüm. Boş ver."</p>

    <p class="msonormal1">"Yine başladın!"</p>

    <p class="msonormal1">"Ah, özür dilerim. Ben..." Üzgün görünüyor, ben de onu rahat bırakıyorum.</p>

    <p class="msonormal1">"Şaka yapıyorum. Haydi, ne istiyorsan sor. Kızmıyorum."</p>

    <p class="msonormal1">"Anılarının olmaması neye benziyor?"</p>

    <p class="msonormal1">"Eh. Aslında iyi bir şey. Çünkü neyin farklı olduğunu bilmiyorsun. Ve hastanedeki herkes seninle aynı."</p>

    <p class="msonormal1">"Ya sonra?"</p>

    <p class="msonormal1">Kaşlarımı çatıyorum. "Benim için dışarı çıkınca daha kötü oldu. Bilemeyeceğim şeyleri öğrenmek istiyordum ve çok fazla boşluk olduğu için buraları bir şekilde dolduruyorsun. Sonra da neyin gerçek neyin gerçekdışı olduğuna karar veremiyorsun."</p>

    <p class="msonormal1">"Birçok Programlanmış bundan bayağı mutlu gibi."</p>

    <p class="msonormal1">Gülüyorum. "Çok doğru. Mutluluk ayarlarımızla oynuyorlar bilmiyor muydun? Ayrıca mutlu kalmayı öğreniyorsun, böylece Levo'n titreyip sana bilincini kaybettirmiyor. Sürekli."</p>

    <p class="msonormal1">"Mutlu olup olanları unutmak kulağa fena gelmiyor," diyor yavaşça. Babasını mı düşünüyor acaba? Düşünceli bir biçimde öne eğiliyorum. Önceye ait hiçbir şey hatırlamasam daha mutlu olurdum. Lucy'ye olanlarla, kırık parmaklarıyla ilgili bu kadar takıntılı olmasaydım, Rain'in anlıları hiç ortaya çıkmasaydı. Ama bu sefer Hudalar kazanmış olurdu.</p>

    <p class="msonormal1">"Olay şu ki, eğer seviyeyi dengede tutmak için mutluymuş gibi yapıyorsan artık ne hissettiğini bilmiyorsun demektir. Hiçbir şey gerçek gelmez. Unutmanın daha iyi olacağı bazı şeyler olabilir. Ama yine de benliğimin hatırlamak istediğim parçalarını kaybetmek moral bozucu olabilir!"</p>

    <p class="msonormal1">Bu kadar çok konuşan biri için Cam'in yüzünde iyi bir dinleyici ifadesi vardı. Ondaki bir şey her şeyi anlatma isteği doğuruyordu.</p>

    <p class="msonormal1">"Bunun şerefine okulun bir gün tatil olması güzel," diyor.</p>

    <p class="msonormal1">"Neden bahsediyorsun sen?"</p>

    <p class="msonormal1">"Benimle kafa mı buluyorsun yoksa gerçekten hatırlamıyor musun?"</p>

    <p class="msonormal1">Omzuna bir yumruk atmaya yelteniyorum ama öteye zıplıyor.</p>

    <p class="msonormal1">"Söyle haydi!"</p>

    <p class="msonormal1">"Yarın okul yok. Anma Günü."</p>

    <p class="msonormal1">Bununla ilgili özel bir akşamüstü eğitmenleri grubu var.</p>

    <p class="msonormal1">Kartlarımızı okutup yerlerimizi alıyoruz.</p>

    <p class="msonormal1">Eğitmenlerimiz gözlerini yüzlerimizde gezdiriyor. "Yarın neden okul olmadığını biri bize söyleyebilir mi?"</p>

    <p class="msonormal1">"Anma Günü," diyor bir sürü ses.</p>

    <p class="msonormal1">"Ama neyi anıyoruz? Var mı bilen?"</p>

    <p class="msonormal1">Günün anlamı üzerinde dakikalarca duruyor. Bu ülke için savaşlarda çarpışıp ölenler. O kadar uzun süre olmuş ki yaşayan kimse hatırlamıyor. Rakamlar baş döndürücü. BK'nnı nüfusu şimdi çok daha az. Ama yine de...</p>

    <p class="msonormal1">"Ve başka neyi anıyoruz?" diye soruyor. Fakat bu sefer cevabı beklemiyor. Işıkları söndürüyor ve film başlıyor. Ekranı korkunç görüntüler dolduruyor. Kontrolsüz öfkeli çeteler yollarına çıkan her şeyi yakıp yıkıyor. Yirmilerin öğrenci ayaklanmaları.</p>

    <p class="msonormal1">Pencere camları kırılıyor, dükkânlar boşaltılıyor, yangınlar çıkıyor. Benden küçük bir kız kukuletalı bir çete tarafından sürüklenerek götürülürken başka bir şey görmeseniz bile ne olacağını anlıyorsunuz. Yaşlı bir adam itilip çiğneniyor. Bir çocuk annesinin kollarında dayak yiyor.</p>

    <p class="msonormal1">Gözlerimi kapatıyorum. Hafızamda bir görüntü çakıyor: Nico. Bize bu filmi o izletmişti! Hatırlıyorum. Sonra başka bir tane gösterdi.</p>

    <p class="msonormal1">Yöneten her kimse, tarihi kendisine göre değiştirir.</p>

    <p class="msonormal1">Söylediği buydu. Hudalar kontrolden çıkmış ayaklanmalarla, yağmalarla ilgili her parça delili toplayıp bir araya getirmiş ve topluma izlemeyi zorunlu kılmışlardı. Nico'nun hazırladığı versiyonu göstermemişlerdi. Hudalar -sonrasında polis adını almışlardı- öğrencileri dövüyorlardı. Gösterilen yaralama ve cinayetlerin çoğuna sebep olup sonra kendileriyle ilgili kısmı silince her şeyin sorumlusu ayaklanmacılar gibi görünmüştü.</p>

    <p class="msonormal1">Fakat öğrenciler de suçsuz değildi. Zarara ve yaralanmalara neden olmuşlardı. Birçoğu cezalandırılmayı hak etmişti. Sonra suçlular ve çeteler de işe karışınca hırsızlık ve cinayet ortaya çıkmıştı.</p>

    <p class="msonormal1">Ama durum tek taraflı değildi. Ve ben merak ediyordum: eğer Özgür BK başarılı olmuşsa ve Hudalar yenilmişse tarih yeniden ne şekilde yazılacaktı? Öncelikle artık onlara "DKT" denmeyecekti, onlar herkes için Özgür BK olacaktı. İçinden <span>terörist</span> kelimesini çıkarınca çok daha makul bir isim haline geliyordu.</p>

    <p class="msonormal1">Işıklar gözkapaklarıma vuruyor ve gözlerimi açıyorum. Salondaki herkes sessiz, film her yıl gösterilmesine rağmen şiddet onları sindirmiş.</p>

    <p class="msonormal1">Yalnızca birkaç hafta sonra Kasım'ın 26'sı Armstrong Anma Günü: bu yıl ilk Huda BB ve karısı öldürüleli yirmi beş yıl olacak. Annemin ailesi.</p>

    <p class="msonormal1">İktidardaki beşinci yıllarını kutlamak için kır evlerine giderken öldürülmüşler: yani bugün Huda iktidarının otuzuncu yılı. Öğretmenimiz planlanan kutlamalar üzerine konuşuyor.</p>

    <p class="msonormal1">Zihinleri karıştırıp yok eden Huda hükümetinin kutlamaları.</p>

    <p class="msonormal1">Eve gitmek için Jazz ve Amy'nin yanma giderken alay etmekten kendimi alamıyorum. Hudalar neredeyse otuz yıl önce ülkeyi kendisinden koruyan kişileri hatırlayın diyorlar.</p>

    <p class="msonormal1">Hâlâ insanları kaybediyor, unutulmalarını ve kimsenin sıkıntı yaratacak sorular sormamasını sağlıyorlar. Benim gibilerin anılarını çalıyorlar.</p>

    <p class="msonormal1">Unutalım bari.</p>

    <p class="msonormal1">"Sessizsin bugün," diyor Jazz, köye girerken beni aynadan izleyecek.</p>

    <p class="msonormal1">"İyiyim ben."</p>

    <p class="msonormal1">Jazz ve Amy birbirlerine hoşça kal öpücüğü verirken eve giriyorum.</p>

    <p class="msonormal1">Ben ona bir fincan çay hazırlarken Amy üzerindekileri değiştirmeye koşuyor. Aşağıya indiği zaman çayı uzatıyorum.</p>

    <p class="msonormal1">"Sağol Kyla. Her şeyin yolunda olduğuna emin misin?"</p>

    <p class="msonormal1">"Evet, gayet iyiyim. Sen çık." Ve doktor muayenehanesindeki işine gitmek için aceleyle çıkıyor. Ama ev o kadar sessiz ki, yalnız olmak için çok fazla karanlık var. Oda oda dolaşıyorum, sonra nihayet eskiz defterimi alıp oturuyorum. İki saat kadar kimse evde olmayacak. Resim yapmak istememe rağmen yapmıyorum. Önceki gece sakladığım çizimlerimi açıyorum. Hemşire Sally ve arkadaşları. Göğüs geçiriyorum.</p>

    <p class="msonormal1">Bu benim hakkımda ne söylüyor, nerede durduğumla ilgili ne söylüyor: doğru olduğunu gördüğüm şeyi yapamayacak kadar zayıf mıyım? Sadece zor olduğu için? Ve her şeyi Nico'ya borçluyum. O beni kurtardıktan, koruduktan sonra onu yarı yolda bırakamam.</p>

    <p class="msonormal1">Fakat ona bu çizimleri verirsem o insanlara ne olacak?</p>

    <p class="msonormal1">Bu akşam başka yüzler çizmeyeceğim. Hastane: o kadar. Planları Nico'ya çoktan verdim ama içinde hâlâ bir şey eksik. O saldırı sırasında Dr. Lysander tehlikeden çok çabuk uzaklaştı. Gizli bir yol olmalı, ama nerede? Ofisinin dışındaki koridoru çizmeye başlıyorum.</p>

    <p class="msonormal1">O kadar yoğun konsantre olmuşum ki aşağıda çalan kapıyı zor duyuyorum. Kalemimi bırakıp perdeleri açarak aşağı bakıyorum. Teslimatçı mı? Koca bir demet çiçek. Belki de babam annemin gönlünü almak istiyor.</p>

    <p class="msonormal1">"O'Reilly'lere bir paket var," diyor.</p>

    <p class="msonormal1">"Yanlış yere gelmiş olmalısınız. Burada bu isimde biri yok."</p>

    <p class="msonormal1">Birkaç kâğıt çıkarıp bakıyor. "Janet O'Reilly?"</p>

    <p class="msonormal1">"Hayır üzgünüm."</p>

    <p class="msonormal1">Gözlerini deviriyor. "Rahatsız ettiğim için üzgünüm. Saat kaç acaba?"</p>

    <p class="msonormal1">Saatime bakıyorum ve o da görmek için yaklaşıyor. Elime küçük bir kâğıt parçası sıkıştırıp göz kırpıyor ve gidiyor.</p>

    <p class="msonormal1">İçeri girip kapıyı kapattıktan sonra kâğıdı açıyorum. "Köyün yukarısındaki tepede beni bekle. Acele et. Çok önemli. Bu notu da yok et. A."</p>

    <p class="msonormal1">A... Aiden mi? Taş kesiliyorum. Notu tekrar okuyorum, neredeyse nefes alamayacağım. Mac Ben'in resmini KİE'nin sayfasına koyması için Aiden'e verecekti. Şimdi de Aiden beni görmek istiyor.</p>

    <p class="msonormal1">Ben! Ben'den haber almış olmalı.</p>

    <p class="msonormal1">Sertçe yutkunuyorum. Haberler iyi de olabilir, kötü de. Kötü olma ihtimali daha fazla. Ama kötü olsaydı Aiden Mac'le mesaj yollardı. Öyle değil mi? Ama <span>burada.</span></p>

    <p class="msonormal1">Merdivene doğru uçup, okul formasını çıkarıp, kot pantolon ve botlarımı giyip kapıdan fırlıyorum. <span>Umut etmeye</span> cesaret ederek.</p>

    <p class="msonormal1">Köyü normal bir ritimde geçmeye zorluyorum kendimi, gezintiye çıkmışım gibi davranıyorum, koşma dürtüme karşı koyuyorum.</p>

    <p class="msonormal1">Patikanın başında kimse görünmüyor. Kulaklarımda annemin yıllardır tekrarladığı bu tip yerlere yalnız gitmememe dair tembih, tedirgin oluyorum. Ama artık korkmuyorum, anılarım geri geldiğinden beri hayır. Savunmada iyiyim.</p>

    <p class="msonormal1">Patikadan yukarı koşuyorum, tarlaları ve çitleri geçip ağaçların arasına giriyorum. Hava soğuk ve berrak, akşam güneşi gökyüzünde alçalıyor. Tepeye yalaşınca yürümeye başlıyorum. Şimdi Aiden'in söylemek zorunda olduklarından korkuyorum. Duyana kadar bunlar duymak istediklerim olacak. Bir kez onu görüp söylediklerini duyunca her şey bitecek. Gittikçe hız kesip duruyorum. Koşuyla hiç ilgisi olmayan hızlı kalp atışlarımı yavaşlatmak için de nefes alıp veriyorum.</p>

    <p class="msonormal1">Yolun son kıvrımını dönerken ağaç gölgeleri altında yavaşça ve sessizce yürüyorum. Başı diğer tarafa dönük ama kızıl saçlarının ateşi batan güneşle parlıyor. Aiden. İlerliyorum ve dönüp gülümsüyor.</p>

    <p class="msonormal1">Gülümsüyor.</p>

    <p class="msonormal1">"Nasılsın Kyla?"</p>

    <p class="msonormal1">Aradığım cevabı bulmak için gözlerini araştırıyorum. Mavi gözleri var ama Nico'nunkiler gibi donuk bir mavi değil; Aiden'inkiler yoğun, derin deniz mavisi. Rahatlatan bakışlar. Yoksa haberler iyi mi?</p>

    <p class="msonormal1">Bacaklarım artık beni taşımayacak gibi, oturduğu kütüğe, yanma çöküyorum. "Söyle lütfen, ne duydun?"</p>

    <p class="msonormal1">"Birileri Ben'i görmüş olabilir."</p>

    <p class="msonormal1">"Görmüş olabilir mi?" diye fısıldıyorum kastettiğinin anladığım şey olduğunu düşünmeye cesaret edemeden.</p>

    <p class="msonormal1">"Evet. Doğru Kyla. Ben de inanamıyorum. Uğraşmaya bile değmeyecek bir şey olduğunu düşünüyordum ama Ben'i çizdiğin resmi KİE'ye koydum ve ona benzeyen biriyle ilgili birkaç kez iletişime geçtiler. Ben olup olmadığını bilmiyorum. Ama bu raporu veren kişi son derece güvenilirdir."</p>

    <p class="msonormal1">"Gerçekten mi?"</p>

    <p class="msonormal1">Başını sallıyor. "Gerçekten. Bu arada aslında KİE genellikle böyle işlemez. Birinin bulunduğunu ancak onun onayı olursa söyleyebiliyoruz. Ama sen ve Ben olayında rol oynadığımı hissediyorum bir şekilde. Bu yüzden istisnai bir durum olarak bakıyorum."</p>

    <p class="msonormal1">Ve hareket edemiyor, konuşamıyorum; anlamıyorum bile. Doğru olabilir mi?</p>

    <p class="msonormal1">"Bir şey söyle," diyor.</p>

    <p class="msonormal1">Başımı sallıyorum. "Ben... gerçekten mi?" Ve sırıtıyorum.</p>

    <p class="msonormal1">Gülümsüyor ve düşünmeden boynuna atılıyorum. Sarılarak kollarıyla beni kavrıyor. Ve bütün bunlar çok fazla, çok çok fazla. Duygular bir yolunu bulup dışarı çıkıyor ve sarsılarak ağlamaya başlıyorum.</p>

    <p class="msonormal1">"O olamaz. Buna inanmıyorum. Ya bir hata olduysa?"</p>

    <p class="msonormal1">"İyi haberlere alışkın değilsin değil mi? Seviyen normal mi?"</p>

    <p class="msonormal1">"Evet, iyi. Buraya gelirken koştum, yükseldi," diyerek utandığım için geri çekiliyorum. Levo'mu göremesin diye elimi cebime sokuyorum.</p>

    <p class="msonormal1">"Dikkatli olmakta haklısın. Dediğim gibi, yanlış kimlik olabilir."</p>

    <p class="msonormal1">"Bundan sonra ne olacak?"</p>

    <p class="msonormal1">"Sana göstermek için bir fotoğrafını edinmeye çalışacağız. Sonra da hâlâ Ben'e benziyorsa seni alıp onu görmeni sağlarız. Tamam mı?"</p>

    <p class="msonormal1">"Nerede o? Nerede görmüşler onu? Ne zaman ben..."</p>

    <p class="msonormal1">"Yavaş ol biraz. Ne yapabileceğimi anlatacağım sana. Görüldüğü yer buradan çok uzak değil, otuz kilometre falan. Eğer gerçekten <span>oysa</span>: yakında görülmüş, bir koşu parkurunda, yani..."</p>

    <p class="msonormal1">"Bu Ben! Koşmayı çok sever. O olmalı. Ne zaman görebilirim onu?"</p>

    <p class="msonormal1">"Plan yapmalıyız. Ağzını sıkı tut. Kimseye tek söz etmek yok. Tamam mı?" Başımı sallıyorum.</p>

    <p class="msonormal1">"Haberleşiriz."</p>

    <p class="msonormal1">"Başka bir teslimat daha mı yapacaksın?"</p>

    <p class="msonormal1">Gülüyor. "Bu sefer buralardaydım ve bir arkadaşımın da bana bir iyilik borcu vardı. Ama bu numarayı bir kezden fazla kullanmak aptallık olur. Bir şey olursa Mac'in haberi olur, anlaştık mı? Cuma günü orada olacağım, yeni bir şey çıkarsa iletirim." Aiden kalkıyor. "Gitmem lazım. Seni görmek gerçekten güzeldi Kyla." Gülümsemesi sıcak, elime dokunuyor. "Dikkat et."</p>

    <p class="msonormal1">Yürümeye başlıyor. Onu Ben'i götürmekten dolayı suçladığım günden beri ilk kez karşılaşıyorduk. Hem haksızlık yapmış-</p>

    <p class="msonormal1">tim. Ben'e yapmak istemediği hiçbir şeyi yaptırmamıştı ve şimdi de vardım etmeye çalışıyor.</p>

    <p class="msonormal1">"Aiden bekle!" Durup geri dönüyor. "Bak, son görüştüğümüzde söylediklerimden ötürü çok üzgünüm."</p>

    <p class="msonormal1">"Önemli değil. Ne kadar üzüldüğünü biliyorum. Bu tip ani tepkiler normal." Dengeli bir bakış atıyor, sakin ve sağlam.</p>

    <p class="msonormal1">Ve diğer tarafta, yolun aşağısında kayboluyor. Ben geldiğim yoldan dönüyorum, başım dönüyor. Doğru olabilir mi? Gerçekten Ben olabilir mi? Sadece otuz kilometre ötede: o kadar yakın ki. Eğer oysa, ne anlama geliyor bu?</p>

    <p class="msonormal1">Hudalar onu öylece bırakmaz. Aldatmaca olmalı.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
