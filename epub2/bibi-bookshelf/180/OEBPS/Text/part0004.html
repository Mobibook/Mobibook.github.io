<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk3 sigil_not_in_toc"><br class="calibre9" /></h3>

    <h3 class="balk4" id="sigil_toc_id_3">ÜÇÜNCÜ BÖLÜM</h3>

    <p class="msonormal1">Annem çıkış zili çalarken hemşirenin arkasında beliriyor. "Ne haber?"</p>

    <p class="msonormal1">"Merhaba. Seni mi aradılar?"</p>

    <p class="msonormal1">"Elbette."</p>

    <p class="msonormal1">"Üzgünüm. İyiyim aslında."</p>

    <p class="msonormal1">"O yüzden dersin arasında bayılıp burada uyandın değil mi?"</p>

    <p class="msonormal1">"Yani, artık iyiyim."</p>

    <p class="msonormal1">Annem Amy'yi de bulup ikimizi eve götürüyor. Kapıdan girince merdivene yöneliyorum.</p>

    <p class="msonormal1">"Kyla bekle. Gel de biraz konuşalım." Annem gülümsüyor ama sadece dudaklarıyla, tüm yüzüyle değil. "Sıcak çikolata?" diye soruyor ve peşinden mutfağa gidiyorum. Su ısıtıcıyı doldurup içeceklerimizi hazırlarken pek konuşmuyor. Annem söyleyecek bir şeyi olmadığı zamanlarda pek konuşkan biri sayılmaz.</p>

    <p class="msonormal1">Şimdi söyleyeceği bir şey var. Midemde huzursuz bir duygu. Değiştiğimi mi fark etti? Belki ona söylersem yardımcı olur ve...</p>

    <p class="msonormal1">Ona güvenme.</p>

    <p class="msonormal1">Programlandıktan sonra zihnim bomboştu. Yeniden hareket etmeyi öğrenebilmek için hastanede dokuz ay geçirmem gerekti:</p>

    <p class="msonormal1">yürüyüp, konuşup, Levo'ma uyum sağlayabilmem için. Sonra bu aileye verildim. Onu bir arkadaş gibi güvenebileceğim biri olarak görmek üzere yetiştirildim ama gerçekte onu ne kadardır tanıyorum ki? İki ay bile olmadı. Önceden süre daha uzun geliyordu çünkü hastane dışındaki tüm hayatım onlarla geçmişti, hatırlayabildiğim her şey. Şimdi bilgi çerçevem genişlediği için insanlara güvenle değil şüpheyle yaklaşmak gerektiğini biliyorum.</p>

    <p class="msonormal1">İçecekleri masada karşımıza koyuyor ve fincana sarılıp sıcaklığın buz gibi ellerime geçmesini bekliyorum.</p>

    <p class="msonormal1">"Ne oldu?" diye soruyor.</p>

    <p class="msonormal1">"Sanırım bayıldım."</p>

    <p class="msonormal1">"Neden? Hemşire yemek yemediğini söyledi, halbuki çantan ilginç bir biçimde boş."</p>

    <p class="msonormal1">Sessiz kalıp sıcak çikolatamdan bir yudum alıyor ve acılı tatlılığa odaklanıyorum. Konuyla ilgili söyleyeceğim hiçbir şey anlamlı olmayacak, ben bile inanmam. Sol elimle yazdım ve bu beni <span>bayılttı</span> öyle mi? Ve şu rüya, ya da her neyse. Ürperiyorum.</p>

    <p class="msonormal1">"Kyla şu aralar zor bir dönem geçirdiğini biliyorum. Konuşmak istiyorsan konuşabiliriz, bunu biliyorsun. Ben hakkında ya da ne olursa. Uyuyamıyorsan beni uyandırabilirsin. Önemli değil."</p>

    <p class="msonormal1">Ben'in ismini duyunca gözlerim yaşlarla doluyor ve öfkeyle gözlerimi kırpıyorum. Eğer durumun ne kadar zor olduğunu bilseydi. Ona söylemek istiyorum ama birini öldürmüş olabileceğimi bilse hakkımda ne düşünür? Uyandırılmayı önemsemeyeceğinden eminim ama babam umursardı.</p>

    <p class="msonormal1">"Babam ne zaman geri gelecek?" diyorum aniden onun hâlâ ortada olmadığını fark ederek. Hep iş gezisinde: ülkenin her yanında bilgisayar kurulumu ve bakımı yapıyor. Ama genellikle haftada bir ya da iki gün evde olurdu.</p>

    <p class="msonormal1">"Şov, bir süre evde olmayabilir."</p>

    <p class="msonormal1">"Neden?" diye soruyorum, içimdeki rahatlama hissini saklamaya çalışarak.</p>

    <p class="msonormal1">Kalkıp bardaklarımızı duruluyor.</p>

    <p class="msonormal1">"Uykuya ihtiyacın varmış gibi görünüyor Kyla. Yemekten önce neden biraz kestirmiyorsun?"</p>

    <p class="msonormal1">Konuşma sona eriyor.</p>

    <p class="msonormal1">O gece geç saatlerde karışık rüyalar görüyorum: koşuyorum, hem birilerini kovalıyor hem de kovalanıyorum. Onuncu kez yastığı yumruklayıp iç çekiyorum. Sonra kulaklarım hafif bir sese dikiliyor, dışarıdan bir çıtırdama geliyor. Belki de bu sefer beni uyandıran rüya değildir?</p>

    <p class="msonormal1">Pencereye doğru yürüyerek perdeleri çekiyorum. Rüzgâr şiddetlenmiş, bahçedeki yaprakları dövüyor. Ağaçların hepsi çıplak. Önceki gün kopan fırtına dünyayı darmadağın etmiş, havada kırmızı, turuncu helezonlar dönüp duruyor ve ön tarafta koyu renk bir araba var.</p>

    <p class="msonormal1">Arabanın kapısı açılıyor ve içeriden bir kadın çıkıyor; uzun kıvırcık saçları yüzüne dökülüyor. Yutkunuyorum. Mümkün mü bu? Kapıyı kapatırken bir eliyle de saçlarını geriye atıyor: bu bayan Nix. Ben'in annesi.</p>

    <p class="msonormal1">Sıkıca pencerenin kenarına tutunuyorum. Neden burada?</p>

    <p class="msonormal1">Vücuduma bir heyecan yayılıyor; belki de Ben'den haber almıştır! Fakat düşünce oluştuğu anda yok oluyor. Kadının ay ışığındaki yüzü acı dolu ve bembeyaz. Eğer bir haber aldıysa bile iyi olması mümkün değil. Aşağıdan ayak seslerinin çıtırtıları duyuluyor ve ön kapı vuruluyor.</p>

    <p class="msonormal1">Belki de Ben'e ne olduğunu, benim ne yaptığımı sormak için geldi. Belki de Hudalar onu götürmeden önce benim orada olduğumu anneme söyleyecek. Zihnimde beliren görüntü acı veriyor:</p>

    <p class="msonormal1">Ben'in canı yanıyor, annesi içeri girmeden kapının zili çalıyor. Onu Levo'sunu kesmiş bir halde bulduğumu söylüyorum ve...</p>

    <p class="msonormal1"><span>Kapı zili.</span> İçeri girmek için kilidi açması gerekti. Bense ona Ben'i o halde bulduğumu söyledim ama yalan söylediğimi anlamış olmalı. Oraya vardığında kapının kilitli olması başka nasıl açıklanabilir ki?</p>

    <p class="msonormal1">Aşağıdaki kapı açılıyor, hafif konuşmalar duyuluyor.</p>

    <p class="msonormal1">Bilmem gerek.</p>

    <p class="msonormal1">Sessizce odadan çıkıp merdiven sahanlığına geçiyor, sonra adım adım karanlık basamaklardan inip dinliyorum.</p>

    <p class="msonormal1">Su ısıtıcının hafif ıslığı, alçak sesler duyuluyor; mutfaktalar.</p>

    <p class="msonormal1">Bir basamak, bir basamak daha. Mutfak kapısı yarı açık.</p>

    <p class="msonormal1">Bir şey bacağıma dokunuyor ve zıplıyorum, neredeyse bağıracağım. Sonra onun Sebastian olduğunu anlıyorum. Bacağımın etrafında fır dönerek mırıldıyor.</p>

    <p class="msonormal1"><span>Lütfen sessiz ol,</span> diye yalvarıyorum, yavaşça kulaklarının arkasını kaşımak için eğilirken. Fakat dirseğim holdeki masaya çarpıyor.</p>

    <p class="msonormal1">Nefesimi tutuyorum. Yaklaşan ayak sesleri mi? Karşıdaki karanlık odaya dalıyorum.</p>

    <p class="msonormal1">'"Yalnızca kedi," dediğini duyuyorum annemin, sonra bir hareket ve bir miyav sesi. Ayak sesleri mutfağa doğru uzaklaşıyor, kapı kapanırken çıkan bir tıkırt sesi. Dinlemek için yeniden hole süzülüyorum.</p>

    <p class="msonormal1">"Ben için çok üzgünüm," diyor annem. Sandalyelerin çekildiğini duyuyorum. "Ama buraya gelmemeniz gerekirdi."</p>

    <p class="msonormal1">"Lütfen, yardım etmelisiniz."</p>

    <p class="msonormal1">"Anlamadım. Nasıl?"</p>

    <p class="msonormal1">"Ona ne olduğunu öğrenebilmek için her şeyi denedik. Her şeyi. Bize bir şey söylemiyorlar. Düşündüm de belki siz..." Ve sesi kesiliyor.</p>

    <p class="msonormal1">Annemin bağlantıları var. Siyasi bağlantılar: babası,katledilmeden önce Koalisyon'da Hudalar'ın yanında Başbakanlık görevini yürütüyordu. Yardım edebilir mi? İçimde bir hevesle dinlemeye devam ediyorum.</p>

    <p class="msonormal1">"Çok üzgünüm. Denedim zaten, Kyla için. Çıkmaz sokak. Hiçbir şey yok."</p>

    <p class="msonormal1">"Nereye gideceğimi şaşırdım." Sonra alçak sesler duyuluyor; burun çekme, hıçkırık. Ağlıyor; Ben'in annesi ağlıyor.</p>

    <p class="msonormal1">"Dinleyin beni. Kendi iyiliğiniz için soru sormayı bırakmalısınız. En azından bir süre için."</p>

    <p class="msonormal1">Sonra olanlarda ne mantık, ne düşünce, ne de kontrol var: engelleyemiyorum. Gözlerim doluyor, boğazım düğümleniyor. Annem Ben'e ne olduğunu bulmaya çalışmış. Benim için. Bir şey bulamadığından bana söylememiş. Aldığı ne kadar da büyük bir risk: Hudalar'ın karıştığı işlerle ilgili soru sormak tehlikeli. Ölüme yol açabilecek kadar.</p>

    <p class="msonormal1">Ya şu anda Ben'in annesinin aldığı risk?</p>

    <p class="msonormal1">Onlar vedalaşırken merdivenden yukarı süzülüp odama giriyorum. Ben'in annesinin o hüzünlü günde beni Ben'in yanında bulduğunu anneme söylememesi rahatlatıcı. O da benimle aynı şeyleri hissediyor: kayıp duygusunu. Ben üç yıldan fazla süredir onların oğluydu, programlandığından beri. Bana yakın olduklarını söylemişti. Bu acıyı paylaşabilelim diye yanma koşmak istiyorum ama cesaret edemiyorum.</p>

    <p class="msonormal1">Kollarımı sıkıca vücuduma sarıyorum. <span>Ben.</span> İsmini söylesem de cevap veremez. Biri beni eziyormuş gibi canım acıyor. Biri çiğniyor beni. Milyonlarca parçaya ayırıyor. Önceden bunları hissetmemek için kendimi kontrol etmek zorunda kalırdım, yoksa Levo'm bilincimi kaybettirirdi. Şimdi o kadar çok acı çekmeme rağmen kontrol işe yaramıyor, yutkunuyorum. Anestezi olmadan</p>

    <p class="msonormal1">ameliyat edilmek gibi: donuk bir ağrı yok ama içeride, derinlerde bir bıçak yarası.</p>

    <p class="msonormal1"><span>Ben gitti.</span> Kafam şimdi daha iyi çalışıyor, içindeki birbirine karışmış anıların önemi yok. Gitti ve asla geri gelmeyecek. Levo'su kesildikten sonra yaşamaya devam etmiş olsa bile Hudalar'dan kurtulmasına imkân yok. Anılar bilgi de getiriyor: Hudalar birini götürdüklerinde o kişi sonsuza dek yok olur.</p>

    <p class="msonormal1">O kadar canım yanıyor ki acıyı itmek, ondan kaçmak istiyorum. Ama Ben'in anısını canlı tutmalıyım. Bu acı ondan bana kalan tek şey.</p>

    <p class="msonormal1">Az sonra annesi ön kapıdan çıkıyor. Çalıştırmadan önce birkaç dakika arabanın içinde oturuyor, direksiyona eğilmiş, kambur bir halde. O giderken hafif bir yağmur başlıyor.</p>

    <p class="msonormal1">Gözden kaybolunca pencereyi açıp dışarı uzanarak geceye doğru geriniyorum. Tenime soğuk damlalar düşüyor, sıcak gözyaşlarıma karışıyorlar.</p>

    <p class="msonormal1"><span>Yağmur.</span> Yağmurda bir şey var, anılarımı kazıyor, sonra da kayıp gidiyor.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
