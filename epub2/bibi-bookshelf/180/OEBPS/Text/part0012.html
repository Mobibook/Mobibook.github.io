<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="balk3 sigil_not_in_toc"><a class="title"><br class="calibre9" /></a></h3>

    <h3 class="balk4" id="sigil_toc_id_11"><a class="title" id="bookmark8">ON BİRİNCİ BÖLÜM</a></h3>

    <p class="msonormal1">"Gitmeye hazır mısın?" diye soruyor annem.</p>

    <p class="msonormal1">Mutfak masasında yapıyormuş gibi göründüğüm ev ödevinden başımı kaldırıyorum.</p>

    <p class="msonormal1">"Nereye?" diyorum bomboş kafayla.</p>

    <p class="msonormal1">Gülüyor. "Bugün günlerden ne?"</p>

    <p class="msonormal1">Ve tüm düşünebildiğim Guy Fawkes. Hâlâ güneş doğmadan bir evin yandığı ve Tori'yi gördüğüm günü yaşadığıma inanmak zor.</p>

    <p class="msonormal1">"Perşembe' diyor.</p>

    <p class="msonormal1">"Perşembe mi?" Boş boş bakıyorum.</p>

    <p class="msonormal1">"Grup günü ya."</p>

    <p class="msonormal1">"Ah. Özür dilerim." Saçımı tarayıp ayakkabılarımı kapmaya koşuyorum. Nasıl da unuttum? Kafam diğer şeylerle o kadar dolu ki. Her perşembe gecesi grup var. Civardaki bütün Programlanmışlar Hemşire Penny'yle buluşup hastaneden topluma geçiş döneminde destek alıyor. Hahha. Daha çok casusluk faaliyeti, sorun çıkaracak herhangi bir aykırılık var mı diye bakılıyor. Sonra kendi düşüncelerime gömülüyorum. Bu bazı açılardan doğru olabilir ama Penny iyidir.</p>

    <p class="msonormal1">Hâlâ testten geçiyoruz.</p>

    <p class="msonormal1">Evet. Diğerleri gibi olmamam lazım. Penny ya da başka bir gizli dinleyici farklı ya da yanlış herhangi bir durumu fark etmemeli. Geriye gidip döküm çıkarıyorum. Geçen perşembe Ben'e o kadar üzülmüştüm ki bilincimi yitirmemek için seviyemi zor kontrol ediyordum. Penny aynı şeyi bekliyor.</p>

    <p class="msonormal1">Rain'i ve anılarını bir yana itip o güne odaklanıyorum. O kişi olmaya.</p>

    <p class="msonormal1">Kyla, sıra sende.</p>

    <p class="msonormal1">Penny'nin önlüğü eflatun dantelli parlak limon rengi. Yüzü gülüyor. Tanımadığım bir kadın ve kızla konuşuyor. Kız on dört yaşında falan ve salak salak sırıtıyor: yeni programlanmış. Başlangıçta hepsi aynı. Hudalar anılarını, geçmişlerini çaldığı için neşeyle dolular, ne tür suçlar işlemiş olurlarsa olsunlar ikinci bir şansları ve yeni bir hayatları var. Az da olsa ben de öyleydim. İçimde saklı Rain'in anışları mıydı beni farklı kılan?</p>

    <p class="msonormal1">Diğer dokuzu her zamankiler. Tori yok artık, Ben yok. Ve kendime Kyla gibi olmayı, onun gibi davranıp görünmeyi hatırlatmama gerek yok. Burada, bu yerde <span>ben</span> oyum. Rain buraya ait değil.</p>

    <p class="msonormal1">Sandalyelerimizi bir araya getiriyoruz ve başlıyor.</p>

    <p class="msonormal1">Penny önde duruyor. "Herkese iyi akşamlar!" Herkes birbirine bakıp tereddüt ediyor. Birkaç ses çıkıyor ve diğerleri de onlara katılıyor: "İyi akşamlar."</p>

    <p class="msonormal1">"Bu gece Angela'ya merhaba demenizi istiyorum. Grubumuza katılacak. Ve şimdi ne yapmalısınız?"</p>

    <p class="msonormal1">Etrafa bakıyor ve buradaki ilk günümü hatırlayıp içimden homurdanıyorum. Gözlerini devirip alaycı bir üslupla herkese kendilerini tanıtmalarını söyleyen Tori olmuştu. Sonra gecikmeyle Ben gelmişti.</p>

    <p class="msonormal1">Anılar benden kaçıyor. Suda seken taşlar gibiler. Onu kapıdan aceleyle girerken görebiliyorum. Koşmaktan üzerine yapışmış şortu ve uzun tişörtüyle. Hep koşardı. İçimi çekiyorum. "Kyla?"</p>

    <p class="msonormal1">Penny gözlerinde endişeyle yanıma geliyor. "İyi misin hayatım?" diye soruyor.</p>

    <p class="msonormal1">"Özür dilerim, bir an dalmışım." Seviyemi kontrol ediyor, 5.8 olduğunu görünce tek kaşı kalkıyor. Yerine geçiyor.</p>

    <p class="msonormal1">Kendimi dürtüyorum. Ne kocaman bir gülümseme, ne de yoğun bir hüzün olmalı. Bahsettiğim tamamen dengede kalmak. Benim için artık pek öyle olmasa da tüm Programlanmışlar'ın yapması gereken bu.</p>

    <p class="msonormal1">Penny sırıtışı daha da büyüyen yeni kıza gülümsüyor. Kız o kadar mutlu ki. Zaman zaman bana olduğu gibi düşük seviyeden bilincini yitirme tehlikesi yok. Geri kalanlar da öyle: hepsi <span>çok</span> mutlu görünüyor. Hudalar onları yakaladığı, beğenilmeyen her neyse onu yapmaktan ya da söylemekten alıkonuldukları için. Ferah, müteşekkir yüzlere bakıyorum Aralarında olması gerektiği gibi gerçek bir suçlu var mı? Katil ya da terörist? Benim gibi. O kadar mutlular ki, bir zamanlar oldukları kişileri önemsiyorlar mı acaba? Eğer benim programım da gerektiği gibi çalışsaydı, ben de onlar gibi gülümseyecektim.</p>

    <p class="msonormal1">Ben de mutlu olacaktım.</p>

    <p class="msonormal1">Ilık bir el omzumu sıkınca zıplıyorum. Penny. "Sorumu cevaplayabilir misin?" diyor.</p>

    <p class="msonormal1">"Ah..."</p>

    <p class="msonormal1">"Neden buradayız?"</p>

    <p class="msonormal1">"İkinci şansımız olduğu için mi?"</p>

    <p class="msonormal1">"Aynen öyle Kyla."</p>

    <p class="msonormal1">Evet ikinci bir şansım var - onun kastettiği anlamda değil.</p>

    <p class="msonormal1">Geri geldiğimi, Hudalar'ın başarısız olduğunu bilmiyor. Programım başarısız oldu. İçimde, derinlerde ufak bir tatmin duygusuyla bilgilerimi kendime saklıyorum.</p>

    <p class="msonormal1">Penny yeniden gruba hitap ederek bugün bazı oyunlar oynayacağımızı söylüyor. Bir sandığı açarak kartlar ve başka kutu oyunları çıkarıyor. Sayımız ikiye bölünemiyor ve benimle bir çift olmaya karar veriyor. Hâlâ gözü üzerimde mi?</p>

    <p class="msonormal1">"Bunlardan birini oynadın mı daha önce?" diye soruyor ve ne gibi oyunlar olduğuna bakmak için sandığa eğiliyorum.</p>

    <p class="msonormal1">"Çoğunu. Satrancı severim. Hastanede gece geç saatlerde oynardım, bir Gözetmen öğretmişti bana."</p>

    <p class="msonormal1">Satranç kutusunu çıkarıp, o diğerlerini kontrol ederken taşları yerleştirmem için bana veriyor. Kutu kakmalı ahşaptan, açılıyor, içinde taşlar istiflenmiş: açık ve koyu renkliler. Çıkarıp tahtaya diziyorum. Kaleler köşelere, sonra atlar, filler, şah ve vezir. Önce uzun piyon sırası, gözden çıkarılabilir dizi. Halbuki doğru strateji, doğru oyunla bir piyon çok büyük fark yaratabilir. Penny dönüp bir sandalye çekiyor ki oynayabilelim.</p>

    <p class="msonormal1">Elim kalelerden birine gidiyor: alıyorum. <span>Kule</span> diyor içimde bir ses. Bunlara kule derdim.</p>

    <p class="msonormal1">Hayır. Kaşlarımı çatıyorum. Gözetmen -sıkılırdı, kâbus gördüğüm geceler geç saatlerde yanımda kalmak zorundayken bana bakıcılık yapardı- öğretmişti oynamayı. Her taşın doğru ismini, hareketlerini. Ve ne kadar çabuk öğrendiğime şaşırmıştı. Hastaneden çıkmama yakın bazen kazanırdım bile.</p>

    <p class="msonormal1">"Kyla..." Penny merakla bana bakıyor.</p>

    <p class="msonormal1">Kendimi dürtüp satranç taşını karesine koyuyorum. Başlıyoruz.</p>

    <p class="msonormal1">"Gece iyi geçti mi?" diye soruyor annem.</p>

    <p class="msonormal1">"İyiydi." Yine de bana bakıp daha fazlasını anlatmamı istiyor. "Penny'yle satranç oynadık."</p>

    <p class="msonormal1">"Kim yendi?"</p>

    <p class="msonormal1">"O."</p>

    <p class="msonormal1">Tüm gücümü kullanmadım. Taşlara dokununca garip bir duyguya kapıldım. Bir <span>şey</span> yoldaydı. Taşları kaldırıp, parmaklarımı köşelerinde, yuvarlatılmış kenarlarında gezdirip dokunarak şekillerini anlamak istedim.</p>

    <p class="msonormal1">Yalandan esniyorum. Yorgunum. Yatacağım.</p>

    <p class="msonormal1">Ama odamda beynim canlanıyor.</p>

    <p class="msonormal1">İkinci şansım, ama Hudalar'ın kastettiği anlamda değil. Özgür BK ile ikinci şansım. Hudalar'a karşı isyanda.</p>

    <p class="msonormal1">İyi de... Özgür BK öncesi ne yapıyordum ben? Ne zaman hayatı hatırlamaya <span>çalışsam;</span> Nico'yla olanı, korku bastırıyor ve anılarım benden kaçıyor. Sanki bazı şeyler peşine düşmeyip aramadığımda aklıma geliyor. Rahatlamaya, aklımı koyuvermeye çalışıyorum. Hazırlık kampını görüyorum - evet. Ama o kadar. Saldırılarda var mıydım? Hudalar bir biçimde beni yakaladığına göre öyle olmamalı. Ama hiçbir şey hatırlamıyorum.</p>

    <p class="msonormal1">Görüntüde Nico'nun yüzü dalgalanmaya başlayıp takılıp kalıyor. Akşamüstü onunlayken ne yapacağımı, ne söyleyeceğimi düşünmeden bulmak zordu. O ne istiyorsa o oldum.</p>

    <p class="msonormal1">Kafam karıştı, başımı sallıyorum. Hayır. Bu doğru değil. Ben de istedim.</p>

    <p class="msonormal1">Yine de bu gece satranç oynarken daha bir kendim gibiydim; artık o her kimse. Kendi bedenimde. Sanki elimde bir kale tutmak bir biçimde içimde bir şeylerin yerleşmeye, dışan çıkmaya çalışmasına neden olmuş gibi.</p>

    <p class="msonormal1">Tahtaya, kendi karelerinde duran oymalı taşlara konsantre oluyorum. Dudağımı çiğniyorum. Hangi hamleyi yaparsam yapayım benimkilerden birini kaybedeceğim. Çok da taşım kalmadı. Elimi uzatıp sonra geri çekiyorum.</p>

    <p class="msonormal1">"Ne yapacağımı bilmiyorum/' diye itiraf ediyorum sonunda.</p>

    <p class="msonormal1">"İpucu ister misin?"</p>

    <p class="msonormal1">Parmaklarımı bir taşa, sonra bir başkasına değdiriyorum. Gözlerine bakarak.</p>

    <p class="msonormal1">Şahın yanındaki kaleye dokununca göz kırpıyor. Ama gidebileceği uygun bir yer yok, şahla arasında yalnızca birkaç boş kare var. Şah korunmasız bir pozisyonda ve yakında tehdit altında olacak. Ama eğer...</p>

    <p class="msonormal1">"Kalenin özel hareketinin adı nedir?" diye soruyorum.</p>

    <p class="msonormal1">"Rok, Lucy."</p>

    <p class="msonormal1">"Kule gibi!"</p>

    <p class="msonormal1">"Öyle, değil mi?" Gülümsüyor. "Şaha doğru kayabilir. Ve sonra da yer değiştirirler."</p>

    <p class="msonormal1">"Hatırlıyorum!" Söylediğini yapıyorum, yer değiştiriyorlar ve artık şahım güvende.</p>

    <p class="msonormal1">Oyun devam ediyor, sonunda onu yeniyorum.</p>

    <p class="msonormal1">Buna izin verdiğinin farkındayım. Küçük elimle kaleyi tutup uyumaya giderken odama götürüyorum. Babam bana iyi geceler öpücüğü vermek için geldiğinde yanımdaki masada duruyor.</p>

    <p class="msonormal1">Yavaşça uyanıyorum, ılık, mutlu, güvende. Gözlerimi açıyorum. Rok gitmiş. Şokta gibi oturuyorum, oda eğilip bükülüyor, değişiyor ve yeniden Kyla'nın odası oluyor. Lucy'nin değil.</p>

    <p class="msonormal1">Nasıl oluyor da hâlâ bu anıya sahip olabiliyorum? Nico'nun dediği gibi Lucy'nin geri kalanıyla birlikte programlanmış olması gerekirdi. İçimde bir karmaşa. Lucy ile ilgili daha önce çok rüya gördüm ama hiçbiri bu kadar gerçek değildi.</p>

    <p class="msonormal1">Hiç evde, güvende ve mutlu görmemiştim.</p>

    <p class="msonormal1">Rüyaya tutunmaya çalışsam da çoktan gerçek dışına dönüşmeye başlamış, kayıp gidiyor. Odada tökezleyerek ışığı açıyorum.Eskiz defterimi ve kalemlerimi bulup yeniden ve yeniden yüzünü çizmeye çalışıyorum. Ona tutunmaya.</p>

    <p class="msonormal1">Ama gitti. Yapamıyorum. Kalan tek şey bulanık ve belirsiz bir ölçü ve oran hissi. Ayrıntı yok, birinin onu tanıyabileceği hiçbir özellik yok.</p>

    <p class="msonormal1">Lucy'nin babasını çizmeye çalışmaktan, bu umutsuz işten vazgeçiyorum. Babamı. Ve yerine Ben'e başlıyorum. Ben'in ailesi yok olduğuna göre hatırlamama yardım edecek ona ait bir şey kalmadı. Her gün resmine bakacağım. Böylece onu unutmam, yüzünü görünce hep hatırlarım.</p>

    <p class="msonormal1">Yapabileceğim başka bir şey daha var. Lucy hatırlattı bana.</p>

    <p class="msonormal1">Ben'e gerçekte ne olduğunu bulmaya çalışmanın son bir yolu: KİE.</p>
  </div>

  <p class="msonormal1"><br class="calibre11" id="calibre_pb_0" /></p>

  <div class="wordsection"></div>
</body>
</html>
