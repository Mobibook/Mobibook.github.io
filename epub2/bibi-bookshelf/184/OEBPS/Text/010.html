<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t10">&nbsp;</span></p>

  <h2 class="h21"><a id="ncx813"></a>ÖNDEYİŞ</h2>

  <p class="p1">&nbsp;</p>

  <p class="p1">Diskdünya, hayal gücü daha az ama mekanik yeteneği daha büyük olan Yaratıcıların yarattığı evrenlerde bulunanlardan çok daha çarpıcı manzaralar sunmaktadır.</p>

  <p>Disk'in güneşi yörüngedeki bir aycıktan ibaret ve patlamaları da ancak kroket çemberi büyüklüğünde olmakla birlikte bu küçük kusur, Kaplumbağa Büyük A'Tuin'in muazzam görünümü üzerine yerleştirilmelidir; o A'Tuin ki diskdünya onun yaşlı ve meteorla çopurlanmış kabuğunda durmaktadır. Bazen, Sonsuzluk'un sahillerindeki yavaş yolculuğunda, ülke büyüklüğündeki kafasını geçen bir kuyrukluyıldıza çevirerek ısırır gibi yapmaktadır.</p>

  <p>Ancak belki de bu manzaraların en çarpıcısı -çoğu beyin, A'Tuin'in müthiş galaktik büyüklüğüyle karşılaştığında buna inanmak istemediği için bile olsa- diskin denizlerinin sürekli olarak kaynayıp Kenar'dan uzaya taştığı Kıyışelale'dir. Ya da belki de Şelale'nin üstündeki sisli havada asılı duran ve dünyayı çevreleyen sekiz renkli Kenarkuşağı'dır. Sekizinci renk oktarindir ve güçlü güneş ışığının yoğun bir sihirli alan üzerindeki dağılma etkisinden ortaya çıkmaktadır.</p>

  <p><a id="a6"></a>Ya da belki, yine, en muhteşem manzara Merkez'dir. Orada, on mil yüksekliğindeki yeşil bir buz kulesi, bulutların arasında yükselmekte ve tepesinde, disk tanrılarının oturduğu yer olan Dunmanifestin<span class="t11">[</span><a href="../Text/016.html#a15"><span class="t12">3</span></a><span class="t11">]</span> krallığını taşımaktadır. Altlarındaki dünyanın ihtişamına rağmen, disk tanrılarının memnun olduğu çok nadirdir. Her imkânsızlık eğrisinin bir uzak ucu olması gerektiği için var olan bir dünyanın tanrısı olduğunu bilmek utanç vericidir; özellikle de insan, Yaratıcıları hayal gücünden çok mekanik yeteneğe sahip dünyalarda başka boyutları görebiliyorken. Bu yüzden de kuşkusuz, disk tanrıları zamanlarını mutlakbilgiden çok birbirleriyle çekişerek geçirirler.</p>

  <p>O gün de, sürekli gözünü açık tutmak yoluyla tanrıların şefi olan Kör Io çenesi elinde oturmuş, önündeki kırmızı mermer masada duran oyun tahtasına bakıyordu. Kör Io'nun bu ismi almasının nedeni, göz çukurlarının olması gerektiği yerde boş deri parçaları olmasıydı. Gözleri, ki çok büyük sayıdaydılar, yarı bağımsız bir biçimde kendi hayatlarını kendileri sürdürürlerdi. Beş on tanesi o anda masanın üzerinde dolanmaktaydı.</p>

  <p>Oyun tahtası, diskdünyanın özenle işlenmiş kabartma bir karkasıydı ve üzerine kareler çizilmişti. Bir sürü iyi kopyalanmış oyun piyonu, bazı karelerin üzerinde duruyordu. Bir insan bakacak olsa, sözgelimi, bu piyonlardan ikisinin Bravd ve Sansar'a benzediğini anlardı. Diğerleri daha birçok kahramanı ve şampiyonu temsil ediyordu, zaten diskte de bunlardan yeterinden fazla vardı.</p>

  <p>Hâlâ oyunda olanlar Io, Timsah Tanrı Offler, hafif meltemlerin tanrısı Zephyrus, Yazgı ve Leydi'ydi. Zayıf oyuncular Oyun'dan çekilmiş olduğundan tahtanın çevresine bir toplanma havası hakimdi. İlk kayıplardan biri Şans olmuştu, kahramanını bir ev dolusu silahlı cücenin (Offler'ın attığı şanslı bir zarın sonucunda) arasına sürmüştü ve kısa bir süre sonra da Gece, Kader'le randevusu olduğunu söyleyerek oyun fişlerini nakile çevirmişti. Beş on tane küçük tanrı da batmıştı; oyuncuların omuzları üzerinden oyuna burunlarını sokuyorlardı.</p>

  <p>Masadan şimdi ayrılacak olanın Leydi olacağına dair ek bahisler tutuşulmuştu. Kalan kayda değer son kahramanı, halen dumanı tüten Ankh-Morpork'un kalıntılarındaki bir tutam potasyumdu ve ilk sıraya sürebileceği bir piyonu da kalmamıştı.</p>

  <p>Kör Io çeşitli delikleri zümrütlerle tıkanmış bir kafatası olan zar kutusunu aldı ve beş on tane gözü Leydi'nin üzerinde olduğu halde üç tane beş attı.</p>

  <p>Leydi gülümsedi. Leydi'nin gözlerinin doğası buydu; parlak yeşildiler, irisleri ya da gözbebekleri yoktu ve içten parıldıyorlardı.</p>

  <p>Piyon kutusunu karıştırırken oda sessizleşti ve iyice dibinden iki tane çekip önündeki tahtaya iki kararlı tıkırtıyla yerleştirdi. Oyuncuların geri kalanları yek-Tanrı olup bakmak için turna gibi boyunlarını ileri uzattılar.</p>

  <p>"Dönek biğ şihiğbaz ve biğ çeşit memuğ," dedi Timsah Tanrı Offler, dişlerinin arasından. "Pekâlâ, memnuniyetle!" Bir pençesiyle kemik beyazı bir yığın piyonu masanın ortasına itti.</p>

  <p>Leydi hafifçe başını salladı. Zar kupasını aldı ve bir kaya gibi hareketsiz tuttu, fakat bütün Tanrılar, İçinde tıkırdayan üç kübü duyabiliyorlardı. Sonra da zarları zıplatarak masa boyunca fırlattı.</p>

  <p>Bir altı. Bir üç. Bir beş.</p>

  <p>Fakat beşe bir şeyler oluyordu. Beş on milyar molekülün rastgele çarpışmaları tarafından hırpalanan zar bir köşesi üzerine yükselip yumuşakça döndü ve yedi geldi.</p>

  <p>Kör Io zarı aldı ve kenarlarını saydı.</p>

  <p><span class="t13">"Hadi</span> dedi bıkkın bir sesle. "Bırak artık hile yapmayı."</p>

  <p>&nbsp;</p>
</body>
</html>
