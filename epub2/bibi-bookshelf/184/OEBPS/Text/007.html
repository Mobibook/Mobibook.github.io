<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t10">&nbsp;</span></p>

  <h2 class="h21"><a id="ncx54"></a>ÖNDEYİŞ</h2>

  <p class="p1">&nbsp;</p>

  <p class="p1">Uzak ve elden düşme bir boyutlar dekorunda, uçmak için yaratılmamış bir yıldız düzleminde kıvrılarak yükselen yıldız dumanları incelerek kopmaktadır...</p>

  <p>Gözün görebildiği...</p>

  <p>Hantal kolları ve bacakları üzerinde donmuş hidrojen bulunan, iri ve yaşlı kabuğu meteor kraterlerime çopurlanmış Kaplumbağa Büyük A'Tuin, yıldızlararası boşlukta süzülerek gelmektedir. Göz salgısı ve asteroit tozundan kabuklanmış olan deniz büyüklüğündeki gözleriyle O, Hedefine kilitlenmiş bakmaktadır.</p>

  <p>Bir şehirden daha büyük beyninde, jeolojik bir yavaşlıkla, yalnızca Ağırlık'ı düşünmektedir.</p>

  <p>Ağırlığın çoğu elbette Berilia, Tubul, Büyük T'Phon ve Jerakeen adlarındaki dört büyük muazzam filden ileri gelmektedir. Gökyüzü'nün açık mavisiyle kubbelenmiş ve engin çemberi uzun şelale ile bir çelenk gibi süslenmiş Dünya'nın diski, bu fillerin geniş ve yıldız yanığı omuzlarında durmaktadır.</p>

  <p>Astropsikoloji henüz onların ne düşündüklerini tespit edememiştir.</p>

  <p>En uçtaki dağlan Kıyıyamaç'ın üzerinden taşan, küçük ve gizliliği seven Krull krallığı, en sarp kayalıkların ucuna bir destekli ayak ve makara düzeneği kurup, birkaç gözlemciyi kuvars pencereli pirinç bir gemi içinde sis perdeleri arasından gözlem yapmaları için Kenar'dan aşağı indirinceye kadar, Büyük Kaplumbağa sadece bir varsayımdı.</p>

  <p>Sarkıtıldıkları derinlikten büyük köle gruplarınca çekilen ilk astrozoologlar, A'Tuin ile fillerin doğası ve şekilleri hakkında birçok bilgi getirebilmişlerdi, fakat evrenin doğası ve amacına ilişkin temel sorunları çözmüyordu bu.</p>

  <p>Astrozoologlar gitgide artan bir otoriteyle, Bu hayati soru bir derin uzay gemisi için daha büyük ve daha güçlü bir ayaklı destek inşa edilmedikçe yanıtlanamaz, diyorlardı. Bu arada açığa çıkarılan kozmos hakkında ancak spekülasyon yapabiliyorlardı.</p>

  <p>Sözgelimi, A'Tuin'in hiçbir yerden gelmediği, ezeli ve ebedi bir tekdüze emeklemeyle ya da değişmez bir yürüyüşle 'hiçbir yer'e doğru gideceği yolunda bir teori vardı. Bu teori akademisyenler arasında popülerdi.</p>

  <p>Buna alternatif bir teori, dinî inancı olanlardan kabul görüyordu. Bu teori; besbelli dev kaplumbağalarca taşınan gökteki bütün yıldızlar gibi, A'Tuin'in Doğum Yeri'nden Çiftleşme Zamanı'na doğru yürüdüğü yolundaydı. Çiftleşme Zamanı'na ulaştıklarında kısa süreyle ve tutkuyla çiftleşirler, bu ateşli birliktelikten de yeni bir grup dünyayı taşıyacak yeni kaplumbağalar doğardı. Bu, Büyük Patlama varsayımı olarak bilinirdi.</p>

  <p>Böyleyken; bu olaylı akşamda dünyadaki en eski şehrin yanışından merkeze doğru yükselen dumanı ilk gören dışarılı, Büyük A'Tuin'in sağ gözünün beyazlığını tam ölçebileceğini umduğu yeni teleskobunu deneyen, Değişmez Yürüyüş tarikatından genç bir kaplumbağaevrenbilimci oldu.</p>

  <p>Genç kaplumbağaevrenbilimci o geceden sonra kendisini çalışmalarına o denli kaptırdı ki, bununla ilgili her şeyi unuttu. Yine de, ilk gören oydu.</p>

  <p>Başka görenler de vardı...</p>

  <p>&nbsp;</p>
</body>
</html>
