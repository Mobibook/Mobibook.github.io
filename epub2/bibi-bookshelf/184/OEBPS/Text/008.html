<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p1">&nbsp;</p>

  <p class="p1">&nbsp;</p>

  <p class="p1"><span class="t5">Y</span>angın, iki kola ayrılan Ankh-Morpork şehrinden kükredi. Sihirbazlar Mahallesi'ni yaladığı yerde mavi ve yeşil yanıyor, hatta sekizinci renk oktarinin tuhaf kıvılcımlarıyla kenarları dantelalanıyordu; yangının habercileri Tüccarlar Sokağı'ndaki fıçılara ve yağ dükkânlarına ulaştığında, yangın bir dizi ateş fıskiyesi ve patlamaya dönüşerek yoluna devam etmekteydi; parfüm imalatçılarının sokağında bir hoşlukla yandı; eczacıların depolarındaki nadir bulunan kuru ot demetlerine değdiğinde insanların çıldırıp Tanrı'yla konuşmalarına yol açtı.</p>

  <p>Şu anda bütün Morpork çarşısı alevler içindeydi; daha varlıklı ve değerli olan öte kıyıdaki Ankhlılar, hummalı bir biçimde köprüleri yıkarak durumu yüreklilikle karşılıyorlardı. Fakat Morpork rıhtımındaki tahıl, pamuk ve kereste yüklü, katran kaplı gemiler çoktan şenlikli biçimde alev almış, palamarları kül olmuştu ve boğulan ateş-böcekleri misali denize doğru sürüklendikçe ırmak boyundaki köşkleri ve yalıları tutuşturuyor, suları çekilmiş Ankh ırmağına göğüs geriyorlardı. Ne olursa olsun, kıvılcımlar rüzgârın sırımdaydı ve ırmağın öte tarafındaki gizli bahçelere, uzak çimenliklere konuyorlardı.</p>

  <p>Şenlikli ateşten çıkan duman, tüm disk dünyadan görülebilen, rüzgârın yonttuğu kara bir sütun halinde millerce yukarı çıkıyordu.</p>

  <p>Üzerinde iki figürün oldukça ilgiyle izlediği, birkaç fersah uzaktaki serin, karanlık tepeden görülen manzara kesinlikle etkileyiciydi.</p>

  <p>Uzun boylu olanı bir tavuk budunu kemiriyor ve ortalama bir adamdan ancak kısa olan bir kılıca yaslanıyordu. Zekice bir açıkgözlülük havası olmasaydı, Merkezyöre bozkırlarından gelme bir barbar olduğu zannedilebilirdi.</p>

  <p>Arkadaşı çok daha kısaydı ve tepeden tırnağa kahverengi bir pelerine bürünmüştü. Sonraları kımıldamaya fırsatı olduğunda, hafif hafif, kedi gibi hareket ettiği görülecekti.</p>

  <p>İkili son yirmi dakika içinde, epey güçlü bir patlamanın yağ deposunda mı yoksa Büyücü Kerible'ın atölyesinde mi olduğuna ilişkin kısa ve sonuçsuz kalan bir tartışma dışında pek konuşmadı. İşin üzerine para bindi.</p>

  <p>Şimdi iriyarı adam kemiği kemirmeyi bitirdi ve esefle gülerek çimlerin arasına attı.</p>

  <p>"Yanıp giden şu küçük sokaklar var ya," dedi. "Onları severdim."</p>

  <p>"Hepsi hazine evleri," dedi küçük adam. Düşüncelice ekledi, "Değerli taşlar yanar mı acaba? Kömürle akraba oldukları söylenir."</p>

  <p>"Bütün altınlar eriyip oluklardan akıyor," dedi iriyarı olan, onu duymazdan gelerek. "Ve tüm şaraplar kaynıyor fıçılarda."</p>

  <p>Sıçanlar vardı," dedi kahverengili arkadaşı. "Sıçanlar, doğru söylüyorsun." Sıcak yaz günlerinde durulacak yer değildi." O da var, tabii. İnsan kendini, yine de, bir -eee, geçici bir-"</p>

  <p>Sesi gitgide azaldı, sonra birden canlandı. Kızıl Sülükteki yaşlı Fredor'a sekiz gümüş borçluyduk,&nbsp; diye ekledi. Küçük adam başıyla onayladı.</p>

  <p>Bir dizi yeni patlamanın, dünyadaki en muhteşem şehrin o zamana dek karanlık olan kısmına kızıl bir hat çektiği süre boyunca, sessiz kaldılar. Sonra iriyarı adam kımıldandı.</p>

  <p>"Sansar?"</p>

  <p>"Evet?"</p>

  <p>Yangını kimin çıkardığını merak ediyorum." Sansar diye tanınan kısa boylu silahşor hiçbir şey söylemedi. Parlak kırmızı ışıkta yolu seyrediyordu. Deosil Kapısı bir akkor sağanağında çöken ilk yerlerden biri olalı beri, pek az kimse oradan geçmişti.</p>

  <p>Fakat şimdi iki kişi geliyordu. Sansar'ın en çok karanlıkta ve yarı aydınlıkta keskin olan gözleri ata binmiş iki adamı ve arkalarındaki bir tür yük hayvanını seçebildi. Kuşkusuz zengin bir tüccar telaşlı elleriyle kurtarabildiği kadar hazineyle kaçıyordu. Sansar iç çeken arkadaşına bir-şeyler söyledi.</p>

  <p>"Haydutluk yakışmaz bize," dedi barbar, "ama dediğin gibi, zaman kötü ve bu gece yatacak yerimiz yok."</p>

  <p>Kılıcını tutuşunu değiştirdi ve öndeki binici yaklaşınca, bir eli havada, yüzünde rahatlatmak için olduğu kadar tehdit etmek için de ustaca tasarlanmış bir sırıtmayla yola çıktı.</p>

  <p>"Affedersiniz, efendim… diye başladı.</p>

  <p>Binici atını dizginledi ve başlığını geriye doğru çekti. İriyarı adam yüzeysel yanıklarla kirlenmiş ve alazlanmış sakal tutamlarıyla kaplı bir yüzle karşılaştı. Kaşlar bile gitmişti</p>

  <p><a id="a2"></a>"Çekil, başbelası," dedi yüz. "Sen Merkezyöreli<span class="t11">[</span><a href="../Text/016.html#a11"><span class="t12">1</span></a><span class="t11">]</span> Bravd değil misin?"</p>

  <p>Bravd girizgâhta çuvalladığının farkına vardı.</p>

  <p>"Çekil yolumdan, hadi," dedi at üstündeki Sana ayıracak zamanım yok, anlıyor musun?" Etrafına baktı ve ekledi: "Gölgeleri seven pire torbası ortağın için de geçerli bu her nerede saklanıyorsa."</p>

  <p>Sansar atın karşısına gelip üstü başı dağınık karaltıya gözlerini dikti.</p>

  <p>"Vay, Sihirbaz Rincewind değil mi?" dedi memnun bir tonda, bu arada, bir ara öç almak için sihirbazın kendisiyle ilgili ettiği sözleri hafızasına kaydediyordu. "Sanırım sesi tanıdım."</p>

  <p>Bravd tükürdü ve kılıcını kınına soktu. Sihirbazlar pek nadiren dalaşmaya değer olurlardı, çünkü sihirbazların kayda değer bir hazinelerinin olduğu çok enderdi.</p>

  <p>"Bir çöplük sihirbazı için fazla büyük konuşuyor," diye homurdandı.</p>

  <p>"Hiç anlamıyorsunuz," dedi sihirbaz bitkince. "Sizden o kadar korktum ki, belkemiğim pelte oldu; şu anda aşırı dozda korkudan muzdaribim. Demek istediğim, şunun bir üstesinden geleyim, o zaman sizden adamakıllı korkacağım."</p>

  <p>Sansar eliyle yanan şehri gösterdi.</p>

  <p>"Ordan mı geçtin?" dedi.</p>

  <p>Sihirbaz derisi soyulmuş eliyle gözlerini ovuşturdu. "Yangın çıktığında oradaydım. Şu adamı görüyor musunuz? Şuradakini?" Geride yolun aşağısında, yol arkadaşının yaklaştığı yeri gösterdi. Arkadaşının, her birkaç saniyede bir eyerinden fırlamasına yol açan bir ata binme tarzı vardı.</p>

  <p>"Eee?" dedi Sansar.</p>

  <p>"Yangını o çıkardı," dedi Rincewind kısaca.</p>

  <p>Bravd ve Sansar, bir ayağı üzengide hoplaya zıplaya gelen karaltıya baktılar.</p>

  <p>"Kundakçı o mu?" dedi Bravd en sonunda.</p>

  <p>"Hayır," dedi Rincewind. "Tam olarak değil. Sadece şunu söyleyeyim: Eğer tam ve eksiksiz kargaşa şimşekse, yıldırımlı bir havada ıslak, bakır bir zırh giyerek bir tepenin üzerinde durup 'Bütün tanrılar onun bunun çocuğudur,' diyecek biridir. Yiyecek bir şeyiniz var mı?"</p>

  <p>"Biraz tavuk var," dedi Sansar. "Bir hikâye karşılığında veririm."</p>

  <p>"Adı ne?" dedi, konuşmaları hep geriden takip eden Bravd.</p>

  <p>"İkiçiçek."</p>

  <p>"İkiçiçek mi?" dedi Bravd. "Ne komik bir isim."</p>

  <p>"Siz," dedi Rincewind atından inerek, "hikâyenin yarısını bilmiyorsunuz. Tavuk mu demiştiniz?"</p>

  <p>"Hardallı," dedi Sansar. Sihirbaz inildedi.</p>

  <p>"Bu bana," diye ekledi Sansar, parmaklarını şaklatarak, "yarım saat kadar önce gerçekten büyük bir patlama olduğunu hatırlattı."</p>

  <p>"Yağ tutkalı dükkânıydı patlayan," dedi, ateş yağmurunu hatırlamaktan irkilen Rincewind.</p>

  <p>Sansar arkadaşına dönüp beklenti içinde sırıttı; o da kesesinden madeni bir para çıkarıp homurdanarak uzattı. Sonra yoldan bir çığlık yükseldi ve birden kesildi. Rincewind tavuğundan başını kaldırıp bakmadı.</p>

  <p>"Beceremediği şeylerden biri ata binmektir," dedi. Sonra ani bir anımsama zorlamışçasına kasılıp küçük bir dehşet çığlığı attı ve karanlığın içine doğru fırladı. Döndüğünde, İkiçiçek denilen yaratık pelte gibi sihirbazın omzundan sarkıyordu. Küçük ve sıskaydı, çok tuhaf bir biçimde diz boyunda bir pantolon ve Sansar'ın zor beğenir gözlerinin yarı aydınlıkta bile rahatsız olduğu, gözü yoran, çarpıcı bir renk uyumsuzluğu içindeki bir gömlek giyiyordu.</p>

  <p>"Dokunarak anlayabildiğim kadarıyla kemikleri kırılmamış," dedi Rincewind. Güçlükle nefes alıp veriyordu. Bravd Sansar'a göz kırpıp yük hayvanı diye kabul etmiş oldukları şeyi incelemeye gitti.</p>

  <p>"Unutsan akıllılık edersin," dedi sihirbaz, kendinden geçmiş İkiçiçek'in muayenesinden başını kaldırmadan. "İnan bana. Onu bir güç koruyor."</p>

  <p>"Bir tılsım mı?" diye sordu Sansar çömelirken.</p>

  <p>"Ha-hayır. Ama bir çeşit büyü, sanırım. Alışılmış türden değil. Demek istediğim, altını altınlığını bozmadan bakıra çevirebilir, insanların sahip oldukları şeyleri yok ederek onları zenginleştirir, zayıfların hırsızlar arasında korkusuzca yürümelerini sağlar, en iyi korunan hazinelere sızmak için en güçlü kapılardan geçer. Hatta şu anda bana hükmediyor - bu yüzden istesem de istemesem de bu deliyi izlemek ve ona zarar gelmesini önlemek zorundayım. Senden güçlüdür, Bravd. Hatta, bence, senden bile kurnazdır, Sansar."</p>

  <p>"Adı ne o zaman, bu güçlü büyünün?"</p>

  <p>Omuz silkti Rincewind. "Bizim dilimizde <span class="t13">yeral</span><span class="t13">t</span><span class="t13">ı</span> <span class="t13">ruhlar</span><span class="t13">ı</span><span class="t13">n</span><span class="t13">ı</span><span class="t13">n yans</span><span class="t13">ı</span><span class="t13">yan sesi</span> denir. Şarabınız var mı?"</p>

  <p>"Bilmelisin ki büyü varsa benim de bir hilem vardır," dedi Sansar. "Daha geçen yıl -şuradaki arkadaşımın da yardımıyla- adı kötüye çıkacak denli güçlü olan Başbüyücü Ymitury'den asasını, ay mücevherlerinden kemerini ve canını aldım, aşağı yukarı bu sırayla. Sözünü ettiğin şu, <span class="t13">yeralt</span><span class="t13">ı</span> <span class="t13">ruhlar</span><span class="t13">ı</span><span class="t13">n</span><span class="t13">ı</span><span class="t13">n yans</span><span class="t13">ı</span><span class="t13">yan sesinden</span> korkmuyorum. Ama," diye ekledi, "sen benim ilgimi çekiyorsun. Belki bana daha fazla şey anlatmak istersin?"</p>

  <p>Bravd yoldaki karaltıya baktı. Şimdi daha yakındı ve şafak öncesinin aydınlığında daha belirgindi. Bütün söylenenlere rağmen sanki bir...</p>

  <p>"Ayaklı bir kutu gibi mi?" dedi.</p>

  <p>"Size anlatacağım," dedi Rincewind. "Biraz şarap varsa yani."</p>

  <p>Aşağıda, vadide bir kükreme ile bir tıslama oldu. Diğerlerinden daha düşünceli biri, Ankh'ın ikiz şehirden dışarı aktığı noktada bulunan büyük ırmak kapılarının kapatılmasını emretti. Her zamanki çıkışından yoksun kalan ırmak, kıyılarından taşmış, yangının yıkıp geçtiği sokakların üzerine serin sularını serpmekteydi. Alevden kıta kısa sürede bir dizi adaya dönüştü; her bir ada karanlık akıntı yükseldikçe küçüldü. Gaz ve dumanlar şehrinden yıldızlan örten bir buhar bulutu yükseldi. Sansar, bunun siyah bir mantara benzediğini düşündü.</p>

  <p>Gururlu Ankh ve bulaşıcı hastalıkların kol gezdiği Morpork'un ikiz şehri, aynı zamanın ve yerin tüm diğer şehirleri gibi, adeta, salt yansımaydılar, uzun ve dolu dolu tarihinde birçok istilalara dayanmış ve her defasında yeniden serpilmek için ayağa kalkmıştı. Bu nedenle, yangın ve yanmaz olduğu için geriye kalan her şeyi yok eden yangının ardından gelen sel, şehrin sonunun geldiğini göstermiyordu. Aksine, devam eden bir hikâyede ateşli bir noktalama işareti, kor gibi bir virgül, ya da semender gibi bir noktalı virgüldü.</p>

  <p>Bu olaylardan birkaç gün önce bir gemi şafak gelgitiyle Ankh'a geldi ve birçok başka gemiyle birlikte Morpork kıyısındaki iskele ve rıhtım labirentine yanaştı. Yük olarak pembe inciler, sütyemişler, sünger taşı, Ankh Ataerki için bazı resmi mektuplar ve bir adam taşıyordu.</p>

  <p>İnci Rıhtımı'nda sabah görevindeki dilencilerden biri olan Kör Hugh'un dikkatini çeken adam, işte bu adamdı. Hugh, Sakat Wa'ya bir dirsek attı ve hiçbir şey söylemeden işaret etti.</p>

  <p>O anda yabancı rıhtım tarafında duruyor, birkaç denizcinin büyük, pirinç kaplı bir sandığı iskele tahtasından aşağı güçlükle taşıyışını izliyordu. Bir diğer adam, belli ki kaptandı, onun yanında duruyordu. Kaptanda -elli adım ötede küçük bir miktar katışık altın olsa tir tir titreyen Kör Hugh'un sinirleri beynine çığlık attı- pek yakında zengin olmayı bekliyormuş gibi bir hava vardı.</p>

  <p>Bekleneceği üzere, sandık kaldırım taşları üzerine konulunca, yabancı elini bir keseye uzattı ve madeni bir para ışıldadı. Bir sürü madeni para. Altın. Kör Hugh'un gövdesi yeraltında su bulan bir fındık dalı gibi tınladı ve kendi kendine ıslık çaldı. Wa'yı tekrar dürtükledi ve yakındaki sokaktan koşar adımlarla şehrin merkezine gönderdi.</p>

  <p>Kaptan geri dönüp de yeni gelen adamı rıhtım tarafında belli belirsiz bir şaşkınlıkla bakınmaya bırakınca, Kör Hugh dilencilik kupasını kaptığı gibi yaltaklanan bir yan bakışla yolun karşısına doğru seğirtti. Yabancı, dilenciyi görünce aceleyle para kesesini kurcalamaya başladı.</p>

  <p>"İyi günler dilerim, efendim," diye başladı Kör Hugh ve kendini dört tane gözün bulunduğu bir yüze bakarken buldu. Kaçmak için döndü.</p>

  <p>"!" dedi yabancı ve onun kolunu yakaladı. Hugh, geminin küpeştesine dizilmiş gemicilerin kendisine güldüğünün farkındaydı. Aynı anda, uzmanlaşmış duyuları da ezici bir para izlenimi yakaladılar. Donakaldı. Yabancı onun kolunu bıraktı ve çabucak kemerinden çıkardığı siyah küçük bir kitaba göz attı. Sonra, "Merhaba," dedi.</p>

  <p>"Ne?" dedi Hugh. Adam bön bön baktı.</p>

  <p>"Merhaba?" diye tekrarladı; gerekenden çok daha yüksek sesle ve öyle bir özenle söyledi ki bunu, Hugh, ünlü seslerin çınlayarak yerlerini bulduklarını duyabildi.</p>

  <p>"Sana da merhaba," diye karşıladı. Yine kesesini karıştıran yabancı, rahat rahat gülümsedi. Bu defa eli, keseden büyük bir altın para çıkardı. Aslında 8000 dolarlık bir Ankh madeni parasından biraz büyüktü ve üzerindeki şekil tanıdık değildi, fakat Hugh'un kafasında para, kendisinin çok iyi anladığı bir dilde konuşuyordu. Benim şimdiki sahibimin, diyordu, yardıma ihtiyacı var, niye ona yardımcı olmuyorsun, ol da sen ve ben bir yerlere gidip eğlenebilelim.</p>

  <p>Dilencinin duruşundaki ince değişiklikler yabancının kendisini daha rahat hissetmesini sağladı. Tekrar o küçük kitaba danıştı.</p>

  <p>"Bana bir otel, han, pansiyon, motel, dinlenme yeri, kervansarayın yolunu tarif eder misiniz?" dedi.</p>

  <p>"Ne, hepsinin mi?" dedi Hugh hayret içinde. "?" dedi yabana.</p>

  <p>Hugh balıkçı kadınlar, kabuklu deniz hayvanı çıkaranlar ve serbest meslek erbabından oluşan küçük bir kalabalığın kendilerini izlediğinin farkındaydı.</p>

  <p>"Bak," dedi, "iyi bir han biliyorum, bu yeter mi?" Altın paranın hayatından çıkacağı düşüncesiyle ürperdi. Ymor geriye kalanın hepsine el koysa bile Hugh bunu saklayacaktı. Şehre yeni gelen adamın yükünün çoğunun bulunduğu sandığın altınla dolu göründüğüne karar verdi.</p>

  <p>Dört gözlü adam kitabına baktı.</p>

  <p>"Bana bir otel, dinlenme yeri, bir..."</p>

  <p>"Tamam, peki. Gel öyleyse," dedi Hugh aceleyle. Çıkınlardan birini alıp hızla yürümeye başladı. Yabancı, bir anlık duraksamadan sonra onun peşinden gitti.</p>

  <p>Bir düşünce katan, Hugh'un kafasında makas değiştirdi. Yabancıyı Patlak Davul'a bu kadar kolayca götürebilmek büyük bir şanstı, kuşkusuz, ve Ymor kendisini herhalde ödüllendirirdi. Yeni ahbabının tüm uysallığına rağmen Hugh'u rahatsız eden bir şey vardı onda ve hayatı buna bağlı bile olsa, yine de ne olduğunu anlayamazdı. Tuhaf oldukları halde, fazladan iki göz değildi onu rahatsız eden. Başka bir şey vardı. Arkasına kaçamak bir bakış fırlattı. Küçük adam cadde ortasında yürüyor, yüzünde yoğun bir ilgi ifadesiyle etrafına bakıyordu.</p>

  <p>Hugh nerdeyse abuk sabuk sesler çıkarmasına yol açan başka bir şey gördü.</p>

  <p>Büyük ahşap sandık, en son gördüğünde kaskatı biçimde rıhtımda duruyordu; şimdiyse hafifçe salınan bir yürüyüşle sahibinin ardı sıra gelmekteydi. Ani bir hareket kendi bacakları üzerindeki varla yok arası kontrolü de bozabilir diye Hugh, yavaşça, sandığın altım görebilmek için biraz eğildi.</p>

  <p>Bir sürü, bir sürü minik bacak vardı.</p>

  <p>Hugh büyük bir temkinle önüne döndü ve dikkatlice Patlak Davul'a doğru yürüdü.</p>

  <p>"Tuhaf," dedi Ymor.</p>

  <p>"Büyük ahşap bir sandığı vardı," diye ekledi Sakat Wa.</p>

  <p>"Bir tüccar ya da casus olmalı," dedi Ymor. Elindeki pirzoladan bir parça kopardı ve havaya fırlattı. Daha çizdiği kavisin doruğuna ulaşamadan, bir karaltı, odanın köşesindeki gölgelerden kendisini sıyırıp atıldı ve lokmayı yan yolda kaptı.</p>

  <p>"Ya bir tüccar ya da casus," diye tekrarladı Ymor. "Casusu yeğlerim. Casus kendisi için iki katını öder, çünkü teslim ettiğimizde daima ödül vardır. Sen ne düşünüyorsun, Withel?"</p>

  <p>Ymor'un karşısında, Ankh-Morpork'taki ikinci büyük hırsız tek gözünü yarı kısıp omzunu silkti.</p>

  <p>"Gemiyi soruşturdum," dedi. "Serbest çalışan bir ticaret gemisi. Ara sıra Kahverengi Adalar'a sefer yapıyor. Oradaki insanlar sadece vahşilerdir. Casuslardan falan anlamazlar, galiba tüccarları da yiyorlar."</p>

  <p>"Bir parça tüccara benziyordu," diye sorulmadığı halde düşüncesini belirtti Wa. "Ama şişman değildi."</p>

  <p>Pencerede bir kanat çırpıntısı oldu. Ymor hantal gövdesini koltuktan kaldırdı, odayı arşınladı, elinde iri bir kuzgunla döndü. Mesaj kapsülünü bacağından çözdükten sonra kuş, çatı kirişleri arasında saklanan arkadaşlarına katılmak üzere havalandı. Withel hoşlanmadan izledi. Ymor'un kuzgunları efendilerine sadakatleriyle ünlüydüler, öyle ki Withel'ın kendisini Ankh-Morpork'ün bir numaralı hırsızı rütbesine terfi ettirmeye yönelik girişimi, kuzgunların efendisinin sağ kolu olan hırsızın sol gözüne mal olmuştu. Neyse ki hayatı bağışlanmıştı. Ymor, bir adamın ihtiraslarını asla çok görmezdi.</p>

  <p>"B12," dedi Ymor, küçük şişeyi bir tarafa atıp içinden çıkan minik ruloyu açarken.</p>

  <p>"Kedi Gorrin," dedi Withel, kendiliğinden. "Küçük Tanrıların Tapınağı'ndaki çan kulesindeki gözetleme yerinde."</p>

  <p>"Hugh'un bizim yabancıyı Patlak Davul'a götürdüğünü söylüyor. Pekâlâ, bu yeter de artar bile. Broadman bizim... dostumuz, değil mi?"</p>

  <p>"Evet," dedi Withel: "Neyin ticarete yaradığını biliyorsa eğer."</p>

  <p>"Senin adamın Gorrin onun müşterilerindendir," dedi Ymor cana yakın bir ağızla, "çünkü eğer bu kargacık burgacık yazıyı yanlış okumuyorsam, ayaklı bir kutudan söz ediyor." Kâğıdın üzerinden Withel'a baktı.</p>

  <p>Withel bakışlarını kaçırdı. "Yola getirilecektir," dedi kum bir biçimde. Wa sandalyesinde geri yaslanarak adama baktı, siyaha bürünmüş vücudu bir ağacın dalındaki Kenaryöre puması misali kaygısız duruyordu ve Küçük Tanrılar Tapınağı'ndaki Gorrin'in yakında Öte'nin çok-katlı boyutlarındaki şu küçük ilahlara katılacağına karar verdi. Ve de Gorrin'in Wa'ya üç bakır para borcu vardı.</p>

  <p>Ymor notu buruşturup bir köşeye attı. "Sanırım bu yakınlarda Davul'a bir uğrayacağız, Withel. Belki senin adamlarının çok baştan çıkarıcı bulduğu şu birayı da deneriz."</p>

  <p>Withel bir şey söylemedi. Ymor'un sağ kolu olmak, kokulu çizme bağcıklarıyla ölesiye kırbaçlanmak gibiydi.</p>

  <p>Ankh-Morpork'ün ikiz şehri, Çember Deniz'i çevreleyen bütün şehirlerin en önde geleni, aslında çok sayıda çetenin, hırsız loncalarının, sendikaların ve benzeri örgütlenmelerin yurduydu. Zenginliğinin nedenlerinden biri buydu. Irmağın tersyön tarafında, Morpork'un dolambaçlı sokaklarındaki gelir düzeyi düşük halkın çoğu, kısıtlı olan gelirlerini, rakip çetelerden birine küçük bir rol vererek arttırmaya bakıyorlardı. Bu yüzden, Hugh ve İkiçiçek, Patlak Davul'un avlusuna girdiğinde, bu çetelerin bir kısmının liderleri, görünüşe göre yüklü bir hazinesi olan bir adamın şehre geldiğinin farkındaydı. Gözlemci casuslardan gelen kimi raporlar, yabancıya ne söylemesi gerektiğini bildiren bir kitap ve kendi kendine yürüyen bir kutu hakkında ayrıntılar içeriyordu. Bu olgular anında yalan kabul edildi. Böylesi sihirlere kadir hiçbir büyücü o güne dek Morpork rıhtımının bir mil yakınına gelmemişti.</p>

  <p>Şehrin büyük kısmının yeni uyandığı ya da yatağa girdiği saatte, Davul'da İkiçiçek'in merdivenlerden indiğini görecek pek az kişi vardı. Sandık onun arkasından güvenle yalpalayarak basamakları inmeye başladığında, kaba saba masalardaki müşteriler, tek bir adam gibi kuşkuyla içkilerine baktılar.</p>

  <p>Üçlü yanından geçerken Broadman kaşlarını çatmış, barı süpürerek geçen küçük ayaklı sandığa bakıyordu. "Bu da neyin nesi?" dedi.</p>

  <p>"Sakın ondan söz etme," diye tısladı Hugh. İkiçiçek kitabını karıştırıyordu.</p>

  <p>Elleri kalçalarında, "Ne yapıyor Öyle?" dedi Broadman.</p>

  <p>"Kitap ona ne diyeceğini söylüyor. Biliyorum, kulağa saçma geliyor," diye homurdandı Hugh.</p>

  <p>"Bir kitap insana ne diyeceğini nasıl söyleyebilir?"</p>

  <p>"Bir yer, oda, kiralık oda, pansiyon, konaklayacak bir yer, tam pansiyon, istiyorum, odalarınız temiz mi, manzaralı bir oda, bir gecelik fiyatınız nedir?" dedi İkiçiçek bir solukta.</p>

  <p>Broadman Hugh'a baktı. Dilenci omuz silkti.</p>

  <p>"Çok parası var," dedi.</p>

  <p>"Öyleyse söyle ona, üç bakır parasını alırım. Ve şu şey de ahıra gidecek."</p>

  <p>"?" dedi yabancı. Broadman üç kalın, kırmızı parmağını gösterdi ve adamın yüzü idrak güneşiyle aydınlandı. Kesesine uzanıp üç büyük altın parayı Broadman'in avucuna bıraktı.</p>

  <p>Broadman paralara bakakaldı. Çalışanları dahil, Patlak Davul'un dört katı değerindeydi. Hugh'a baktı. Oradan bir yardım gelmedi. Yabancıya baktı. Yutkundu.</p>

  <p>Doğal olamayacak denli yüksek bir sesle, "Evet," dedi. "Yemek de var, tabii ki. Aha. Anlıyorsun, değil mi? Yemek. Yersin hani. Hayır mı?" Gerekli hareketleri yaptı.</p>

  <p>"Yemeeeek?" dedi küçük adam.</p>

  <p>"Evet," dedi Broadman, terlemeye başlamış bir halde. "Bir baksam iyi olacak senin şu küçük kitabına."</p>

  <p>Adam kitabı açtı ve parmağıyla bir sayfayı boydan boya kat etti. Yarım yamalak okuyabilen Broadman kitabın üzerinden bir baktı. Gördüğü, bir anlam ifade etmedi.</p>

  <p>"Yemeeeek," dedi yabancı. "Evet. Pirzola, kuşbaşı, külbastı, yahni, güveç, türlü, kıyma, kızartma et, sufle, meyveli tatlı, pelte, şerbet, bulamaç, sucuk, sucuksuz, fasulye, fasulyesiz, abur cubur, marmelat, reçel. Tavuk sakatatı." Broadman'e gülümsedi.</p>

  <p>"Bunların hepsi birden mi?" dedi hancı zayıfça.</p>

  <p>"Bu sadece onun konuşma tarzı," dedi Hugh. "Neden diye sorma bana. Böyle konuşuyor işte."</p>

  <p>Odadaki tüm gözler yabancıya bakıyordu -en karanlık köşede oturup küçük bir bardak biranın icabına bakan büyücü Rincewind'e ait bir çift göz hariç.</p>

  <p>O, sandığı seyrediyordu.</p>

  <p>Rincewind'i seyredelim.</p>

  <p>Balan ona. Bütün büyücüler gibi sıska, mat pullarla bir iki gizemli nakışın işlendiği koyu kırmızı bir cüppeye bürünmüş. Kimileri onu, itaatsizlik, sıkıntı, korku ve ustasının bitmek bilmez heteroseksüellik düşkünlüğü yüzünden ondan kaçmış bir büyücü çırağı sanabilirdi. Yine de boynunda Görünmez Üniversite'nin, zaman ve uzamı aşkın kampüsü hiçbir zaman Şurada ya da Burada bulunmayan Büyü yüksek okulunun bir mezunu olduğunu gösteren bronz sekizgeni taşıyan bir zincir vardı. Mezunlar en azından sihirbazlık yapardı, fakat Rincewind -talihsiz bir olayın ardından- sadece bir tılsım bilir bir halde okuldan ayrıldı ve doğuştan gelen dil yeteneğini semerelendirerek kasabada iyi kötü bir hayat sürmekteydi. Bir kural olarak işten uzak dururdu ve bildiklerini zeki bir kemirgenin zihnine yerli yerince koyan bir zekâ kıvraklığı vardı. Akıllı armut ağacını görür görmez tanırdı. Şimdi görüyordu, ama pek inanamıyordu.</p>

  <p>Bir başbüyücü, büyük çabayla ve çok zaman harcayarak en sonunda akıllı armut ağacının kerestesinden yapılmış ufak bir asa edinebilirdi. Sadece eski büyü alanlarında yetişirdi. Belki Çember Deniz'in bütün şehirlerindeki böyle asaların sayısı ikiyi geçmezdi. Bundan yapılmış bir sandığa gelince... Rincewind durumu kavramaya çalıştı ve sandık yıldız opalleri ve auricholatum değnekleriyle tıka basa doldurursa bile içindekilerin, sandığın değerinin onda biri dahi etmeyeceğine karar verdi. Alnındaki bir damar zonklamaya başladı.</p>

  <p>Ayağa kalktı ve üçlüye doğru yürümeye başladı.</p>

  <p>"Yardımım dokunur mu?" diye atıldı.</p>

  <p>"Bas git, Rincewind," diye hırladı Broadman.</p>

  <p>"Ben sadece bu beyefendiye kendi diliyle hitap etmenin yararlı olabileceğini düşünmüştüm," dedi büyücü yumuşak bir şekilde.</p>

  <p>"Kendi başının çaresine bakıyor," dedi hancı, ama birkaç adım geriledi.</p>

  <p>Rincewind kibarca güldü ve Kimerya diliyle bir iki sözcük denedi. Dildeki akıcılığı ile övünüldü, ama yabancı sadece şaşkın görünüyordu.</p>

  <p>"İşe yaramaz," dedi Hugh bilgiççe. "İş kitapta, anlıyor musun? Ne söyleyeceğini kitap söylüyor ona. Büyü."</p>

  <p>Rincewind Yüksek Borogrovian diline, Vanglemesht'e, Sumtri ve hatta Siyah Oroogu'ya, hiçbir ismin bulunmadığı, sadece bir sıfatın (o da unutulmuş) bulunduğu dile, geçti. Her biri kibar bir anlamazlıkla karşılandı. Umutsuzluk içinde pagan Trob'unu denedi ve küçük adamın yüzü sevinçli bir gülümsemeyle bölündü.</p>

  <p>"En sonunda!" dedi. "Benim saygıdeğer efendim! Müthiş bir şey bu!" (Gerçi Trob dilinde son kelime "ateş tanrılarının yurdu olan veya öyle olduğu söylenen Awayawa Dağı'nın aşağı yamaçlarındaki ünlü elmas ağacı ormanlarında yetişen en uzun elmas ağacından özenle oyulmuş bir kanonun kullanım ömrü süresince ancak bir kez olabilecek bir şey" oldu.)</p>

  <p>"Neydi tüm bunlar?" dedi Broadman kuşkuyla.</p>

  <p>"Hancı ne dedi?" dedi küçük adam.</p>

  <p>Rincewind yutkundu. "Broadman," dedi. "En iyi birandan iki bardak ver, lütfen."</p>

  <p>"Onun ne dediğini anlayabiliyor musun?"</p>

  <p>"Ee tabii."</p>

  <p>"Ona de ki, ona de ki çok hoş gelmiş. De ki kahvaltı -eee- bir altın." Bir an Broadman'in yüzü sanki bir tür büyük iç mücadele yaşıyormuş gibi göründü; sonra bir cömertlik patlamasıyla ekledi: "Seninkini de bedava vereceğim."</p>

  <p>"Yabancı," dedi Rincewind ölçülü bir sesle. "Burada kalırsan, akşamla birlikte bıçaklanır ya da zehirlenirsin. Ama gülümsemeyi kesme, yoksa ben de akşama kalmam."</p>

  <p>"Ah, yapmayın," dedi yabancı, etrafına bakarak. "Burası güzel bir yere benziyor. Gerçek bir Morpork hanı. Bunlar hakkında çok şey duydum, bilirsin. Tüm bu acayip tavan kirişleri. Üstelik de çok makul."</p>

  <p>Rincewind; ırmağın karşı yakasındaki Büyücüler Mahallesi'nden sızan bir büyü kendilerini geçici olarak başka bir yere mi taşıdı diye etrafını çarçabuk kolaçan etti. Hayır -burası hâlâ Davul'un içiydi, duvarları dumandan islenmiş, zemin eski hasırların ve isimsiz böceklerin bir karışımıydı, birası ise bir süreliğine kiralandığı denli satın alınmıyordu. Gördüklerini "acayip" sözcüğüne, ya da daha doğrusu Trob dilindeki en yakın karşılığa, "Orohai yarımadasındaki sünger yiyen pigmelerin küçük mercan evlerinin tasarımındaki hoş tuhaflık" a oturtmaya çalıştı.</p>

  <p>Kafası çabadan ötürü yalpa vurdu. Ziyaretçi devam etti, "Benim adım İkiçiçek," ve elini uzattı. Diğer üçü içgüdüsel olarak elinde bir madem para var mı diye baktılar.</p>

  <p>"Tanıştığımıza sevindim," dedi Rincewind. "Ben Rincewind. Dinle, az önce dalga geçmiyordum. Burası çetin bir yer."</p>

  <p>"Güzel! Tam da benim istediğim şey."</p>

  <p>"Ha?"</p>

  <p>"Bardaklardaki bu şey ne?"</p>

  <p>"Bu mu? Bira. Teşekkürler, Broadman. Evet. Bira. Bilirsin işte. Bira."</p>

  <p>"Aha. Şu tipik içecek. Küçük bir altın para, ödeme için yeterli olur herhalde Tatsızlığa sebep olmak istemem."</p>

  <p>Para, keseden yarı yarıya çıkmıştı.</p>

  <p>"Yarrt," diye vırakladı Rincewind. "Demek istediğim, hayır, o tatsızlığa yol açmaz."</p>

  <p>"İyi. Burası çetin bir yer diyorsun. Kahramanların ve serüvencilerin müdavimi olduğu bir yer mi yani?"</p>

  <p>Rincewind bunu düşündü. "Evet?" diyebildi.</p>

  <p>"Harika. Bazılarıyla karşılaşmak isterim."</p>

  <p>Sihirbazın aklına bir açıklama geldi. "Aha," dedi. "Sen buraya paralı asker ("en çok sütyemiş yemeği veren kabile için çarpışan savaşçılar") kiralamaya mı geldin?"</p>

  <p>"Yo. hayır. Sadece onlarla karşılaşmak istiyorum. Eve dönünce, karşılaştığımı söyleyebilirim böylece."</p>

  <p>Rincewind, Davul'un müşterilerinden çoğuyla karşılaşmanın İkiçiçek için asla eve dönememek anlamına geleceğini düşündü, tabii nehrin kıyısında oturuyor da sürüklenip geçerken şans eseri uğramış değilse.</p>

  <p>"Evin nerde?" diye sordu. Broadman'in arkadaki bir odaya sıvışmış olduğunu fark etti. Hugh yakındaki bir masadan kuşkuyla izliyordu onları.</p>

  <p>"Bes Pelargic şehrini duydun mu hiç?"</p>

  <p>"Aslında ben Trob'da pek zaman harcamadım. Sadece geçiyordum, bilirsin..."</p>

  <p>"Aaa, Trob'da değil. Trobca konuşuyorum, çünkü bizim limanlarımızda Trob'da bulunmuş pek çok denizci vardır. Bes Pelargic Agate İmparatorluğu'nun en büyük deniz limanıdır."</p>

  <p>"Hiç duymadım, üzgünüm."</p>

  <p>İkiçiçek kaşlarını kaldırdı. "Hayır mı? Çok büyüktür. Kahverengi Adalar'dan dönmeyenimde bir hafta boyunca gidersin ve tam karşına çıkar. İyi misin?"</p>

  <p>Hızla masanın öbür yanına geçti ve sihirbazın sırtına hafifçe vurdu. Rincewind'in birası boğazında kalmıştı.</p>

  <p>Karşıağırlık Kıtası!</p>

  <p>Üç sokak ötede yaşlı bir adam asit dolu bir çanağa madeni bir para atıp yavaşça karıştırdı. Broadman, fıçılar ve fokurdayan deney tüplerinin çirkinleştirdiği, kurukafalar ve içi doldurulmuş tuhaf şeyleri andıran gölgeli şekillerin bulunduğu raflar sıralanmış bir odada sabırsızca, tedirginlik içinde bekliyordu.</p>

  <p>"Eee?" diye sordu.</p>

  <p>"Bu konularda acele edilmez," dedi yaşlı simyacı, tersleyerek. "Altının ayarını belirlemek zaman alır. Aha." Paranın yeşil renkli bir girdap içinde durduğu çanağa şöyle bir dokundu. Ufak bir parşömen parçası üzerinde bazı hesaplar yaptı.</p>

  <p>"Son derece ilginç," dedi en sonunda.</p>

  <p><span class="t13">"Gerçek alt</span><span class="t13">ı</span><span class="t13">n m</span><span class="t13">ı</span><span class="t13">?'</span></p>

  <p>Yaşlı adam dudaklarını büzdü. "Bu, senin bu terimden ne anladığına bağlı," dedi. "Eğer bu paranın bir elli dolarlıkla aynı türden mi olduğunu soruyorsan, yanıt hayır."</p>

  <p><span class="t13">"Biliyordum"</span> diye bağırdı hancı ve kapıya yöneldi.</p>

  <p>"Derdimi açıkça anlatamadım galiba," dedi simyacı. Broadman öfkeyle döndü. "Ne demek istiyorsun?"</p>

  <p>"Pekâlâ, bilirsin ki yıllar geçtikçe şununla ya da bununla para az çok sulanır. Ortalama bir madeni paranın altın içeriği ancak on iki de dörttür, denge ise gümüş, bakır vb. ile kurulur…</p>

  <p>"Bunun altın oranı ne?"</p>

  <p>"Ben bu paranın bizimkilere benzemediğini söyledim. Bu <span class="t13">saf</span> altın."</p>

  <p>Broadman bir koşu orayı terk ettikten sonra, simyacı bir süre gözlerini tavana dikip baktı. Sonra çok küçük bir parça ince parşömen gerdi, tezgâh üstündeki döküntülerin arasında bir kalem aradı ve çok kısa, küçük bir mesaj yazdı. Beyaz kumrular, siyah horoz yavruları ve diğer laboratuvar hayvanlarının bulunduğu kafeslere doğru yürüdü. Bir kafesten parlak ve düz kürklü bir sıçan çıkardı, arka ayağına bağlı küçük şişenin içine parşömeni koydu ve hayvanı bıraktı.</p>

  <p>Hayvan bir an için yeri kokladı, sonra uzak duvardaki bir deliğe dalıp gözden kayboldu.</p>

  <p>Yaklaşık bu sıralarda, bloğun diğer tarafında oturan, o güne dek hep başarısız olmuş bir falcı billur kâsesine baktı, küçük bir çığlık attı ve hemen o saat mücevherlerini, çeşitli büyü aletlerini, elbiselerinin çoğunu ve satın alabileceği en hızlı atın üstünde pek rahatça taşıyamayacağı diğer tüm eşyalarını sattı. Sonraları, evi alevler içinde yıkıldığı zaman kendisinin de Morpork Dağları'ndaki görülmedik bir toprak kayması sonucu ölmüş olması, Ölüm'ün de bir mizah anlayışı olduğunu kanıtlamaktadır.</p>

  <p>Çok eski bir içgüdüye kusursuz bir itaat içinde koşturan hedefe-güdümlü farenin şehrin altındaki lağım kanalları labirentinde gözden kayboluşuyla yaklaşık aynı anda, Ankh-Morpork'ün Ataerki o sabah albatrosun getirdiği mektupları aldı. Tekrar düşünce içinde en üsttekine baktı ve casuslarının başkanını çağırdı.</p>

  <p>Patlak Davul'da Rincewind, İkiçiçek konuşurken ağzı açık dinliyordu.</p>

  <p>"Böylece kendi gözlerimle göreyim dedim," diyordu küçük adam. "Bu, benim sekiz yıldır biriktirdiğim paraya mal oldu. Ama her yarım-rhinusuna değdi doğrusu. Demek istediğim, işte buradayım. Ankh-Morpork'ta. Şarkılara ve öykülere geçmiş bu yerdeyim. Heric Whiteblade, Barbar Hrun, Merkezyöreli Bravd ve Sansar'ın adımlarını tanıyan bu sokaklarda... biliyor musun, tam da hayal ettiğim gibi her şey."</p>

  <p>Rincewind'in yüzü, dili tutulmuş bir korku maskesine dönmüştü.</p>

  <p>"Bes Pelargic'te kalmaya daha fazla dayanamazdım," diye devam etti İkiçiçek keyifle, "bütün gün bir masada oturup sütunlar dolusu rakamı toplamak, sonunda da hepi topu bir emeklilik maaşı... heyecan neresinde bunun? İkiçiçek, dedim kendi kendime, ya şimdi ya da hiçbir zaman. Öyküler dinlemekle yetinmek zorunda değilsin. Oraya gidebilirsin. Rıhtımların etrafında dolanıp denizcilerin hikâyelerini dinlemeyi bırakmanın tam sırası. Bu yüzden bir konuşma kılavuzu derledim ve Kahverengi Adalar'a giden ilk gemiye bir bilet aldım."</p>

  <p>"Yanında koruma olmadan mı?" diye homurdandı Rincewind.</p>

  <p>"Hayır. Neden ki? Çalınmaya değer neyim var ki?"</p>

  <p>Rincewind öksürdü. "Eee, altının var ya," dedi.</p>

  <p>"Olsa olsa iki bin <span class="t13">rhinu.</span> İnsanı bir iki ay anca idare eder. Geldiğim yerde, yani. Burada biraz daha uzun idare eder, sanıyorum."</p>

  <p><span class="t13">"Rhinu</span> şu senin büyük altınlardan biri mi?" dedi Rincewind.</p>

  <p>"Evet." İkiçiçek tuhaf merceklerinin üzerinden endişeyle sihirbaza baktı. "Sence iki bin yeter mi?"</p>

  <p>"Yarn," diye vırakladı Rincewind. "Yani, evet -yeterli."</p>

  <p>"Güzel."</p>

  <p>"Aaa. Agate İmparatorluğu'nda herkes senin kadar zengin mi?"</p>

  <p>"Ben mi? Zengin? Çok yaşa e mi, ne soktu senin aklına bu fikri? Ben sadece yoksul bir memurum! Hancıya çok mu para verdim sence?" diye ekledi İkiçiçek.</p>

  <p>"Aaa. Daha azına razı olabilirdi," diye itiraf etti Rincewind.</p>

  <p>"Ya. Bir dahaki sefere akıllanmış olurum. Öğrenmem gereken çok şey olduğunu biliyorum. Aklıma bir fikir geliyor da. Rincewind, belki seni bir, bilmem ki, 'rehber' sözcüğü duruma daha uygun görünüyor, rehber olarak yanıma alsam kabul eder miydin? Sanırım sana günde bir <span class="t13">rhinu</span> verebilirim."</p>

  <p>Rincewind cevap vermek için ağzını açtı, fakat hızla çılgınlaşan bir dünyaya çıkmak istemeyen sözcüklerin boğazında yığıldığını hissetti. İkiçiçek kıpkırmızı oldu.</p>

  <p>"Seni gücendirdim," dedi. "Senin gibi profesyonel birinden istenmeyecek kadar saygısızca bir istekti. Şüphesiz başına dönmek istediğin birçok projen vardır -yüksek büyüyle ilgili bir takım işler, kuşkusuz..."</p>

  <p>"Hayır," dedi Rincewind belli belirsiz. "Şu anda yok. Bir <span class="t13">rhinu</span> mu dedin? Günde bir <span class="t13">rhinu.</span> Her gün mü?"</p>

  <p>"Sanırım, durumu göz önüne alacak olursak günde bir buçuk yapsam daha iyi olur. Artı cepten yaptığın her harcama, tabii ki."</p>

  <p>Sihirbaz olağanüstü bir biçimde canlandı. "Bu iyi," dedi. "Harika."</p>

  <p>İkiçiçek kesesine uzandı; büyük yuvarlak bir altın nesne çıkardı, bir an bakıp yerine koydu. Rincewind'in iyice görme şansı olmadı.</p>

  <p>"Sanırım," dedi turist, "şimdi biraz dinlenmek istiyorum. Uzun bir yolculuktu. Sonra belki öğleyin uğrarsan şehri bir gezebiliriz."</p>

  <p>"Tabii."</p>

  <p>"Öyleyse lütfen hancıdan bana odamı göstermesini ister misin?"</p>

  <p>Rincewind öyle yaptı ve arka odalardan birinden dörtnala gelip barın arkasındaki ahşap basamaklardan yukarı çıkarak yolu gösteren sinirli Broadman'i izledi. Birkaç saniye sonra Sandık da kalkıp arkalarından paldır küldür yürüdü.</p>

  <p>Daha sonra sihirbaz avucundaki altı büyük paraya baktı. İkiçiçek ilk dört günlük ücretini peşin ödemekte ısrar etmişti.</p>

  <p>Hugh başıyla onaylayıp teşvik edercesine gülümsedi. Rincewind ona hırladı.</p>

  <p>Bir öğrenci sihirbaz olarak Rincewind, hiçbir zaman önbilişten yüksek notlar almamıştı, ama şimdi beynindeki kullanılmamış devreler zonkluyordu ve gelecek pekâlâ onun gözbebeklerine kazınmış olabilirdi. İki kürek kemiğinin arası kaşınmaya başladı. Yapılacak en akıllıca şeyin bir at satın almak olduğunu biliyordu. Hem hızlı olmalıydı, hem pahalı -hazırlıksız yakalanmıştı, tanıdığı at satıcıları arasında otuz gramlık bir tam altının üstünü verebilecek birini düşünemiyordu.</p>

  <p>Sonra, tabii ki diğer beş altın ona, güvenli bir uzaklıkta, diyelim ki iki yüz mil uzakta, faydalı bir iş kurmada yardımcı olacaktı. En akıllıcası buydu.</p>

  <p>Fakat hamamböceklerinin bile altın için şaşmaz bir içgüdüye sahip olduğu bir şehirde, tek başına kalırsa, İkiçiçek'in başına neler gelirdi? Bir adamın onu yüz üstü bırakması için gerçek bir kalleş olması gerekirdi.</p>

  <p>Ankh-Morpork'un Ataerki gülümsedi, ama sadece ağzıyla.</p>

  <p>"Merkezyöre Kapısı mı dedin?" diye ağzının içinde geveledi.</p>

  <p>Muhafız komutanı şık bir selam verdi. "Evet, efendim. Durması için atı vurmamız gerekti."</p>

  <p>"Ki bu da seni oldukça doğrudan bir rotayla buraya getirdi," dedi Ataerk, Rincewind'e tepeden bakarak. "Kendin için ne söyleyeceksin bakalım?"</p>

  <p>Ataerkin sarayının bütün bir kanadının, tüm günlerini efendilerinin çok iyi örgütlenmiş casus sisteminin topladığı bütün bilgileri sıraya koyup güncelleştirmekle geçiren memurlarla dolu olduğu yolunda söylentiler vardı. Görüşme salonunun bir tarafından aşağı bakan balkona bir göz attı. Ani bir kaçış, çevik bir atlama -tataryayı kavgalarında atılan ani bir nara. Ürperdi.</p>

  <p>Ataerk çenesini beşik gibi kıvrılmış bir elin içine yerleştirdi ve boncuk kadar küçük, sert gözlerle sihirbaza baktı.</p>

  <p>"Bir bakalım," dedi. "Yeminini bozmak, bir at çalmak, kalp para basmak -evet, senin Arena'n da bu demek ki, Rincewind."</p>

  <p>Bu artık çok fazla oluyordu. "Atı çalmadım. Dürüstçe satın aldım."</p>

  <p>"Ama sahte parayla. Teknik hırsızlık, anlarsın."</p>

  <p>"Ama bu <span class="t13">rhinular</span> som altın!"</p>

  <p><span class="t13">"Rhinu</span> mu?" Ataerk bunlardan birini kalın parmakları arasında evirip çevirdi. "Adları bu mu? Ne ilginç. Ama senin de değindiğin gibi, dolarlara pek benzemiyorlar..."</p>

  <p>"Eeee, tabii ki benzemiyor-"</p>

  <p>"İşte! İtiraf ediyorsun öyleyse?"</p>

  <p>Rincewind konuşmak üzere ağzını açtı, sonra daha iyisini düşünüp kapattı.</p>

  <p>"Aynen böyle. Ve hepsinden önemlisi de, şüphesiz, bu kıyıya gelen bir ziyaretçiye korkakça ihanete bağlı olarak ahlaki düşkünlük var. Utanmalısın, Rincewind."</p>

  <p>Ataerk belli belirsiz elini salladı. Rincewind'in arkasındaki muhafızlar geri çekildiler ve komutanları sağa doğru birkaç adım attı. Rincewind binden kendini çok yalnız hissetti.</p>

  <p>Derler ki bir sihirbaz ölmek üzereyken, (genellikle olduğu üzere, Hastalık veya Kıtlık gibi ikincil bir güce işi havale etmek yerine) Ölüm'ün kendisi gelimiş onu almaya. Rincewind siyahlar giymiş uzun boylu bir karaltı görmeyi bekleyerek huzursuzca etrafına bakındı (sihirbazlar, başarısız sihirbazlar bile, gözbebeklerindeki değnek ve külahlara ek olarak, sekizinci rengi algılamalarını sağlayan minik sekizgenlere sahiptirler, o sekizinci renk ki, tüm renkler onun normal dört boyutlu uzaya düşen soluk gölgelerinden ibarettirler. Bir tür fosforlu yeşilimsi-sarı mor olduğu söylenmektedir).</p>

  <p>Şu köşede kımıldanan, bir gölge miydi?</p>

  <p>"Elbette," dedi Ataerk, "bağışlayıcı olabilirim."</p>

  <p>Gölge yok oldu. Rincewind yüzünde delice bir umut ifadesiyle yukarı baktı.</p>

  <p>"Ya?" dedi.</p>

  <p>Ataerk elini tekrar salladı. Rincewind muhafızların odadan çıktığını gördü. İkiz şehirlerin derebeyiyle yalnız kalınca nerdeyse keşke geri gelseler diye düşünecekti.</p>

  <p>"Buraya gel Rincewind," dedi Ataerk. Tahtın yanında duran alçak bir akikten masa üzerindeki tuzlu yiyecek kâsesini gösterdi. "Billurlaştırılmış bir denizanası alır mıydın? Hayır mı?"</p>

  <p>"Yo," dedi Rincewind, "hayır."</p>

  <p>"Şimdi söyleyeceklerimi çok iyi dinlemeni istiyorum," dedi Ataerk şefkatle, "yoksa ölürsün. Hem de ilginç bir biçimde. Biraz da zaman alır tabii. Böyle huzursuzca kıpırdanmayı bırak lütfen.</p>

  <p>"Bir tür sihirbaz olduğun için, elbette disk şeklinde bir dünya üzerinde yaşadığımızı biliyorsundur. Ve uzak kenar taraflarında, küçük olduğu halde bu yarımdairedeki büyük kara kütleleriyle aynı ağırlıkta olan bir kıtanın var olduğu söylenmekte. Ve bu da, eski efsaneye göre, o kıta büyük ölçüde altından olduğu içinmiş. Bunları duymuştun, değil mi?"</p>

  <p>Rincewind başıyla onayladı. Karşıağırlık Kıtasını kim duymamış olabilirdi ki? Hatta, bazı denizciler çocukluk masallarına inanıp, onu aramak üzere denize açılmıştı. Doğal olarak ya elleri boş dönmüşler ya da hiç dönmemişlerdi. Daha ciddi denizcilere sorarsanız, muhtemelen dev kaplumbağalar tarafından yenilmişlerdi. Çünkü Karşıağırlık Kıtası, tabii ki bir güneş mitinden başka bir şey değildi.</p>

  <p>"Tabii ki böyle bir kıta var," dedi Ataerk. "Gerçi altından değil, ama altının orada yaygın bir maden olduğu doğru. Kütlenin çoğu kabuğun altında, derinlerde, büyük oktiron tortularından oluşuyor. Şimdi seninki gibi keskin bir zekânın kolayca anlayacağı üzere, Karşıağırlık Kıtası'nın varlığı bizim buradaki halkımız için ölümcül bir tehdit oluşturmaktadır." Rincewind'in açık kalan ağzına bakarak biraz durakladı. İç çekti. "Küçük bir olasılık ama, beni anlamakta zorluk çekiyor musun?" dedi.</p>

  <p>"Yarrg," dedi Rincewind. Yutkunup dudaklarını yaladı. "Şey, hayır. Yani -eee, altın..."</p>

  <p>"Anlıyorum," dedi Ataerk tatlı bir sesle. "Sanırım, Karşıağırlık Kıtası'na gidip bir gemi dolusu altın getirmenin harika bir şey olacağım düşünüyorsun, değil mi?"</p>

  <p>Rincewind bir tür tuzak hazırlandığını hissetti.</p>

  <p>"Evet?" diyerek riske girdi.</p>

  <p>"Ya Çember Deniz kıyılarındaki her adam, kasabasında altından bir dağa sahip olsaydı? Bu iyi bir şey mi olurdu? Neye yol açardı? Dikkatlice düşün."</p>

  <p>Rincewind'in kaşları çatıldı. Düşünceye daldı. "Hepimiz zengin mi olurduk?"</p>

  <p>Sözlerinin ardından hava sıcaklığının düşmesi, doğru cevabın bu olmadığını gösterdi Rincewind'e.</p>

  <p>"Bu arada, Rincewind, Çember Deniz Lordları ile Agate İmparatoru arasında, tasarlandığı üzere, bir bağlantı olduğunu söyleyebilirim," diyerek sürdürdü Ataerk. "Çok ince bir bağlantı. Aramızda pek az ortak zemin var. Bizde onların istediği hiçbir şey yok, onlarda da bizim satın almaya gücümüzün yeteceği hiçbir şey yok. Yaşlı bir İmparatorluk, Rincewind. Yaşlı, kurnaz, acımasız ve çok, çok zengin. Bu yüzden albatros postasıyla birbirimize kardeşçe selamlar gönderiyoruz. Pek seyrek olarak.</p>

  <p>"Bu sabah böyle bir mektup geldi. İmparator'un uyruklarından biri, şehrimizi ziyaret etmeyi kafasına koymuş, anlaşılan. Anlaşılan gezip görmek istiyor. Ancak bir deli sırf bir şeyi görmek için Dönmeyönü Okyanusu'nu geçmenin zorluklarına katlanır. Her neyse.</p>

  <p>"Bu sabah karaya çıktı. Büyük bir kahramana veya hırsızların en kurnazına, ya da büyük bir bilgeye rastlamış olmalı: Sana. Seni rehber olarak tuttu. Rincewind, sen bu <span class="t13">görücüye,</span> şu İkiçiçek'e rehber olacaksın. Bizim küçük yurdumuzdan iyi bir izlenimle ayrılmasını sağlayacaksın. Ne dersin buna?"</p>

  <p>"Eee. Teşekkür ederim, efendimiz," dedi Rincewind ızdırap içinde.</p>

  <p>"Bir nokta daha var, tabii. Şu ana kadar ziyaretçimizin başına bir şey geldiyse bu bir faciadır. Öldüyse, sözgelimi, bu korkunç bir şeydir. Bütün yurdumuz için korkunç bir şeydir, çünkü Agate İmparatoru halkını gözetir ve istese bizi bir baş işaretiyle bitirir. Sadece bir baş işaretiyle. Ve bu senin için de korkunç olur, Rincewind, İmparator'un büyük paralı asker filosu buraya ulaşmadan önceki haftalarda benim adamlarımdan bazıları, intikam isteyen kaptanlar buraya geldiklerinde senin hâlâ canlı vücudunu görerek daha çok öfkelenirler umuduyla kendilerini senin hizmetine adayacaklar. Canın bedenden ayrılmasını engelleyen belli tılsımlar var, hiç böyle kötüye kullanılmamış olsunlar ve -ben, senin suratında şafağın söktüğünü görüyorum, değil mi?"</p>

  <p>"Yarrg."</p>

  <p>"Anlayamadım?"</p>

  <p>"Evet, efendimiz. Ben, eee, bu işe bakacağım, yani bakmaya çalışacağım, yani, şey, ona göz kulak olmaya çalışacağım ve kılına zarar gelmemesine uğraşacağım." Ve sonra da Cehennem'-den kar topları geçiren bir iş bulacağım kendime, diye acı bir şekilde ekledi kafatasının gizliliğinde.</p>

  <p>"Harika. İkiçiçek'le çok iyi anlaştığınızı zaten adamlarım bana yetiştirmişti. Olağanüstü bir başlangıç. O ülkesine sağ salim döndüğünde, sen de benim lütuflarımı göreceksin. Hatta seninle ilgili davaları bile düşürebilirim. Teşekkürler, Rincewind. Gidebilirsin."</p>

  <p>Rincewind, kalan beş <span class="t13">rbinusunun</span> iadesini istememeye karar verdi. Temkinli adımlarla geri çekildi.</p>

  <p>"Aaa, bir şey daha var," dedi Ataerk, tam sihirbaz kapı tutamaklarını elleriyle ararken.</p>

  <p>"Evet, efendimiz?" diye karşılık verdi, yüreği ağzında.</p>

  <p>"Eminim, şehirden sıvışarak yükümlülüklerinden kaçmaya çalışmayı düşlemeyeceksindir. Senin doğma büyüme şehirli biri olduğunu sanıyorum. Fakat şunu bilmelisin ki, gece olmadan diğer şehirlerin lordları bu durumdan haberdar edilecektir."</p>

  <p>"Sizi temin ederim ki, bu düşünce aklımın ucundan bile geçmedi, efendimiz."</p>

  <p>"Gerçekten öyle mi? O halde, senin yerinde olsaydım kendi yüzümü dava ederdim, iftira ediyor diye."</p>

  <p>Rincewind, Patlak Davul'a ölesiye bir koşuyla ulaştı ve hızla geri geri kapıdan çıkan bir adamla çarpıştı. Yabancının acelesi biraz da göğsündeki mızraktan ileri geliyordu. Gürültüyle ağzından köpükler çıkarıp sihirbazın ayaklan dibine yığıldı.</p>

  <p>Rincewind kapının çevresine bakındı ve ağır bir balta yanından keklik gibi geçerken geri çekildi.</p>

  <p>İkinci bir ikircimli bakış ona bunun muhtemelen şanslı bir atış olduğunu söyledi. Davul'un karanlık içerisinde kavga eden adamlar kaynaşıyordu, üçüncü ve daha uzun bir bakış adamların çoğunun parçalara ayrıldığını gösterdi. Öfkeyle fırlatılan bir tabure yanından geçip sokağın öteki tarafında paramparça olduğunda Rincewind de geriye doğru yaylanmıştı.</p>

  <p>Siyah bir cüppe vardı üzerinde, sürekli giydiği ve nadiren yıkadığı için simsiyah olmuştu. Kızışan karanlıkta kimse umutsuzca masadan masaya geçen gölge gibi bir silueti fark etmemişe benziyordu. Bir yerde, geriye sendeleyen bir kavgacı, parmağa benzeyen bir şeye bastı. Dişe benzeyen bir şeyler topuğunu ısırdı. Tiz bir çığlık kopardı ve şaşkın düşmanının onu şişlemek için savurduğu kılıcına yetecek kadar gardım düşürdü.</p>

  <p>Rincewind, belini büküp ezilen parmağını soğurarak merdivenlere ulaştı. Bir tataryayından fırlatılan bir ok zınk diye kapının üzerindeki trabzana saplandı, kahramanımız da <span class="t13">ı</span><span class="t13">h</span> diye sızlandı.</p>

  <p>Her an daha isabetli bir atış bekleyerek merdivenleri bir solukta çıktı.</p>

  <p>Yukarıdaki koridorda doğrulup nefes nefese durdu ve cesetlerin dağıldığı zemini gördü. İriyarı, siyah sakallı bir adam elinde kanlı bir kılıçla bir kapının topuzuna yükleniyordu.</p>

  <p>"Hey!" diye bağırdı Rincewind. Adam etrafına bakındı ve sonra, neredeyse otomatik bir şekilde, omuz kayışından bir fırlatma bıçağı çıkarıp savurdu. Rincewind başını eğdi. Arkasındaki tataryaylı adam nişan almak için doğrulttuğu silahını düşürüp gırtlağına sarıldığında kısa bir çığlık geldi.</p>

  <p>İriyarı adam yeni bir bıçak için çoktan davranmıştı. Rincewind öfkeyle etrafına bakındı ve çılgınca bir doğaçlamayla sihirbaz pozu takındı.</p>

  <p>Elini geri savurdu. "Asoniti! Kyorucha! Beazleblor!"</p>

  <p>Adam duraksadı, gözleri sinirli bir biçimde bir yandan öbür yana dönerek büyüyü beklediler. Adam büyü falan olmayacağı sonucuna, koridoru vahşi bir hızla geçip gelen Rincewind'in sert tekmesini kasıklarına yediği anda ulaştı.</p>

  <p>Adam çığlığı basıp ağrıyan yerlerini tutunca sihirbaz da kapıyı açıp içeri sıçradı ve kapıyı ardından hızla kapattı. Soluk soluğa, sırtını kapıya dayadı.</p>

  <p>Burası sakindi. İçerde İkiçiçek vardı, alçak yatakta huzur içinde uyuyordu. Yatağın ayak ucunda ise Sandık duruyordu.</p>

  <p>Rincewind bir iki adım attı, açgözlülük kedi gibi yürütüyordu onu. Sandık açıktı. İçinde torbalar vardı ve birinde altının ışıltısını gördü. Bir an için hırs tedbirliliğe ağır bastı ve sessizce uzandı... fakat ne fayda? Hiçbir zaman bu zevki yaşayamayacaktı. İstemeye istemeye elini geri çekti ve sandığın açık kapağında hafif bir kımıltı gördü. Birazcık aralanmamış mıydı, sanki rüzgâr sarsmış gibi?</p>

  <p>Rincewind önce parmaklarına, sonra kapağa baktı. Ağıra benziyordu ve pirinç şeritlerle bağlıydı. Şimdi büsbütün kıpırtısızdı.</p>

  <p>Hangi rüzgâr?</p>

  <p><a id="a4"></a>"Rincewind!"<span class="t11">[</span><a href="../Text/016.html#a13"><span class="t12">2</span></a><span class="t11">]</span></p>

  <p>İkiçiçek yatağından sıçrayıp çıktı. Sihirbaz da geri sıçradı, yüzünü gülümsemeye zorladı.</p>

  <p>"Ah! Sevgili dostum, tam zamanında! Birazdan öğle yemeği yiyeceğiz ve eminim senin bu öğleden sonra için harika bir programın vardır!"</p>

  <p>"Eee-"</p>

  <p>"Bu harika!"</p>

  <p>Rincewind derin bir nefes aldı. "Bak," dedi umutsuzca, "yemeğimizi başka bir yerde yiyelim. Aşağıda bir parça kavga ettiler de."</p>

  <p>"Bir meyhane kavgası mı? Ah, neden beni kaldırmadın?"</p>

  <p>"Eee, şey, ben <span class="t13">-ne!"</span></p>

  <p>"Bu sabah sana derdimi iyi anlattığımı sanıyordum, Rincewind. Ben gerçek Morpork yaşamını görmek istiyorum -köle pazarını, Fahişe Çukurları'nı, Küçük Tanrılar Tapınağı'nı, Dilenciler Loncası'nı... ve gerçek bir meyhane kavgasını." Belli belirsiz bir şüphe tonu sızdı İkiçiçek'in sesine. "Bütün bunlar sizde <span class="t13">var,</span> değil mi? Bilirsin işte, avizeler üzerinde sallanan adamlar, masa üstünde kılıç kavgaları, Barbar Hrun ile Sansar'ın sık sık bulaştığı türden şeyler. Bilirsin işte <span class="t13">-heye</span><span class="t13">can."</span></p>

  <p>Rincewind ağırlaşmış bir halde yatağın üzerine çöktü.</p>

  <p>"Bir kavga mı görmek istiyorsun?"</p>

  <p>"Evet. Bunda yanlış olan ne?"</p>

  <p>"Bir kere, insanlar yaralanır."</p>

  <p>"Ah, ben kavgaya karışmaktan söz etmiyordum. Sadece görmek istiyorum, hepsi bu. Sizin meşhur kahramanlarınızı da görmek istiyorum. Meşhur kahramanlarınız var, değil mi? Bütün bunlar rıhtım söylentilerinden ibaret değil, değil mi?" İkiçiçek'in neredeyse yalvarıyor olması sihirbazı şaşırtmıştı.</p>

  <p>"Aa, elbette bizde var bütün bunlar," dedi Rincewind aceleyle. Onları kafasında canlandırınca, düşüncesinden bile irkildi.</p>

  <p>Çember Deniz'in bütün kahramanları er ya da geç Ankh-Morpork'un kapılarından geçerdi. Çoğu, donmuş Merkez civarındaki kahraman ihracatı yapan barbar kavimlerdendi. Neredeyse hepsinin kaba saba büyülü kılıçları vardı, o kılıçlar ki yıldız düzlemindeki zapt edilemeyen etkileri, millerce mesafelik bir alan içinde uygulamalı sihir konusunda yapılan her güzelim deneyi mahvetmiştir; fakat Rincewind'in bu konuda onlara bir itirazı yoktu. Kendisini sihirbazlık okulundan atılma bir sihirbaz olarak bilirdi, bu yüzden de şehir kapılarındaki bir kahramanın salt görüntüsünün bütün Büyü Mahallesindeki imbikleri patlatması ve ifritleri cisimlendirmesi canını sıkmazdı. Hayır, kahramanların sevmediği yanı, ayıkken intihar boyutlarında iç karartıcı, sarhoşken de cinayet işleyecek kadar manyak olmalarıydı. Üstelik de sürüsüne berekettiler. Şehir yakınındaki en önemli imtihan alanlarından bazıları sezon açıldığında gerçek bir velveleye sahne olurdu. Kahramanların görev nöbetlerini gösteren bir cetvel hazırlama konusunda söylentiler vardı.</p>

  <p>Burnunu ovuşturdu. Çok zaman ayırabileceği kahramanlar, o anda şehir dışında bulunan Bravd ile Sansar ve dudaklarını kıpırdatmadan konuşabildiği için Merkez standartlarına göre bir akademisyen sayılabilecek olan Barbar Hrun'du. Hrun un Dönmeyönü civarında bir yerlerde başıboş dolandığı söyleniyordu.</p>

  <p>"Bak," dedi sonunda. "Bir barbarla karşılaştın mı hiç?"</p>

  <p>İkiçiçek başını salladı.</p>

  <p>"İşte bundan korkuyordum," dedi Rincewind. "Şey, barbarlar-"</p>

  <p>Dışarıda, sokakta koşturan ayakların tıkırtısı ve alt kattan yükselen yeni bir patırtı duyuldu. Ardından, merdivenlerden bir hayhuy geldi. Rincewind kendisini pencereye doğru atılacak kadar toparlayamadan kapı hızla açıldı.</p>

  <p>Fakat beklediği, açgözlülükten gözü dönmüş manyak yerine, kendisini bir Nöbetçi Komiser'in yuvarlak kırmızı suratına bakarken buldu. Yeniden soluklandı. Elbette. Nöbetçiler, şansın kendilerinden yana ağır basmadığı herhangi bir kavgaya fazla erken bulaşmamaya daima özen gösterirlerdi. Bu mesleğin bir emeklilik maaşı vardı ve temkinli, düşünceli türden adamları cezbederdi.</p>

  <p>Komiser yiyecekmiş gibi Rincewind'e baktı, sonra da ilgiyle İkiçiçek'i süzdü.</p>

  <p>"Burda işler yolunda, demek?" dedi.</p>

  <p>"Ah, iyiyiz," dedi Rincewind. "Trafikte takıldınız galiba?"</p>

  <p>Komiser duymazdan geldi. "Demek yabancı bu?" diye sordu.</p>

  <p>"Biz de tam çıkıyorduk," dedi Rincewind aceleyle ve Trobcaya geçti. "İkiçiçek, sanırım öğle yemeğini başka bir yerde yesek iyi olacak. Bildiğim bazı yerler var."</p>

  <p>Mümkün olduğunca istifini bozmadan koridora çıktı. İkiçiçek peşinden geldi ve birkaç saniye sonra Sandık trak diye kapağını kapatıp, ayağa kalkarak gerindikten sonra, peşleri sıra yürüdüğünde, komiserden boğazlanıyormuş gibi bir ses çıktı.</p>

  <p>Nöbetçiler alt katta cesetleri sürükleyerek odadan çıkarıyorlardı. Kurtulan olmamıştı. Nöbetçiler onlara arka kapıdan kaçmaları için bolca zaman vererek kurtulanın kalmamasını sağladı, tedbirlilikle adalet arasında, herkese yarayan, suya sabuna dokunmayan bir uzlaşmaydı bu.</p>

  <p>"Kim bütün bu adamlar?" dedi İkiçiçek.</p>

  <p>"Ah, bilirsin. Adamlar işte," dedi Rincewind. Kendini tutacaktı ki, beyninin aylak bir bölümü ağzının kontrolünü ele geçirip ekledi, "Aslında, kahramanlar onlar."</p>

  <p>"Gerçekten mi?"</p>

  <p>Bir ayak Hrullün Gri Sisi'ne saplandığında, doğrudan içine dalıp batmak mücadeleyi uzatmaktan çok daha kolaydır. Rincewind de koyverdi gitti.</p>

  <p>"Evet, şuradaki Erig Kolukuvvetli, oradaki Kara Zenell-"</p>

  <p>"Barbar Hrun burada mı?" dedi İkiçiçek, merakla etrafına bakınarak. Rincewind derin bir nefes aldı.</p>

  <p>"Arkamızdaki o," dedi.</p>

  <p>Bu yalanın boyutları öylesine büyüktü ki, dalgacıkları alçak yıldız düzlemlerinden birini aşarak nehrin karşı yakasındaki Büyü Mahallesi'ne kadar yayıldı ve orada dolanıp duran, beklemedeki büyük güç dalgasından müthiş bir hız kazanarak Çember Deniz'e vahşi bir biçimde çarpa çarpa dağıldı. Bir yankısı da o anda Caderack Dağları'nın yükseklerinde ufalanıp kayan bir kaya çıkıntısının üzerinde birkaç gnolla dövüşmekte olan Hrun'un bizzat kendisine kadar ulaştı ve bir anlık tuhaf bir rahatsızlık hissetmesine sebep oldu.</p>

  <p>Bu arada İkiçiçek, Sandık'ın kapağını kaldırmış, acele içinde ağır, siyah bir küp çıkarıyordu.</p>

  <p>"Bu müthiş!" dedi. "Memleketle buna asla inanmayacaklar!"</p>

  <p>"Neler çeviriyor bu adam?" dedi komiser, kuşkuyla.</p>

  <p>"Bizi kurtardığınız için memnun," dedi Rincewind. Neredeyse patlamasını ya da tuhaf müzikal tonlar yaymasını bekleyerek yanlamasına siyah kutuya baktı.</p>

  <p>"Aha," dedi komiser. O da kutuya bakıyordu.</p>

  <p>İkiçiçek ışıltıyla onlara gülümsedi.</p>

  <p>"Olayın bir kaydını almak istiyorum," dedi. "Hepsinden, pencerenin yanında durmalarını rica edebilir misin, lütfen? Bir saniye bile sürmez. Ve, şey, Rincewind?"</p>

  <p>"Evet?"</p>

  <p>İkiçiçek fısıldamak için ayaklarının ucunda yükseldi.</p>

  <p>"Sanırım bunun ne olduğunu biliyorsun, değil mi?"</p>

  <p>Rincewind gözlerini kutuya dikip baktı. Bir yüzünün ortasından ileri çıkan yuvarlak, camdan bir gözü vardı, arka yüzünde de bir kolu.</p>

  <p>"Pek sayılmaz," dedi.</p>

  <p>"Hızlı resim yapmaya yarayan bir alet," dedi İkiçiçek. "Oldukça yeni bir buluş. Bundan gurur duyuyorum ama, bak, sanırım bu beyler pek -yani, korkmazlar herhalde, değil mi? Onlara açıklar mısın bunu? Harcadıkları zamanın karşılığını alacaklar, tabii."</p>

  <p>"İçinde resim çizen bir cini olan bir kutusu var," dedi Rincewind kısaca. "Delinin dediklerini yapın, size altın verecek."</p>

  <p>Nöbetçiler sinirli sinirli gülümsediler.</p>

  <p>"Senin de resimde olmam istiyorum, Rincewind. Böyle güzel." İkiçiçek Rincewind'in daha önce fark etmiş olduğu altın diski çıkardı, görünmeyen yüzüne bir süre şaşı gibi bakıp, "Otuz saniye yeterli olacaktır," diye mırıldandı ve ışıltılı bir sesle, "Gülümseyin, lütfen," dedi.</p>

  <p>"Gülümseyin," diye hırıldadı Rincewind. Kutudan bir pırlama duyuldu.</p>

  <p>"Tamamdır!"</p>

  <p>Disk semalarında yükseklerde ikinci albatros süzülüyordu; aslında öyle yüksekteydi ki, ufacık deli gözleri bütün dünyayı ve büyük, parıldayan, kuşatan Çember Deniz'i görebiliyordu. Bir bacağına bağlanmış san bir mesaj kapsülü vardı. Aşağıda çok uzaklarda, bulutlardan görünmeyen uzaklıkta, Ankh-Morpork Ataerki'ne daha önceki mesajı getiren kuş usulca kanat çırparak vatanına dönüyordu.</p>

  <p>Rincewind minik camdan kareye hayretler içinde bakakaldı. İşte oradaydı -ağızları dehşetten açık halde dondurulmuş Nöbetçiler grubunun ortasında dikilen canlı renkli, minik bir şekildi. Bakmak için omzunun üzerinden kafasını uzatan adamlardan sözcüklere dökülemeyen bir dehşet gürültüsü yükseldi.</p>

  <p>İkiçiçek sırıtarak bir avuç dolusu küçük madeni para çıkardı. Rincewind o anda bunların çeyrek <span class="t13">rhinu</span> olduğunu anladı. Sihirbaza göz kırptı.</p>

  <p>"Kahverengi Adalar'a uğradığımda benzer sorunlar yaşadım," dedi. "İkonografin nıhlarının bir parçasını çaldığım düşündüler. Komik, değil mi?"</p>

  <p>"Yarg," dedi Rincewind ve sonra da bu, konuşmanın kendisine düşen bölümü için pek yeterli olmadığından ekledi, "Yine de bana <span class="t13">pek</span> benzediğini sanmıyorum."</p>

  <p>"Kullanması kolay," dedi İkiçiçek, onu duymazdan gelerek. "Bak, tek yapman gereken bu düğmeye basmak. Gerisini ikonograf yapıyor. Şimdi de ben şurada Hrun'un yanında duracağım, sen de resmi çekebilirsin."</p>

  <p>Madeni paralar adamların endişelerini aynen altının yapacağı gibi yatıştırdı ve yarım dakika sonra Rincewind hayretler içinde elinde, dev bir çentikli kılıcı savuran ve tüm hayalleri gerçek olmuş gibi gülümseyen İkiçiçek'in küçük, camdan' bir portresini tutuyordu.</p>

  <p>Brass Köprüsü yakınlarında küçük bir aş evinde öğle yemeği yediler, Sandık masanın altına sokulmuştu. Her ikisi de Rincewind'in normalde yiyip içtiklerine beş basan yemek ve şarap, rahatlamasına çok yardımcı oldu. İşlerin o kadar da kötü gitmeyeceğine karar verdi. Bir parça yaratıcılık ve biraz hızlı düşünme, bütün gereken buydu.</p>

  <p>İkiçiçek de düşünüyor gibiydi. Dalgın bir biçimde şarap kadehine bakarak, "Meyhane kavgaları buralarda hayli yaygın, galiba?" dedi.</p>

  <p>"Aa, oldukça."</p>

  <p>"Şüphesiz demirbaşlar ve donanımlar hasar görüyordur?"</p>

  <p>"Demir -ah, evet. Banklar ve benzer şeyler. Evet, sanırım öyle."</p>

  <p>"Bu hancıların canını sıkıyordur herhalde."</p>

  <p>"Hiç aklıma gelmemişti. Sanırım bu da işin risklerinden biri."</p>

  <p>İkiçiçek düşünceli gözlerle ona baktı.</p>

  <p>"O konuda ben yardımcı olabilirim," dedi. "Riskler benim işimdir. Bakar mısın, bu yemek biraz yağlı, değil mi?"</p>

  <p>"Tipik Morpork yemeği denemek isteyen sendin," dedi Rincewind. "Riskler konusunda ne demiştin?"</p>

  <p>"Ah, riskler konusunu çok iyi bilirim. İşim budur."</p>

  <p>"Ben de öyle dedin sandım. İlk seferinde de inanmamıştım."</p>

  <p>"Yo, ben riske <span class="t13">girmem.</span> Başıma gelen en heyecanlı şey mürekkep şişesini devirmekti. Ben riskleri <span class="t13">de</span><span class="t13">ğ</span><span class="t13">erlendiririm.</span> Her geçen gün. Bes Pelargic'in Kızıl Üçgen semtindeki bir evin tutuşması olasılığı nedir biliyor musun? Beş yüz otuz sekizde bir. Bunu ben hesapladım," diye bir parça da övünmeyle ekledi.</p>

  <p>"Ne-" Rincewind bir geğirtiyi bastırmaya çalıştı- "ne için? Pardon." Biraz daha şarap koydu kendine.</p>

  <p>"Şunun için-" İkiçiçek bir an sustu. "Trobca anlatamıyorum," dedi. "beTrobi'de karşılığı olduğunu zannetmiyorum. Benim dilimde şöyle deriz-" Bir yabancı heceler topluluğu saydı.</p>

  <p><span class="t13">"Skor-ta,"</span> diye tekrarladı Rincewind. "Tuhaf bir sözcük bu. Anlamı ne?"</p>

  <p>"Şey, diyelim ki, ee, altın yüklü bir gemin var. Fırtınaya yakalanabilir ya da korsanların eline geçebilir. Bunun olmasını istemiyorsun, bu yüzden de bir <span class="t13">skor-ta-bol-içesi</span> alıyorsun. Son yirmi yılın hava raporlarına ve korsanlık kayıtlarına dayanarak yükün kaybolma olasılığını hesaplıyorum, sonra üstüne biraz ekliyorum, sen de bu olasılıklara göre bana bir miktar para ödüyorsun-"</p>

  <p>"-ve de birazını-" dedi Rincewind, ciddi bir biçimde parmağını sallayarak.</p>

  <p>"-ve sonra, eğer yük kaybolursa, zararını tazmin ediyorum."</p>

  <p>"Tasmin?"</p>

  <p>"Yükünün değerini sana ödüyorum," dedi İkiçiçek sabırla.</p>

  <p>"Anladım. Bahis gibi, değil mi?"</p>

  <p>"Bahse tutuşmak mı? Bir bakıma öyle, sanırım."</p>

  <p>"Sen de bu <span class="t13">skor-tadan</span> para kazanıyorsun?"</p>

  <p>"Yatırımdan bir gelir sağlıyor, tabii."</p>

  <p>Rincewind şarabın ılık sarı ışıltısıyla sarmalanmış bir halde, Çember Deniz terimleriyle <span class="t13">skor-ta-y</span><span class="t13">ı</span> düşünmeye çalıştı.</p>

  <p>"Şu <span class="t13">skor-ta</span> işini annıyamadım zannedersem," dedi kararlıca ve dünyanın dönüşünü aylak aylak izleyerek ekledi, "Büyü, şimdi de. Büyüden annarım."</p>

  <p>İkiçiçek sırıttı. "Büyü başka şey, <span class="t13">yeralt</span><span class="t13">ı</span> <span class="t13">ruhla</span><span class="t13">r</span><span class="t13">ı</span><span class="t13">n</span><span class="t13">ı</span><span class="t13">n yans</span><span class="t13">ı</span><span class="t13">yan sesi</span> başka şey," dedi. "Ney?"</p>

  <p>"Ne?"</p>

  <p>"Kullandığın o komik sözlük," dedi Rincewind sabırsızca.</p>

  <p><span class="t13">"Yeralt</span><span class="t13">ı</span> <span class="t13">ruhlar</span><span class="t13">ı</span><span class="t13">n</span><span class="t13">ı</span><span class="t13">n yans</span><span class="t13">ı</span><span class="t13">yan sesi</span> mi?"</p>

  <p>"Daha önce iç duymadım." İkiçiçek açıklamaya çalıştı. Rincewind de anlamaya çalıştı.</p>

  <p>Uzun öğleden sonrada nehrin Dönmeyönünde şehri turladılar. İkiçiçek, acayip resim kutusu boynuna bir kayışla asılı halde önde gidiyordu. Rincewind ara sıra sızlanarak ve kafasının hâlâ yerinde durup durmadığını kontrol ederek arkadan geliyordu.</p>

  <p>Diğer birkaç kişi de izliyordu onları. Halka açık idamların, düelloların, dövüşlerin, büyü kan davalarının ve tuhaf olayların düzenli olarak günlük takvimi doldurduğu bir şehirde, şehrin sakinleri, ilgilenen izleyici mesleğini mükemmelliğin doruğuna ulaştırmışlardı. İnsan için onlar, çok yetenekli ayran budalalarıdır. İkiçiçek ise keyfi yerinde, tipik meşgaleler diye tanımladığı işlerle uğraşan insanların resim üstüne resmini çekiyordu ve olayın ardından, "zahmetleri karşılığında" bir çeyrek <span class="t13">rhinu</span> el değiştirdiği için de çok geçmeden, yeni-zenginlerden oluşan şaşkın ve mutlu bir insan kuyruğu, olur da bu manyak patlayıp havaya altın saçar diye peşinden geliyordu.</p>

  <p>Yedi-Kollu Sekin Tapınağı'nda rahipler ve ayinsel kalp nakli zanaatkârlarından oluşan telaşlı bir meclis, yüz kulaç yüksekliğindeki Sek heykelinin sihirli bir resmi yapılamayacak kadar kutsal olduğuna karar verdi, ancak iki <span class="t13">rbinu</span>luk bir ödeme yapılınca, şaşılacak bir biçimde, Sek'in belki de o kadar kutsal olmadığı konusunda fikir birliğine vardılar.</p>

  <p>Fahişe Çukurları'nda uzunca bir seans, bir sürü renkli ve eğitici resim sağladı; Rincewind bunların birkaçını yalnız kaldığında ayrıntılı olarak incelemek üzere kendi üzerinde sakladı. Beynindeki sisler dağıldığında ikonografin nasıl çalıştığı konusunda ciddi olarak yorumlarda bulunmaya başladı.</p>

  <p>Başarısız bir büyücü bile bazı maddelerin ışığa duyarlı olduğunu bilirdi. Belki de cam levhalar içlerinden geçen ışığı donduran esrarengiz bir işlemden geçiriliyordu? Böyle bir şeydi, herhalde. Rincewind'in hep bir yerlerde, büyüden daha iyi bir şeyler olduğuna dair şüpheleri vardı. Genellikle de hayal kırıklığına uğruyordu.</p>

  <p>Yine de çok geçmeden, kutuyu çalıştırmak için her fırsatı değerlendirmeye başladı. İkiçiçek'in de canına minnetti, çünkü böylece ufak tefek kahramanımızın kendi, resimlerinde görünebiliyordu. İşte bu noktada Rincewind tuhaf bir şeyin farkına vardı. Kutuya sahip olmak, onu tutana bir tür güç veriyordu -öyle ki her kim hipnotik cam gözün önüne geçerse, duruş ve ifade konusundaki en kesin emirlere itaatkâr bir biçimde boyun eğiyordu.</p>

  <p>İşte böyle kendini Kırık Aylar Meydanı'na kaptırmışken felaket koptu.</p>

  <p>İkiçiçek şaşkın bir muska satıcısının yanında poz vermişken, yeni edindiği hayranları, olur da delicesine komik bir şey yapar diye merakla onu izliyordu.</p>

  <p>Rincewind resmi ayarlamak için daha iyi olacağı düşüncesiyle bir dizinin üzerine çöktü ve büyülü kolu bastırdı.</p>

  <p>Kutu konuştu, "İşe yaramıyor. Pembem bitti."</p>

  <p>O ana dek fark edilmeyen bir kapı açıldı gözlerinin önüne. Küçük, yeşil ve mide bulandırıcı siğilleri olan insansı bir figür ileriye uzandı, pençe gibi kapatılmış elindeki renk kaplı paleti gösterdi ve Rincewind'e bağırdı.</p>

  <p>"Pembe kalmadı! Gördün mü?" diye haykırdı insancık. "Pembe kalmadıysa kolu bastırmaya devam etmen bir işe yaramaz, değil mi? Madem pembe istiyordun, o zaman o genç kadınların o kadar resmini çekmeyecektin, değil mi? Bundan sonrası tek renk, dostum. Tamam mı?"</p>

  <p>"Tamam. Tabii, oldu," dedi Rincewind. Küçük kutunun loş bir köşesinde bir tuval sehpası ve yapılmamış minik bir yatak gördüğünü sandı. Görmemiş olduğunu ümit etti.</p>

  <p>"Durum anlaşıldığına göre," dedi minik cin ve kapıyı kapattı. Rincewind bastırılmış bir homurdanma ve zeminde sürüklenerek çekilen bir taburenin sesini duyduğunu sandı.</p>

  <p>"İkiçiçek-" diye başladı ve başını kaldırdı.</p>

  <p>İkiçiçek yok olmuştu. Isıran bir dehşet, omuriliği boyunca yukarı çıkarken Rincewind gözlerini kalabalığa dikmiş bakıyordu ki, sırtının ortası yumuşak bir biçimde dürtüklendi.</p>

  <p>"Yavaşça dön," dedi siyah ipek gibi bir ses. "Ya da böbreklerine bir hoş çakal öpücüğü ver."</p>

  <p>Kalabalık merakla izliyordu. Epey sıkı bir gün oluyordu.</p>

  <p>Rincewind omurgaları boyunca kılıcın ucunu hissederek yavaşça döndü. Kılıcın diğer ucundaki Stren Withel'ı tanıdı -hırsız, acımasız kılıç dövüşçüsü, dünyanın en kötü adamı unvanı için mücadele veren suratsız adamdı.</p>

  <p>"Selam," dedi zayıfça. Birkaç metre ötede sevimsiz birkaç adamın Sandık'ın kapağını kaldırdığını ve heyecanla altın torbalarını gösterdiklerini fark etti. Withel gülümsedi. Gülümseme, façalı suratında sinir bozucu bir etki yarattı.</p>

  <p>"Seni tanıyorum," dedi. "Bir lağım büyücüsü-sün. O <span class="t13">ş</span><span class="t13">eyde</span> nedir?"</p>

  <p>Rincewind Sandıkın kapağının hafifçe titrediğini gördü, oysa rüzgâr yoktu. Resimkutusu hâlâ Rincewind'in elindeydi.</p>

  <p>"Bu mu? Resim yapar," dedi neşeli bir sesle. "Hey, öyle gülümsemeye devam et, tamam mı?" Hızla geriledi ve kutuyu gösterdi.</p>

  <p>Withel bir an duraksadı. <span class="t13">"Ne?"</span> dedi.</p>

  <p>"Böyle iyi, öyle kal, kıpırdama..." dedi Rincewind.</p>

  <p>Hırsız durakladı, sonra homurdanıp kılıcını geriye savurdu.</p>

  <p>Bir çatırtı koptu, ardından da korkunç bir çığlık düeti. Rincewind korkunç şeyler görürüm korkusuyla etrafına bakmadı; Withel kendisini arayana kadar Meydan'ın öteki ucuna ulaşmıştı, hızlanmaya da devam ediyordu.</p>

  <p>Albatrosun geniş, yavaş kavisler çizerek alçalışı, Ataerk'in kuş bahçesindeki platforma gülle gibi indiği için, yakışık almayan bir biçimde uçuşan tüyler ve bir kütürtüyle son buldu.</p>

  <p>Güneşte uyuklayan ve bu sabah gelenden bu kadar kısa süre sonra, uzun mesafeli bir mesaj beklemeyen kuşların bakıcısı ayağa sıçradı ve yukarı baktı.</p>

  <p>Kısa bir süre sonra elinde mesaj kapsülüyle yalpalayarak ilerliyor, elinin üzerindeki, şaşkınlıktan gelen bir sakarlığın yol açtığı, derin gaga yarasını emiyordu.</p>

  <p>Rincewind, resim kutusundan gelen hiddet çığlıklarına hiç aldırmayarak bir sokaktan aşağı vurdu ve yıpranmış cüppesi darmadağınık bir küçük karganın tüyleri misali uçuşarak yüksek bir duvarın üzerinden aştı. Malları ve müşterileri dört bir tarafa savurarak, bir halı dükkânının ön avlusuna indi, arka kapısından özürlerin peşi sıra fırlayıp başka bir sokağı kayarak indi ve tam düşüncesizce Ankh'a dalacakken tehlikeli biçimde sendeleyerek durdu.</p>

  <p>Bir damlası insanın hayatını çalabilen bazı gizemli nehirlerin olduğu söylenir. İkiz şehirlerin arasından bulanık geçişinin ertesinde Ankh da onlardan biri olabilirdi.</p>

  <p>Uzaklarda öfke haykırışları tiz bir korku çığlığına dönüştü. Rincewind umutsuzca etrafına bakıp bir tekne, ya da iki tarafını çeviren yüksek duvarlarda eliyle tutunacak bir yer arandı.</p>

  <p>Kapana kısılmıştı.</p>

  <p>Tılsım, beyninde kendiliğinden yüzeye vurdu. Belki de tılsımı öğrenmiş olduğunu söylemek gerçekdışı olurdu, tılsım Rincewind'i öğrenmişti. Bu olay, Görünmez Üniversite'den atılmasına yol açmıştı, çünkü bir bahis uğruna Yaratıcı'nın kendi sihir kitabı Sekiz'in kalan son kopyasının sayfalarını (Üniversite kütüphanecisi başka bir işle uğraşırken) açma cesaretini göstermişti. Tılsım sayfadan sıçrayıp o anda beyninin derinlerine gizlenmişti. Ve o günden sonra, Tıp Fakültesi'nin bir araya toplanan yetenekleri bile dil dökerek ikna edememişti tılsımı. Tam olarak hangisi olduğundan emin olamıyorlardı, ancak zaman ve mekânın dokusuyla girift bir biçimde örülmüş sekiz temel tılsımdan biri olduğu kesindi.</p>

  <p>O günden bu yana tılsım, Rincewind izlendiğini hissettiğinde ve de özellikle tehdit altındayken, kendini söyletmeye yönelik endişe verici bir eğilim sergiliyordu.</p>

  <p>Dişlerini sımsıkı kenetledi ama ilk hece, ağzının köşesinden zorladı kendini. Elinde olmadan sol elini kaldırdı ve sihirli güç, Rincewind'i döndürürken oktarin kıvılcımlar çıkartmaya başladı...</p>

  <p>Sandık gürültüyle köşeyi döndü, yüzlerce bacağı pistonlar misali kıpırdıyordu.</p>

  <p>Rincewind'in ağzı hayretten açık kaldı. Tılsım, dile gelemeden söndü.</p>

  <p>Ne üzerine çapkınca örtülmüş işlemeli kilim ne de tek kolundan kapağa asılı duran hırsız, sandığın hareketlerini kısıtlıyormuş gibi görünmüyordu. Apaçık görüldüğü üzere, cansız bir yüktü. Kapağın kenarı boyunca, sahibi belirsiz iki parmağın kalıntıları duruyordu.</p>

  <p>Sandık sihirbazdan bir iki metre ötede durdu ve bir an sonra bacaklarını içeri çekti. Rincewind'in gördüğü kadarıyla gözleri yoktu, ama yine de Rincewind, kendisine beklentiyle baktığından emindi.</p>

  <p>"Kış kış," dedi alçak sesle. Sandık kımıldamadı, ama kapak gıcırtıyla açılarak cansız hırsızı bıraktı.</p>

  <p>Rincewind altınları hatırladı. Herhalde kutunun bir efendisi olması gerekiyordu. İkiçiçek'in yokluğunda, Rincewind'i mi sahip bellemişti?</p>

  <p>Akıntı değişiyordu, sarı ikindi ışığında çöplerin akıntı yönünde, sadece yüz metre aşağıdaki Nehir Kapısı'na doğru sürüklenişini görebiliyordu. Ölü hırsızın çöplere katılmasını sağlama işi sadece bir an aldı. Daha sonra bulunsa bile kimse tek bir söz etmezdi. Nehir ağzındaki köpekbalıkları katı, düzenli yemeklere alışıktı.</p>

  <p>Rincewind cesedin sürüklenişini izlerken şimdi ne yapacağını düşündü. Sandık herhalde suya batmazdı. Tek yapması gereken havanın kararmasını beklemek, sonra da akıntıyla uzaklaşmaktı. Nehrin aşağısında, yürüyerek karaya çıkabileceği bir sürü vahşi bölge vardı, sonra da -eh, eğer Ataerk gerçekten kendisiyle ilgili haber gön-dermişse, elbise değişimi ve bir tıraş bunu hallederdi. Dunun ne olursa olsun, başka kara parçaları vardı ve lisanlar da emrindeydi. Kimerya veya Gonim'e ya da Ecalpon'a bir ulaştı mıydı yarım düzine ordu gelse geri getiremezdi. Sonra da gelsin zenginlik, refah, güvenlik...</p>

  <p>Tabii, bir de İkiçiçek sorunu vardı. Üzülmek için bir an tanıdı kendine.</p>

  <p>"Daha kötü de olabilirdi," dedi veda niyetine. <span class="t13">"Benim</span> başıma gelebilirdi."</p>

  <p>Hareket etmeye çalıştığında cüppesinin bir engele takıldığını fark etti.</p>

  <p>Boynunu turna gibi çevirince Sandık'ın kapağının cüppesinin kenarını sımsıkı yakaladığını gördü.</p>

  <p>"Ah, Gorphal," dedi Ataerk tatlılıkla. "İçeri gir. Otur. Sana bir denizanası şekeri ikram edebilir miyim?"</p>

  <p>"Emrinizdeyim, efendim," dedi yaşlı adam sakin bir sesle. "Konserve derisidikenliler dışında, sanının."</p>

  <p>Ataerk omuz silkti ve masadaki ruloyu işaret etti.</p>

  <p>"Oku onu," dedi.</p>

  <p>Gorphal parşömeni aldı. Altın İmparatorluk'un tanıdık ideogramlarını görünce bir kaşını hafifçe kaldırdı. Belki bir dakika kadar sessizce okudu, sonra da ön yüzdeki mührü incelemek için ruloyu ters çevirdi.</p>

  <p>"İmparatorluk işlerinin bir uzmanı olarak nam salmışsın," dedi Ataerk. "Bunu açıklayabilir misin?"</p>

  <p>"İmparatorluk konusunda bilgi, belli bir takım olayların farkına varmaktan çok, belli bir kafa yapısını anlamakta yatar," dedi yaşlı diplomat. "Mesaj ilginç, fakat şaşırtıcı değil."</p>

  <p>"Bu sabah İmparator <span class="t13">talimat</span> verdi," deyip Ataerk kaşlarım çatacak kadar bir ara verdi, "bana, Gorphal, İki Çiçek denen kişiyi korumam için <span class="t13">talimat verdi.</span> Şimdi de anlaşılıyor ki, onu öldürtmem gerekiyor. Bunu şaşırtıcı bulmuyor musun?"</p>

  <p>"Hayır. İmparator yalnızca bir çocuk. O -idealist biri. Hevesli. Halkının gözünde bir tanrı. Oysa bu öğleden sonra gelen mektup, eğer büyük ölçüde yanılmıyorsam, Dokuz Dönen Ayna'dan, Sadrazam'dan geliyor. Birçok imparatorun hizmetinde yaşlandı. O, imparatorların, İmparatorluğun başarılı idaresi için gerekli, ama yorucu öğeleri olduğunu düşünür. Uyumsuz şeyleri sevmez. İmparatorluk uyumsuzluklara izin vererek kurulmaz. Onun görüşü budur."</p>

  <p>"Anlamaya başlıyorum-" dedi Ataerk.</p>

  <p>"Evet, öyle." Gorphal sakalına gülümsedi. "Bu turist, uyumsuz biri. Efendisinin dileklerini kabul ettikten soma Dokuz Dönen Ayna, bundan eminim, bu gezginin ülkesine, belki de tatminsizlik hastalığı kapmış olarak dönmesine izin vermemek için kendi düzenlemelerini yapacaktır. İmparatorluk, insanların koyduğu yerde kalmalarını ister. Öyleyse bu iki Çiçek barbar topraklarda temelli kaybolursa, çok daha uygun olur. Yani burada, efendimiz."</p>

  <p>"Ya senin önerin?" dedi Ataerk.</p>

  <p>Gorphal omuz silkti.</p>

  <p>"Hiçbir şey yapmamanız. Olaylar kendiliklerinden çözüme ulaşacaktır. Ancak," düşünce içinde, bir kulağını kaşıdı, "belki Katiller Loncası...?"</p>

  <p>"Ah, evet," dedi Ataerk. "Katiller Loncası. Şu anda başkanları kim?"</p>

  <p>"Zlorf Bezayaklı, efendimiz."</p>

  <p>"Onunla bir konuş, olur mu?"</p>

  <p>"Elbette, efendimiz."</p>

  <p>Ataerk başıyla onayladı. Her şey keyifli gelişiyordu. Dokuz Dönen Ayna'yla aynı fikirdeydi -hayat zaten yeterince zordu. İnsanlar, kondukları yerde kalmalıydılar.</p>

  <p>Parlak takımyıldızlar disk dünyaya ışıldadılar. Tüccarlar birer birer dükkânlarının kepenklerini indirdiler. Cepçiler, hırsızlar, tefeciler, orospular, illüzyonistler, yeniden kötü yola düşmüşler, ikinci kattan girip ev soyanlar uykudan uyanıp kahvaltı ettiler. Büyücüler çokboyutlu işlerine koyuldular. Bu gece, iki güçlü gezegenin çakışmasına tanıklık ediyordu ve Büyücüler Mahallesi'nin üzerindeki hava, erken tılsımlardan puslanmıştı bile.</p>

  <p>"Bak," dedi Rincewind, "bu şekilde bir yere varamıyoruz." Birkaç santim yana kaydı. Sandık sadık bir şekilde izledi, kapağı yarı açık ve tehditkârdı. Rincewind bir anlığına umutsuzca bir sıçrayışla kaçmayı düşündü. Kapak, anlamış gibi şakladı.</p>

  <p>Yüreği daralmış bir halde kendine, Lanet şey nasıl olsa peşimden gelir, dedi. Öyle inatçı bir görüntüsü vardı. Bir ata ulaşmayı başarsa bile, sandığın kendi hızıyla onu izleyeceği konusunda namussuz bir şüpheye kapıldı. Sonsuza dek. Nehirleri ve okyanusları yüzecekti. Rincewind uyumak için durmak zorundayken, o her gece yavaş yavaş yetişecekti. Bir gün, yıllar sonra, egzotik bir şehirde, yolda, arkasından hızlanarak gelen yüzlerce minik ayağın sesini duyacaktı...</p>

  <p>"Yanlış adama çattın!" diye sızlandı. "Benim suçum değil! Onu ben kaçırmadım!"</p>

  <p>Sandık hafifçe ilerledi. Şimdi Rincewind'in topuklarıyla nehir arasında sadece dar, yağlı bir mendirek uzantısı vardı. Bir öngörü kamaşması, Rincewind'e kutunun kendisinden daha hızlı yüzebileceğini söyledi. Ankh'ta boğulmanın nasıl bir şey olacağını düşünmemeye çalıştı.</p>

  <p>"Sen bırakana dek durmayacaktır, bence," dedi küçük bir ses, sohbet edercesine.</p>

  <p>Rincewind kafasını eğip hâlâ boynunda asılı duran ikonografa baktı. Üste açılan kapağı açıktı ve cüce, çerçeveye yaslanmış pipo içiyor, keyif içinde, gelişen olayları izliyordu.</p>

  <p>"En azından seni de kendimle birlikte götüreceğim," dedi Rincewind, sıktığı dişlerinin arasından.</p>

  <p>Cin pipoyu ağzından çıkardı. "Ne dedin?" dedi.</p>

  <p>"Seni de kendimle götüreceğim, dedim, canın cehenneme!"</p>

  <p>"Sen bilirsin." Cin anlamlı bir şekilde parmaklarıyla kutunun kenarını tıkırdattı. "Önce kim batıyormuş, görürüz."</p>

  <p>Sandık esnedi ve bir gıdım ilerledi.</p>

  <p>"Ah, pekâlâ," dedi Rincewind, huzursuzca. "Fakat bana düşünmek için zaman tanıman gerekecek."</p>

  <p>Sandık yavaşça geriledi. Rincewind, makul sayılabilecek kadar güvenli bir mesafeye geri çekilip, sırtım bir duvara dayayarak oturdu. Nehrin karşı yakasında Ankh şehrinin ışıkları parıldıyordu.</p>

  <p>"Sen bir sihirbazsın," dedi resim cini. "Onu bulmanın bir yolunu düşünürsün."</p>

  <p>"Sağlam bir sihirbaz değilim, korkarım."</p>

  <p>"Herkesin üstüne atlayıp onları solucanlara çevirebilirsin," diye ekledi cin, son söylediklerini duymazdan gelip cesaret verircesine.</p>

  <p>"Hayır. Hayvanlara Çevirmek, Sekizinci Derece bir büyüdür. Ben stajımı bile tamamlamadım. Bir tek büyü biliyorum."</p>

  <p>"Tamam, o da yeter."</p>

  <p>"Şüpheliyim," dedi Rincewind, umutsuzca.</p>

  <p>"Ne yapar bu büyü, peki?"</p>

  <p>"Sana anlatamam. Pek konuşmak istemiyorum bu konuyu. Ama dürüst olmak gerekirse," diyerek iç geçirdi, "büyülerin hiçbiri işe yaramaz Bir tekini bile hafızaya işlemek üç ay sürer, sonra da bir kere kullanırsın, puf! diye uçar gider, işte bu büyü meselelerinin salakça olan yanı da bu. Yatak odanda çıplak bakireler yaratan büyüyü öğrenmek için yirmi yılını harcarsın, sonra da civa buharından öylesine zehirlenir ve eski sihir kitaplarını okumaktan yan körleşirsin ki, o anda ne yapman gerektiğini hatırlayamazsın."</p>

  <p>"Hiç bu açıdan bakmamıştım," dedi cin.</p>

  <p>"Hey, baksana -tamamen yanlış düşünüyoruz. İkiçiçek İmparatorluk'ta daha iyi bir tür büyüleri olduğunu söylediğinde sanmıştım ki- sanmıştım ki. . :</p>

  <p>Cin beklenti içinde ona baktı. Rincewind kendine lanet okudu.</p>

  <p>"Şey, eğer bilmek istersen, büyüyü <span class="t13">kastetti</span><span class="t13">ğ</span><span class="t13">i</span><span class="t13">ni</span> düşünmemiştim. Yani böylesini."</p>

  <p>"Başka ne kalıyor ki, öyleyse?"</p>

  <p>Rincewind kendini gerçekten berbat hissetmeye başladı. "Bilmiyorum," dedi. "İşleri halletmenin daha iyi bir yolu, sanırım. Akla yatkın bir şey. Yararlanmak -şimşekten yararlanmak, ya da başka bir şeyden."</p>

  <p>Cin, ona anlayışlı ama acıyan gözlerle baktı.</p>

  <p>"Şimşek, gökgürültüsü devlerinin dövüşürken fırlattığı mızraklardır," dedi yumuşakça. "Kanıtlanmış meteorolojik gerçek. Şimşekten yararlanamazsın."</p>

  <p>"Biliyorum," dedi Rincewind sefil bir halde. "Bu savdaki kusur da bu işte."</p>

  <p>Cin başını salladı ve ikonografin derinliklerinde kayboldu. Birkaç dakika sonra Rincewind'in burnuna kızaran et kokuları geldi. Midesi bu işkenceden büzüşene dek bekledi, sonra kutunun üzerine tıkladı. Cin tekrar göründü.</p>

  <p>Rincewind ağzını açmaya fırsat bulamadan, "Söylediğini düşünüyordum," dedi. "Şimşeğe boyunduruk vursan bile nasıl yük çekinebilirsin ki?"</p>

  <p>"Sen neden bahsediyorsun, yahu?"</p>

  <p>"Şimşekten. Şimşek sadece yukarı aşağı hareket eder. Sense düz gitmesini istersin, yukarı aşağı değil. Her neyse, zaten boyunduruğunu da yakar."</p>

  <p>"Şimşek uranımda bile değil! Boş mideyle nasıl düşünebilirim?"</p>

  <p>"Öyleyse bir şeyler ye. Mantık bunu gerektirir."</p>

  <p>"Nasıl? Ne zaman kıpırdasam Allanın cezası sandık menteşelerim gıcırdatıyor!"</p>

  <p>İşareti alan Sandık kapağını ağzına kadar açtı. "Gördün mü?"</p>

  <p>"Seni ısırmaya çalışmıyor," dedi cin. "İçinde yiyecek var. Açlıktan ölürsen işine yaramazsın."</p>

  <p>Rincewind, Sandık'ın karanlık derinlerine baktı. Gerçekten de, kutu ve altın torbalan kargaşasının ortasında birkaç şişe ve yağlı kâğıda sarılmış paket vardı. Kinik bir kahkaha attı, doğru uzunlukta bir odun parçası bulana kadar terk edilmiş iskelede aptal aptal dolandı, sonra odunu mümkün olduğu kadar nazik bir biçimde sandıkla kapak arasındaki aralığa kama gibi soktu ve düz paketlerden birini çıkardı.</p>

  <p>İçinde, elmas ağacı kadar katılaşmış bisküviler vardı.</p>

  <p>"Alla'ın ezası," diye mırıldandı, dişlerine ufla-yarak.</p>

  <p>"Kaptan Sekizpanter Gezgin'in Kepeklileri oluyorlar, kendileri," dedi cin, kutusunun kapı holünden. "Denizde birçok hayatı kurtarmıştır."</p>

  <p>"Aa, tabii. Bisküvileri sal olarak mı kullanıyorsunuz, yoksa köpekbalıklarına atıp batışlarını mı seyrediyorsunuz? Şişelerde ne var? Zehir mi?"</p>

  <p>"Su."</p>

  <p>"Ama su her yerde var. Niye yanında su getirmek istedi ki?"</p>

  <p>"Güven meselesi."</p>

  <p>"Güven mi?"</p>

  <p>"Evet. İşte burada güvenmediği şey bu, yani su. Anladın mı?"</p>

  <p>Rincewind bir şişeyi açtı. İçindeki sıvı su olabilirdi. Düz, boş bir tadı vardı, yaşam izi yoktu. "Ne kokuyor, ne de tadı var," diye homurdandı.</p>

  <p>Sandık küçük bir gıcırtı çıkardı ve Rincewind'in dikkatini çekti. Rincewind'in doğaçlama kamasını kum bir somun ekmek gibi öğüterek dozu ayarlanmış bir tehdit ve tembel bir edayla yavaşça kapağını kapattı.</p>

  <p>"Tamam, tamam," dedi. "Düşünüyorum."</p>

  <p>Ymor'un karargâhı, Kırağı Caddesi'yle Don Sokağı'nın köşesindeki Eğilen Kuledeydi. Gece yarısında, gölgelerde dolanan yalnız nöbetçi yukarıya, çakışan gezegenlere baktı ve aylak bir biçimde, kendi geleceği için neleri müjdeliyor olabileceklerini merak etti.</p>

  <p>Bir sivrisineğin esneyişini andıran çok hafif bir ses oldu.</p>

  <p>Nöbetçi boş sokağa doğru baktı ve birkaç metre ötede çamurda duran bir şeyin üzerindeki ayın parıltısını fark etti. Yerden aldı. Ayın ışığı altın üzerinde parıldadı ve nefes alışı neredeyse sokak boyunca yankılanacak denli şiddetlendi.</p>

  <p>Hafif bir ses daha duyuldu ve başka bir madeni para sokağın diğer yanındaki su birikintisine yuvarlandı.</p>

  <p>Tam onu yerden almıştı ki, biraz ötede başka bir tane belirdi, hâlâ dönüyordu. Altının, yıldızların billurlaşmış ışığından oluştuğunun söylendiğini anımsadı. Şimdiye dek altın kadar ağır bir şeyin gökten doğal olarak düşebileceği düşüncesinin doğruluğuna hiç inanmamıştı.</p>

  <p>Karşı sokağın ağzına geldiğinde bir miktar daha düştü. Hâlâ torbasındaydı, bir sürü vardı ve Rincewind, bütün ağırlığıyla kafasına indirmişti.</p>

  <p>Nöbetçi ayıldığında, kendisini, boğazına bir kılıç dayamış olan deli bakışlı bir sihirbazın yüzüne bakarken buldu. Karanlıkta bir şey de bacağını sımsıkı tutuyordu.</p>

  <p>Sıkanın, eğer isterse, çok daha sert sıkabileceğim ima eden, moral bozan bir sıkıştı bu.</p>

  <p>"Zengin yabancı nerede?" diye tısladı sihirbaz. "Çabuk!"</p>

  <p>"Bacağımı tutan nedir?" dedi adam, sesinde bir endişe tonuyla. Kıvrılarak kurtulmaya çalıştı. Basınç arttı.</p>

  <p>"Bilmek istemezsin," dedi Rincewind. "Buraya kulak ver, lütfen. Yabancı nerede?"</p>

  <p>"Burda değil. Broadman'in yerinde tutuyorlar! Herkes onu arıyor! Sen Rincewind'sin, değil mi? Kutu -insanları ısıran kutu- hahayırhayırha... lütfffen..."</p>

  <p>Rincewind gitmişti. Nöbetçi, görünmeyen bacak-sıkıcının -ya da şimdi korkmaya başladığı gibi, kutunun- sıkışını gevşettiğini hissetti. Sonra, ayağa kalkmaya uğraşırken, büyük ve ağır, kare şeklinde <span class="t13">bir</span> <span class="t13">ş</span><span class="t13">ey</span> karanlığın içinden gülle gibi kendisine çarptı ve sihirbazın ardından fırladı. Yüzlerce minik ayağı olan bir şeydi bu.</p>

  <p>Yanında ev yapımı konuşma kılavuzundan başka bir yardımcısı olmayan İkiçiçek, Broadman'e <span class="t13">skor-ta</span>nın gizemlerini anlatmaya çalışıyordu. Şişman hancı ilgiyle dinliyor, küçük, siyah gözleri pırıldıyordu.</p>

  <p>Masanın diğer ucunda Ymor hafif bir keyifle izliyor, arada bir tabağındaki kırıntılarla kuzgunlarından birini besliyordu. Withel ise yanında, bir aşağı bir yukarı odayı arşınlıyordu.</p>

  <p>"Fazla endişeleniyorsun," dedi Ymor, gözlerini karşısındaki iki adamdan ayırmaksızın. "Hissedebiliyorum bunu, Stren. Kim bize burada saldırmaya cesaret edebilir ki? Sokak sihirbazı gelecektir. Öyle korkak ki, başka şansı yok. Ve pazarlık etmeye kalkışacaktır. O zaman onu ele geçireceğiz. Altını da. Sandığı da."</p>

  <p>Wither'ın tek gözü parladı ve bir yumruğuyla siyah eldivenli diğer elinin avcunu şaklattı.</p>

  <p>"Diskin bütününde bu kadar akıllı armut ağacı olduğu kimin aklına gelirdi?" dedi. "Nerden bilebilirdik?"</p>

  <p>"Fazla endişeleniyorsun, Stren. Eminim bu defa daha başarılı olabilirsin," dedi Ymor keyifle.</p>

  <p>Teğmen yüzünü buruşturarak hırıltıyla burnundan nefes verdi ve adamlarına gözdağı vermek için odanın diğer tarafına doğru seğirtti. Ymor turisti seyretmeye devam etti.</p>

  <p>Tuhaftı, fakat küçük adam, durumunun ciddiyetini anlamış gibi görünmüyordu. Ymor, birçok kez onun derin bir tatmin ifadesiyle odayı kolaçan ettiğini fark etmişti. Uzun bir süredir de Broadman'le konuşuyordu ve bir kâğıt parçasının el değiştirdiğini görmüştü. Ve Broadman yabancıya birkaç madeni para vermişti. Tuhaftı.</p>

  <p>Broadman kalkıp badi badi yürüyerek Ymor' un sandalyesinin yanından geçerken hırsızustasının kolu çelik bir yay gibi fırladı ve şişman adamı önlüğünden yakaladı.</p>

  <p>"Neydi bütün bunlar böyle, dostum?" dedi Ymor alçak bir sesle.</p>

  <p>"Hi-hiçbir şey. Sadece özel işler, bir tür."</p>

  <p>"Dostlar arasında sır olmaz, Broadman."</p>

  <p>"Hıhı. Şey, aslında ben de ne olduğundan pek emin değilim. Bir tür bahis, işte," dedi hancı, heyecanlı bir sesle. <span class="t13">"Skor-ta,</span> deniyormuş. Patlak Davul'un yanıp kül olmayacağına dair bir çeşit bahis."</p>

  <p>Ymor, ta ki Broadman'in gözü korku ve utançtan seğirene dek, gözünü ondan ayırmadı. Sonra da hırsızustası güldü.</p>

  <p>"Bu eski, kurt yeniği kav yığını mı?" dedi. "Adam delirmiş olmalı."</p>

  <p>"Evet, ama parayla delirmiş. Dediğine göre şu anda -adı şimdi aklıma gelmiyor sözcüğün, B ile başlıyor, risk parası diyebilirsin- elinde olduğuna göre, Agate İmparatorluğu'ndaki patronları parayı ödeyecekmiş. Eğer Patlak Davul yanıp kül olursa. Yanacağını umduğumdan değil de. Yanacağını. Patlak Davul'un, yani. Demek istediğim, evim gibidir, Davul benim. .</p>

  <p>"Hepten salak da değilmişsin, öyle mi?" dedi Ymor ve hancıyı itip uzaklaştırdı.</p>

  <p>Kapı, menteşeleri üzerinde dönerek hızla geriye fırladı ve duvara vurdu.</p>

  <p>"Hey, o kapı benim kapım!" diye haykırdı Broadman. Sonra merdivenlerin tepesinde duranın kim olduğunu anladı ve siyah, kısa bir ok vınlayarak odayı kat edip trank diye ahşaba saplanmaya kılpayı kala, kendini masanın arkasına attı.</p>

  <p>Ymor elini dikkatle kıpırdatıp bir kulplu maşrapaya daha bira doldurdu.</p>

  <p>"Bana katılmaz mısın, Zlorf?" dedi düz bir sesle. "Şu kılıcı da yerine sok, Stren. Zlorf Bezayaklı dostumuzdur."</p>

  <p>Katiller Loncası'nın başkanı üfleç silahını elinde maharetle çevirip yağ gibi tek bir hareketle kılıfına soktu.</p>

  <p>"Stren!" dedi Ymor.</p>

  <p>Siyahlar giymiş hırsız tısladı ve kılıcını kınına yerleştirdi. Fakat elini kabzasından, gözlerini de katilden ayırmadı.</p>

  <p>Kolay değildi. Katiller Loncası'nda terfi, çekişmeli bir sınavla olurdu, en zoru da Pratik bölümdü -zaten tek bölüm vardı. Durum böyleyken, Zlorf'un suratı, birçok yakın çarpışmanın sonucunda, façayla kaplı bir kösele şeridine dönmüştü. Zaten daha önce de pek yakışıklı değilmiş galiba -Zlorf un büyük ölçüde kukuletalar, pelerinler ve gece kol gezmelerini içeren bir meslek seçmesinin, ailesinin kanında gündüzden korkan bir ifritlik olmasından kaynaklandığı söyleniyordu. Bunu Zlorf'un kulak eriminde söyleyenler, eve kulaklarını şapkalarında taşıyarak dönerlerdi.</p>

  <p>Zlorf merdivenlerden indi, ardından da bir sürü katil. Ymor'un tam karşısına gelince, "Turist için geldim," dedi.</p>

  <p>"Senin bu işle ilgin var mı, Zlorf?"</p>

  <p>"Evet. Grinjo, Unnond -alın onu."</p>

  <p>Katillerin ikisi öne çıktı. Sonra Stren önlerine geçti, kılıcı, aradaki hava boşluğunu geçmek zorunda kalmaksızın bir anda gırtlaklarından bir iki santim uzaklıkta beliriverdi.</p>

  <p>"Herhalde sadece birinizi öldürebilirim," diye mırıldandı, "ama kendinize sormanızı öneririm -hanginizi?"</p>

  <p>"Yukarı bak, Zlorf," dedi Ymor.</p>

  <p>Bir sıra uğursuz, sarı göz, çatı kirişlerinin karanlığından aşağıyı kesiyordu.</p>

  <p>"Bir adım daha atarsan buradan, geldiğin andakinden daha az gözbebeğiyle çıkarsın," dedi hırsızustası.</p>

  <p>"Onun için otur da bir içki iç Zlorf ve şu işi mantıklı konuşalım. Bir anlaşmamız var sanıyordum. Sen soygun yapmayacaktın, ben öldürmeyecektim. Para için, yani," diye ekledi kısa bir suskunluğun ardından.</p>

  <p>Zlorf sunulan birayı aldı.</p>

  <p>"Eee?" dedi. "Ben onu öldüreyim. Sen de sonra soyarsın. Şurdaki komik görünüşlü olan mı?"</p>

  <p>"Evet."</p>

  <p>Zlorf gözlerini dikip İkiçiçek'e baktı, İkiçiçek ise sırıttı. Omuz silkti. Zamanını insanların diğer insanların ölmesini niye istediklerini merak etmekle harcamazdı pek. Ekmek parasıydı işte.</p>

  <p>"Müşterin kim, sorabilir miyim?" dedi Ymor.</p>

  <p>Zlorf bir elini kaldırdı. "Lütfen," diyerek teessüfte bulundu. "Meslek ahlakı gereği."</p>

  <p>"Elbette. Aklıma gelmişken-"</p>

  <p>"Evet?"</p>

  <p>"Sanırım dışarda birkaç korumam var-"</p>

  <p>"Vardı."</p>

  <p>"Birkaç tane de sokağın karşısındaki kapı girişinde-"</p>

  <p>"Geçmişte kaldı."</p>

  <p>"Çatıda da iki okçum vardı."</p>

  <p>Zlorf'un suratından, kötü sürülmüş bir tarlanın üzerinden geçen son güneş ışığı misali bir şüphe bulutu geçti.</p>

  <p>Kapı şiddetle açıldı ve yanında duran katilde ciddi hasara sebep oldu.</p>

  <p>"Şuna bir son verin!" diye çınladı Broadman, masasının altından.</p>

  <p>Zlorf ve Ymor eşikte duran siluete baktılar. Kısa boylu, şişman ve zengin giyimliydi. Çok zengin giyimliydi. Arkasında bir sürü uzun boylu, iriyarı karaltı belirdi. Çok iri, <span class="t13">tehditkâr</span> karaltılar</p>

  <p>"Bu da kim?" dedi Zlorf.</p>

  <p>"Onu tanıyorum," dedi Ymor. "Adı Rerpftir. Pirinç Köprü yakınındaki İnleyen Çanak'ı işletir. Stren -bitir işini."</p>

  <p>Rerpf yüzüklü bir el kaldırdı. Beş on tane dalyan gibi ifrit eğilip kapıdan geçerek şişman adamın iki yanında ışıktan gözlerini kırpıştırarak dikilince, Stren Withel yarı yolda duraksadı. Kavun iriliğinde kaslar, kollarında un çuvalları gibi şişkin duruyorlardı. Her ifritin elinde çift başlı bir balta vardı. Baş ve işaret parmaklarının arasında.</p>

  <p>Broadman saklandığı yerden patladı, yüzünü öfke kaplamıştı.</p>

  <p>"Dışarı!" diye haykırdı. "Çıkarın şu ifritleri buradan!"</p>

  <p>Hiç kimse kıpırdamadı. Oda birden sessizleş-ti. Broadman çabucak etrafına baktı. Kime ne söylediğini anlamaya başladı. Dudaklarından bir inilti çıktı, kaçabildiğine memnun.</p>

  <p>Tam ifritlerden biri, but büyüklüğündeki elinin tembel bir hareketiyle, baltasını oda boyunca savurmuştu ki, Broadman, kilerine inen koridora ulaştı. Kapının çarpılması ve hemen ardından balta çarptığında ikiye ayrılması tek bir seste buluştular.</p>

  <p>"Lanet olsun!" dedi Zlorf Bezayaklı.</p>

  <p>"Ne istiyorsunuz?" dedi Ymor.</p>

  <p>"Tüccarlar ve Esnaflar Loncası adına buradayım," dedi Rerpf düz bir sesle. "Çıkarlarımızı konmak için, diyebilirsiniz. Yani küçük adamı."</p>

  <p>Ymor kaşlarını kırıştırdı.</p>

  <p>"Affedersiniz," dedi. "Tüccarlar Loncası dediniz, galiba."</p>

  <p>"Ve esnaflar." diye katıldı Rerpf. Şimdi arkasında daha fazla ifrite ek olarak, Ymor'un hayal meyal hatırladığı beş on tane de insan vardı. Belki de onları tezgâh ve barların arkasında görmüştü. Gölgemsi siluetler, çoğunlukla -kolayca göz ardı edilen, kolayca unutulan. Beyninin gerisinde kötü bir his büyümeye başladı. Kızgın bir koyunla karşılaşan bir tilki olmanın nasıl bir şey olabileceğini düşündü. Üstelik de koyunun kurtları işe koşabilecek parası vardı.</p>

  <p>"Bu -Lonca- ne zamandan beri var, öğrenebilir miyim?" dedi.</p>

  <p>"Bu öğledensonradan bu yana," dedi Rerpf. "Ben turizmden sorumlu loncabaşı yardımcısıyım."</p>

  <p>"Bu sözünü ettiğiniz turizm ne oluyor?"</p>

  <p>"Aaa, pek emin değiliz..." dedi Rerpf. Sakallı, yaşlı bir adam loncabaşının omzunun üzerinden kafasını uzatıp gıdakladı, "Morporklu şarap satıcıları adına konuşuyorum, Turizm, iş demektir. Anladınız mı?"</p>

  <p>"Yani?" dedi Ymor soğukça.</p>

  <p>"Yani," dedi Rerpf, "çıkarlarımızı koruyoruz, dediğim gibi."</p>

  <p>"Hırsızlar DIŞARI, hırsızlar DIŞARI!" diye gıdakladı ihtiyar dostu. Beş on kişi daha katıldı tempo tutmaya. Zlorf sırıttı. "Ve katiller," diye tempo tuttu ihtiyar. Zlorf homurdandı.</p>

  <p>"Akla da yatkın," dedi Rerpf. "İnsanlar soyup ortalığı kan gölüne çevirirlerse, nasıl bir izlenimle ayrılır ziyaretçiler? Siz çıkıp, sayısız tarihî ve medenî değerlerimizi ve de birçok tuhaf geleneğimizi görmek için onca yol tepin, sonra da sokağın birinde cansız uyanın ya da Ankh'ın sularında sürüklenirken ne kadar iyi zaman geçirdiğinizi nasıl anlatabilirsiniz? Gelin cesaretle karşılayalım bunu, zamanla birlikte değişmek zorundasınız."</p>

  <p>Zlorf ve Ymor'un bakışları karşılaştı.</p>

  <p>"Zorundayız, değil mi?"</p>

  <p>"Hadi öyleyse, değişelim, kardeşim," diye katıldı Zlorf. Üfleç silahını bir hamlede ağzına götürdü ve en yakındaki ifrite bir ok yolladı. İfrit kendi etrafında döndü, baltasını savurdu, baltası katilin kafasının üzerinden vınlayarak geçti, onun arkasındaki şanssız bir hırsıza saplandı.</p>

  <p>Rerpf eğilerek arkasındaki bir ifritin demirden, dev yayını kaldırıp mızrak uzunluğunda bir oku en yakındaki katile atmasını sağladı. Bu başlangıçtı...</p>

  <p>Uzak oktarindeki -sekizinci renkteki, Hayal gücünün pigmentindeki- radyasyonlara duyarlı olanların başkalarının göremediği şeyleri görebildiğinden daha önce söz edilmişti.</p>

  <p>İşte durum böyleyken, Rincewind, Morpork' un kalabalık, meşaleyle aydınlatılmış akşam pazarlarında, düşe kalka ardından gelen Sandık ile birlikte, acele içinde kalabalığın arasından geçerken, uzun boylu karanlık bir siluetle çarpıştı. Birkaç uygun küfür savurmak için döndü ve Ölüm'ü gördü.</p>

  <p>Ölüm olması gerekirdi. Başka hiç kimse boş göz çukurlarıyla dolaşmazdı ortalıkta ve tabii ki omzundaki tırpan da diğer bir kanıttı. Rincewind dehşet içinde bakakalmışken, flört eden ve özel bir şakaya gülmekte olan bir çift, hiç de farkına varmaksızın tam da hayaletin içinden geçerek dümdüz yürüdüler.</p>

  <p>Ölüm, kıpırdayabilen hiçbir uzvu olmayan bir yüzde mümkün olabileceği kadarıyla, şaşırmış gibi göründü.</p>

  <p>RINCEWIND Mİ? dedi Ölüm, yerin dibinde çarpılan kurşun kapılar kadar derin ve ağır tonlarla.</p>

  <p>"Iıh," dedi Rincewind, bu gözsüz bakışlardan kaçmaya çalışarak.</p>

  <p>FAKAT NİYE BURADASIN SEN? (Eski dağların altında, solucanların kol gezdiği derinliklerde güm, güm etti lahit kapakları...)</p>

  <p>"Hı, niye olmayacakmışım?" dedi Rincewind. "Her neyse, eminim yapılacak bir sürü işin vardır, onun için izin verirsen..."</p>

  <p>BENİMLE ÇARPIŞTIĞINA ŞAŞIRDIM, RINCEWIND, ÇÜNKÜ SENİNLE TAM DA BU GECE BİR RANDEVUM VAR.</p>

  <p>"Yo, hayır-"</p>

  <p>TABİİ, BÜTÜN BU OLAYDAKİ CAN SIKICI YAN ŞU Kİ, BEN SENİNLE PSEPHOPOLOLISTE BULUŞMAYI BEKLİYORDUM.</p>

  <p>"Ama orası beş yüz mil uzakta!"</p>

  <p>BÜTÜN SİSTEMİN YİNE ALT ÜST OLDUĞUNU SÖYLEMENE GEREK YOK BANA, BUNU GÖREBİLİYORUM. BAKSANA, HİÇ OLASILIK YOK MU SENİN-?</p>

  <p>Rincewind, elleri korunmak üzere önünde açık bir halde gerisin geri uzaklaştı. Yakındaki bir sergide kum balık satan bir adam bu deliyi ilgiyle izliyordu.</p>

  <p>"Kesinlikle olmaz!"</p>

  <p>SANA ÇOK HIZLI BİR AT ÖDÜNÇ VEREBİLİRİM.</p>

  <p>"Hayır!"</p>

  <p>CANIN HİÇ YANMAZ.</p>

  <p>"Hayır!" Rincewind arkasını dönüp kaçtı. Ölüm, onun gidişini izledi ve acı bir ifadeyle omuz silkti.</p>

  <p>GEBER E Mİ, dedi Ölüm. Döndü ve balık satıcısını fark etti. Hırlayarak kemikli bir parmağını uzattı ve adamın kalbini durdurdu, fakat bundan pek gurur duymadı.</p>

  <p>Ardından, o gece daha geç vakitte ne olacağını hatırladı Ölüm. Ölüm'ün gülümsediğini söylemek pek de doğru olmazdı, çünkü zaten yüz hatları ister istemez kireçli bir sırıtış şeklinde donuktu. Ancak, bir veba çukuru denli neşeli bir halde ufak bir şarkı mırıldanmaya koyuldu -arada sadece oradan geçmekte olan bir mayısböceğinin canını ve balık tezgâhının altına saklanmış olan bir kedinin (bütün kediler oktarini görebilirler) canlarının dokuzda birini almak için duraklayarak-topuklarının üzerinde döndü ve Patlak Davul'a doğru yola koyuldu.</p>

  <p>Kısa Sokak, aslında Morpork'un en uzun sokaklarından biridir. Telkâri Sokak, onun dönme-yönündeki ucunu T harfinin şapkası gibi keser ve Patlak Davul öyle bir yerdedir ki, sokağın tamamını boydan boya görür.</p>

  <p>Kısa Sokak'ın en ucunda koyu renkli bir dikdörtgen, yüzlerce minik ayağının üzerinde yükselip koşmaya başladı. Başta yalpalayan bir tırıstan hızlı gitmiyordu, ancak sokağı yarıladığında ok gibi hızlanmıştı...</p>

  <p>Daha karanlık bir gölge, kapıyı tutan iki ifritin birkaç metre ötesinde, duvar boyunca santim santim ilerliyordu. Rincewind terliyordu. Eğer ke-merindeki özel hazırlanmış torbaların hafif şıngırtısını duydularsa...</p>

  <p>İfritlerden biri parmağıyla meslektaşının omzuna dokundu, birbirine vurulan iki çakıl taşı gibi bir ses çıktı. Yıldızların aydınlattığı sokağı işaret etti...</p>

  <p>Rincewind saklandığı yerden ok gibi fırladı, döndü ve yükünü Davul'un en yakın penceresinden içeri savurdu.</p>

  <p>Withel torbanın gelişini gördü. Torba, odada yay çizerek havada yavaşça döndü ve bir masanın kenarında patladı. Bir an sonra, altın paralar zeminde yuvarlanıp parıldıyordu.</p>

  <p>Oda, hafif altın sesleri ve yaralıların inlemelerini saymazsak, aniden sessizleşti. Withel dövüşmekte olduğu katili bir küfür savurarak öldürdü. "Bir hile bu!" diye haykırdı. "Kimse kımıldamasın!"</p>

  <p>Altmış adam ve bir düzine ifrit, hareketlerinin ortasında donup kaldılar.</p>

  <p>Sonra, kapı üçüncü kez patlayarak açıldı. İki ifrit aceleyle girdiler, kapıyı vurup kapattılar, ağır kapı sürgüsünü indirerek merdivenleri inip tüydüler.</p>

  <p>Dışardan, ani bir koşan-ayaklar kreşendosu duyuldu. Ve kapı son kez açıldı. Aslında patladı, büyük kapı sürgüsü odanın uzak ucuna doğru uçtu ve çerçevesi de söküldü.</p>

  <p>Kapı ve çerçevesi bir masanın üzerine indi ve masa kıymıklara ayrılıp dağıldı. İşte o zaman, donup kalmış olan kavgacılar, ahşap yığınının ortasında başka bir şey olduğunu fark ettiler. Bu şey bir kutuydu ve etrafındaki darmadağınık kerestelerden kurtulabilmek için kendini deli gibi sallıyordu.</p>

  <p>Rincewind, mahvolmuş kapı ağzında belirdi ve altın bombalarından birini daha fırlattı. Torba duvara çarptı, paralar yağmur gibi ortalığa saçıldı.</p>

  <p>Aşağıda, kilerde, Broadman yukarı baktı, kendi kendine mırıldanıp işine devam etti. Broadman'in bütün mihverkışı mum stoğu, çıra stoğuyla karışık bir halde yere serpilmiş durumdaydı. Şimdi de bir lamba yağı variline saldırıyordu.</p>

  <p><span class="t13">"Skor-ta,"</span> diye mırıldandı. Yağ büyük bir hızla akıyor, ayaklarının çevresinde girdap oluşturuyordu.</p>

  <p>Withel kasırga gibi hareket ederek odayı geçti, suratını hiddet kaplamıştı. Rincewind dikkatle nişan alıp bir altın torbasıyla hırsızın tam göğsüne patlattı.</p>

  <p>Ama şimdi Ymor bağırmaya başlamış, suçlar bir halde parmağıyla işaret ediyordu. Kirişlerin arasındaki tüneğinden çıkan bir kuzgun, açık pençeleriyle ışıldayarak sihirbazın üzerine dalışa geçti.</p>

  <p>Başaramadı. Yaklaşık yarı yoldayken, Sandık kıymık yatağından havaya sıçradı, boşlukta bir an kapağını açtı ve hızla kapattı.</p>

  <p>Yumuşak bir hareketle yere kondu. Rincewind, kapağının tekrar hafifçe açıldığını gördü. Bir palmiye yaprağı denli büyük, maun ağacı denli kırmızı bir dilin, birkaç tane başıbozuk tüyü yalayıp yutmasına yetecek kadar bir süre.</p>

  <p>Aynı anda büyük tekerlek şamdanlık tavandan düştü ve odayı karanlığa boğdu. Rincewind kendisini bir yay gibi büzüp sıçradı ve bir kalasa tutunup kendisini çatının göreceli güvenliğine fırlattı, gücü kendisini şaşırtmıştı.</p>

  <p>"Heyecanlı, değil mi?" dedi kulağının yanı başında bir ses.</p>

  <p>Aşağıda, hırsızlar, katiller, ifritler ve tüccarlar, hepsi de hemen hemen aynı anda, ayak basılacak yerleri altın paralar tarafından tehlikeli kılınmış ve yarı karanlıkta birden tehditkâr görünen şekiller arasında, son derece korkunç olan bir şeyi de içinde bulunduran bir odada bulunduklarını anladılar. Hep birlikte kapıya yöneldiler, ama kapıyı iki düzine ayrı yerde hatırlıyorlardı.</p>

  <p>Bu kargaşanın yukarısında Rincewind, İkiçiçek'e baktı.</p>

  <p>"Sen mi söndürdün ışıkları?" diye tısladı.</p>

  <p>"Evet."</p>

  <p>"Peki yukarıda ne arıyorsun?"</p>

  <p>"Herkesin yoluna çıkmasam iyi olur, diye düşündüm."</p>

  <p>Rincewind bunu düşündü. Söyleyebileceği pek bir şey varmış gibi görünmüyordu. İkiçiçek ekledi: "Gerçek bir kavga! Düşlediğim her şeyden daha iyi! Sence onlara teşekkür etmeli miyim? Yoksa sen mi ayarladın bunu?"</p>

  <p>Rincewind aval aval baktı ona. "Artık insek iyi olacak, sanırım," dedi boş bir sesle. "Herkes gitmiş."</p>

  <p>İkiçiçek'i darmaduman olmuş zemin boyunca sürükledi ve merdivenlerden çıkardı. Gecenin son anlarına çıktılar. Hâlâ birkaç yıldız vardı, ama ay alçalmıştı ve kenaryönünde soluk gri bir kızarma başlamıştı. En önemlisi, sokak boştu.</p>

  <p>Rincewind etrafı kokladı.</p>

  <p>"Yağ kokusu alıyor musun?" dedi.</p>

  <p>Sonra gölgelerden Withel fırladı ve Rincewind'in ayağına çelme taktı.</p>

  <p>Kiler merdivenlerinin tepesinde, Broadman diz çökmüş çıra kumsuyla uğraşıyordu. Kutu nemlenmişti.</p>

  <p>"O Allah'ın cezası kediyi geberteceğim," diye homurdandı ve el yordamıyla, normalde kapının yanındaki rafta duran yedek kutuyu arandı. Kayıptı. Broadman kötü bir laf etti.</p>

  <p>Tam yanında, yakılmış şamalı bir fitil belirdi.</p>

  <p>İŞTE, AL BUNU.</p>

  <p>"Teşekkürler," dedi Broadman.</p>

  <p>BİR ŞEY DEĞİL.</p>

  <p>Broadman şamalı fitili merdivenlerden aşağı fırlatmaya gitti. Eli boşlukta duraksadı. Fitile baktı, kaşlarını buruşturdu. Sonra geriye döndü ve ortalığı aydınlatmak için fitili havaya kaldırdı. Fazla ışık yaymadı, ama karanlığa bir şekil vermeye yetmişti...</p>

  <p>"Yo, hayır-" diye nefes alıp verdi.</p>

  <p>EVET, EVET, dedi Ölüm.</p>

  <p>Rincewind yere yuvarlandı.</p>

  <p>Bir an Withel'ın kendisini oracıkta harcayacağını düşündü. Ama durum daha da kötüydü. Ayağa kalkmasını bekliyordu.</p>

  <p>"Bakıyorum bir kılıcın var, sihirbaz," dedi yavaşça. "Sana önerim, ayağa kalk da ne kadar iyi kullandığını görelim."</p>

  <p>Rincewind cesaret edebildiği kadar yavaşça ayağa kalktı, bir asır ve birkaç saat kadar önce nöbetçiden aldığı kısa kılıcı kemerinden çıkardı. Withel'ın kıl inceliğindeki uzun kılıcının yanında kısa, kör bir bıçak gibi kalıyordu.</p>

  <p>"Ama ben kılıç kullanmayı bilmem ki," diye sızlandı.</p>

  <p>"Güzel."</p>

  <p>"Sihirbazların keskin silahlarla öldürülemeyeceğini bilirsin," dedi umutsuzca.</p>

  <p>Withel soğuk soğuk gülümsedi. "Öyle duymuştum," dedi. "Deneyip görmeyi dört gözle bekliyorum." Hamle yaptı.</p>

  <p>Rincewind darbeyi büyük bir şansla karşıladı, şok nedeniyle eli birden fırladı, ikinci darbeyi tesadüf eseri çeldi ve üçüncü, tam kalp yüksekliğinde elbisesine girdi.</p>

  <p>Bir şıngırtı duyuldu.</p>

  <p>Withel'in zafer hırlaması boğazında kaldı. Kılıcı geri çekip tekrar korku ve suçluluktan kaskatı kesilmiş olan sihirbaza doğru savurdu. Bir şıngırtı daha oldu ve sihirbazın elbisesinin eteğinden altın paralar saçılmaya başladı.</p>

  <p>"Demek altın kanıyorsun, ha?" diye tısladı Withel. "Bakalım o arapsaçı sakalına da altın sakladın mı, seni küçük-"</p>

  <p>Son hamle için kılıcını geri çektiğinde, Patlak Davul'un girişinde alazlanan somurtkan kızartı titreşip sönükleşti ve kükreyen bir alev topu gibi patladı. Duvarları dışarıya şişerek dağıldı ve çatıyı otuz metre havaya fırlattı, kor kiremitler damla damla saçıldı.</p>

  <p>Withel, cesareti kırılmış bir halde, kaynayan alevlere bakakaldı. Rincewind de atıldı. Hırsızın kılıç tutan elinin altına doğru eğildi ve kendi kılıcını yay çizerek öyle bir beceriksizlikle nişanladı ki, adama dümdüz vurdu ve sihirbazın elinden fırladı. Kıvılcımlar ve alevli yağ damlaları yağmur gibi yağarken, Wİthel zırhlı eldiven bulunan iki eliyle uzanıp Rincewind'i boynundan yakaladı ve aşağıya bastırdı.</p>

  <p>"Sen yaptın bunu!" diye bağırdı. "Sen ve düzenbazlık dolu kutun!"</p>

  <p>Başparmağı Rincewind'in nefes borusunu buldu. Buraya kadar, diye düşündü sihirbaz. Her nereye gidiyorsam, buradan daha kötü olamaz...</p>

  <p>"Affedersiniz," dedi İkiçiçek.</p>

  <p>Rincewind boğazını sıkan ellerin gevşediğini hissetti. Ve Withel yüzünde mutlak bir nefret ifadesiyle yavaşça doğruldu.</p>

  <p>Parıldayan bir kor parçası sihirbazın üzerine düştü. Aceleyle üzerinden silkeledi ve ayağa fırladı.</p>

  <p>İkiçiçek hırsızın arkasına geçmiş, adamın kendi iğne uçlu kılıcının ucunu beline dayamıştı. Rincewind gözlerini kıstı. Elini elbisesine soktu, sonra da elini yumruk şeklinde çıkardı.</p>

  <p>"Kıpırdama," dedi.</p>

  <p>"Doğru mu yapıyorum bunu?" dedi İkiçiçek, endişeyle.</p>

  <p>"Eğer kıpırdarsan ciğerini deşeceğini söylüyor," diye serbest çeviri yaptı Rincewind. "Şüpheliyim," dedi Withel. "Bahse var mısın?"</p>

  <p>"Hayır."</p>

  <p>Withel turiste dönmek için kendini kastığında Rincewind yumruğu savurdu ve hırsızın çenesine oturttu. Withel bir an şaşkın gözlerle ona baktı ve sonra sessizce çamura yuvarlandı.</p>

  <p>Sihirbaz sızlayan yumruğunu açtı ve altın paralar zonklayan parmaklarının arasından süzüldü. Yerde yatan hırsıza baktı.</p>

  <p>"Belasını buldu," dedi soluk soluğa.</p>

  <p>Yukarıya baktı ve başka bir kor parçası boynuna inince çığlığı bastı. Alevler caddenin her iki yanındaki çatılarda ilerliyordu. Etraftaki insanlar eşyalarını sokağa atıyorlar ve duman içindeki ahırlardan atları çıkarıyorlardı. Eskiden Davul olan beyaz kor volkandaki bir başka patlama, mermer bir ocak rafını tırpan gibi havaya fırlattı.</p>

  <p>"Tersyön Kapısı en yakın çıkış!" diye bağırdı Rincewind, çöken çatı kirişlerinin çatırtısını bastıran bir sesle. "Haydi!"</p>

  <p>İkiçiçek'in isteksiz kolunu yakaladı ve sokağın aşağısına doğru çekmeye başladı.</p>

  <p>"Sandığım-"</p>

  <p>"Başlatma sandığından! Burda daha fazla kalırsan, sandığa ihtiyacının olmayacağı bir yere gidersin! Kıpırda!" diye haykırdı Rincewind.</p>

  <p>Bölgeyi terk eden ürkmüş ahalinin arasından geçerek koşmaya devam ettiler, bu arada sihirbaz, serin şafak havasını ağız dolusu ciğerlerine dolduruyordu. Kafasına bir şey takılmıştı.</p>

  <p>"Bütün mumlar sönmüştü, eminim," dedi. "Öyleyken Davul nasıl oldu da tutuştu?"</p>

  <p>"Bilmiyorum," diye inledi İkiçiçek. "Çok yazık, Rincewind. Çok da iyi anlaşıyorduk."</p>

  <p>Rincewind şaşkın bir halde durdu, o yüzden başka bir sığınmacı ona çarptı ve bir küfür savurarak döne döne gitti.</p>

  <p><span class="t13">"Anla</span><span class="t13">ş</span><span class="t13">ı</span><span class="t13">yor</span> muydunuz?"</p>

  <p>"Evet, muhteşem bir grup insandı onlar, diye düşünmüştüm -lisan biraz sorun oluyordu, partilerine katılmam için öyle ısrar ettiler ki, hayırı cevap kabul etmiyorlardı- gerçekten dostcanlısı insanlardı..."</p>

  <p>Rincewind onu düzeltmeye kalkıştı, sonra nasıl başlayacağını bilemediğini anladı.</p>

  <p>"İhtiyar Broadman için yıkım demek bu," diye devam etti İkiçiçek. "Her şeye rağmen akıllıydı. İlk primi için ödediği <span class="t13">rhinu</span> hâlâ bende."</p>

  <p>Rincewind prim kelimesinin anlamını bilmiyordu, ama kafası hızlı çalışıyordu.</p>

  <p>"Davul'u <span class="t13">skor-ta</span>ladın mı?" dedi. "Broadman'le yanmayacağına dair bahse mi girdin?"</p>

  <p>"Ah, evet. Standart değer biçme. İki yüz <span class="t13">rhinu.</span> Niye sordun?"</p>

  <p>Rincewind dönüp hızla kendilerine yaklaşmakta olan alevlere baktı ve iki yüz <span class="t13">rhinu</span>ya Morpork'un ne kadarının satın alınabileceğini merak etti. Oldukça büyük bir bölümünün alınabileceğine karar verdi. Ama şimdi sırası değildi, alevlerin yayılışına bakılacak olursa...</p>

  <p>Kafasını eğip turiste baktı.</p>

  <p>"Seni-" diye başladı ve Trob dilindeki en kötü sözcük için hafızasını yokladı; minik, mutlu Troblu doğru dürüst küfür etmeyi bilmiyordu.</p>

  <p>"Seni-" diye tekrarladı. Başka bir aceleci siluet çarptı, sırtındaki kılıç Rincewind'i kılpayı sıyırıp geçti.</p>

  <p>Rincewind'in işkenceye uğramış sinirleri patladı.</p>

  <p>"Seni küçük (bakırdan bir burun halkası takmış, şiddetli bir kasırga sırasında ayağında ayaklıklarla Ramamaha Dağı'nda dikilen ve Şimşek Tanrıçası Alohura'nın suratının hastalıklı bir uloroaha köküne benzediğini haykıran adam)!"</p>

  <p>SADECE İŞİMİ YAPIYORUM, dedi siluet, sinsi sinsi uzaklaşırken.</p>

  <p>Her bir sözcük, mermer kalıpları denli ağır döküldü; üstelik, Rincewind, bunları tek işitenin kendisi olduğundan emindi.</p>

  <p>İkiçiçek'i tekrar yakaladı.</p>

  <p>"Gidelim buradan!" dedi.</p>

  <p>Ankh-Morpork'taki yangının ilginç bir yan etkisi <span class="t13">skor-ta</span> poliçesi ile ilgilidir. <span class="t13">Skor-ta</span> poliçesi, Patlak Davul'un harap olmuş çatısından yükselerek şehri terk etti, oluşan sıcak hava dalgasıyla ağır ağır diskdünyanın atmosferinin yükseklerine taşındı ve beş on gün sonra, yeryüzüne, birkaç bin mil ötedeki Trob adalarında bir uloruaha çalılığı üzerine indi. İlkel, güleç adalılar, poliçeye hemen bir tanrı gibi tapınmaya başladılar; bu durum, daha gelişmiş komşularını epey eğlendirdi.</p>

  <p>Tuhaftır, sonraki birkaç yılda yağmurlar ve hasat neredeyse doğaüstü bir şekilde bereketlendi, bu da Görünmez Üniversite'nin Küçük Dinler Fakültesi'nin adalara bir araştırma ekibi göndermesine yol açtı. Söylediklerimiz çıktı sonucuna vardılar.</p>

  <p>Rüzgârla sürüklenen yangın Davul'dan bir insanın yürüyebileceğinden daha hızlı yayılıyordu. Yüzü kızarmış ve su toplamış olan Rincewind Tersyön Kapısı'na ulaştığında, Kapı'nın keresteleri çoktan tutuşmuştu. Vardıklarında o ve İkiçiçek at sırtındaydılar -atları edinmek pek de zor olmamıştı. Kurnaz bir tüccar, atların değerlerinin elli katını istemiş ve eline bin katı tutuşturduğunda zorlukla nefes alır biçimde şaşkın kalakalmıştı.</p>

  <p>Büyük kapı kerestelerinden birinin kıvılcımlar içinde patlayarak yere inmesine ramak kala kapıdan geçmişlerdi. Morpork çoktan alev kazanma dönmüştü.</p>

  <p>Kızıl aydınlık yolda doludizgin ilerlerken, Rincewind başını yana çevirip canla başla ata binmeyi öğrenmeye çalışan yol arkadaşına baktı.</p>

  <p>"Vay canına," diye düşündü. "O yaşıyor! Ben de. Kimin aklına gelirdi? Belki de şu <span class="t13">yeralt</span><span class="t13">ı</span> <span class="t13">ruh</span><span class="t13">lar</span><span class="t13">ı</span><span class="t13">n</span><span class="t13">ı</span><span class="t13">n yans</span><span class="t13">ı</span><span class="t13">yan sesinde</span> bir keramet vardı." Zor bir terimdi. Rincewind, İkiçiçek'in dilindeki büyü sözcüğünün anlamı olan bu terimin ağır hecelerini gevelemeye çalıştı.</p>

  <p>"Ekolirik?" diye denedi. "Ekrognotik? Ekognomi?"</p>

  <p>Bu idare ederdi. Kulağa neredeyse doğru gibi geliyordu.</p>

  <p>Nehrin aşağılarında, şehrin için için yanmakta olan son banliyösünden beş altı yüz metre uzakta, tuhaf bir dikdörtgen biçiminde ve belli ki suyla iyice ağırlaşmış bir şey tersyön kıyısındaki çamura ulaştı. Hemen bir sürü bacağını pörtletip ortaya çıkardı ve çamura tutunmaya çalıştı.</p>

  <p>Kendini çekerek kıyının tepesine çıkaran Sandık -Kuruma bulanmış, suyla lekelenmiş ve çok, ama çok kızgın bir halde- şöyle bir silkelenip yönünü tayin etti. Çevik bir tırısla yola koyuldu, kapağına tünemiş olan küçük ve inanılmaz çirkin resim cini merakla manzarayı seyrediyordu.</p>

  <p>Bravd Sansar'a baktı ve kaşlarını yukarı kaldırdı.</p>

  <p>"İşte bu kadar," dedi Rincewind. "Sandık bize yetişti, nasıl becerdiğini sormayın. Daha şarap var mı?"</p>

  <p>Sansar boş şarap tulumunu kaldırdı. "Sanırım bu gecelik yeterince şarap içtin," dedi. Bravd alnını kırıştırdı.</p>

  <p>"Altın altındır," dedi en sonunda. "Bir sürü altını olan bir insan nasıl olur da kendini fakir sayar? Ya fakirsindir, ya da zengin. Mantık böyle diyor."</p>

  <p>Rincewind hıçkırdı. Mantığa bağlı kalmayı biraz zor buluyordu. "Şey," dedi, "bence, yani, sorun şu ki, oktiron nedir bilir misiniz?"</p>

  <p>İki maceracı kafalarım sallayıp doğruladılar. Bu acayip, gökkuşağı parıltılı metale Çember Deniz civarında neredeyse akıllı armut ağacı kadar değer verilirdi ve neredeyse bir o kadar da nadir bulunurdu. Oktirondan yapılma bir iğneye sahip olan bir insan yolunu asla kaybetmezdi, çünkü diskin sihirli manyetik alanına son derece duyarlı olan ucu hep diskdünyanın Merkez'ini gösterirdi; üstelik mucizevi bir şekilde sahibinin çoraplarını da örerdi.</p>

  <p>"Yani, demek istediğim şu ki, altının da sihirli bir çekim alanı var. Parasal bir sihir bu. Ekognomi." Rincewind kıkırdadı.</p>

  <p>Sansar ayağa kalkıp gerindi. Güneş artık iyice yükselmişti ve altlarındaki şehir sisler ve zehirli buharlarla kaplanmıştı. Altın da öyle, diye karara vardı. Bir Morporklu bile ölüm kapıya dayandığında canını kurtarmak için hazinesini terk ederdi. Hareket zamanı gelmişti.</p>

  <p>İkiçiçek denen adam uyuyora benziyordu. Sansar ona baktı ve kafasını salladı.</p>

  <p>"Şehir bizi bekler, hep öyledir ya," dedi. "Bu hoş öykü için teşekkürler, Sihirbaz. Şimdi ne yapacaksınız?" Sandık'ı süzdü. Sandık anında geri çekildi ve kapağını süratle Sansar'a doğru açıp kapattı.</p>

  <p>"Eh, şu anda şehirden ayrılan gemi yoktur," diye kıkırdadı Rincewind. "Sanırım Chirm'e giden sahil yolunu izleyeceğiz. Ona bakmam gerekiyor, biliyorsunuz. Ama baksanıza, şey yapmadım-"</p>

  <p>"Tamam, tamam," dedi Sansar rahatlatan bir sesle. Arkasını dönüp bir hamlede yay gibi, Bravd'ın tuttuğu atın eyerine sıçradı. Birkaç saniye içinde iki kahraman, bir toz bulutunun arkasındaki iki nokta gibi, kömür şehre doğru ilerliyorlardı.</p>

  <p>Rincewind sersemlemiş bir halde gözlerini dikip hantal turiste baktı. İki hantal turiste. Her nasılsa, bu savunmasız halde dikilirken, boyutlar arasında dolaşan ve yanaşacak bir zihin arayan başıboş bir düşünce kayarak girip beynine yerleşti.</p>

  <p>"İşte başıma sardığın bir bela daha," diyerek sızlandı ve arkaya doğru yığıldı.</p>

  <p>"Deli," dedi Sansar. Birkaç metre ötede dörtnala ilerleyen Bravd, başıyla doğruladı.</p>

  <p>"Bütün sihirbazlar düşer bu duruma," dedi. "Cıva buharından oluyor. Beyinlerini çürütüyor. Mantarlar da var, tabii."</p>

  <p>"Yine de-" dedi kahverengi elbiseli olanı. Elbisesine elini sokup kısa bir zincire asılı altın bir disk çıkardı. Bravd kaşlarını kaldırdı.</p>

  <p>"Sihirbaz, minik adamın, kendisine saati söyleyen bir çeşit altın diski olduğunu söylemişti," dedi Sansar.</p>

  <p>"Açgözlülüğünü mü kabarttı, minik dostumuz? Daima uzman bir hırsızdın sen, Sansar."</p>

  <p>"Aynen," dedi Sansar alçakgönüllü bir sesle. Diskin kenarındaki düğmeye dokundu ve kapağı birden fırlayarak açıldı.</p>

  <p>İçeriye kapatılmış minicik cin küçük abaküsünden başını kaldırıp baktı ve kaşlarını çattı. "Saatin sekizinden on dakika eksik," diye hırladı. Kapak hızla kapandı, neredeyse Sansar'ın parmaklarını kıstıracaktı.</p>

  <p>Küfürü basan Sansar zaman bildirgecini fundalığa savurdu, zaman bildirgeci olasıdır ki bir kayaya çarptı. Her neyse, bir şey diskin yarılmasına sebep oldu; zaman yaratığı her ne şeytani boyuta evim diyorsa oraya kaybolurken, canlı bir oktarin parıltısı ve kükürt dumanı yayıldı.</p>

  <p>"Niye yaptın bunu şimdi?" dedi Bravd, ancak sözcükleri duyacak kadar yakında değildi.</p>

  <p>"Ne yaptım?" dedi Sansar. "Hiçbir şey yapmadım ben. Hiçbir şey olmadı. Haydi -fırsatları kaçırıyoruz!"</p>

  <p>Bravd başıyla doğruladı. Birlikte atlarını döndürüp dörtnala eski Ankh şehrine ve güvenilir büyülere yöneldiler.</p>

  <p>&nbsp;</p>
</body>
</html>
