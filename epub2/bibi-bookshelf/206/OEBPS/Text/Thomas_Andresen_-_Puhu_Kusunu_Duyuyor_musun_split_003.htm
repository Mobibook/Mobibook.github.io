<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <span class="calibre7"><br class="calibre4" clear="all" id="calibre_pb_2" /></span>

    <p class="msonormal1"><span class="calibre5"> </span></p>

    <h1 class="msonormal2"><b class="calibre1"><span class="calibre10"><span class="calibre5">BİRİNCİ BÖLÜM</span></span></b></h1>

    <p class="msonormal4"><span class="calibre5">HAYIR, hiçbir şey duymuyorum.»</span></p>

    <p class="msonormal4"><span class="calibre5">Bu, korkulu düşlerimin başlangıcı oldu.</span></p>

    <p class="msonormal4"><span class="calibre5">Gece. Arabayı Ursula kullanıyor. Ben yanında uzanmış, gözlerimi kapamıştım. Ursula, ayağını gaz pedalından çekti.</span></p>

    <p class="msonormal4"><span class="calibre5">«Motordaki gürültüyü duyuyor musun?» diye sordu.</span></p>

    <p class="msonormal4"><span class="calibre5">«Hayır, hiçbir şey duymuyorum.»</span></p>

    <p class="msonormal4"><span class="calibre5">Doğruluyorum, kulak veriyorum. Gece.</span></p>

    <p class="msonormal4"><span class="calibre5">İşte bu, başlangıç oluyor...</span></p>

    <p class="msonormal4"><span class="calibre5">Uydurma bir başlangıç... Bir kronikçi, her başlangıcın ardından başka başlangıçlar da bulur ve başlangıçlar ön olaylar içinde kaybolur gider.</span></p>

    <p class="msonormal4"><span class="calibre5">Yalnız, Ursula’nın duyduğu motordaki gürültü, bana bir parolaymış gibi geldi. Ben de sahneye çıkmıştım artık. Sahneye çıkacağım, bir saat önceden haber verilmişti. Olayın kişilerinden biriydim, Ama hiçbir şey bilmiyordum. Nişanlısıyla geziye çıkan temiz kalpli bir insanım.</span></p>

    <p class="msonormal4"><span class="calibre5">«En iyisi durayım,» dedi Ursula. Arabayı yolun kenarına çekti. Birşey olmuştu. Bu, programımda olmayan bir olaydı.</span></p>

    <p class="msonormal4"><span class="calibre5">«Motorda hiçbir şey bulamadım,» dedim. «Neyin var bilmiyorum. Bırak ben kullanayım arabayı! Birşey mi oldu?»</span></p>

    <p class="msonormal4"><span class="calibre5">Sözlerim, düşüncelerimden hızlıydı. Anlamsız bir soru gibi dilimin ucuna gelmişti. Oysa bilincimde ‘kuşku’ falan yoktu.</span></p>

    <p class="msonormal4"><span class="calibre5">Hareket ederken far ışıklarına bir yaratık fırladı, yolun ortasına dikildi, kollarını yana açarak bağırdı:</span></p>

    <p class="msonormal4"><span class="calibre5">«Dur!»</span></p>

    <p class="msonormal4"><span class="calibre5">Fren yaptım, kapıyı açtım.</span></p>

    <p class="msonormal4"><span class="calibre5">Çocuk denecek kadar genç bir adamdı. Saçı başı dağınıktı. Önce, ‘zengin ailelerin şımarık çocuğu,’ diye geçirdim aklımdan. Belki de bugün aldığı kazağı içinde şık görünüyordu.</span></p>

    <p class="msonormal4"><span class="calibre5">«Acaba beni...» dedi soluk soluğa. «Acaba beni doktora götürebilir misiniz?»</span></p>

    <p class="msonormal4"><span class="calibre5">«N’oldu?» dedim.</span></p>

    <p class="msonormal4"><span class="calibre5">«Bir kaza oldu. Hemen bir doktora ihtiyacımız var»</span></p>

    <p class="msonormal4"><span class="calibre5">Ursula’nın, bileğimi kavrayan elini hissettim.</span></p>

    <p class="msonormal4"><span class="calibre5">«Ben doktorum,» dedim çocuğa; «Ne kadar uzakta?»</span></p>

    <p class="msonormal4"><span class="calibre5">«Aşağı yukarı beş kilometre...»</span></p>

    <p class="msonormal4"><span class="calibre5">«Arabaya binin!»</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_1"><b class="calibre1"><span class="calibre10"><span class="calibre5">İKİNCİ BÖLÜM</span></span></b></h1>

    <p class="msonormal4"><span class="calibre5">ELENSBURG’DAN ayrılalı daha onbeş dakika olmuştu. Gece yolculuğu, benim fikrimdi. Yalnız zamandan kazanmayı düşünmemiştim. Gece yolculuğunu severdim. Farların dönemeçlerde önce ağaçları, sonra da yolu aydınlatışı çok hoşuma giderdi.</span></p>

    <p class="msonormal4"><span class="calibre5">Ursula’yı, oturduğu küçük evden almıştım. Evin zilini çaldığımda saat dokuzbuçuktu ya da dokuzbuçuğa bir dakika vardı. Dakik olmak aslında insanı küçültür, insanlık dışı bir davranıştır, sevgiye değer bir karakter özelliği değildir. Yanlış ya da doğru, kendi karakteri ile insan, bir savaş içine girer.</span></p>

    <p class="msonormal4"><span class="calibre5">Ursula dakik değildir. Ama bu sefer yanılmıştım. Hazırlanmış, saçlarını taramış, makyajını yapmıştı. Teninin üstündeki parfüm damlaları duman duman havaya uçar gibiydi. Deri bavulunu büyük bir ustalıkla hazırlamıştı.</span></p>

    <p class="msonormal4"><span class="calibre5">Telefon!</span></p>

    <p class="msonormal4"><span class="calibre5">«Ah, yine mi telefon!» dedi, Ursula.</span></p>

    <p class="msonormal4"><span class="calibre5">Yine! Ursula’nın kızgınlığını biraz geç fark etmiştim. O sıralarda geç fark ediyordum her şeyi.</span></p>

    <p class="msonormal4"><span class="calibre5">Ursula, oturma odasındaki telefona giderken kapıyı kapadı. Kadınlar her şeyin açık olmasını istemezler, biliyorum bunu. Oysa ben, kadınları kadın oldukları zaman severim genellikle. Konuşmalara kulak vermemezlik de etmedim doğrusu.</span></p>

    <p class="msonormal4"><span class="calibre5">Ursula yavaş konuşuyordu. Fakat kapının kalın olmayışı sesinin duyulmasını engellemiyordu.</span></p>

    <p class="msonormal4"><span class="calibre5">«Biraz önce geldi. Hemen yola çıkıyoruz,» dedi Ursula.</span></p>

    <p class="msonormal4"><span class="calibre5">Yanıma geldiğinde,</span></p>

    <p class="msonormal4"><span class="calibre5">«Tiyatrodan bir arkadaşım telefon etti,» dedi. «Bir adres öğrenmek istiyormuş.»</span></p>

    <p class="msonormal4"><span class="calibre5">Ona, telefon edenin kim olduğunu sormamıştım. Hatta bakışlarımla bile o havayı yaratmadım. Yüzüne bakıyordum. Güzel olduğunu düşünüyordum. Kafamda güzelliğinden başka birşey yoktu. Güzelliğini düşünürken bir sıcaklık hissettim. Dakikliğine bir çizgi çekip daha duygusal davrandım. Ursula beni yaralamadan, sanki ne istediğimi bilmiyormuş gibi davramyor, hamlelerimi karşılıksız bırakıyordu.</span></p>

    <p class="msonormal4"><span class="calibre5">Ursula tiyatro oyuncusuydu. İyi olmaktan çok, akıllı bir oyuncu. En kötü bir oyunu bile iyi oynardı Ondan sert sözler istendiği zaman sert sözler kullanırdı. Akülı, sakin bir oda tiyatrosu oyuncusuydu.</span></p>

    <p class="msonormal4"><span class="calibre5">Fakat uyamadığı bir sürü roller vardı. Kötü rolleri iyi oynamak için çaba harcamazdı.</span></p>

    <p class="msonormal4"><span class="calibre5">«İlk bir saat, arabayı ben kullanabilir miyim?» dedi.</span></p>

    <p class="msonormal4"><span class="calibre5">Her saatta bir nöbetleşe araba kullanacağımıza karar vermiştik. Ursula araba kullanmasını çok seviyordu.</span></p>

    <p class="msonormal4"><span class="calibre5">«Olur, ama dikkatli kullan!» dedim. Direksiyonun başına geçtiği zaman soylu ama sinirli bir varış atı gibi titredi. Onbeş dakika önce olmuştu bu.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_2"><b class="calibre1"><span class="calibre10"><span class="calibre5">ÜÇÜNCÜ BÖLÜM</span></span></b></h1>

    <p class="msonormal4"><span class="calibre5">ANAYOLDAN ve onun asfaltından ayrıldık, sola doğru kumlu, taşlı bir yola saptık. Sapar sapmaz keskin virajlar başladı. Yol işaretleri yoktu. Bilinmeyen bir yere gidiyorduk. Yolun durumu hakkında delikanlı beni uyarmıştı. Araba kasislerde zıplayıp duruyordu. Başlangıçta sağlı sollu, tek tük evler vardı. Biraz sonra yol ikiye ayrıldı. Issız bir yere gidiyorduk. Yolun kenarındaki kısa boylu ağaçlar, çalılıklar gittikçe yaklaşıyor gibiydi. Çam ağaçları, ladin, köknar ağaçları ve bunların aralarına gerilmiş alçak dikenli teller vardı Giderek ağaçlar sıklaştı ve kara bir orman silüeti çıktı ortaya.</span></p>

    <p class="msonormal4"><span class="calibre5">Çok uzun bir yolculuğa çıkmış gibi duydum kendimi. Yol gittikçe daralıyordu. Çalılıklar da arabayı dar bir yola zorluyordu. Karoseriye dallar çarpıyordu.</span></p>

    <p class="msonormal4"><span class="calibre5">Farların ışığında birdenbire bir ev belirdi. Gazdan ayağımı çektim. Far ışığı kırık camların arasından karanlığa uzanıyordu. Yarı açık yosunlaşmış bir kapı, kırık dökük bir çatı, kirli, dökük bir badana... Bırakılmış, harap bir ev vardı karşımızda.</span></p>

    <p class="msonormal4"><span class="calibre5">«Sağa sapın!» dedi çocuk.</span></p>

    <p class="msonormal4"><span class="calibre5">Birkaç dar yoldan daha geçtik ve en sonunda hedefimize vardık.</span></p>

    <p class="msonormal4"><span class="calibre5">Kocaman, bakımlı, güzel görünümlü bir köy evine geldik. Beyaz boyalı, ağaç kapı açıktı. Demir fenerlerin yanında bir erkek duruyordu.</span></p>

    <p class="msonormal4"><span class="calibre5">Adam büyük boylu iri yapılıydı. Şakakları kırlaşmıştı, ama saçları yirmi yaşındaki bir gencin saçlarım andırıyordu. Gözleri de yirmi yaşındaki bir gencin gözleri gibi sabırsızdı. Yine de elli yaşından aşağı olamazdı.</span></p>

    <p class="msonormal4"><span class="calibre5">Arabanın kapısını açtı.</span></p>

    <p class="msonormal4"><span class="calibre5">«Doktor musunuz?» dedi.</span></p>

    <p class="msonormal4"><span class="calibre5">«Evet, hasta nerede?»</span></p>

    <p class="msonormal4"><span class="calibre5">«Çabuk gelin!»</span></p>

    <p class="msonormal4"><span class="calibre5">Ama bu yüz... Bu yüzü bir yerde görmüştüm.</span></p>

    <p class="msonormal4"><span class="calibre5">Arabadan aceleyle çıktık. Bir köpek havladı.</span></p>

    <p class="msonormal4"><span class="calibre5">«Bavulu almak istemiyor musunuz?» diye sordu Ursula.</span></p>

    <p class="msonormal4"><span class="calibre5">Bavul derken, benim küçük doktor çantamı söylemek istiyordu. Her zaman arabada bulundururdum. Bagajdan çantamı aldım.</span></p>

    <p class="msonormal4"><span class="calibre5">«Adım Walter Haun,» dedi adam telâşla, «Belki bu adı duymuşsunuzdur.»</span></p>

    <p class="msonormal4"><span class="calibre5">Belki de. Çünkü yüzünü tanıyordum zaten.</span></p>

    <p class="msonormal4"><span class="calibre5">Aceleyle önden gitti. Zevkle döşenmiş bir avluya geldik.</span></p>

    <p class="msonormal4"><span class="calibre5">Birşey kutlamışlar, diye düşündüm. Ortalık rom kokuyordu. Ama görünürde birşey yoktu. Ha evet. Bir de parfüm kokusu. Bu gibi eğlencelerde parfüm kokusu olmalıydı. Evde çok az ışık vardı.</span></p>

    <p class="msonormal4"><span class="calibre5">Kapının biri açıktı. Odanın birinde kuyruklu bir piyano gördüm. Piyanonun başında genç bir adam oturuyordu. Bizi duyunca başını çevirdi, dudaklarını oynattı. Sanki küfür ediyordu.</span></p>

    <p class="msonormal4"><span class="calibre5">Walter Haun merdivenlerden yukarı çıktı. Biz de onu izledik.</span></p>

    <p class="msonormal4"><span class="calibre5">Odanın birinden koridora ışık vuruyordu. Kapıda benden biraz daha genç bir adam bekliyordu. Ya yirmiyedi ya da yirmisekiz yaşlarında olacaktı. Walter Haun’a çok benziyordu. Herhalde oğluydu.</span></p>

    <p class="msonormal4"><span class="calibre5">«İşte, doktor geldi,» dedi bağırarak.</span></p>

    <p class="msonormal4"><span class="calibre5">Çift yataklı bir odaya girdik. Yatağın üstüne bir kız uzanmıştı. Sarıbeyaz karışımı saçlarıyla bir kadın da üzerine eğilmişti. Elleriyle kızı okşuyordu. Elleri kırışmıştı ve titriyordu.</span></p>

    <p class="msonormal4"><span class="calibre5">«Bizi şimdi doktorla yalnız bırak, Gerda!» dedi, Walter Haun.</span></p>

    <p class="msonormal4"><span class="calibre5">Yataktaki kız gençti. Gözleri kapalıydı. Sanki yüzünde beyaz ipekten bir maske vardı. Ve bu yüz ıslaktı. Yanaklarından gözyaşı gibi bir damla süzüldü. Bu, ölüm teriydi.</span></p>

    <p class="msonormal4"><span class="calibre5">Beyaz çarşafın üstünde yanmada şeklinde koyu renkli bir kan izi vardı. Vücudunu saran örtüyü çektim. Kız, altında çıplaktı. Sargılar ve bantlar, bütün kanı emmişti.</span></p>

    <p class="msonormal4"><span class="calibre5">«N’oldu?» diye sordum.</span></p>

    <p class="msonormal4"><span class="calibre5">Akort sesi evde bir feryat gibi yükseldi. Kırık dökük bir müzik gibiydi.</span></p>

    <p class="msonormal4"><span class="calibre5">«Knut’u piyanonun başından kaldırın!» diye bağırdı, Walter Haun.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_3"><b class="calibre1"><span class="calibre10"><span class="calibre5">DÖRDÜNCÜ BÖLÜM</span></span></b></h1>

    <p class="msonormal4"><span class="calibre5">YİNE anılarıma döndüm. Walter Haun’un yüzünü düşünüyordum. Sanki bir kere sahnede görmüştüm onu. Bir odada, bir yatağın yanında... Ve yatakta bir kız. Evet, oydu bu.</span></p>

    <p class="msonormal4"><span class="calibre5">«Hemen yarasını sardık,» dedi Walter, «Burada gördüğünüzden fazla kan kaybetmedi. »</span></p>

    <p class="msonormal4"><span class="calibre5">«Olay nasıl oldu?» dedim.</span></p>

    <p class="msonormal4"><span class="calibre5">«Kaza. Sadece bir oyundu. Hiç kimsenin aklına tabancanın dolu olabileceği gelmemişti.»</span></p>

    <p class="msonormal4"><span class="calibre5">Çıplak bir kızla oynanan oyun ha? Kıza iyice baktım. Kurşun sağ göğsünü delmişti. Sağ eli de yaralıydı. Kurşun tam elinin ortasına gelmişti. Karnındaki sargıyı çözdüm. Tam göbeğinin üstünde ufak bir delik vardı. Yavaşça kızı yana çevirdim. Sırtında hiçbir şey yoktu. Kurşun vücudunda kalmıştı herhalde.</span></p>

    <p class="msonormal4"><span class="calibre5">Kızı yine sırtüstü yatırdığımda, duvardaki delikleri gördüm, iki küçük delik vardı duvarda. Kurşunun biri kızın vücudundaydı. En az üç el ateş edilmişti. Üç el ateş edilmiş, bir de kaza deniyor, ha?</span></p>

    <p class="msonormal4"><span class="calibre5">«Kapıyı kapayın» dedim.</span></p>

    <p class="msonormal4"><span class="calibre5">O zaman kapının da kırılmış olduğunu gördüm.</span></p>

    <p class="msonormal4"><span class="calibre5">«Ne zaman oldu bu?» dedim.</span></p>

    <p class="msonormal4"><span class="calibre5">«Ya...» diye kekeledi, Walter. «Yarım saat önce.»</span></p>

    <p class="msonormal4"><span class="calibre5">Kızın nabzını yokladım. Zayıf, ama hızlı atıyordu.</span></p>

    <p class="msonormal4"><span class="calibre5">«Hemen hastaneye kaldırılması gerek. Telefon nerede?» dedim.</span></p>

    <p class="msonormal4"><span class="calibre5">«Telefon çalışmıyor. Siz... Siz, yardım almadan bu işi halledeceksiniz,» dedi sırıtarak.</span></p>

    <p class="msonormal4"><span class="calibre5">«Kız karnından yemiş kurşunu! Ameliyat edilmesi, kan verilmesi gerek. Benim arabamla, birini en yakın telefona gönderin. O zamana kadar yanımdaki ilâçla idare ederim. Ancak bir şişe serum var yanımda,» dedim.</span></p>

    <p class="msonormal4"><span class="calibre5">Walter Haun hâlâ sırıtıyordu.</span></p>

    <p class="msonormal4"><span class="calibre5">«Hayır. Ona burada ya'rdım etmek zorundasınız.» dedi.</span></p>

    <p class="msonormal4"><span class="calibre5">«Saçma! Onu hemen hastaneye kaldırtacağım.»</span></p>

    <p class="msonormal4"><span class="calibre5">«Bunu yapamayacaksınız.»</span></p>

    <p class="msonormal4"><span class="calibre5">Sesi yavaştı, ama hâlâ gülümsüyor, dişleri görünüyordu. Gülümsemesi tabancanın namlu ağzı gibi bir biçim alıyordu.</span></p>

    <p class="msonormal4"><span class="calibre5">Ona doğru gittim ve yavaşça,</span></p>

    <p class="msonormal4"><span class="calibre5">«Peki ama, neden?» dedim.</span></p>

    <p class="msonormal4"><span class="calibre5">Kolumdan tuttu ve odadan dışarı çıkardı.</span></p>

    <p class="msonormal4"><span class="calibre5">«Kaybedecek vaktimiz yok. Açıklama istemeden kıza yardım edin!» dedi.</span></p>

    <p class="msonormal4"><span class="calibre5">Adamın yüzüne baktım. Kavrayamıyordum bir türlü. Hiçbir şey anlamıyordum.</span></p>

    <p class="msonormal4"><span class="calibre5">«Ne olursa olsun olayı gizli mi tutmak istiyorsunuz?» dedim. Aslında bunu soru olarak sormamıştım. Durumu biraz daha eşelemek istiyordum.</span></p>

    <p class="msonormal4"><span class="calibre5">«Ne olursa olsun mu? Yani fiyat mı demek istiyorsunuz? Bırakın şimdi fiyat meselesiyle kaybedecek zamanımız yok. Sonra anlaşırız sizinle.»</span></p>

    <p class="msonormal4"><span class="calibre5">«Hemen ameliyat olmazsa, kız ölür!»</span></p>

    <p class="msonormal4"><span class="calibre5">«Doktor olarak görevinizi yaparsanız ölmez.»</span></p>

    <p class="msonormal4"><span class="calibre5">«Ama ameliyat edilmesi gerek! »</span></p>

    <p class="msonormal4"><span class="calibre5">«Ameliyat edin öyleyse!»</span></p>

    <p class="msonormal4"><span class="calibre5">Bir yumruk gibiydi bu söz. Korkmaya başlamıştım. Bu korku içinde Walter’in sarhoş olduğunu anladım. Sallanmıyordu, sarhoş gibi konuşup sarhoş gibi bakmıyordu, içkiye dayanıklı olduğu belli oluyordu. Sarhoş olduğunu söylemeye cesaret edemedim. Kızdırmak istemiyordum.</span></p>

    <p class="msonormal4"><span class="calibre5">«Burada ameliyat yapamam. Hiçbir şey yok.»</span></p>

    <p class="msonormal4"><span class="calibre5">«Oğullarım size ameliyat masası hazırlarlar.»</span></p>

    <p class="msonormal4"><span class="calibre5">«Peki, ya aletler?»</span></p>

    <p class="msonormal4"><span class="calibre5">«Muayenehanenizden alır gelirsiniz. Yarım saat sürmez.»</span></p>

    <p class="msonormal4"><span class="calibre5">«Hayır, bu şartlar altında ameliyat yapamam.»</span></p>

    <p class="msonormal4"><span class="calibre5">Yolumu kesti:</span></p>

    <p class="msonormal4"><span class="calibre5">«Yapacaksınız. Bütün sorumluluk bana ait.» dedi.</span></p>

    <p class="msonormal4"><span class="calibre5">«Beni zorlayamazsınız!»</span></p>

    <p class="msonormal4"><span class="calibre5">Walter, ilk defa beni anlamamış gibi görünüyordu. Yaptığı hareket... Neyse, bu hareketin anlamını duymamış olayım. Kötü bir saniye idi. Artık bardağı taşıran son damla olabilirdi bu. Ne demek oluyordu. insanlar sadece iyi ve şanslı şeylere zorlanırlar. Böyle zamanlarda —zorlanmak— sözü edilebilir. Ama bizim aramızdaki normal zorlanmalar, tanrı işe karışmadan yapılan zorlamalar için ayrı kelimeler var. insan kendine zorla bir iş yaptırtmamalı. Her hareket için yeterli, mantıkî motifler vardır.</span></p>

    <p class="msonormal4"><span class="calibre5">«Bütün sorumluluk bana ait!» diye tekrar etti Haun. Gözlerini kısmıştı. Beni kesinlikle zorlamak istediğini anladım. Kuvveti, oğulları, belki de tabanca ile işi yaptırtacaktı bana.</span></p>

    <p class="msonormal4"><span class="calibre5">«Kız için gerekli ne iş yapılacaksa hepsini yapacaksınız. Şimdi sözünü ettiğiniz serumu verin ona. Sargılarım değiştirin. Sonra da ameliyat için gerekli ne malzeme varsa, muayenehanenizden alıp gelin!» dedi adam.</span></p>

    <p class="msonormal4"><span class="calibre5">«Peki, ameliyat asistanları ne olacak? Onları da mı beraber getireyim?»</span></p>

    <p class="msonormal4"><span class="calibre5">«Ben size asistanlık yaparım.»</span></p>

    <p class="msonormal4"><span class="calibre5">Kıza baktım. Çok genç olmalıydı. Belki daha yirmisine basmamıştı bile. Güzeldi, soylu bir yüzü vardı. Özellikle burnu çok biçimliydi. Kişiliğinin çekici bir yanı vardı.</span></p>

    <p class="msonormal4"><span class="calibre5">Ona yardım etmeye karar verdim. Çantamı açtım ve serumu çıkardım. Görünüşte Walter Haun’un dediklerini yapacaktım, serumu verecektim kıza, sargılarını saracaktım. Ama arabama oturur oturmaz bu saçmalığa bir son hazırlayacaktım.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_4"><b class="calibre1"><span class="calibre10"><span class="calibre5">BEŞİNCİ BÖLÜM</span></span></b></h1>

    <p class="msonormal4"><span class="calibre5">KIZ BANA adını söyledi. Christiane Sill. Daha fazla birşey sormadım.</span></p>

    <p class="msonormal4"><span class="calibre5">O sırada, kapıya doğru uzanan kan lekeleri de gördüm.</span></p>

    <p class="msonormal4"><span class="calibre5">Ne olmuştu burada?.</span></p>

    <p class="msonormal4"><span class="calibre5">Kırık bir kapı. Bir kapı ancak kapalı olduğu zaman kırılır. İçeriden kimse açmayınca ya da artık sabır kalmayınca.</span></p>

    <p class="msonormal4"><span class="calibre5">Bazı insanlar kendilerini evlerinde kilitlerler. Uyumaya gittikleri zaman içeriden kilitlerler kapıyı. Bazıları çıplak yatmayı sever, bazıları da erkence gider yatar.</span></p>

    <p class="msonormal4"><span class="calibre5">Yatağın yanındaki terlikler düzgün duruyordu. Pencerenin önündeki koltukta giyim eşyaları vardı. En üstte ipek, gök mavisi bir pantolon duruyordu.</span></p>

    <p class="msonormal4"><span class="calibre5">Piyasaya çıkmış model bir genç kızın giydiği pantolon gibiydi. Onun altında koyu mavi bir kazak vardı. Koltuğun arkalığına siyah bir sütyen atılmıştı. Koltuğun önünde de bir kıravat vardı. Mavili, beyazlı, ipek bir kıravat.</span></p>

    <p class="msonormal4"><span class="calibre5">Haun’a baktım. Kıravatı boynundaydı. Beni buraya getiren çocuk kazak giymişti. Büyük oğlu, babası gibi koyu mavi bir elbise giyiyordu. Kıravatı olmasaydı hemen gözüme çarpardı. Piyanonun başındaki gencin ise sarı bir kazağı vardı.</span></p>

    <p class="msonormal4"><span class="calibre5">«Kolunu bağlamalıyım kızın. Bağlayacak birşe yiniz var mı acaba?» dedim. «Bir kıravat ya da ona benzer birşey?»</span></p>

    <p class="msonormal4"><span class="calibre5">Sonra koltuğa kendim gittim ve mavi-beyaz kıravatı oradan aldım, Christiane’nın koluna bağladım. Haun, bu arada kıravatın markasını okuduğumu fark etmedi.</span></p>

    <p class="msonormal4"><span class="calibre5">«Belki adımı duymuşsunuzdur...» demişti az önce.</span></p>

    <p class="msonormal4"><span class="calibre5">Ünlü bir adam mıydı? Nereden tanıyordum ben bu yüzü?</span></p>

    <p class="msonormal4"><span class="calibre5">Hayır, resmini görmedim hiç. Ona rastlamış olmam gerek. Açık renk bir elbisesi vardı üstünde. Geçen yılın yaz aylarında olacak. O zamanlar hastanede asistandım daha. Evet, özel klinikteki bir hastanın odasında rastlamıştım ona. Hasta ziyaretine gelmişti. O sarı duvar kâğıtlı odada. İçeri sıcak olur, sıcakta goncalar çiçeğe dururlardı. Ursula Loef’in yattığı beyaz yatak...</span></p>

    <p class="msonormal4"><span class="calibre5">Anılarımın canlandığı tabloydu bu. Hayır, bir şey daha vardı Bir demet kırmızı karanfil... Walter odadan ayrıldığı zaman, alaylı bir gülümsemeyle soru sormuştum. Bu alay çok belirli, kaba bir alay değildi. Meraktan sorulmuş bir soru da değildi. Yumuşak, pamuk gibi yumuşak; sorula sorula alışkanlık haline gelmiş bir soru; kibar bir doktora yakışan bir soru.</span></p>

    <p class="msonormal4"><span class="calibre5">Hayır, aslında içimden bu ölçülerin daha üstünde bir alayın sözünü etmek istemiştim. Çünkü ziyaretçinin görünümünü küçük görmüştüm. Kıskanç bir küçük görmeydi bu. Kırmızı karanfiller!</span></p>

    <p class="msonormal4"><span class="calibre5">Kıskançlık: Evet, duygularımın ilk kıpırdanışıydı. O zamana kadar Ursula’yla benim aramda hiçbir şey olmamıştı. O güzel bir hasta, bense genç bir doktordum. Duygularım, benden beklenilenden farklı değildi. Fakat şimdi Bayan Loef başka bir adamdan karanfil almıştı.</span></p>

    <p class="msonormal4"><span class="calibre5">O zaman Ursula’ya ben ne sormuştum, Ursula bana nasıl karşılık vermişti? Hatırlayamıyorum.</span></p>

    <p class="msonormal4"><span class="calibre5">Loef, apandisit ameliyatı olmak için gelmişti, ben de ameliyat sırasında asistanlık yapmıştım. Sekiz günlük hastam olmuştu.</span></p>

    <p class="msonormal4"><span class="calibre5">Sadece bir asistan doktordum. Ursula’nın elini sıkan profesör, gülümsemelerine karşılık veren profesör, teşekkürlerini kabul eden yine profesördü. Sonunda alışılagelmiş —Allahaısmarladık—, —iyi günler—, —Çok teşekkür ederim!— gibi sözlerle el sıkışmıştık. Bu sırada gülümsemiştik de birbirimize.</span></p>

    <p class="msonormal4"><span class="calibre5">Çok ucuz bir gülümsemeydi.</span></p>

    <p class="msonormal4"><span class="calibre5">Bundan aşağı yukarı üç hafta sonra tiyatroya gitmiştim. —Merak— olacaktı. Merak etmiştim herhalde. Belki de onu yeniden görmek istediğim için gitmiştim. Rolünü çok iyi oynuyordu. Kabiliyetine uygun bir oyundu.</span></p>

    <p class="msonormal4"><span class="calibre5">Karşılaşmamız sadece rastlantı eseri oldu. O akşamki tiyatro temsilinden kısa bir zaman sonra bizim hastanenin operatörleri bir arkadaşın evinde toplanmışlardı. Saat bire doğru ev çok dar gelmeye başladı. —Cafe Opera—ya gittik.</span></p>

    <p class="msonormal4"><span class="calibre5">Tiyatroda gala gecesi olmuştu. Oyunculardan bir grup da, başarılarını kutlamak için aynı kahveye gelmişlerdi. Ursula Loef de aralarındaydı.</span></p>

    <p class="msonormal4"><span class="calibre5">Beni tanımıştı. Dansa kaldırdım. Dansta ayaklarına basmadım. Adımlarımızla anlaşıyorduk.</span></p>

    <p class="msonormal4"><span class="calibre5">Sonra ben de oyuncuların arasına katıldım. Onu eve götürürüm, diye düşündüm, oyuncudur ne de olsa. Oyuncular için davranışların tayini çok güçtür. Ya kuşkuyla ne yaptıklarım bilmezler ya da çok rahat olurlar. Belki de onda her şey daha başkaydı. Belki de... Saçmalamak için alkol, müzik ve dansın birbirine karışması yeterliydi.</span></p>

    <p class="msonormal4"><span class="calibre5">«Arabam kapıda duruyor,» dedim Ursula’ya, «Sizi evinize kadar götürebilir miyim?»</span></p>

    <p class="msonormal4"><span class="calibre5">Arabama beş kişi birden doldu. Ursula’nın evi önünde durduğumda sahne dekoratörü hâlâ arkadaydı. Adam Mürwik’de oturuyormuş. Güzel bir şaka doğrusu. Herhalde uyumuş olacaktı; fakat bu bir şans mıydı acaba?</span></p>

    <p class="msonormal4"><span class="calibre5">Ursula’nın elini sıktım. Bu vedalaşmanın, hastanedeki vedalaşmadan farklı olduğunu daha sonra anladım. Gülümsememiştik birbirimize.</span></p>

    <p class="msonormal4"><span class="calibre5">Olaysız bir akşam geçti. Hiçbir şey olmamıştı. Sadece aşk büyüsü başlamıştı.</span></p>

    <p class="msonormal4"><span class="calibre5">Ertesi akşam Ursula’ya kırmızı güller gönderdim.</span></p>

    <p class="msonormal4"><span class="calibre5">Hastanede onu ziyaret eden adam hakkındaki alaysı soruyu hatırladım karanfillere bakınca. Keşke Ursula’nın, soruma verdiği karşılığı da hatırlayabil seydim.</span></p>

    <p class="msonormal4"><span class="calibre5">Christiane Sill’in üstünden Walter Haun’a baktım.</span></p>

    <p class="msonormal4"><span class="calibre5">«Birşey mi var?» dedi adam.</span></p>

    <p class="msonormal4"><span class="calibre5">Evet, bu adamdı ziyarete gelen. Yoksa yanılıyor muydum ?</span></p>

    <p class="msonormal4"><span class="calibre5">Ursula arabadan indiği zaman onu tanıdığına dair en ufak bir işaret göstermemişti, ne şaşırmış ne de selâmlamıştı onu.</span></p>

    <p class="msonormal4"><span class="calibre5">Ursula ve Haun iki yabancı gibi karşılamışlardı birbirlerini.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_5"><b class="calibre1"><span class="calibre10"><span class="calibre5">ALTINCI BÖLÜM</span></span></b></h1>

    <p class="msonormal4"><span class="calibre5">SİZE oğullarımı tanıştırmadım daha,» dedi Haun, «Bu Volker, en büyükleri; bu Siegfried, en küçükleri. Ortanca oğlum Knut’u, piyanonun başında görmüştünüz. Volker ve Siegfried, sizi benim arabamla muayenehanenize kadar götürecekler.»</span></p>

    <p class="msonormal4"><span class="calibre5">«Ben kendi arabamla giderim,» dedim. «Yolu ve arabamı iyi bilirim. Dakikanın önemi var, biliyorsunuz. »</span></p>

    <p class="msonormal4"><span class="calibre5">«Bizim arabamız sizinkinden daha hızlı gider,» dedi, Haun. «Ayrıca, Siegfried yarıyarıya otomobil yarışçısı sayılır.»</span></p>

    <p class="msonormal4"><span class="calibre5">Haun, Volker’e bir tabanca uzattı.</span></p>

    <p class="msonormal4"><span class="calibre5">«Bu tabanca en iyi senin yanında güvenlikte olur.» dedi, «Dikkat et! Yeniden doldurdum tabancayı. »</span></p>

    <p class="msonormal4"><span class="calibre5">«Bu...» dedim. Aslında alay etmek istiyordum, ama sesim karşı çıkıyordu bu isteğime. «Bu benim için mi?»</span></p>

    <p class="msonormal4"><span class="calibre5">«Hiç merak etmeyin, Doktor! Oğullarımın yanında güvenlikte sayılırsınız. Hem de çok güvenlikte...»</span></p>

    <p class="msonormal4"><span class="calibre5">Arabaları spor bir arabaydı.</span></p>

    <p class="msonormal4"><span class="calibre5">«Bırak, misafirimiz önce binsin!» dedi, Haun kibarca.</span></p>

    <p class="msonormal4"><span class="calibre5">Siegfried, gerçekten yarıyarıya otomobil yarışçısı sayılırdı... Bir yarışçının yarı özelliği onda fazlasıyla vardı, olmayan öbür yarısıysa hiç yoktu. Gaz pedalındaki Siegfried, elinde tuttuğu tabancayla Vol ker’den daha tehlikeliydi.</span></p>

    <p class="msonormal4"><span class="calibre5">Şehir içinde yavaşladı. Yani kendi anlayışıyla yavaşladı. Kırk metre ötede sarı ışık görünce hemen gaza basıyordu.</span></p>

    <p class="msonormal4"><span class="calibre5">Kavşakta bir polis duruyordu. İşaret ettim. Heyecanlıydım. Heyecanlı heyecanlı işaret ettim, ama nasıl anlayabilirdi ki?. Belki de beni, işaretimi görmedi bile.</span></p>

    <p class="msonormal4"><span class="calibre5">Oysa, keskin bir düdük sesi bekliyordum.</span></p>

    <p class="msonormal4"><span class="calibre5">«Polis! Yavaş git!» diye bağırdı, Volker.</span></p>

    <p class="msonormal4"><span class="calibre5">Polisin yüzüne baktım. Adam sadece arabaya hayran hayran bakıyordu. Hepsi o kadar.</span></p>

    <p class="msonormal4"><span class="calibre5">Muayenehanemin önüne gelince;</span></p>

    <p class="msonormal4"><span class="calibre5">«Burası. Burada durabiliriz,» dedim.</span></p>

    <p class="msonormal4"><span class="calibre5">«Burada durmak yasak,» dedi Volker. «Dön ve karşı tarafta parket.»</span></p>

    <p class="msonormal4"><span class="calibre5">İkisi de arkamdan muayenehaneye geldiler.</span></p>

    <p class="msonormal4"><span class="calibre5">Burasını dört ay önce açmıştım. Daha doğrusu, sekseniki yaşında ölen Dr. Senning’den devralmıştım. Ölmek istemeyen bir adamdı. Gençliğinde hiçbir şeyden yılmayan, hayata karşı savaşan bir insandı, ama kalp krizi onu da vurdu yere. Sevilen biriydi. Hastalarının çoğu tabutunun arkasından son yolculuğuna uğurlamışlardı. Oğlu olmadığı için de her şeyi bana kalmıştı. Bütün müze. Uzun zaman bu servet içinde dolaşıp durmuştum. Alet aşıklısı bir insan olduğu belli oluyordu. Sadece dünya savaşlarının ameliyat aletlerini toplamamıştı. Orada modern aletler de bulabildim.</span></p>

    <p class="msonormal4"><span class="calibre5">Kullanabileceğim ne varsa çantanın içine atıyordum.</span></p>

    <p class="msonormal4"><span class="calibre5">«İlâç da gerekli,» dedim. «Nöbetçi bir eczaneye gitmemiz de gerekecek.»</span></p>

    <p class="msonormal4"><span class="calibre5">Giderken bir eczane önünde dururuz,» dedi Volker.</span></p>

    <p class="msonormal4"><span class="calibre5">«Size reçeteleri şimdiden yazayım. Herhalde beni yalnız başıma eczaneye göndermezsiniz.»</span></p>

    <p class="msonormal4"><span class="calibre5">İki tane reçete yazdım. Sonra üçüncü bir reçete daha yazdım: —Walter Haun’un yanında, bir kıza yardım edebilmek için, zorla alakonulmuş durumdayım. Kız, bir cinayet sonu ağır yaralı durumda. Polise haber verin!—</span></p>

    <p class="msonormal4"><span class="calibre5">«Ah, hayır... En iyisi başka bir ilâç alalım» dedim ve bloknottan sayfayı acele yırttım, buruşturup cebime koydum.</span></p>

    <p class="msonormal4"><span class="calibre5">Önemli anlarda kötü bir aktör oluyorum. Kendi kendime konuşmam dikkati çekmişti. Kâğıdı çabucak buruşturup cebime sokmam da fark edilmişti kesinlikle. Bunun bir art düşünceyle yapıldığım anlar insan. Ayrıca, başka ne yapabilirdim ki?</span></p>

    <p class="msonormal4"><span class="calibre5">Yeni bir reçete karaladım. Sanki çok önemli bir şeyi çok acele kaleme alıyormuş gibiydim. Hayatımın ilk yalanını söylüyorum sandım. Haun kardeşler bana kuşkuyla bakıyordu. Heyecanlı olduğumu anlamışlardı. Reçeteyi onlara uzattım.</span></p>

    <p class="msonormal4"><span class="calibre5">Siegfried reçeteyi okudu ve inanmıyormuş gibi, «Bu ne?» dedi.</span></p>

    <p class="msonormal4"><span class="calibre5">«Tetracyclin. Okuyamıyor musunuz?»</span></p>

    <p class="msonormal4"><span class="calibre5">«Peki bu ne?» dedi. Yine. Oynadığım oyunu anlamadıklarını fark ettim.</span></p>

    <p class="msonormal4"><span class="calibre5">«Bırakın da düşüneyim. Hiçbir şey unutmadım mı?» dedim.</span></p>

    <p class="msonormal4"><span class="calibre5">Kitap dolabına baktım. Şimdiye kadar hiç karın ameliyatı yapmamıştım. Okul kitabımın bir yerinde operation tekniği ile ilgili bir bölüm olacaktı. Kitap sırtlarına bakıyor, bir türlü karar veremiyordum. Kararsızlığım kendi kendimi ele verebilirdi. Ameliyat yapmak istemiyordum. Ama zorla bu işe başlatılacağımı nereden bilebilirdim. Haun kardeşlerin elinden kurtulmak istiyordum.</span></p>

    <p class="msonormal4"><span class="calibre5">Ayrıca, kendi kendimi de bu işe zorlamıştım. Aletler çantada duruyordu ve tek eksiğim kitaptı.</span></p>

    <p class="msonormal4"><span class="calibre5">Bu iş için sadece bir kitap yeterli değildi. Kitabı ancak işi becerebilen biri çıkarabilir. Ameliyattan önce kitap karıştıran bir doktordan ne beklenir? Bir dakika! Hiç olmazsa karın ameliyatının nasıl yapıldığım okuyayım? İnsanın tüyleri diken diken oluyor. Oysa, bunda tüylerin günahı ne? Bir doktordan ancak yapabileceği ölçüde iş istenebilir. Eğer yapamayacağı bir iş için zorlanırsa, o zaman da o işi yapamayacağım belli etmemelidir.</span></p>

    <p class="msonormal4"><span class="calibre5">Yalnız olsaydım kitabı bir kere daha okurdum. Ama Volker ve Siegfried bana bakıyorlardı. Yoksa bu insanların önünde kitap karıştırmam çok mu önemliydi benim için?</span></p>

    <p class="msonormal4"><span class="calibre5">«Bir dakika, bir dakika,» dedim. «Kan pompası!»</span></p>

    <p class="msonormal4"><span class="calibre5">Bunları söylerken ameliyat tekniği kitabını gözümden kaçırmıştım. Kan pompası da Dr. Senning’e ait eski, kullanışsız bir aletti. Herhalde nakillerde, kan verilen hasta gittikçe solarken, kan veren insanın gittikçe daha kırmızı bir yüze sahip olduğu görülmüş olaylardandır. Demek ki pompayı yanlış yönde çalıştırmamak gerekti.</span></p>

    <p class="msonormal4"><span class="calibre5">«Artık şimdi en modern aletlerle donanmış bulunuyoruz,» dedim ve kan pompasının tozunu üfledim.</span></p>

    <p class="msonormal4"><span class="calibre5">«Her ihtimale karşı eczaneden yüz metre beride dur!» diye emretti Volker, kardeşine, «Eczacının arabamızı görmesine fırsat vermeyelim.»</span></p>

    <p class="msonormal4"><span class="calibre5">Siegfried yan sokaklardan birine saptı.</span></p>

    <p class="msonormal4"><span class="calibre5">«Ben gelinceye kadar al şunu,» dedi Volker ve kardeşine tabancayı uzattı, «Ben ilâçları alıp geleyim.»</span></p>

    <p class="msonormal4"><span class="calibre5">Siegfried’le yalnız kalmıştım.</span></p>

    <p class="msonormal4"><span class="calibre5">«Christiane Sill’e kim ateş etti?» dedim.</span></p>

    <p class="msonormal4"><span class="calibre5">«Saçma sapan sorular sormayın!»</span></p>

    <p class="msonormal4"><span class="calibre5">«Spor bir arabanın egzoz gürültüsü! Allah kahretsin! Bu gürültüyü duydukça asabım bozuluyor!»</span></p>

    <p class="msonormal4"><span class="calibre5">Volker geri geldi.</span></p>

    <p class="msonormal4"><span class="calibre5">«Hepsini aldınız mı?» diye sordum. Buruşturduğum reçete hâlâ elimdeydi.</span></p>

    <p class="msonormal4"><span class="calibre5">«Evet.»</span></p>

    <p class="msonormal4"><span class="calibre5">Volker arabaya bindiği sırada, ben de elimdeki kâğıt yuvarlağını ufak bir hareketle pencereden dışarıya fırlattım.</span></p>

    <p class="msonormal4"><span class="calibre5">Caddeden aşağıya doğru bir adam geliyor. Kâğıt, yuvarlak bastonunun önüne yuvarlandı. Birden gözlerim açıldı. Adam benim eski müzik öğretmenimdi! Onu gördüğüme çok sevinmiştim.</span></p>

    <p class="msonormal4"><span class="calibre5">Volker kapıyı kapadı. Siegfried motoru çalıştırdı. İkisi de hiçbir şey fark etmemişlerdi.</span></p>

    <p class="msonormal4"><span class="calibre5">Müzik öğretmenim eğildi ve kâğıdı yerden aldı.</span></p>

    <p class="msonormal4"><span class="calibre5">«Tahmin ettiğimizden fazla sürdü,» dedi Volker.</span></p>

    <p class="msonormal4"><span class="calibre5">Müzik öğretmenim bastonuyla cama vurdu. Volker arabanın kapısını açtı.</span></p>

    <p class="msonormal4"><span class="calibre5">Öğretmen çok yaşlanmıştı. Ama hâlâ nota okurken çıkardığı h sesleri yerine b seslerini duyunca kendimi derslerinden birinde sandım. Hâlâ eğitimci ironisini koruyordu:</span></p>

    <p class="msonormal4"><span class="calibre5">«Eğer izin verirseniz beyefendiler, size arabanızın durduğu yerden yirmi ya da en fazla yirmibeş metre ötede, üzerinde beyaz harflerle —Çöp Kutusu— yazılı bir kutunun bulunduğunu hatırlatmak isterim. Herhalde bu pahalı arabanın sahibi beyler kibar insanlar olmalı ve çöp kutusuna kadar zahmet etmelidirler, değil mi ya? Herhalde kaldırımları kâğıtlarla kirletmek istemiyorsunuzdur Zaten kro majlı egzozlarınızla havayı kirlettiğiniz yetiyor! Lütfen caddeleri temiz tutalım efendiler!»</span></p>

    <p class="msonormal4"><span class="calibre5">Bu sözlerle birlikte elindeki kâğıdı da arabanın içine fırlattı ve pedagojik bir zaferin verdiği gururla yürüdü gitti.</span></p>

    <p class="msonormal4"><span class="calibre5">Siegfried kâğıdı açtı, yüksek sesle okudu. Okuduktan sonra da güzel bir tokat attı bana. Kendimi koruyamayacak kadar dar bir yerde oturuyordum.</span></p>

    <p class="msonormal4"><span class="calibre5">«Bu gibi aptallıkları daha sonra yaparsınız, anladınız mı—» dedi.</span></p>

    <p class="msonormal4"><span class="calibre5">«Kendine hakim ol!» diye seslendi, Volker.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_6"><b class="calibre1"><span class="calibre10"><span class="calibre5">YEDİNCİ BÖLÜM</span></span></b></h1>

    <p class="msonormal4"><span class="calibre5">YİNE eve geldik. Christiane Sill önümde yatıyordu.</span></p>

    <p class="msonormal4"><span class="calibre5">«Başlayalım!» dedi, Walter Haun.</span></p>

    <p class="msonormal4"><span class="calibre5">Başlayalım! Başlamıştık zaten. Sırtımda tabanca, Walter Haun’un istediklerini yapmıştım. Aletleri getirmiştim. Bütün bunları yaptıktan sonra kesinlikle ameliyatı da yapacaktım. Benim için sınır diye birşey yoktu artık. Buraya kadar yaparım, bundan sonrasına karışmam, diye birşey söyleyemezdim.</span></p>

    <p class="msonormal4"><span class="calibre5">«Haydi!» dedi Walter Haun, arkadaşça. Düşündüğümü sanıp kuşkulanmıştı.</span></p>

    <p class="msonormal4"><span class="calibre5">«Hayır,» dedim «Yapamayacağım!» Akıl kârı değil bu iş.</span></p>

    <p class="msonormal4"><span class="calibre5">«Haydi, haydi! Göreceksiniz, her şey yolunda gidecek» dedi, Walter Haun ve elini omzuma koydu.</span></p>

    <p class="msonormal4"><span class="calibre5">Cesaretimi kaybettiğimi sanıyordu. Beni odadan dışarı çıkardı.</span></p>

    <p class="msonormal4"><span class="calibre5">«Ameliyat yapmıyorum!» dedim.</span></p>

    <p class="msonormal4"><span class="calibre5">«Peki, aletlerinizi neden getirdiniz?»</span></p>

    <p class="msonormal4"><span class="calibre5">«Tabancayla tehdit ettiğiniz için.»</span></p>

    <p class="msonormal4"><span class="calibre5">Güleceğini sanıyordum, ama yanlış anlaşılmış bir insanın yüz ifadesini takındı.</span></p>

    <p class="msonormal4"><span class="calibre5">«Çok yanlış düşünüyorsunuz, Doktor! Elinizi çabuk... Durum değişmiş değil!»</span></p>

    <p class="msonormal4"><span class="calibre5">«Hâlâ tabancanın sırtımda mı olduğunu söylemek istiyorsunuz?»</span></p>

    <p class="msonormal4"><span class="calibre5">«Aman rica ederim, rica ederim! Tabanca sadece ailemin korunması için gerekli!»</span></p>

    <p class="msonormal4"><span class="calibre5">«Tabanca sadece bir blöf demek! Yaptığınız blöfü yuttum. Kızın yaşamasını istediğiniz için beni buraya getirdiniz. Ama bana ateş ederseniz, oyununuz sona erer.»</span></p>

    <p class="msonormal4"><span class="calibre5">«Hiç kimsenin size ateş etmeye niyeti yok. Tabancanın bir şanssızlık sonucu ateş aldığım söylemiştim. Bir kere de şanssızlık başladı mı, arkası geliyor. Allah bu gece de böyle bir talihsizlikten korusun bizi!»</span></p>

    <p class="msonormal4"><span class="calibre5">Bir şanssızlık mı? Eğer istediklerinizi yapmazsam, ikinci bir şahıs bu günün şanssızlığım unutur mu demek istiyorsunuz?»</span></p>

    <p class="msonormal4"><span class="calibre5">«Sadece konuşuyoruz, Doktor Bey! Sözün gelişi. Ama konuşmaya da vaktimiz yok. Bilmeniz gerek bunu. Doktorsunuz. Kızın hayatım sizin ellerinize bırakmış durumdayım.»</span></p>

    <p class="msonormal4"><span class="calibre5">«Kızın bir hastaneye yatması gerek! Burada ameliyat yapamam!»</span></p>

    <p class="msonormal4"><span class="calibre5">«Şimdi bana konferans vermeye kalkmayın. Savaşta doktorlar daha güç şartlar altında çalışmak zorunda kalmışlardı»</span></p>

    <p class="msonormal4"><span class="calibre5">«O zaman başka imkânları yoktu da onun için!»</span></p>

    <p class="msonormal4"><span class="calibre5">«Şimdi de başka bir imkân yok. Sadece burada ameliyat yapabilirsiniz. Doktor olarak başında durup, hiçbir şey yapmamazlık edemezsiniz herhalde!»</span></p>

    <p class="msonormal4"><span class="calibre5">«Peki hiçbir şey yapmazsam ne yaparsınız?»</span></p>

    <p class="msonormal4"><span class="calibre5">«Karar vermekte serbestsiniz. Yarım saat ya da bir saat daha düşünün. Zamanı seçmek sizin elinizde. Doktor olan sizsiniz. Ameliyat için ne kadar vaktimiz kaldığını sizin bilmeniz gerekir.»</span></p>

    <p class="msonormal4"><span class="calibre5">«Ameliyat yapmıyorum!»</span></p>

    <p class="msonormal4"><span class="calibre5">«İyi düşünün!»</span></p>

    <p class="msonormal4"><span class="calibre5">Walter Haun önümde duruyordu. Saldırmaya, vurmaya hazır durumdaydı.</span></p>

    <p class="msonormal4"><span class="calibre5">Sinirlerine hakim ol, dedi içimdeki ses. Evet, şimdi sinir düellosu başlamıştı. Çölde, öğle güneşi altında yatan iki adam ve adamların ağzının önünde birer tas su. İkili bir çatışma. Kim suyu önce içerse savaşı kaybetti demekti. Eğer ikisi de kaybetmek istemiyorsa, ikisinin de susuzluktan ölmesi gerekir. Çocukların fantezilerini geliştirmek için yazılmış bir macera romanından alınmış hikâyedir bu. Eğer ben vazgeçmezsem, diğeri vazgeçecektir. Çocuk olmadığımıza göre, akıllı olan vazgeçer.</span></p>

    <p class="msonormal4"><span class="calibre5">Vaktim yoktu. Christiane Sill şok durumunu atlatmıştı. Hemen ameliyat edilmesi gerekti. Karın yaralarında beklenilmez .</span></p>

    <p class="msonormal4"><span class="calibre5">«Evet?» dedi Walter Haun.</span></p>

    <p class="msonormal4"><span class="calibre5">«Çocukken çok inatçıydım.» dedim. «Şimdi de öyleyim. Ameliyat etmeyeceğim.»</span></p>

    <p class="msonormal4"><span class="calibre5">Walter Haun kızmıştı, yakama sarıldı.</span></p>

    <p class="msonormal4"><span class="calibre5">«Bakın, dinleyin beni!» diye fısıldadı, «Bizim için, yani sizin benim ve Christiane Sill için tek bir çıkar yol var. Üçümüz için de başka kurtuluş yolu olmaması benimle ilgili. Benim için tek yol neyse, sizin için de aynı şey. Nedenini hemen açıklayamam. Kızı hastaneye götürürsek her şey biter. Benim gibi bir adam için her şeyin bitmiş olmasımn ne demek olduğunu biliyor musunuz? Kendi hayatı önemli olmayan bir insan için öbür insanların hayatının ne önemi olabilir? Sözgelişi odada yatan kızın hayatının ya da ameliyat yapmak istemeyen doktorun hayatının ne önemi olabilir?»</span></p>

    <p class="msonormal4"><span class="calibre5">Elini yakamdan çektim ve:</span></p>

    <p class="msonormal4"><span class="calibre5">«Ameliyat etmiyorum!» dedim.</span></p>

    <p class="msonormal4"><span class="calibre5">«İyi düşünün. Ben çok iyi düşündüm.»</span></p>

    <p class="msonormal4"><span class="calibre5">Walter Haun inadından vazgeçmedi. Vazgeçeceğine dair en ufak bir umut da görmedim. Değerli dakikalar geçmeye başlamıştı.</span></p>

    <p class="msonormal4"><span class="calibre5">Ben inadımdan vazgeçtim.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_7"><b class="calibre1"><span class="calibre10"><span class="calibre5">SEKİZİNCİ BÖLÜM</span></span></b></h1>

    <p class="msonormal4"><span class="calibre5">AMELİYATI hatırlamak istediğim an, bütün tablo kayboluyor gözümden. Bundan önceki dakikalar da. Kollarımdaki sabun köpüğünü duyuyorum. Dirseklerimden sular damlıyor. Christiane Sill’e yaklaşıyorum.</span></p>

    <p class="msonormal4"><span class="calibre5">Sill biraz iyiydi. İkinci serum şişesini de takmıştım. Şimdi en önemli şey, kan basıncını ayarlamaktı. Ameliyattan sonra kan pompasını çevirmek istiyorum. Pompa bu sırada aşağıda sterilize ediliyordu.</span></p>

    <p class="msonormal4"><span class="calibre5">Christiane Sill’in üzerine eğildim.</span></p>

    <p class="msonormal4"><span class="calibre5">«Kim ateş etti?» diye fısıltıyla sordum.</span></p>

    <p class="msonormal4"><span class="calibre5">Walter Huan bana engel olmak istedi, ama Vol aer de yardım etti.</span></p>

    <p class="msonormal4"><span class="calibre5">«Doktor musunuz, yoksa başka birşey mi? Başlayın artık!»</span></p>

    <p class="msonormal4"><span class="calibre5">Christiane Sill de birşey söyledi ama, anlayamadım. Walter Haun’un sesi onunkinden daha yüksekti.</span></p>

    <p class="msonormal4"><span class="calibre5">Ameliyata, açacağım yerin temizliği ile başladım. Sonra Volker’e, narkoz maskesine kaç damla eter damlatacağını tarif ettim. Aslında narkozu benim vermem gerekti.</span></p>

    <p class="msonormal4"><span class="calibre5">Temiz bir ameliyat olmayacaktı. Antibiyotiklerle herhangi bir mikrop alma tehlikesini mümkün olduğu kadar önlemek zorundaydım.</span></p>

    <p class="msonormal4"><span class="calibre5">Üç tane ayaklı lamba bulmuşlardı, ama ışık iyi değildi. Tentürdiyot fırçasıyla Sill’in vücuduna dokunmuş oluyordum. İyotu sürdüğüm yerde hayatı hatırlatan bir renk meydana geldi. Plajda yanmış genç bir kızın vücudu gibi. Christiane Sill yaşayacak mıydı?</span></p>

    <p class="msonormal4"><span class="calibre5">Sonra neşteri elime aldım. Odadaki sessizlik korku vericiydi. Dışarıda bir puhu kuşunun sesini duydum.</span></p>

    <p class="msonormal4"><span class="calibre5">«Motordaki sesi duyuyor musun?» «Hayır, hiçbir şey duymuyorum.» Evet, işte her şey böyle başladı. Ursula motordaki o sesten söz etmeseydi, şimdi burada olmayacaktım. Siegfried Haun o zaman başka bir arabayı durdurmak zorunda kalacaktı.</span></p>

    <p class="msonormal4"><span class="calibre5">Peki ama, neden bir araba durdurmayı gerekli görmüştü? Kendilerinin spor bir arabaları vardı ya? Acaba, telefon gerçekten çalışmıyor muydu?</span></p>

    <p class="msonormal4"><span class="calibre5">Telefon! Ursula’nın odasında telefon çalmıştı! Ursula telefona gittiği zaman odanın kapışım kapamış ve alçak sesle konuşmuştu. «Daha şimdi geldi, hemen yola çıkıyoruz,» demişti.</span></p>

    <p class="msonormal4"><span class="calibre5">Bir türlü vaktinde hazır olamayan Ursula, vaktinden önce hazırlanmıştı da... Acelesi mi vardı? Yoksa onbeş dakika önce bir telefon daha mı almıştı? «Arkadaşın operatör. Hemen bir doktora ihtiyacımız var. Onu bir bahaneyle...»</span></p>

    <p class="msonormal4"><span class="calibre5">«Ama biz bugün seyahate çıkıyoruz. Her an gelebilir. Onu bekliyorum. Beni almaya gelecek.»</span></p>

    <p class="msonormal4"><span class="calibre5">«Nereye doğru gidiyorsunuz? Güneye mi? Tam isabet. Dinle: Frörup’a giden yol kavşağında onu bir bahaneyle durdurursun. Ona motordan ses geldiğini söylersin! Siegfried orada sizi bekleyecek»</span></p>

    <p class="msonormal4"><span class="calibre5">Bir iniltiyle Christiane vücudunu gerdi.</span></p>

    <p class="msonormal4"><span class="calibre5">«Biraz daha eter verin!» diye bağırdım.</span></p>

    <p class="msonormal4"><span class="calibre5">Christiane bir daha inledi. Sanki bir kelime çıkmıştı ağzından. Bir U harfi. Hemen puhu kuşu geldi aklıma. Yoksa bir ad mı söylemişti? Knut? Walter Haun’un piyano çalan oğlu. Yoksa Uwe mi? Bu evde hiç kimsenin adı Uwe değil.</span></p>

    <p class="msonormal4"><span class="calibre5">Daha önce sorduğumda Christiane yine Ulu birşey mi söylemişti? Birdenbire belleğimde birşey canlandı. Şimdi anlıyordum sanki: «Uwe nerede?»</span></p>

    <p class="msonormal4"><b class="calibre1"><span class="calibre10"><span class="calibre5"><span class="calibre11"> </span></span></span></b></p>

    <h1 class="msonormal2" id="sigil_toc_id_8"><b class="calibre1"><span class="calibre10"><span class="calibre5">DOKUZUNCU BÖLÜM</span></span></b></h1>

    <p class="msonormal4"><span class="calibre5">BUGÜN bile kendi sesimi duyar gibi oluyorum.</span></p>

    <p class="msonormal4"><span class="calibre5">«Kurgun ince barsağı delmiş. Görüyor musunuz?» dedim.</span></p>

    <p class="msonormal4"><span class="calibre5">Şimdiye kadar hiç karnına kurşun yemiş birini ameliyat etmemiştim, ama karın ameliyatı yapmıştım. Mide ameliyatı, apandisit, safrakesesi ameliyatları yapmıştım. Bunlar üzerine genel bilgim vardı. Karnına kurşun yemiş birinin ameliyatındaki ayrılık ne olabilirdi? Dikkatli olmak, dar dikiş atmamak... Bütün bunlar alıştığım, bildiğim şeyler. Ayrıca her tıp öğrencisi, kurşunun barsağı iki yerinden delebileceğim bilir. Ameliyat tekniği kitabını okusaydım da farklı bir iş yapmış olmayacaktım. İnce barsaklarda başka bir delik aradım. Kurşun başka yeri de delmiş olabilirdi Ama ışık çok kötüydü. Üç adet ayaklı lamba, hepsi o kadar.</span></p>

    <p class="msonormal4"><span class="calibre5">«Askıyı biraz daha kuvvetli çekin!»</span></p>

    <p class="msonormal4"><span class="calibre5">Yorucu bir ameliyattı. Walter Haun, bana askıyı çekerek ameliyat bölgesinde rahat çalışmamı sağlıyordu. Öteki işleri yalnız başıma yapmak zorundaydım. Hiç kimse bana alet uzatmıyordu. îğne, ipliği kendim hazırlıyordum. Vakit kaybediyordum. Kritik durumlarda bile yardım eden yoktu bana. Volker eter damlatıyordu. Eter kokusu odanın havasım dayanılmaz duruma getirmişti. Hepimiz aynı havayı soluyorduk. Ara sıra Volker’e, bir cep lambasıyla Christiane’nin gözbebeklerini aydınlatmasını söylüyordum. Narkozu fazla mı vermiştik, acaba?</span></p>

    <p class="msonormal4"><span class="calibre5">«Ne olduğunu bilmiyorum,» dedim. «Söylediğiniz gibi gerçekten bir kaza mı, yoksa sarhoşlukla ilgili birşey mi bu. Ne olursa olsun, artık önemi yoktur. önemli olan şimdi, şu an. Eğer Christiane ameliyatta ölürse, cinayet demektir bu ve siz de canisiniz!»</span></p>

    <p class="msonormal4"><span class="calibre5">«Birincisi, söyledikleriniz saçma şeyler ve İkincisi Christiane ölmeyecek,» dedi Walter Haun.</span></p>

    <p class="msonormal4"><span class="calibre5">«Garip bir güveniniz var.»</span></p>

    <p class="msonormal4"><span class="calibre5">Yumuşak bir bakışla baktı bana.. Bakışlarında o güven okunuyordu. Sanki —güven insana güç kazandırır— demek istiyordu. Bu benim hayatımın reçetesi işte. İnanç ve arzuyla insan istediği her şeyi elde edebilir! Bütün bunlar bakışlarındaki anlamdan ibaretti. Kendisi birşey söylemiyordu. Belki düşünmüyordu da. Hayatta başarı kazanan bir insan, gerçi başarının sırrını bilir, ama başarının ne demek olduğunu da ancak başarısız insanlar bilir.</span></p>

    <p class="msonormal4"><span class="calibre5">«Christine tehlikeyi atlatacak ve siz, bana hak vereceksiniz,» dedi.</span></p>

    <p class="msonormal4"><span class="calibre5">«Başarı hiçbir zaman hak vermez.»</span></p>

    <p class="msonormal4"><span class="calibre5">«Nasıl yani? Anlamıyorum. Başarının hak vereceğini siz de göreceksiniz. Kız tehlikeyi atlatır atlatmaz anlaşacağız sizinle.»</span></p>

    <p class="msonormal4"><span class="calibre5">«Bunu kaç defa söylerseniz söyleyin, birşey ifade etmez. İnsan o kadar çabuk ipnotizma edilemez.»</span></p>

    <p class="msonormal4"><span class="calibre5">«Siz anlayışlı bir insansınız, Doktor Bey. Uzak görüşlü, geleceğe geniş açıdan bakabilen bir insan, bazan alışılmışın dışındaki olaylarda da cesaret sahibi olunur. Her şeyi hesaba katmak gerek.»</span></p>

    <p class="msonormal4"><span class="calibre5">«Hesap mı? Christiane Sill’in hayatım hangi fiyatla ölçebiliyorsunuz?»</span></p>

    <p class="msonormal4"><span class="calibre5">«Kız hayatını kaybetmeyecek ve hastanede ameliyat olmakla burada ameliyat olmak arasında bir fark olmadığı ortaya çıkmış olacak. »</span></p>

    <p class="msonormal4"><span class="calibre5">«Ya ölürse?»</span></p>

    <p class="msonormal4"><span class="calibre5">«Ölmemeli.»</span></p>

    <p class="msonormal4"><span class="calibre5">Hemen kana baktım. Koyulaşmıştı kan.</span></p>

    <p class="msonormal4"><span class="calibre5">«Kan koyulaştı. N’oldu? Hâlâ soluk alıyor mu?»</span></p>

    <p class="msonormal4"><span class="calibre5">Sill’in göğsüne bakıyorduk.</span></p>

    <p class="msonormal4"><span class="calibre5">«Soluk alıp vermiyor artık!»</span></p>

    <p class="msonormal4"><span class="calibre5">Maskeyi çektim.</span></p>

    <p class="msonormal4"><span class="calibre5">«Bırakın eteri!»</span></p>

    <p class="msonormal4"><span class="calibre5">Soluk durması. Narkoz fazla gelmişti. Ağzımı ağzına dayadım. Soluğumu onun ciğerlerine doldurmaya çalıştım.</span></p>

    <p class="msonormal4"><span class="calibre5">Walter’in sesi değişmişti. Az önce —ölmemeli— diyen, onun sesi değildi artık.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_9"><b class="calibre1"><span class="calibre10"><span class="calibre5">ONUNCU BÖLÜM</span></span></b></h1>

    <p class="msonormal4"><span class="calibre5">HASTANEDE böyle birşey olamazdı. Modern bir aletle narkoz verilirdi ve sırf bu işle sorumlu bir doktor bulunurdu başında,» dedim.</span></p>

    <p class="msonormal4"><span class="calibre5">«Yeniden soluk almaya başladı ama.» dedi, Walter Haun.</span></p>

    <p class="msonormal4"><span class="calibre5">«Daha tehlike geçmiş değil. Başka tehlikeler de var.»</span></p>

    <p class="msonormal4"><span class="calibre5">Daha bir sürü tehlikeler bekliyordu bizi.</span></p>

    <p class="msonormal4"><span class="calibre5">Kurşunu bulup çıkardığım zaman güvenin sıcak pençesini tenimde hissettim. Derin bir soluk aldım. Başaracaktım SilL yaşayacaktı. Tehlike geçinceye kadar yatağından ayrılmayacaktım.</span></p>

    <p class="msonormal4"><span class="calibre5">Walter, yüzümden durumun ne merkezde olduğunu okumaya çalışıyordu.</span></p>

    <p class="msonormal4"><span class="calibre5">«Her şey yolunda giderse, çok geniş tutacağım elimi.» dedi.</span></p>

    <p class="msonormal4"><span class="calibre5">Elini geniş tutmak! Hemen kırmızı karanfilli bir buket düşündüm. «Tirol’da karanfil mi hediye edilir?» demiştim Ursula’ya. Ursula gülerek karşılık vermişti: «Hayır. Bunları amcam yollamış. Kendisi gelemediği için bir arkadaşıyla yollamış.»</span></p>

    <p class="msonormal4"><span class="calibre5">Walter Haun, sahiden Ursula’nın amcasının arkadaşı mıydı acaba?</span></p>

    <p class="msonormal4"><span class="calibre5">«Bir yıl önce karşılaşmıştık, Bay Haun. Hatırladınız mı? Hastanede Ursula’ya çiçek getirmiştiniz. Ursula Loef’e.» dedim.</span></p>

    <p class="msonormal4"><span class="calibre5">«Ursula Loef de kim?»</span></p>

    <p class="msonormal4"><span class="calibre5">«Beraber geldiğim kız. Nişanlım.»</span></p>

    <p class="msonormal4"><span class="calibre5">«Bir yanlışlık olacak. Nişanlınızı daha bu akşam ilk defa görüyorum. Ona hastanede karanfil falan getirmedim hiç.»</span></p>

    <p class="msonormal4"><span class="calibre5">«Halbuki az önce, kırmızı karanfiller, senin sevdiğin çiçekler,» dedi Volker.</span></p>

    <p class="msonormal4"><span class="calibre5">Walter bunu duydu, ama sert bir bakış bile atmadı Volker’den yana.</span></p>

    <p class="msonormal4"><span class="calibre5">«Kırmızı karanfiller babanızdan gelmemişti. Nişanlımın amcasından gelmişti. Kendisi gelemediği için babanıza rica etmiş,» dedim, delikanlıya.</span></p>

    <p class="msonormal4"><span class="calibre5">«Ah, demek Bayan Loef’in bir amcası var?»</span></p>

    <p class="msonormal4"><span class="calibre5">«Bir sürü arkadaşım var benim. Ama gerçekten hatırlamıyorum,» dedi, Walter Haun.</span></p>

    <p class="msonormal4"><span class="calibre5">«Bütün sorumlulukları artık gerçekten yerine getiremiyor insan,» dedi Volker, alaysı.</span></p>

    <p class="msonormal4"><span class="calibre5">Walter Haun’un derin derin soluduğunu duyuyordum. Başımı kaldırıp baktım. Yüzü solmuştu birdenbire. Küçük ter damlaları alnını kaplamıştı. Dişlerini sıkıyordu. Çene adaleleri gerilmişti.</span></p>

    <p class="msonormal4"><span class="calibre5">Gücünün sonuna geldiğini anlıyordum. Ayakta durmak, askıyı çekmek, hiç kımıldamamak yormuştu onu. Etere de alışık değildi. Ameliyat uzun sürmüştü.</span></p>

    <p class="msonormal4"><span class="calibre5">«Dayanabilecek misiniz?» diye sordum.</span></p>

    <p class="msonormal4"><span class="calibre5">«Tabii. Sadece biraz yoruyor insanı, hepsi o kadar,» dedi, derin bir soluk alarak. «Şimdi daha iyiyim.»</span></p>

    <p class="msonormal4"><span class="calibre5">«Bazıları ilk defa bayılır,» dedim.</span></p>

    <p class="msonormal4"><span class="calibre5">«Çok konuşmayın. Bayılmam ben.»</span></p>

    <p class="msonormal4"><span class="calibre5">Gözlerini kapadı. Yüzünde bir titreme belirdi.</span></p>

    <p class="msonormal4"><span class="calibre5">«Dışarı çıkın. Birkaç dakika uzanın!» dedim.</span></p>

    <p class="msonormal4"><span class="calibre5">Gülümsemeye çalıştı Askıyı bıraktı Bir adım attı. Arkama baktığımda, yere düşmüştü.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_10"><b class="calibre1"><span class="calibre10"><span class="calibre5">ONBİRİNCİ BÖLÜM</span></span></b></h1>

    <p class="msonormal4"><span class="calibre5">KORİDORDA oturmuş bekliyorlardı. Birbirle riyle konuşmuyorlardı. Korkunun beklenişiydi bu.</span></p>

    <p class="msonormal4"><span class="calibre5">«Babamız fenalaştı. Yukarıda yatıyor,» dedi Volker.</span></p>

    <p class="msonormal4"><span class="calibre5">Hepsi bana bakıyordu.</span></p>

    <p class="msonormal4"><span class="calibre5">«Christiane nasıl?» diye sordu, Gerda Haun. Artık genç bir kadın sayılmazdı. Yaşından fazla gösteriyordu. Ama bu anda, sanki geçmişteki birşeyi bulmuş, geçmişte duran bir zamanı yaşıyor gibiydi.</span></p>

    <p class="msonormal4"><span class="calibre5">«Yaşıyor,» dedim. Daha tehlikenin geçmediğini de söylemek istiyordum, ama o hava içinde söyleyemedim.</span></p>

    <p class="msonormal4"><span class="calibre5">Ursula bana doğru geldi, ellerimi tuttu, sıktı. Ellerim acıdı. Yapmacık değildi hareketi. Kendi durgunluğumu yapmacık buluyordum.</span></p>

    <p class="msonormal4"><span class="calibre5">O sırada Walter merdivenlerden aşağı iniyordu. Yüzü hâlâ solgundu, ama yüz ifadesi ve sesi eski gücünü kazanmıştı.</span></p>

    <p class="msonormal4"><span class="calibre5">«Her şey yolunda,» dedi.</span></p>

    <p class="msonormal4"><span class="calibre5">«Christiane’nin kana ihtiyacı var. Kan vermek gerek. Demin kan grubunu tespit ettim. Bereket versin, çok sık rastlanan bir kan grubuna sahip. Şimdi herkesin kulağından bir damla kan alacağım. İçinizden birinin kan grubunun uyacağını sanıyorum,» dedim.</span></p>

    <p class="msonormal4"><span class="calibre5">«Benden başlayın, lütfen!» dedi, Gerda Haun.</span></p>

    <p class="msonormal4"><span class="calibre5">Ya şans ya da tahminlerin doğru çıkması sonucu. Gerda ve Knut Christiane’nin kan grubu uyuyordu.</span></p>

    <p class="msonormal4"><span class="calibre5">«Önce benimkim alın» diye rica etti Gerda.</span></p>

    <p class="msonormal4"><span class="calibre5">«Volker! Annenle yukarı çık ve Dr. Mortensen’e yardım et!» diye emir verdi, Walter Haun.</span></p>

    <p class="msonormal4"><span class="calibre5">«Ben de yardım edebilir miyim, Jan Frank?» dedi, Ursula.</span></p>

    <p class="msonormal4"><span class="calibre5">Yanımızda yabancılar olduğu zaman, bana hep ön adımla seslenirdi. Bu önemseme her zaman beni şımartmıştır. Acaba Ursula bunu sanatçı duygularıyla mı bulmuştu?</span></p>

    <p class="msonormal4"><span class="calibre5">Kan pompasının deposuyla birlikte yukarı çıktık.</span></p>

    <p class="msonormal4"><span class="calibre5">Gerda Haun, mendiliyle Christiane’nin alnındaki terleri siliyordu.</span></p>

    <p class="msonormal4"><span class="calibre5">«Kim bu Christiane?» dedim.</span></p>

    <p class="msonormal4"><span class="calibre5">«Yanımızda evlâtlıktır. îyi bir arkadaşımızın kızıdır. Ailesi savaştan beri îsviçre’deler. Alman asıllıdırlar. Bizim kızımız Sieglinde de, bir yıl kadar onların yanında evlâtlık olarak kalmıştı.» dedi, Gerda.</span></p>

    <p class="msonormal4"><span class="calibre5">Sieglinde ve Siegfried. Demek çocuklarım Sieg adıyla vaftiz ettiriyorlardı!</span></p>

    <p class="msonormal4"><span class="calibre5">«Sizin de mi kızınız var?»</span></p>

    <p class="msonormal4"><span class="calibre5">«Evet,» dedi çabukça. Öyle çabuk —evet— dedi ki, bu konu üzerinde durmak istemediğini anladım.</span></p>

    <p class="msonormal4"><span class="calibre5">«Evde değil mi artık?»</span></p>

    <p class="msonormal4"><span class="calibre5">«Hayır, evlendi.»</span></p>

    <p class="msonormal4"><span class="calibre5">Sieglinde Haun .Bu adı duymuş gibiydim.</span></p>

    <p class="msonormal4"><span class="calibre5">Enjeksiyonu elime aldım, «İğne kalın olduğu için canınız acıyacak, ama dişinizi sıkın biraz.» dedim, Gerda Haun’a.</span></p>

    <p class="msonormal4"><span class="calibre5">Bana baktı. Bakışlarında, —bu acı yüzünden bağırmak yerine ölürüm, daha iyi— der gibi bir anlam vardı.</span></p>

    <p class="msonormal4"><span class="calibre5">Gözlerini kapadı.</span></p>

    <p class="msonormal4"><span class="calibre5">«Bütün bunları neden yaptığınızı biliyor musunuz bari?» dedim.</span></p>

    <p class="msonormal4"><span class="calibre5">İğne canını çok yakmış, bu yüzden korkmuştu. Korkulu bakışlarla Volker’e baktı.</span></p>

    <p class="msonormal4"><span class="calibre5">«Biz kadınların politikayla ilgisi olmamalı,» dedi.</span></p>

    <p class="msonormal4"><span class="calibre5">«Politika mı?»</span></p>

    <p class="msonormal4"><span class="calibre5">Yeniden Volker’e baktı.</span></p>

    <p class="msonormal4"><span class="calibre5">«Babamın aday olduğunu bilmiyor musunuz?» diye sordu, Volker.</span></p>

    <p class="msonormal4"><span class="calibre5">«Aday mı? Ne adayı?»</span></p>

    <p class="msonormal4"><span class="calibre5">«Yakında seçimler var!»</span></p>

    <p class="msonormal4"><span class="calibre5">Yavaş yavaş kan pompasını çeviriyordum.</span></p>

    <p class="msonormal4"><span class="calibre5">«Babam yine iyi şeyler için savaşabilmek arzusunda olduğundan, seçilmek istiyor. Savaşmak onun tabiatında vardır. Savaşmak ve yenmek.»</span></p>

    <p class="msonormal4"><span class="calibre5">Volker tabancasını çıkarmıştı. Ellerinde bir oyuncakla oynar gibi oynuyordu. Büyük, ama cılız elleri vardı. Annesinin ellerine benziyordu. Âdeta tabancayı okşuyordu. Babası kadar o da sarhoştu. Sanki oyuncak, dolma bir ayı yavrusunu okşar gibiydi.</span></p>

    <p class="msonormal4"><span class="calibre5">«Kazanmak,» dedi «Alman şarabı, Alman kadınlan için kazanmak ve daha fazlası için kazanmak. Ayrıca, Old Shatterhand tarafından yenilmek de ayıp sayılmaz hani.»</span></p>

    <p class="msonormal4"><span class="calibre5">Tabancanın namlu ağzına bakıyordu. Korktum. Hâlâ silahla oynuyor, onu okşuyor, seviyordu. Hayır, elindeki ayı yavrusu değildi. Koyu rengi, ağırlığı, metal oluşu onu artık çekmiyordu. Çünkü tabancayla değil ölümle oynuyordu..»</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_11"><b class="calibre1"><span class="calibre10"><span class="calibre5">ONİKİNCİ BÖLÜM</span></span></b></h1>

    <p class="msonormal4"><span class="calibre5">«BİR FİNCAN kahve içmek istiyorum,» dedim.</span></p>

    <p class="msonormal4"><span class="calibre5">«Benimle kahve odasına gelin,» dedi, Walter Haun, «Nişanlınızı da çağırın. »</span></p>

    <p class="msonormal4"><span class="calibre5">«Christiane’nin yanında birinin devamlı olarak nöbet tutması gerek. Her beş dakikada bir nabzının ölçülmesi, bana haber verilmesi gerek. Nabzın hızlı ya da yavaş attığım bilmem gerekiyor,» dedim.</span></p>

    <p class="msonormal4"><span class="calibre5">«Ben ayarlarım bu işi,» diye söz verdi Walter, «Bir plan yapıp her iki saatta bir nöbeti değiştiririm.»</span></p>

    <p class="msonormal4"><span class="calibre5">Odada mavi fayanslar, eski mobilyalar vardı.</span></p>

    <p class="msonormal4"><span class="calibre5">«Sen durmadan müzeye gidelim der dururdun, değil mi?» dedim Ursula’ya.</span></p>

    <p class="msonormal4"><span class="calibre5">Ursula yanıma oturdu, yavaşça saçlarımı okşadı.</span></p>

    <p class="msonormal4"><span class="calibre5">«Bitkinsin, değil mi?»</span></p>

    <p class="msonormal4"><span class="calibre5">«Evet.»</span></p>

    <p class="msonormal4"><span class="calibre5">«Başımıza gelen şey korkunç.»</span></p>

    <p class="msonormal4"><span class="calibre5">«Başımıza gelen birşey yok. Her şey hazırlanan plana göre gidiyor ve bunu sen çok iyi biliyorsun,» dedim.</span></p>

    <p class="msonormal4"><span class="calibre5">Sanki ona şaka yapmışım gibi güldü. Rolünü iyi oynuyordu.</span></p>

    <p class="msonormal4"><span class="calibre5">Gözlerine baktım. Onu gözlerinden yakalamak istiyordum. Fakat Ursula kolay kolay kendini ele vermiyordu.</span></p>

    <p class="msonormal4"><span class="calibre5">«Neden Walter Haun’a selâm vermedin? Birbirinizi tanıdığınızı kimsenin bilmesini istemiyor musunuz?» diye sordum.</span></p>

    <p class="msonormal4"><span class="calibre5">«Fakat Walter Haun’u hiç tanımıyorum ki!»</span></p>

    <p class="msonormal4"><span class="calibre5">«Vaktiyle hastanede ziyaretine gelmiş, sana kırmızı karanfil getirmişti.»</span></p>

    <p class="msonormal4"><span class="calibre5">«Ah, kırmızı karanfiller. Şimdi hatırladım. Evet, karanfilleri getiren Walter Haun’a çok benzer, ama o Walter Haun değildi.»</span></p>

    <p class="msonormal4"><span class="calibre5">«Ben gördüğüm yüzü bir daha unutmam. Kaldı ki Walter Haun, senin söylediklerinden başka şeyler söyledi.»</span></p>

    <p class="msonormal4"><span class="calibre5">«Ne dedi?»</span></p>

    <p class="msonormal4"><span class="calibre5">«Artık çok geç. Bu sözleşmeyi daha önce yapmanız gerekti. İkinizi hastanedeki odanda gördüğümü unuttun mu?»</span></p>

    <p class="msonormal4"><span class="calibre5">«Hastanedeki ziyareti hatırlayamıyorum. Sana amcamın arkadaşı olduğunu söylemiştim o zaman. Amcamın arkadaşlarım tanımam. Belki de Walter</span></p>

    <p class="msonormal4"><span class="calibre5">Haun’du gelen. Yüzünü hatırlayamıyorum şimdi. Hatırlayabilmem için en ufak bir etki bırakmamıştı o yüz bende.»</span></p>

    <p class="msonormal4"><span class="calibre5">«Peki, ya amcan? Daha sonra, senin için bu kadar ilgi gösteren, amcandan da hiç söz etmemiştin. Bari şimdi ondan söz et biraz! Nasıl olsa günün birinde tanıyacağım kendisini.»</span></p>

    <p class="msonormal4"><span class="calibre5">«Peki öyleyse, karanfiller amcamdan gelmemişti. Yapışkan bir hayranımdan gelmişti.»</span></p>

    <p class="msonormal4"><span class="calibre5">«Yani... Walter Haun’dan?»</span></p>

    <p class="msonormal4"><span class="calibre5">«Hayır, ziyaretime gelen sadece bir elçiydi.»</span></p>

    <p class="msonormal4"><span class="calibre5">«O hayranın yatağına başka birini, bir elçiyi mi gönderiyor? Güldürme beni! Peki, amca hikâyesini neden uydurdun?»</span></p>

    <p class="msonormal4"><span class="calibre5">Ursula teslim olmuş gibiydi. «İstemiyordum... ah, bırak şu eski hikâyeyi!»</span></p>

    <p class="msonormal4"><span class="calibre5">«Eski hikâye demek, ha! Eğer bir genç kadın, sıkışınca eski hikâyelerden söz ederse, bunun ne demek olduğunu anlarım ben. Demek, Walter Haun’un sevgilisiydin?»</span></p>

    <p class="msonormal4"><span class="calibre5">Ursula, büyülenmiş gibi ellerine bakıyordu.</span></p>

    <p class="msonormal4"><span class="calibre5">«Peki, sevgilisi isem n’olacak?»</span></p>

    <p class="msonormal4"><span class="calibre5">«Bu itirafın sana neye malolur biliyor musun?»</span></p>

    <p class="msonormal4"><span class="calibre5">«Belki...»</span></p>

    <p class="msonormal4"><span class="calibre5">Kapı çalındı. Gerda Haun kahveleri getiriyordu.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_12"><b class="calibre1"><span class="calibre10"><span class="calibre5">ONÜÇÜNCÜ BÖLÜM</span></span></b></h1>

    <p class="msonormal4"><span class="calibre5">O SAATİN havasını bugün hatırlamak, duymak zor geliyor. Körükörüne atıldığım bir olaydı. Zorla itilmiştim o karışıklığa. Sonundaki zafer duygularım şimdi çoktan sönmüş durumda.</span></p>

    <p class="msonormal4"><span class="calibre5">Genç bir insan olarak kahraman olmak, kahramanlara gösterilen değeri düşlemiştim tabii. Okuyan bir insan başka ne düşleyebilir ki... Evet, genç bir insan olduğum halde, beni kimse kahraman olarak sıfatlandırmamıştı. Vatan, millet vb, daha ben onbir yaşındayken kapanmış kavramlardı. Savaş bittikten sonra kahraman olma şansı da azalmıştı. Düşmanla savaşmak bile insana kolay kolay ün sağlamıyordu.</span></p>

    <p class="msonormal4"><span class="calibre5">Büyük şanslar için insanın mucizeye ihtiyacı oluyor. Çocuğun biri suya düşerken, kadının biri köprüden kendisini denize atarken hiçbir zaman yanında olamıyor insan ya da başka biri elini çabuk tutuyor, senden önce davranıyor.</span></p>

    <p class="msonormal4"><span class="calibre5">Ama gençlik rüyaları ölmüyor.</span></p>

    <p class="msonormal4"><span class="calibre5">Birdenbire bakıyorsunuz ki bütün imkânlar hazır. Önünüzde bir insanın hayatı var. Ateş ve kurşuna karşı insanın elleri çıplak. Ve kurtarıcı için büyük bir tehlike.</span></p>

    <p class="msonormal4"><span class="calibre5">Christiane Sill, Haun ailesi ve ben.</span></p>

    <p class="msonormal4"><span class="calibre5">Benden ne istendiğinin bilincine varmıştım. Sıcak kahve soğuk düşüncelerle bitti. Şimdiye kadar doğru harekette bulunduğuma inanıyordum. Bu noktaya kadar oynanan oyuna ben de katılmıştım. Şimdi Walter Haun’un planlarını bozmaya kalıyordu iş. Kaçacak, hasta arabası ve polisle birlikte Sill’in kurtuluşunu tamamlayacak, Walter Haun’u mahvedecektim.</span></p>

    <p class="msonormal4"><span class="calibre5">Onu ele vermek, onu mahvetmek, kuşkusuz pek kolay olmayacaktı. Ursula ile bir ilintisi olabileceğinden korkuyordum. Benim Ursula’mla. Ursula. Ilk yarayı almıştım artık. Ama tam hedefe isabet etmemişti. Daha kurtarılabilecek imkânlar vardı.</span></p>

    <p class="msonormal4"><span class="calibre5">Walter Haun beni burada kalmaya zorlayacaktı. Uyur görünecektim. Sabahın dördüydü. Hepsinin yorgun olması gerekti. Yalnız Sill’in başında biri nöbet tutuyordu. Öbürleri uyumuş olacağına göre kaçmak zor olmayacaktı.</span></p>

    <p class="msonormal4"><span class="calibre5">Benim zaferimi. Walter Haun’un yıkılışını görür gibiydim. Tehlike kesin bir zaferle sonuçlanacaktı. Christiane Sill’i hastanede ziyaret edecektim, kurtardığım hayatı için edeceği teşekkürü zevkle kabullenecektim. —Çok da güzel bir kızdı üstelik— Gazetelerdeki resimleri görecektim. Sonra da Ursula ile hesabı kesecektim.</span></p>

    <p class="msonormal4"><span class="calibre5">Belki bu hesaplaşma bana çok pahalıya malola caktı, ama her rakamı kabullenmek zorundaydım. Ursula’dan hiç acı duymadan ayrılabilirdim. Başkasını kendime güldürmemek için de bşka bir yol tutabilirdim.</span></p>

    <p class="msonormal4"><span class="calibre5">Zaferimden çok emindim. Zaferimden emin olmam karşıma çıkacak tehlikelerden korkutmuyordu beni. Satranç oynarken de aynı stilde davranırım. Kendi fikirlerimin ateşiyle birlikte hücum ederdim. Gözümde sadece şahın matı bulunurdu. Bir sürü oyun tarzım vardır. Öldürücü oyunlar. Sabır, kaçınılmaz savunmalar benim işim değildi. Satrancı sonraları bırakmıştım, çünkü benden daha iyi oynayanlar çıkmıştı ve onların karşısında çok az oyun kazanıyordum. Satranç zekâ ile değil, kurnazlıkla oynanabilecek bir oyun. Belki de bütün galibiyetler kurnazlıkla kazanılıyordu.</span></p>

    <p class="msonormal4"><span class="calibre5">Walter Haun’un beni yatarken de kontrol altında bulundurabileceğini hesaba kattım. Kapıdaki yorgun bir bekçi her zaman aldatılabilir. Arabamın anahtarını da alabilirlerdi, ama çantamda yedek bir anahtar daha vardı.</span></p>

    <p class="msonormal4"><span class="calibre5">Walter Haun odaya girdi.</span></p>

    <p class="msonormal4"><span class="calibre5">«Muhakkak yorulmuş olacaksınız. Uyuyup dinlenin isterseniz. Sizin için iki oda hazırlattım. Nişanlınıza misafir odasını vermeme izin verirsiniz herhalde? Sizin için ne yazık ki çocukların odalarından birini vermek zorundayım,» dedi.</span></p>

    <p class="msonormal4"><span class="calibre5">«Eve kadar sadece otuz dakikalık bir yolum var,» dedim.</span></p>

    <p class="msonormal4"><span class="calibre5">«Ama siz benim misafirlerimsiniz,» diye gülümsedi.</span></p>

    <p class="msonormal4"><span class="calibre5">Kıskançlık duygulan gelmeye başlamıştı bana. Walter’in kibar bir insan olduğu kanısına vardım. En sinirli anlarında bile nezaketi elden bırakmıyordu, iyi bir meziyet, diye düşündüm.</span></p>

    <p class="msonormal4"><span class="calibre5">Belli etmemeye çalıştığım esnememle kendimi ele vermiştim. Esnememle, onu yalnız uykuyu düşünen, yorgun bir adamın çabucak kendisini ele verebileceği kanısına vardırmak istiyordum.</span></p>

    <p class="msonormal4"><span class="calibre5">Misafir odası yukarıdaydı. Christiane’nin odasının yanındaki oda. Sadece birkaç adım atmak zahmetiyle yanına gidilebilirdi.</span></p>

    <p class="msonormal4"><span class="calibre5">Büyük bir oda değildi, ama iki penceresi vardı. Perdeyi çeker çekmez çıkış kapısı görünüyordu, iki kişilik yatağın temiz çarşafları, yastığı, yorganı insanı hemen yatmaya zorluyor gibiydi. Ev sahibimiz modern düşünüyordu ve bazı insanların, hâlâ âdetlere sadık kalabileceklerini de akıl edebiliyordu. Bunu yatağın iki yanında yanan gece lambalarından anladım. Hiç sesimi çıkarmadan yaktım. Ne de olsa henüz nişanlıydık.</span></p>

    <p class="msonormal4"><span class="calibre5">Yeni bir korku sardı düşüncelerimi. Yoksa bu gece Ursula mı bana gözcülük edecekti?</span></p>

    <p class="msonormal4"><span class="calibre5">«Ve yandaki odada da siz yatabilirsiniz,» dedi</span></p>

    <p class="msonormal4"><span class="calibre5">Walter Haun, eliyle işaret etti. El hareketiyle —bakmak isterseniz buyurun— demek istiyordu.</span></p>

    <p class="msonormal4"><span class="calibre5">Evet, formalitelere uymak gerekti.</span></p>

    <p class="msonormal4"><span class="calibre5">Odada açılır kapanır bir yatak vardı.</span></p>

    <p class="msonormal4"><span class="calibre5">«Ne yazık ki sadece bu yatak var. Ama umarım rahat edersiniz.»</span></p>

    <p class="msonormal4"><span class="calibre5">Ne kadar rahat..»</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_13"><b class="calibre1"><span class="calibre10"><span class="calibre5">ONDÖRDÜNCÜ BÖLÜM</span></span></b></h1>

    <p class="msonormal4"><span class="calibre5">CHRİSTİANE’DEN korkuyordum.</span></p>

    <p class="msonormal4"><span class="calibre5">Siegfried başında nöbet tutuyordu. Ben geldiğim için memnun olmuşa benziyordu.</span></p>

    <p class="msonormal4"><span class="calibre5">«Hareket ediyor. Durmadan huzursuzluğu artıyor,» dedi.</span></p>

    <p class="msonormal4"><span class="calibre5">«Kendine geliyor. Vakti zaten. Narkoz çok fazlaydı,» dedim.</span></p>

    <p class="msonormal4"><span class="calibre5">Nabzını yoklamak için elini tuttum. Alıştığım için parmaklarım hemen atardamarı buluyordu.</span></p>

    <p class="msonormal4"><span class="calibre5">Korku alabildiğine sarmıştı beni. Sol elini bıraktım, sağı aldım. Sağ eli daha solgun, daha zayıf, nemli, cansız geldi bana.</span></p>

    <p class="msonormal4"><span class="calibre5">«N’oldu?» dedi, Siegfried telâşla.</span></p>

    <p class="msonormal4"><span class="calibre5">Bir nabız atışı hissediyordum, ama bu kendi kalbimin atışıydı. Kalbimin atışım parmaklarımın ucuna kadar duyuyordum. Öbür elimle boynumu tuttum. Boyun damarım alabildiğine atıyordu. Hayır, bu atışla onunki arasında bir fark vardı. Christiane’nin elindeki damarla benim boynumdaki damar farklıydı. Atışlar farklıydı. Orada duyduğum atış, onun kalp atışıydı.</span></p>

    <p class="msonormal4"><span class="calibre5">Siegfried rahatladığımı gözlerimden okudu.</span></p>

    <p class="msonormal4"><span class="calibre5">«İyi mi?» dedi.</span></p>

    <p class="msonormal4"><span class="calibre5">«Kan basıncını ölçmek istiyorum!»</span></p>

    <p class="msonormal4"><span class="calibre5">Siegfried benim kan basıncım nasıl ölçtüğüme, sanki anlayan biri gibi bakıyor, ayrıntıları kaçırmamaya çalışıyordu. Sonra birkaç kelime mırıldandı. Kulaklarımda dinleme aleti olduğu için ne söylediğini iyice anlayamamıştım. —Puhu— gibi birşey geldi kulağıma, bir kelime.</span></p>

    <p class="msonormal4"><span class="calibre5">«Konuşmaya başlıyor,» dedi Siegfried.</span></p>

    <p class="msonormal4"><span class="calibre5">«Pst» dedim. Dinleme aletiyle kan basıncının atışlarını duymaya çalışıyordum.</span></p>

    <p class="msonormal4"><span class="calibre5">Yüzon. Her şey yolunda. Artık eli soğuk ve cansız değil. Korkum geçmişti.</span></p>

    <p class="msonormal4"><span class="calibre5">«Yüzon,» dedim Siegfried’e. Sanki benim dostummuş gibi.</span></p>

    <p class="msonormal4"><span class="calibre5">«İyi öyleyse!» dedi, ama bana değil, uyuyan Christiane’ye.</span></p>

    <p class="msonormal4"><span class="calibre5">«Kaç yaşındasınız?» diye sordum.</span></p>

    <p class="msonormal4"><span class="calibre5">«Ondokuzuma basacağım.»</span></p>

    <p class="msonormal4"><span class="calibre5">«Eğer bu işi başaramazsak, bunun sizin için ne demek olduğunu biliyor musunuz?» dedim, dostluğumuzu bozmadan .</span></p>

    <p class="msonormal4"><span class="calibre5">Bana soru dolu bakışlarla baktı. Yüzünde birkaç kaba çizgi belirmişti. Yaşlandığı zaman o hatlar yakışacak ona. Kuvvetli, vahşi gözleri vardı, Babasının vahşi gözleri gibi.</span></p>

    <p class="msonormal4"><span class="calibre5">«Şansı ne oranda?» dedi.</span></p>

    <p class="msonormal4"><span class="calibre5">«Tam olarak söylemesi çok güç» dedim, ihtiyatlı davranarak. «Kendisinin dayanma gücüyle de orantılıdır bu. Yaşama arzusu ve dayanma gücüne bağlıdır.»</span></p>

    <p class="msonormal4"><span class="calibre5">«Yaşama isteği vardı. Hayatı bu kadar sevme seydi başına bunlar gelmezdi,» dedi. Şimdi akıllanmaya başlamıştı. Ben üstüne üstüne gittim. Erkekler arasında kadın konusuna daldık.</span></p>

    <p class="msonormal4"><span class="calibre5">«Bu da iyi değildir. Bu tiplerin hiç stokları olmaz,» dedim.</span></p>

    <p class="msonormal4"><span class="calibre5">«Onun yeteri kadar stoku vardı ama.»</span></p>

    <p class="msonormal4"><span class="calibre5">«Neden onun hakkında böyle konuşabiliyorsunuz? Çok mu arzuluyordunuz onu?»</span></p>

    <p class="msonormal4"><span class="calibre5">Gözlerini kıstı. Bu onun kızarmasına işaretti.</span></p>

    <p class="msonormal4"><span class="calibre5">«Benim tipim değil,» dedi.</span></p>

    <p class="msonormal4"><span class="calibre5">«Fakat bu tipi de denemek isterdiniz herhalde?»</span></p>

    <p class="msonormal4"><span class="calibre5">«Belki. Fakat sonra arka arkaya ateş etmezdim. Daha önce Knut’a da...»</span></p>

    <p class="msonormal4"><span class="calibre5">Konuşmasını yarıda kesti. Christiane gene birkaç ses çıkarmıştı. Yine —Puhu— gibi geldi kulağıma. Siegfried’in konuşmaya devam etmesi için ben susmuştum, ama ip kopmuştu artık, konuşmuyordu.</span></p>

    <p class="msonormal4"><span class="calibre5">«Knut’a ne söylediniz?» diye konuşmasına yardım etmeye çalıştım</span></p>

    <p class="msonormal4"><span class="calibre5">«Sizi ilgilendirmez,» dedi.</span></p>

    <p class="msonormal4"><span class="calibre5">«Zaten başlangıçtan beri Knut hakkındaki hiçbir şeyin beni ilgilendirmeyeceğini biliyordum. Sizin yanınızda değil. Ona ihtiyacınız olduğu zaman, gidip getirmeniz gerekiyor onu. Sonra piyanosunun başına oturuyor. Ailesinin varlığı tehlikedeyken bile o piyanosundan vazgeçmiyor! Kafadan kontaklığı falan var mı yoksa?»</span></p>

    <p class="msonormal4"><span class="calibre5">«Müzik tahsili yapıyor!»</span></p>

    <p class="msonormal4"><span class="calibre5">Bu üç kelimeyle kızgınlığını belli etmişti.</span></p>

    <p class="msonormal4"><span class="calibre5">«Ve babanız da buna karşı çıkıyor.»</span></p>

    <p class="msonormal4"><span class="calibre5">«Saçma! Babam mükemmel bir insandır! Her şeye anlayış gösteriyor. Müzik için de.»</span></p>

    <p class="msonormal4"><span class="calibre5">Christiane huzursuzlanmaya başladı. İnliyor, başını çeviriyordu. Gözleri kapalıydı hâlâ. Kuru dudakları hareket ediyordu. Artık anlamsız kelimeler söylemiyordu. Bir cümleyi anladığımı sanıyordum: «Puhu kuşunu duyuyor musun?»</span></p>

    <p class="msonormal4"><span class="calibre5">Henüz büsbütün ayılmamıştı. Ama bilinci yerin deydi. Uyuşukluğu geçmişti.</span></p>

    <p class="msonormal4"><span class="calibre5">Üzerine eğildim. Zihninin karanlık köşelerinden çıkarmaya çalıştığım şeylere yardım edebilmek için her şeyi yapmaya hazırdım. Acaba başarabilecek miydim?</span></p>

    <p class="msonormal4"><span class="calibre5">Siegfried’i odadan çıkarmak zorundaydım.</span></p>

    <p class="msonormal4"><span class="calibre5">«Ateşli rüya,» dedim. «Bana ıslak bir bez getirin de alnına koyayım.»</span></p>

    <p class="msonormal4"><span class="calibre5">Siegfried dediğime uydu.</span></p>

    <p class="msonormal4"><span class="calibre5">Şimdi Christiane ile yalnızdım. Kulağına eğildim ve fısıldadım: «Puhu kuşunu duyuyor musun? Puhu kuşunu duyuyor musun?»</span></p>

    <p class="msonormal4"><span class="calibre5">Huzursuzluğu arttı ama ağzı sadece bir inleme için şekillendi.</span></p>

    <p class="msonormal4"><span class="calibre5">«Puhu kuşunu duyuyor musun?» diye fısıldadım yine.</span></p>

    <p class="msonormal4"><span class="calibre5">Yüzünde korku ifadesi gördüğümü sandım. Sonra zayıf, güçsüz bir inilti halinde «Hayır! Hayır!» dediğini duydum.</span></p>

    <p class="msonormal4"><span class="calibre5">«Duyuyorsun! Duyuyorsun! Puhu kuşunu duyuyor musun?»</span></p>

    <p class="msonormal4"><span class="calibre5">Tekrar ağzını açtı. Dudakları şekillendi, ama o sırada Siegfried içeri girmişti. Elindeki ıslak bezi hemen Christiane’nin ağzına koydu.</span></p>

    <p class="msonormal4"><span class="calibre5">Bezi aldım ve yüzünü sildim.</span></p>

    <p class="msonormal4"><span class="calibre5">«Puhu kuşunu duyuyor musun?» diye fısıldadım tekrar.</span></p>

    <p class="msonormal4"><span class="calibre5">«Bırakın bunu!» dedi Siegfried ve beni uzaklaştırmak istedi. Yüzüne baktım. Ancak onsekiz yaşında vardı ve bana arabada tokat atmıştı.</span></p>

    <p class="msonormal4"><span class="calibre5">«Kapa çeneni!» dedim ve kollarımdan tutan ellerini uzaklaştırdım. Christiane’nin dudaklarının nasıl şekillendiğini görememiştim. Kendimi Siegfried’ den kurtarırken bir ses işitmiştim sadece, bir kelime. Bu kelimeden sadece bir harf dudaklarında kalmıştı: Bir U. Yoksa Christiane —Knut— mu demişti. Tekrar üstüne eğildim, «Knut mu?» dedim.</span></p>

    <p class="msonormal4"><span class="calibre5">«Çık dışarı!» dedi, Siegfried. Sesi beni korkutmuştu. Döndüm.</span></p>

    <p class="msonormal4"><span class="calibre5">Tabancayı bana doğrultmuştu. Gözlerinden titrediği belli oluyordu, ama elleri titremiyordu. Bana ateş etmesi gerçekten çılgınlık olurdu. Ama Chris tiane’ye ateş etmek de çılgınlık değil miydi? Siegfried de aynı kanı taşımıyor muydu? Belki de kendi siydi?</span></p>

    <p class="msonormal4"><span class="calibre5">Tabancanın önünden çekilmek zorunda kaldım.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_14"><b class="calibre1"><span class="calibre10"><span class="calibre5">ONBEŞİNCİ BÖLÜM</span></span></b></h1>

    <p class="msonormal4"><span class="calibre5">ARTIK kaçmalı!</span></p>

    <p class="msonormal4"><span class="calibre5">Odama gittim. Eğik duvarlı, açılır kapanır yataklı odama. Kapıyı açtığımda korktum. Ursula yatağımda oturuyordu. Mantosu omuzlarından kaymıştı. Sadece geceliği vardı üstünde. Geceliği, diğer gecelikleri arasında beni en çok tahrik eden geceliğiydi. Bunu ona söylemiştim de. Havva’nın elmayı Âdem’e verdiği anda bu kadar tahrik edici bir aracı yoktu. Havva’nın da böyle bir geceliği olsaydı yine de incir yaprağına ihtiyaç hissederdi. Ama Ursula’nın yüzünden sevişmeye gelmediği okunuyordu. Onun o aktör yüzünden...</span></p>

    <p class="msonormal4"><span class="calibre5">«Uyuyamıyorum. Seninle konuşmam gerek,» dedi.</span></p>

    <p class="msonormal4"><span class="calibre5">Bu dakikada herhangi bir sevgi duygusu içimi kaplamadı. Ama, onu hâlâ seviyordum. Hiç kimse, Ursula’nın yaktığı kadar içimi yakamazdı. Hiç kimse beni onun kadar duygulandıramazdı. Olmadı ve olamaz da. Benim için her şeydi o: Aşk, sıkıntı, neşe, geçmiş, gelecek, güzel ve kötü anılar. Tabii canını yakmak istiyordum, ama burada değil, alçakgönüllü olduğu sırada değil.</span></p>

    <p class="msonormal4"><span class="calibre5">Sadece birşey yapmış olmak için ayakkabılarımı çıkardım. Söyleyecek söz bulamıyordum.</span></p>

    <p class="msonormal4"><span class="calibre5">«Gerçeği öğrenmek ister misin?» dedi.</span></p>

    <p class="msonormal4"><span class="calibre5">«Evet.»</span></p>

    <p class="msonormal4"><span class="calibre5">Ellerini sıktı.</span></p>

    <p class="msonormal4"><span class="calibre5">«Walter Haun ve ben bir zamanlar tanışıyorduk.»</span></p>

    <p class="msonormal4"><span class="calibre5">«Sevgilisiydin tabii!»</span></p>

    <p class="msonormal4"><span class="calibre5">«Evet, ama aldattı beni.»</span></p>

    <p class="msonormal4"><span class="calibre5">Demek, gerçekti! Düşündüklerim doğru çıkıyordu Tahmin etmek kesinlikle insana acı verir, ama gerçek, gerçeği öğrenmek daha çok acı veriyor insana. Şimdi Ursula’ya acı çektirmek istiyordum.</span></p>

    <p class="msonormal4"><span class="calibre5">«Yaşlı erkeklerin seni aldattıkları çok oluyor mu?»</span></p>

    <p class="msonormal4"><span class="calibre5">«Walter ellibir yaşında! Onun için yaş önemli değil!»</span></p>

    <p class="msonormal4"><span class="calibre5">«Demek onun hakkmdaki fikirlerin iyimser?»</span></p>

    <p class="msonormal4"><span class="calibre5">«Hayır. Her şey bitti artık.»</span></p>

    <p class="msonormal4"><span class="calibre5">«Senden bıkıp başka bir sevgili bulduktan sonra, değil mi?»</span></p>

    <p class="msonormal4"><span class="calibre5">«İkide bir —sevgili— deyip durma!»</span></p>

    <p class="msonormal4"><span class="calibre5">«Neden? Sana başka türlü mü muamele etti yoksa?»</span></p>

    <p class="msonormal4"><span class="calibre5">«Sadece bir kere oldu! Nasıl olduğunu çokta? unuttum!»</span></p>

    <p class="msonormal4"><span class="calibre5">«Aşk için zayıf bir zekân varmış.»</span></p>

    <p class="msonormal4"><span class="calibre5">«Onu sevmedim! Beni aldattığını söyledim ya! Kadınların kolayca kanabileceği bir erkek.»</span></p>

    <p class="msonormal4"><span class="calibre5">«Severim böyle adamları. İkimizin de zevkleri» nin aynı olması ne hoş!»</span></p>

    <p class="msonormal4"><span class="calibre5">«Benden önce sahip olduğun kızlar da herkesin hoşuna giden tiplerdi.»</span></p>

    <p class="msonormal4"><span class="calibre5">«Onlar beni buraya sürüklemedi ama. »</span></p>

    <p class="msonormal4"><span class="calibre5">«Bunun böyle olabileceğini önceden bilemezdim.»</span></p>

    <p class="msonormal4"><span class="calibre5">«Peki öyleyse, anlatmaya devam et.»</span></p>

    <p class="msonormal4"><span class="calibre5">«Walter Haun bana telefon etti. —Nişanlın nasıl olsa doktor. Bir doktora ihtiyacımız var— dedi.»</span></p>

    <p class="msonormal4"><span class="calibre5">Tıkandı. Konuşmasını kesti.</span></p>

    <p class="msonormal4"><span class="calibre5">«Bu kadar basitti, değil mi?» dedim.</span></p>

    <p class="msonormal4"><span class="calibre5">«Ona tatil için yola çıkacağımızı söyledim. Başka bir doktor çağır dedim. Ama güvenebileceğim birinin olması gerektiğini söyledi. »</span></p>

    <p class="msonormal4"><span class="calibre5">«Sana güvenen biri bana da güvenebilir mi? Burada kim güvenmeye değer? Sen mi, eski sevgilin mi, yoksa ben mi?»</span></p>

    <p class="msonormal4"><span class="calibre5">«Senin ona, başka bir doktor tavsiye edebileceğini de söyledim. —Benim, doktor olarak değil, insan olarak güvenebileceğim birine ihtiyacım var,— dedi.»</span></p>

    <p class="msonormal4"><span class="calibre5">«Ve bu da, seni inandırmaya yetti, değil mi?»</span></p>

    <p class="msonormal4"><span class="calibre5">«Hayır. Sesinden, iyi birşey istemediğini anladım. İlkönce aklıma kürtaj konusu geldi.»</span></p>

    <p class="msonormal4"><span class="calibre5">Sustu ve bakışlarımı yakalamaya çalıştı.</span></p>

    <p class="msonormal4"><span class="calibre5">«Şimdiye kadar her şeyi çok iyi yaptın,» dedim, «Anlat, devam et. Belki hatayı nerede yaptığını bulabiliriz.»</span></p>

    <p class="msonormal4"><span class="calibre5">«Biri, oğlumun tabancasıyla yaralandı, dedi. Tabanca kendiliğinden ateş almış. Şanssızlık buna derler işte. Oğlumun silah ruhsatı da yok. Önemsiz birşey, ama suç tabii. Politikaya giren bir insanın, önemsiz de olsa suç işlememiş olması gerek.»</span></p>

    <p class="msonormal4"><span class="calibre5">«Evet, seçmenler kusursuz birini isterler.»</span></p>

    <p class="msonormal4"><span class="calibre5">«Ona, sana telefon etmesini söyledim.»</span></p>

    <p class="msonormal4"><span class="calibre5">«Ona niye —benim Jan Frank’ım böyle birşey yapmaz— demedin?»</span></p>

    <p class="msonormal4"><span class="calibre5">«Ama durum o kadar kötü sayılmazdı ki!»</span></p>

    <p class="msonormal4"><span class="calibre5">«Öyleyse neden bana telefon etmedi?»</span></p>

    <p class="msonormal4"><span class="calibre5">«Senin —hayır— demeyeceğini garanti edebilip edemeyeceğimi, böyle bir risk altına girmek istemediğini söyledi.»</span></p>

    <p class="msonormal4"><span class="calibre5">«Senin, —evet— diyeceğinden emindi ama?»</span></p>

    <p class="msonormal4"><span class="calibre5">Duymamazlıktan geldi.</span></p>

    <p class="msonormal4"><span class="calibre5">«Durumu yarım saat içinde ayarlamamı söyledi.»</span></p>

    <p class="msonormal4"><span class="calibre5">«Durumu nasıl ayarlayacağını da senin kadınlık sanatına bıraktı. Senin, onlara karşı koyamayacağını biliyorlardı.»</span></p>

    <p class="msonormal4"><span class="calibre5">«Birdenbire kadınlığım seni rahatsız mı etmeye başladı? Daima hoşuna gideceğini sanıyordum.» dedi.</span></p>

    <p class="msonormal4"><span class="calibre5">Yere baktım.</span></p>

    <p class="msonormal4"><span class="calibre5">«Anlatmaya devam et!» dedim.</span></p>

    <p class="msonormal4"><span class="calibre5">«Senden korkmaya başladım birdenbire. Walter Haun’la aramızda geçenleri öğrenmeden korkuyordum. —Beni bu işe katma— dedim ona.»</span></p>

    <p class="msonormal4"><span class="calibre5">«Neden reddetmedin onu? Küçük bir şanssızlık için, onun zirveye ulaşmaktan mahrum kalmasını istemiyordun, değil mi?»</span></p>

    <p class="msonormal4"><span class="calibre5">«Hayır, bana şantaj yapacağından korktum.»</span></p>

    <p class="msonormal4"><span class="calibre5">«Şantaj mı? Nasıl?»</span></p>

    <p class="msonormal4"><span class="calibre5">«Onun sevgilisi olduğumu sana söylemek istiyordu.»</span></p>

    <p class="msonormal4"><span class="calibre5">«Evet, böyle birşeyi sezeceğimi düşünmüyordunuz, düşünemezdiniz, değil mi? Bütün saflığıma rağmen yine de anatomi dersinden başarıyla bir imtihan verdiğimi unutuyordunuz.»</span></p>

    <p class="msonormal4"><span class="calibre5">«Geçmişle ilgili hiçbir şey konuşmadık. Şimdi bu durumu açıklayamam. Sana ne söyleyeceğini bana tekrarlayarak tehdit etti. Çok kabaydı sözleri. Seni kaybetmekten çok korkuyordum!»</span></p>

    <p class="msonormal4"><span class="calibre5">Ursula’nm oyuncu olduğunu unutmuştum. Masum bir kız gibi işlediği günahtan utanç duyuyordu. Sevdiği adamı kaybetmekten korkan bir kadın gibiydi. Evet, kadın dediğin böyle olur işte!</span></p>

    <p class="msonormal4"><span class="calibre5">Ursula gibi tecrübeli, soğukkanlı, akıllı bir kadın kendisine şantaj yaptıramazdı! Ama her şeye rağmen gene de boyun eğmişti. Hayrandım ona. Okşamaya başladım Ursula’yı.</span></p>

    <p class="msonormal4"><span class="calibre5">«Arabanın geldiğini duyunca, geldiğini söyledim ona telefonda. Bana, yapmam gereken şeyi söyledi.</span></p>

    <p class="msonormal4"><span class="calibre5">Bir bahaneyle seni benzin istasyonundan sonra durduracaktım. Frörup’un tam önünde. İşte böyle oldu.»</span></p>

    <p class="msonormal4"><span class="calibre5">Evet, böyle olmuştu. Bugün her şeyin böyle olduğunu daha iyi biliyordum. Ursula ve Walter Haun’la ilgili bir sürü şey vardı daha.</span></p>

    <p class="msonormal4"><span class="calibre5">Ursula yorgundu. Üşüdüğünü gördüm. Derisi pütür pütür olmuş, göğüsleri dikleşmişti. Bir öpücük verdim, «Şimdi uyuyabilirsin artık,» dedim.</span></p>

    <p class="msonormal4"><span class="calibre5">Ursula bana sokuldu, «Bu evde yalnız uyumaktan korkuyorum,» diye fısıldadı.</span></p>

    <p class="msonormal4"><span class="calibre5">Ursula’nın beni gözetleyeceğinden kuşkulanmamış mıydım? Ama bana sokuluşu, şımarışı, korkusu, şimdi kuşkuyu unutturmuştu. Ona kaçış planımdan söz etmek istemiyordum. Ursula’yı ne kadar çok sevdiğimi şimdi anlıyordum. İyi, akıllıca bir açıklama değildi bu. Bir aptallık için, ancak aptalca bir açıklama olabilirdi. Onu seviyordum ve kuşkumun dağılması bu sevgi yüzündendi.</span></p>

    <p class="msonormal4"><span class="calibre5">«Yalnız kalmak istemiyorsan benimle kaçmak zorundasın.»</span></p>

    <p class="msonormal4"><span class="calibre5">«Kaçmak mı istiyorsun?»</span></p>

    <p class="msonormal4"><span class="calibre5">«Kızın hastaneye kaldırılması gerek.»</span></p>

    <p class="msonormal4"><span class="calibre5">Ursula’nın karşılığını ne kadar bekledim bilmiyorum. Yıllarca da bekleyebilir, bir saniye de bekleyebilirdi insan. Beklemek, zamanın değil, olayların suçlu olduğu bir kavramdı.</span></p>

    <p class="msonormal4"><span class="calibre5">Ursula beni okşadı.</span></p>

    <p class="msonormal4"><span class="calibre5">«Peki. Peki, kaç öyleyse. Ne yapılması gerektiğini sen bilirsin. Sana yardım ederim.»</span></p>

    <p class="msonormal4"><span class="calibre5">«Benimle gelmek istemiyor musun?»</span></p>

    <p class="msonormal4"><span class="calibre5">«Nasıl olsa ambulansla geri döneceksin. Burada kalıp sana kaçman için yardım etmem daha iyi olur. »</span></p>

    <p class="msonormal4"><span class="calibre5">Haklıydı. Biraz önce yalnız kalmaktan korkan bir kadın şimdi anlayışlı oluyordu birdenbire. Buna şaşmak için biraz uzun zaman gerekliydi benim için.</span></p>

    <p class="msonormal4"><span class="calibre5">«Siegfried yandaki odada, kızın yanında nöbet tutuyor. Konuştuklarımızı anlamasa bile sesimizi duyuyordur. Ben pencereden atlarken sen konuşmaya devam et. Konuşmak için hiçbir şey bulamazsan son oynadığın rolün sözlerini söylersin,» diye fısıldadım Ursula’ya.</span></p>

    <p class="msonormal4"><span class="calibre5">Bana bir daha sarıldı.</span></p>

    <p class="msonormal4"><span class="calibre5">«Senin için korkuyorum,» diye fısıldadı.</span></p>

    <p class="msonormal4"><span class="calibre5">Titriyordu.</span></p>

    <p class="msonormal4"><span class="calibre5">Gerçekten korkuyordu.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_15"><b class="calibre1"><span class="calibre10"><span class="calibre5">ONALTINCI BÖLÜM</span></span></b></h1>

    <p class="msonormal4"><span class="calibre5">GÖKYÜZÜ bir süre açıktı. Sonra kuzeye doğru kızıllaşmaya başladı.</span></p>

    <p class="msonormal4"><span class="calibre5">Pencere benim için yeteri kadar büyüktü. Eğik duvardan aşağı kayarak inmek istiyordum. Camı dikkatlice yukarıya dama doğru kaldırmam gerekti. Yavaş hareket ediyordum ama, pencere ses çıkarıyordu. Milimetrik hesapla hareket etmeye başlamıştım. Gürültü kesilmeye, yavaşlamaya başladı, ama tam olarak kesilmedi. Soluğumu tutuyordum. Yandaki odada Siegfried’in sandalyeyle oynadığını duyuyordum. Bir daha denedim. Boşuna. Gürültü kesilmiyordu. Siegfried beni duyabilirdi. Gürültünün nereden geldiğini, ev sahibi olduğu için anlardı. Kaçışım iyi başlamamıştı. En iyisi misafir odasından tüymek olacaktı.</span></p>

    <p class="msonormal4"><span class="calibre5">Ursula konuşuyordu. Ses tonu tam istenilen gibiydi. Tiyatro oyuncusu olmasının yararlan vardı, Iyi ki bir oyuncuydu. Ama bana doğru konuşuyordu ve sesi yüksekti. Daha önce yalağın üstünde fısıldaşmıştık oysa. Eğer Siegfried merak edip dinlemişse birkaç şey duymuştur. İşaret ettim, sustu. Pencereyi sabitleştirdim ve ona doğru gittim.</span></p>

    <p class="msonormal4"><span class="calibre5">«Yatağa yat! Yanılmıyorsam bu Siegfried’in odası. Yatağını gıcırdarken duysun. Böylece kuşkulanmasını önlemiş oluruz.» dedim.</span></p>

    <p class="msonormal4"><span class="calibre5">Ursula yatağı konuşturmaya başladı. Odada gürültü artmıştı.</span></p>

    <p class="msonormal4"><span class="calibre5">Kapıyı kapamak ancak şimdi aklıma geldi. Kapı da gürültüsüz kapanmadı.</span></p>

    <p class="msonormal4"><span class="calibre5">Siegfried gerçekten kulak vermişse bize, kim bilir neler düşünmüştür. Önce pencere, sonra yatak, daha sonra da kapı. Komik bir sıra takip ediyordum.</span></p>

    <p class="msonormal4"><span class="calibre5">Yine kötü bir parti oyun oynamıştım. İyi bir rakibim olsaydı çoktan kaybetmiştim oyunu.</span></p>

    <p class="msonormal4"><span class="calibre5">Ve pencereye geri döndüm. Yarıya kadar açılmıştı. Dışarıya baktım. An! bir baskından korktum. Beceriksiz bir biçimde pencereyi hırsla yukarıya kaldırdım.</span></p>

    <p class="msonormal4"><span class="calibre5">Nihayet korkularımın sonuna gelmiştim. Geceleyin her pencereyi açan kaçmayı mı düşünürdü? Ne kadar da ince hesaplar yapıyormuşum. insan biraz temiz hava almak ister, değil mi ya? Ben hep pencere açık uyurum. Uykuyu düşünürsem, pencerenin gürültüsünü duymam bile. Belki Siegfried de duymamıştır. En aptalca hatayı insan kurnazlığa kaçtığı zaman yapar.</span></p>

    <p class="msonormal4"><span class="calibre5">Bir süre çevreyi dinledim. Ursula’ya baktım, elimle işaret ettim. Beni anlamıştı. Yeniden yatağı konuşturmaya başladı. Her şey yolunda gibiydi. Pencereden çıkmam zor olmayacaktı. Sadece sıçramaya cesaret etmem yeterdi. Benden birkaç metre ötede paratoner vardı. Çatının saçaklarına tutunarak oraya kadar çektim kendimi, sonra aşağı doğru kaydını.</span></p>

    <p class="msonormal4"><span class="calibre5">Korkunun da çeşitleri varmış meğer. Hayvansı bir korkuydu. Sırtımda duyuyordum bunu. Sanki bir hayvan sıçramıştı arkama. Gerçek ve korku aynı şeydi. Karanlıkta bir sürpriz çıktı karşıma. Arkadan koşarak, hırsla, atlayarak geldi. Korkudan bütün gücümü toplamıştım. Yine kendimi çatıda buldum. Keskin dişleri sadece gölgemi yakalayabilmişti. Ama geçti ve bana doğru havladı. Havlayışı siren gibi geldi kulağıma. Çevreme bakındım. Kocaman bir çoban köpeği gördüm. Kana susamış bir köpekti. Taze ete susamıştı .</span></p>

    <p class="msonormal4"><span class="calibre5">O sıra yanımda bir pencere açıldı. Siegfried, elinde tabancası, pencereden eğildi.</span></p>

    <p class="msonormal4"><span class="calibre5">«Uslu ol, Hasso Uslu ol!» diye bağırdı. Artık aşağıya, Hasso’ya bile bakmıyordum. Var gücümle saçaklara tutunmuştum. Ursula pencereye gelmiş, içeri girmeme yardım etmişti.</span></p>

    <p class="msonormal4"><span class="calibre5">«Yaralı mısın?» dedi. Solmuştu.</span></p>

    <p class="msonormal4"><span class="calibre5">Bacaklarıma baktım. Hayır. Çoraplarımda bile delik yoktu.</span></p>

    <p class="msonormal4"><span class="calibre5">«Bilmiyorum,» dedim yine de.</span></p>

    <p class="msonormal4"><span class="calibre5">Başarısızlığımın utancı yavaş yavaş sarmaya başladı. Gülünç bir kaçma teşebbüsüydü. Daha önce aklıma gelemez miydi sanki? Oysa arabadan indiğimizde, köpeğin havlamasım duymuştuk.</span></p>

    <p class="msonormal4"><span class="calibre5">Ursula saçlarımı okşuyordu.</span></p>

    <p class="msonormal4"><span class="calibre5">Kahramanların avunmaya ihtiyaçları olmaz. Kahramanlar köpekten de korkmaz.</span></p>

    <p class="msonormal4"><span class="calibre5">Hep sevimli bir insan olmak isterim, ama sinirlerim bazan tam tersini yapar.</span></p>

    <p class="msonormal4"><span class="calibre5">«Haydi, odana git!» dedim, Ursula'ya.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_16"><b class="calibre1"><span class="calibre10"><span class="calibre5">ONYEDİNCİ BÖLÜM</span></span></b></h1>

    <p class="msonormal4"><span class="calibre5">ARTIK dayanacak gücüm kalmamıştı. Gücümün sonu uyku da değildi. Bitkindim, ama yorgun değildim. Dinlenmeye ihtiyacım var! Dinlenmeliyim! Dinlenmeliyim!</span></p>

    <p class="msonormal4"><span class="calibre5">Çantamdan uyku haplarını çıkardım. Bir tane mi alayım, yoksa iki tane mi? En iyisi iki tane almak. Hayır, sadece bir tane almalı. Banyoya gittim, bir yudum su aldım. Sonra yıkandım. Aynada ıslak yüzümü seyrettim. Bir hastalık gibiydi. Gözlerim küçülmüş, zayıflamış, korkaklaşmış gibiydi. Titriyordum.</span></p>

    <p class="msonormal4"><span class="calibre5">«Dr. Mortensen!» dedim kendi kendime, «Sen yapabileceğini yaparsın! En iyi şeyi yaparsın!»</span></p>

    <p class="msonormal4"><span class="calibre5">Christiane sakindi. Kapıda durup seyrettim onu Uyuyan bir insanın düzenli soluk alıp verişme sahipti.</span></p>

    <p class="msonormal4"><span class="calibre5">Siegfried ayağa kalktı ve bana yer verdi. Yüzüne bile bakmadım. Küçük görüyordum onu. Ondan utandığım için böyle davranıyor da olabilirim.</span></p>

    <p class="msonormal4"><span class="calibre5">Christiane’yi bir daha muayene ettim. Uyuyordu. Kan basıncı 110/70’di. Soluması normaldi.</span></p>

    <p class="msonormal4"><span class="calibre5">Odama döndüm, üstümü çıkarmadan yatağa uzandım. Her zaman için hazır olmam gerekti. Uyku uyuyamayacaktım galiba.</span></p>

    <p class="msonormal4"><span class="calibre5">«Uslu dur Hasso! Uslu dur!» demişti Siegfried. Ne uslu aile! Köpeğine varıncaya kadar hepsi uslu!</span></p>

    <p class="msonormal4"><span class="calibre5">Köpeğin icabına bakmalı, buradan kurtulmalıydım. Kaçma isteğim gittikçe artıyordu. Şimdi Chris tiane için başka ne yapabilirim? Düşüncelerim karman çorman olmuştu. Ameliyatı bile düşüncelerim arasına sokmuştum. Aslında ameliyat yapmamalıydım! Direnmeliydim onlara. İstediklerini yapmamalıydım! İşin en sonunda yapılan bir hatayı düzeltmek mümkün olur belki, ama işin en başında yapılan bir hatayı düzeltmek imkânsız olabilir. Belki de bu hatayı yapmıştım. Ama aptalca bir hata değildi herhalde. Vicdan ve akıl birbirlerini hiç çekemezler zaten.</span></p>

    <p class="msonormal4"><span class="calibre5">Başlangıçta şansım daha kuvvetliydi. O zaman ateş edemezlerdi bana. Neler olup bittiğini öğrenir öğrenmez harekete geçmeliydim. Ne kimseye birşey sormalı, ne şikâyette bulunmalı, ne yapılan şeyi protesto etmeli ve ne de başka birşey yapmalıydım. Yapacağım tek iş harekete geçmekti. Haun’ları tabancalarıyla birlikte bir yana itip yemden arabama koşmalıydım. Sarhoş bile olsalar bana ateş etmeye cesaret edemezlerdi. Zorlamaya cesaret ettiler, ama bu sarhoşluğun verdiği bir cesaretti. O sırada bana ateş açamazlardı. En akıllıca iş bu olmalıydı.</span></p>

    <p class="msonormal4"><span class="calibre5">Belki o anda aynı mantıkî şeyleri düşündüm. Ama kim hayatını mantık uğruna tehlikeye atardı?</span></p>

    <p class="msonormal4"><span class="calibre5">Şimdi durum değişmişti. Ameliyattan üç saat sonra her şeyi bir kenara itmek imkânsızdı. Aklıma türlü çeşitli düşünceler geliyordu. Normali, aptalcası, delicesi her türlüsü. Böyle allak bullak vaziyetteyken uyumuşum.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_17"><b class="calibre1"><span class="calibre10"><span class="calibre5">ONSEKİZİNCİ BÖLÜM</span></span></b></h1>

    <p class="msonormal4"><span class="calibre5">GÖRDÜĞÜM rüyanın ne olduğunu hatırlamıyorum. Aklımda sadece bir ad kalmıştı Beynimin içinde sadece bu zonkluyordu. Garip bir addı Uwe Sandersiebel. Bu isimde hiç kimseyi tanımıyordum. Duvarın inceliği bana Walter Haun’nun sesini duyurdu. Sesi uykuma karışmıştı. Onun sesini de duyuyordum rüyamda.</span></p>

    <p class="msonormal4"><span class="calibre5">«... Söylediğim gibi, her şey yolunda gidecek, göreceksiniz. Size söz veriyorum. Dr. Mortensen çok iyi bir doktordur. Hemen gelecek ve ağrılarınızı dindirecek. Ona güvenebilirsiniz. Ayrıca...»</span></p>

    <p class="msonormal4"><span class="calibre5">Önce yüksek sesle olan konuşması giderek mırıltıya dönüştü. Kelimelerden çok ses tonu ile karşısındakini ikna eden bir konuşmacı gibiydi. Buğusu üstünde ince bir çorba servisi yapıldı. Şimdi fısıltılar duyuyordum.</span></p>

    <p class="msonormal4"><span class="calibre5">Güneş, eğik duvar, açık pencere... Uwe Sandersiebel. Çılgınlık!</span></p>

    <p class="msonormal4"><span class="calibre5">Uyanmıştım. Dokuza on vardı. Üç saat uyumuştum. Ayakkabılarımı giydim ve yan odaya gittim.</span></p>

    <p class="msonormal4"><span class="calibre5">Walter Haun, Christiane’nin yatağında oturuyordu. iyice üzerine eğilmiş, elini sıkıyordu. Onu bir şey hakkında ısrarla ikna etmeye çalışıyor gibiydi. Başarıyordu da.</span></p>

    <p class="msonormal4"><span class="calibre5">Odaya girdiğimi fark etti, ama selâmlamadı beni. Gözleri Christiane’nin bakışlarını yakalamaya çalışıyordu. Elini, birşeye söz veren insan gibi sıkıyordu. Christiane karşılık verecek durumda değildi. Yaralarının acısıyla savaşıyordu. Yüzünde herhangi bir ifadeye yer yoktu.</span></p>

    <p class="msonormal4"><span class="calibre5">«Günaydın, Doktor Bey!» dedi Walter ve ayağa kalktı. Bana dönmeden yine Christiane’ye;</span></p>

    <p class="msonormal4"><span class="calibre5">«Ne olursa olsun sözümü tutarım,» dedi.</span></p>

    <p class="msonormal4"><span class="calibre5">Sonra güldü. Bu gülüşte acı bir ilâcın içine katılmış tatlı bir maddenin lezzeti vardı. Ne olursa olsun sözünü tutacaktı. Bunda hem tehdit, hem de bir tartışma havası vardı.</span></p>

    <p class="msonormal4"><span class="calibre5">Bana döndüğü zaman da gülümsüyordu. Bu bir memnuniyetin verdiği gülümsemeydi. Neye memnun olmuştu? Christiane’nin yaşadığına mı? Narkozdan çıkmasına mı sevinmişti?</span></p>

    <p class="msonormal4"><span class="calibre5">Savaş sırasında çocuktum daha. Walter Haun’un o sıralarda cephede birtakım şeyleri yaşamış olması gerekirdi. Harpcerrahisi insanı kanaatkar yapar.</span></p>

    <p class="msonormal4"><span class="calibre5">«Küçük çok cesur. Acılara bir erken kadar dayanabiliyor. Ama şimdi, doktor bu acıların da icabına bakar,» dedi.</span></p>

    <p class="msonormal4"><span class="calibre5">Kendisi şimdiye kadar her şeyin icabına bakmıştı. Geri çekildi.</span></p>

    <p class="msonormal4"><span class="calibre5">Christiane’nin önünde durduğumda korktum. Hastanede olsaydı alışılagelen tablolardan biri olurdu önümdeki. Ameliyattan birkaç saat sonra hastaların görünüşü böyle olurdu. Hatları değişmiş, güzelliği kaybolmuş, hayatın bütün süsü mahvolmuştu. Kalp atışları, kan dolaşımı, ağrılar, alet çalışıyor hâlâ... Hayat kaybolmuş değil, ama solmuş bir hayat..,</span></p>

    <p class="msonormal4"><span class="calibre5">«Lütfen, bizi yalnız bırakın! »dedim.</span></p>

    <p class="msonormal4"><span class="calibre5">«Olmaz, size yardım etmem gerek.» dedi.</span></p>

    <p class="msonormal4"><span class="calibre5">«Doktor musunuz? Yoksa hemşire mi?»</span></p>

    <p class="msonormal4"><span class="calibre5">Sinirlenmiştim. Sinirden titriyordum.</span></p>

    <p class="msonormal4"><span class="calibre5">«Cephedeyken...»</span></p>

    <p class="msonormal4"><span class="calibre5">«Cephedeyken doktorların sözlerine karşı gelemezdiniz.»</span></p>

    <p class="msonormal4"><span class="calibre5">Kapıyı açtım.</span></p>

    <p class="msonormal4"><span class="calibre5">«Ama...» dedi, gerisini getiremedi. Bu durumda ve bu anda ona hükmediyordum. Bu kısa zamanda onu yanlış tanıdığımı anlayabilirdim. Hükmetmek için yaşayan bir insandı, ama kendi arzusu için yaşayan bir insan değildi. O da başka birinin emri altında hareket edebiliyordu.</span></p>

    <p class="msonormal4"><span class="calibre5">Bu şanstan faydalandım. Sinir harbiyle de insan birşeyler kazanabiliyormuş. Onun yüzündeki güvensizliği okuyabiliyordum. Gereken şeyi şimdiye kadar kesinlikle yapmıştı. Ne olursa olsun derken kendinden emin olduğunu gösteriyordu. Christiane hiç bir itirafta bulunmayacaktı. Sinyalini vermişti. Ama narkozun etkisi tamamen geçmemişti daha. Narkozun etkisinde herhangi bir şeyi saklama çabası tehlikeli olurdu. Vaktiyle, savaşta eterin etkisiyle çok kişiler farkında olmadan konuşmuşlardır.</span></p>

    <p class="msonormal4"><span class="calibre5">«Ama ben sadece...» dedi yeniden ve yine sözünü kesti. Uykudan, birkaç saatlik uykudan sonra değişmişti.</span></p>

    <p class="msonormal4"><span class="calibre5">Ona emretmeyi başarıyordum:</span></p>

    <p class="msonormal4"><span class="calibre5">«Kızı muayene edeceğim. Muayene bitinceye kadar da siz dışarıda bekleyeceksiniz!» dedim.</span></p>

    <p class="msonormal4"><span class="calibre5">«Olur,» diyebildi. Kapının arkasından dinleyeceğini biliyordum.</span></p>

    <p class="msonormal4"><span class="calibre5">Christiane’nin elini aldım. Nabzı hızlı atıyordu.</span></p>

    <p class="msonormal4"><span class="calibre5">«Ağrınız var mı?»</span></p>

    <p class="msonormal4"><span class="calibre5">Başıyla ‘evet’ dedi.</span></p>

    <p class="msonormal4"><span class="calibre5">«Hemen size bir iğne yapacağım.»</span></p>

    <p class="msonormal4"><span class="calibre5">Kan basıncı iyiydi. Üç saat öncesinden daha iyiydi. Başaracaktım!</span></p>

    <p class="msonormal4"><span class="calibre5">Christiane birşeyler mırıldandı. Yine Ulu bir kelime mi söylemişti yoksa?</span></p>

    <p class="msonormal4"><span class="calibre5">«Ne dediniz?» diye sordum ve şırıngayı yana bıraktım.</span></p>

    <p class="msonormal4"><span class="calibre5">«Su!» dedi, kuru dudaklarıyla.</span></p>

    <p class="msonormal4"><span class="calibre5">«Ağzınıza ıslak pamuk koyacağım. Bu biraz susuzluğunuzu giderir. Ameliyattan sonra ilk saatlar zordur. Dayanmalısınız. Ama zaman geçtikçe durum iyiye gider. Hatta bu akşam birkaç kaşık su içebilirsiniz,» dedim, elini sıktım ve gülümsedim.</span></p>

    <p class="msonormal4"><span class="calibre5">Tam doktorluk yapıyordum. Yalnız ufacık bir zaafım yüzünden kendimi unutuyordum bazan. Merak. Ona doğru eğilip «Neler oldu burada?» diye fısıldadığımda, kendimi biraz profan hissettim.</span></p>

    <p class="msonormal4"><span class="calibre5">Gerçeği gözlerinden açıkça okuyabiliyordum, yine de kendisini tutmayı başarıyordu.</span></p>

    <p class="msonormal4"><span class="calibre5">«Bilmiyorum,» dedi. Gözlerindeki korku ve yalanı saklamak için gözkapaklarını indirdi. Walter Haun’un tehdidinden ve benim sorularımdan korkuyordu. Ustaca bir yalan uydurabilmek için çok zayıftı. Nasıl olsa öğrenecektim.</span></p>

    <p class="msonormal4"><span class="calibre5">Sana ne dedi içimdeki bir ses. Doktorsun sen! Doktorluğunu bil sadece! Başka şey seni ilgilendirmez, karışma! insan her şeye burnunu sokmaz! Öyle ya, doktorlar insan değiller ki. Doktorlar ancak bir ideal olabilirler.</span></p>

    <p class="msonormal4"><span class="calibre5">Gözlerini açtı, korkulu gözlerle bana baktı. Soru sormaya devam edeceğimi sanıyordu.</span></p>

    <p class="msonormal4"><span class="calibre5">«Uyumaya çalışın!» dedim.</span></p>

    <p class="msonormal4"><span class="calibre5">Bana gerçeği söylemiş olsaydı, öyle sanıyorum ki, bugün her şey bambaşka bir yön alırdı. Ama gerçeği bilmiyordum. Vaktiyle olaya daha başka açıdan bakıyordum. Walter’in oğullarından biri, belki de Walter’in kendisi, Christine’ye ateş etmiş olabilirdi. Ateş edenin kim olduğunu ve bu işi neden yaptığını bilmek. Christiane’nin hayatı için önemsiz olmalı.</span></p>

    <p class="msonormal4"><span class="calibre5">Gözümde birtakım sahneler canlandırmaya başladım.</span></p>

    <p class="msonormal4"><span class="calibre5">Christiane’ye morfin yaptım. Rüyamdaki o isimden bir türlü kurtulamamıştım. Uwe Sandersibel!</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_18"><b class="calibre1"><span class="calibre10"><span class="calibre5">ONDOKUZUNCU BÖLÜM</span></span></b></h1>

    <p class="msonormal4"><span class="calibre5">KAPININ dışında Ursula’yla Walter’in sesini duyuyordum. Ursula —Eski Hikâye— demişti onun için. O hikâyeyi gözümde canlandırmaya çalışıyordum. Çok iyi canlandırabiliyordum. Her şeyden önce Ursula’yı. Acı veriyordu bana, iyi ki geçmişte ol muş. iyi ki, bizim aşkımızdan önce olmuş. Ama şahıslar değişmemişti. Ursula eski Ursula, Walter eski Walter’di.</span></p>

    <p class="msonormal4"><span class="calibre5">Kıskançlıkla kapıyı birdenbire açtım.</span></p>

    <p class="msonormal4"><span class="calibre5">Ursula konuşmasını kesti ve sorgu dolu bakışlarla bana baktı. Ama, ne sorabilirdi ki?</span></p>

    <p class="msonormal4"><span class="calibre5">«Günaydın!» dedim. Bu sözümde de iğneleyici bir ton vardı.</span></p>

    <p class="msonormal4"><span class="calibre5">«Kız nasıl?» diye sordu, Ursula.</span></p>

    <p class="msonormal4"><span class="calibre5">Bu soruyu hastanede kaç defa duymuştum, kaç insan merakla benim karşılığımı beklemişti. Korku, acı, güven dolu bakışlar. Hepsi Ursula’da vardı. Ama, her şeye rağmen yine bir yerde oynadığı hissi de vardı içimde.</span></p>

    <p class="msonormal4"><span class="calibre5">«Şimdiye kadar şansımız iyi gitti,» dedim.</span></p>

    <p class="msonormal4"><span class="calibre5">«Çok şükür!»</span></p>

    <p class="msonormal4"><span class="calibre5">«Korkmaya gerek yok!» dedi Walter Haun.</span></p>

    <p class="msonormal4"><span class="calibre5">Ursula sabahlığını giyinmişti. Sabahlığına namusluca sarılmıştı. Ama namuslu tavır takınan biri muhakkak başka şeyler düşünüyordur.</span></p>

    <p class="msonormal4"><span class="calibre5">«Bakalım sonu nasıl olacak,» dedim, yavaşça.</span></p>

    <p class="msonormal4"><span class="calibre5">«Bir ara toplanıp, beraberce konuşalım,» teklifinde bulundu Walter, güven verir bir tonla.</span></p>

    <p class="msonormal4"><span class="calibre5">Christiane’nin odasının öfkeyle kapısını kapadım.</span></p>

    <p class="msonormal4"><span class="calibre5">«Tabancanız şimdi nerede?» diye fısıldadım.</span></p>

    <p class="msonormal4"><span class="calibre5">«Sakladık.»</span></p>

    <p class="msonormal4"><span class="calibre5">«Ya telefonunuz? Hâlâ bozuk mu telefon?»</span></p>

    <p class="msonormal4"><span class="calibre5">Elini omzuma koydu ve;</span></p>

    <p class="msonormal4"><span class="calibre5">«Gelin, oturup konuşalım,» dedi. Bunları söylerken de biraz sarstı beni.</span></p>

    <p class="msonormal4"><span class="calibre5">«Christiane’nin yanında kalmam gerek. Nabzını ve kan basıncını kontrol etmek zorundayım.»</span></p>

    <p class="msonormal4"><span class="calibre5">«Ben Christiane’nin yanında kalıp nabzım kontrol edemez miyim?» diye rica etti Ursula. Benim Walter’le oturup konuşmamda hiçbir sakınca görmüyordu.</span></p>

    <p class="msonormal4"><span class="calibre5">«Siz, çok sevimli bir kızsınız,» dedi Walter, Ur sula’ya.</span></p>

    <p class="msonormal4"><span class="calibre5">Sevimli bir kız! Sevimli bir kız! Bazı baba tipleri, kızları yoldan çıkarmak istediklerinde —Sevimli bir kız ol!— derler daima. Belki Walter de Ursula’yı baştan çıkarmak istediğinde aynı sözü kullanmıştı.</span></p>

    <p class="msonormal4"><span class="calibre5">Çıldıracaktım. Bu adama baktıkça tepem atıyordu. Bir zamanlar Ursula’ya sahip olduğunu düşünmek deli ediyordu beni. Tahammül edemiyordum. Belki de benim Ursula’ya sahip olduğum gibi sahip olmuştu o da. Olamaz mı? Hayır, bu dayanılması imkânsız bir tahmin olur. Ursula. Onun gibi bir kıza önceleri rastlamamıştım. Yanında her şeyi unutuyordum. Bazı şeyler düşünüyor, bazı düşüncelere kapılıyordum, ama onun yanında her şeyi unutuyordum. Soracağım soruyu, vereceğim karşılığı bile. Sanki dünyada bir tek o vardı. Bütün güzel şeyler onda toplanmıştı. Çekiciydi, vahşiydi. Her şeyi isteyen, her şeyi alan bir aşk. Kül bırakmadan yakıyordu insanı.</span></p>

    <p class="msonormal4"><span class="calibre5">Acaba Walter’le Ursula arasında da aynı şeyler olmuş muydu? Aşk yapmışlar mıydı? Ateşli bir aşk? Walter Haun, bilgeliğini Ursula’ya da aşılamış mıydı?</span></p>

    <p class="msonormal4"><span class="calibre5">Bu adam hakkında her şeyi öğrenmeliydim, diye düşündüm. Çılgınlık yaptığımın farkındaydım. Beni odama kadar götürmesine izin verdim.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_19"><b class="calibre1"><span class="calibre10"><span class="calibre5">YİRMİNCİ BÖLÜM</span></span></b></h1>

    <p class="msonormal4"><span class="calibre5">KARŞILIKLI oturup konuşunca her şey değişiyor. Ben namuslu değilim, bari sen namuslu ol, diye birşey de olamaz. Hiç kimse namuslu değil. Dünyanın nasıl olduğunu biliyorduk.</span></p>

    <p class="msonormal4"><span class="calibre5">«Evet, başımıza gelen kazayı sana anlatacağım. Kazayı örtbas etmek istiyorum,» diye itirafta bulundu Walter, «Bunu egoist bir insan olduğum için yapıyor değilim. Bana inanabilirsiniz. Suçluyu korumak da istemiyorum. Suçlu cezasını çekecektir kesinlikle. Ailemi düşünüyorum. Bu da açıkça ortada. Herkes ailesini düşünür, işin ucunda sadece benim kaderimle ilgili birşey yatmıyor. Bir insanın en soylu mesleği politikacılıktır. Kaldı ki, bütün erkeklerin politikacı bir yarn vardır. Ben hep böyle hissettim ve tarih açısından da böyle düşündüm. Tarihi gözden geçirirsek aynı sonuca varırız. Geçmişimizi bilirsiniz! Büyük Theoderich, Odoaker’i barışma yemeğinde öldürür. Ama yine de —Büyük— adını alır. Büyük Kari, Saksonyalıları yenmiştir. Başka halk topluluklarını ele alalım. Üçüncü Richard’ı ele alalım sözgelişi. Onu tanımanız gerek. Nişanlınız, aynı adı taşıyan tiyatroda oynuyor. Sonra Heinrich, Sekizinci Heinrich! İngilizler daha kötü! Belki, o zamanlar çoktan geçti, diyeceksiniz. Ama şunu unutmayın ki, ne kadar zaman geçerse geçsin yöneticiliğin kuralları hiçbir zaman değişmemiştir.</span></p>

    <p class="msonormal4"><span class="calibre5">Önder... Yani, Adolf Hitler’i demek istiyorum... Hitler kötü bir örnek oldu. Bir de Roosevelt’i düşünün! Pearl Harbour hakkındaki gerçeği biliyor musunuz? Bu gerçeği bilen bir insan, onun neden düşmanımız olduğunu anlar. Saydıklarım hiçbir zaman kendilerini düşünmemişlerdir. Halkı düşünmüşlerdir. Tarih bir sürü canilerle dolu, işte Stalin! Ya da, eğer deli değildiyse, Neron. Bunlar ayrıcalık meydana getirirler. Hükmetmek, yönetmek çok güç iş. Politikaya atılmak yolunu ben seçmedim. Bazan toplumun zorlamalarına uyar insan. Bir kurban ister toplum. Ben de sizin gibi bir operatör doktor olmak isterdim. İnsanlık hizmetinde böyle, gözle görülebilen işler yapmak mükemmel şey. Ama ne var ki, babamın bıraktığı işi sürdürmek zorundaydım. Beni tatmin etti mi bu? Hayır. Öteden beri toplumumuzun geleceğini düşünmüşümdür. Savaşta Alman halkına hizmet ettim. Bu çok normal birşeydi. O zaman bir SS elemanı olduğumu neden inkâr edeyim?</span></p>

    <p class="msonormal4"><span class="calibre5">En seçkin organizasyonlarımızdan biri, elit bir topluluk olduğunu herkes bilir. Bugün bile bu konuda bana birtakım suçlamalarda bulunmak isteyenler var. İnanın bana, idealist bir insandım. Ben ve arkadaşlarım kirli hiçbir iş yapmadık. Arada sırada bazı şeylere göz yummak zorunda kalıyorduk. Savaş savaştır. Düşmanların neler yaptığını düşündükçe insanın aklına neler geliyor! Ama savaştan sonra dünya deliye dönmüştü. Kendimizden geçmiş durumda, baygın bir halde, aramızdan kimi, korkuluk olarak burnumuzun ucuna getireceklerini seyretmek zorunda kalmıştık. Kimi dikebilirlerdi başımıza? Daha önce hiçbir topluluğa katılmamış birini. Hiçbir işe yaramayan birini. O zaman hangimiz bir faaliyette bulunmamıştı ki ? Tersine, herkes birşeyler yapmıştı. Bir hizmeti dokunmayanlar, ancak işe yaramayan kişilerdi. Çok şükür, o zamanlar geçti artık. Şimdi bize yine ihtiyaç var. Ön yargılarla yeteri kadar savaşmışımdır. Ama dürüst ve normal bir insan olduğumu ispatladım onlara. Bugün hiç kimsenin kuşkusu yok artık. Hatta önceleri bana karşı olan insanlar bile, benimle şimdi oturup bira yudumlu yorlar. Yine de savaşmak gerek. Çevremizde neler döndüğünü bilirsiniz. Gazetelere bakmak yeter! Televizyona bakmak yeter! Bizim halkımız böyle mi olacaktı? Çocuklarınızın bu ruhta mı yetişmesini istersiniz? Baca tutuşmuş durumda! Daha fazla uyuyanlayız. Uyanmalıyız artık. Erkek, erkeküğini bilmelidir. Zayıf erkekleri hiçbir şeyde kullanamayız, işte benim bütün zorum burada. Ben ne kendimi, ne de partimi düşünürüm. Bugün baştaki insanlarla aynı görüşte olmadığım bir sürü nokta var. Çocuklarımızın geleceğini düşünüyorum sadece, gerçek bu. Şimdi de benim evimde bu kaza oluyor! Seçimlere çok kısa bir zaman var! Durumu değiştiremem, ama seçmenlerin nasıl insanlar olduğunu bilirsiniz. Kendimi çok büyük görmüyorum, kazanacağımı da garantileyensem, ne var ki, ortak davamızda gerilemiş olacağız. Daha önce savaşta görevimi yaptığım halde, beni yine başka şeylerle suçlarlar. O zaman partimin karşısına nasıl çıkabilirim? Seçimi kaybetme konusunda ben suçlu olursam ne yaparım? Buna sebebiyet vermemeliyim. Benim için dayanılmaz birşey olur bu. Şimdi bu kazayı neden gizli tutmak istediğimizi anladınız mı? Kız anlayışlı. Anlayışlı davrandığı için, zaman gelince mutlu duyacak kendisini. Şimdi sizin de anlayışlı olmanız gerek. Anlayışlı olun lütfen!»</span></p>

    <p class="msonormal4"><span class="calibre5">Hiç ses çıkarmadan dinlemiştim. Kafam allak bullak olmuştu. Beni ne sanıyordu yani !</span></p>

    <p class="msonormal4"><span class="calibre5">Evet bir karşılık bekliyordu, ben de verdim:</span></p>

    <p class="msonormal4"><span class="calibre5">«Savaş bittiğinde on yaşındaydım. Gençlik ordusuna katılmıştım, ama idealist değildim. Birkaç ay sürmüştü gençlik ordusunda bulunmam. Ama aradan yirmi yıl geçti. Dilimin ucuna gelen kelimeyi söylesem, karşımdaki insan kırılabilir. Yine de söylemek istiyorum: Ben, Nazi düşmanıyım.»</span></p>

    <p class="msonormal4"><span class="calibre5">Walter, gülerek oturduğu iskemlenin arkasına yaslandı:</span></p>

    <p class="msonormal4"><span class="calibre5">«Ben de! Bugün kim nazileri ciddiye alıyor ki?» dedi.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_20"><b class="calibre1"><span class="calibre10"><span class="calibre5">YİRMİBİRİNCİ BÖLÜM</span></span></b></h1>

    <p class="msonormal4"><span class="calibre5">MERDİVENLERDE bir kadının ayak seslerini duydum. Odanın kapısı önünden geçiyordu. Gerda Haun’un kalın sesi, sonra Ursula’nınki duyuldu. Biraz sonra da kapı vuruldu.</span></p>

    <p class="msonormal4"><span class="calibre5">«Girin!» dedi, Walter Haun.</span></p>

    <p class="msonormal4"><span class="calibre5">Gerda bu sabah çirkin görünüyordu. Yorgunluğun verdiği bir çirkinlikti. Gece rahat edemediği belliydi.</span></p>

    <p class="msonormal4"><span class="calibre5">«Kahvaltı aşağıda hazır, Walter,» dedi, Gerda. Gecenin huzursuzluğuna rağmen, yine de kocasına tatlılıkla sesleniyordu.</span></p>

    <p class="msonormal4"><span class="calibre5">«Peki öyleyse, önce bir kahve içelim. Buyurun Doktor Bey, enerjiye ihtiyacımız var,» dedi, Walter Haun.</span></p>

    <p class="msonormal4"><span class="calibre5">«Hayır, ben aşağıya inmeyeceğim,» dedim düşmanca.</span></p>

    <p class="msonormal4"><span class="calibre5">«Size bir tepsi üstünde yukarı gönderebilir miyim?» diye sordu, Gerda Haun.</span></p>

    <p class="msonormal4"><span class="calibre5">Kahvenin kokusu yukarıya kadar gelmişti. Gerçekten biraz enerjiye ihtiyacım vardı. Ayrıca, Gerda bana hiçbir şey yapmış da değildi.</span></p>

    <p class="msonormal4"><span class="calibre5">«Evet, lütfen,» dedim.</span></p>

    <p class="msonormal4"><span class="calibre5">Gençlik ordusunda bulunmuştum. Bunu Walter’e de söylemiştim. Sanki özel bir anlamı varmış gibi, cümleyi ikinci defa tekrarladım. Bu cümleden kur tulamıyordum. Garip şey. Tıpkı rüyamdaki o yabancı isim gibi, bundan da kurtulamıyordum. Uwe San dersiebel!</span></p>

    <p class="msonormal4"><span class="calibre5">Bir dakika. Dur bakalım. Uwe Sandersiebel! Tamam, oydu. Bu isimde birini tanıyordum. Yirmi yıl kadar oluyordu. Yirmi yıl önce. Gençlik hareketlerine katılmıştık. Ellerimizde flamalar vardı. O da flama taşıyordu. O gün Führer’in doğum günüydü. 1945 yılı. Bir konuşma yapmıştı:</span></p>

    <p class="msonormal4"><span class="calibre5">«Bugün Führer’imizin doğum günüdür!... Ve bugün, düşman Elbe nehrine dayanmış bile olsa, püskürteceğiz. Doğudan saldıran hayvanları, batıdan saldıran canileri de püskürteceğiz! Galip geleceğiz!»</span></p>

    <p class="msonormal4"><span class="calibre5">Kızıl yüzlü, sarışın, geniş yapılı biriydi. Güçlü elleri vardı. Ama yüz hatları sert değildi. German ırkının posta pullarındaki abide bakışları yoktu gözlerinde. Birkaç santim de küçük gibiydi. Ama hayata karşı direnen bir adamdı. Gülüşü de iyiydi. En iyi gülen insanlardan biriydi. Zaferi şahsiyetinde kazanmış gibi geliyordu bana. «Bu da kim?» diye sormuştum merakla. Yanımdaki çocuk aptalın biri olduğu için, hemen birdenbire anlamlı bir yüz ifadesi takınarak, «Uwe Sandersiebel,» demişti. Bundan hemen sonra eve koşmuş, kapıda durarak onun gibi yumruğumu havaya kaldırıp, «Galip geleceğiz!» diye bağırmıştım. Bu alarm düdükleri çalmaya başlayıncaya, yani ertesi güne kadar sürmüştü. O günden beri, böyle önder olma çabasındaki tiplerden hoşlanmam. Uwe Sandersiebel! Neden yıllar sonra bu ad gelmişti aklıma? Christiane Sill, gerçekten «Uwe nerede?» mi demişti. Ama Uwe adında bir sürü insan tanıyorum ben. Bu bölgede çok rastlanan adlardandır. Peki, neden Sandersiebel? Neden bu ad yakamı bırakmıyordu?</span></p>

    <p class="msonormal4"><span class="calibre5">Bayan Gerda büyük bir tepsi içinde kahve, ekmek, yumurta, jambon, ev reçeli, iki fincan ve iki peçete getirmişti.</span></p>

    <p class="msonormal4"><span class="calibre5">«Nişanlınızı çağırayım. Siz kahvaltınızı yapıncaya kadar, ben de Christiane’nin yanında kalırım,» dedi</span></p>

    <p class="msonormal4"><span class="calibre5">Yatağın üstünde oturuyordum. Küçük, düz masayı hazırladım. Ursula bakışlarımı yakalamaya çalışıyordu, ama korkuyordu. Yanıma, yatağın üstüne oturmadı, bir iskemle çekti. Evet, korkuyordu.</span></p>

    <p class="msonormal4"><span class="calibre5">«Zavallı kız,» dedi.</span></p>

    <p class="msonormal4"><span class="calibre5">«Sana birşey anlattı mı?»</span></p>

    <p class="msonormal4"><span class="calibre5">«Hayır, hiç konuşmadı diyebilirim.»</span></p>

    <p class="msonormal4"><span class="calibre5">«Hiçbir şey mi?»</span></p>

    <p class="msonormal4"><span class="calibre5">«Sadece bir soru sordu, ama ben anlayamadım.»</span></p>

    <p class="msonormal4"><span class="calibre5">«—Puhu kuşunu duyuyor musun?— dedi, değil mi?»</span></p>

    <p class="msonormal4"><span class="calibre5">«Hayır, bunu da nereden çıkarıyorsun?» dedi, Ursula.</span></p>

    <p class="msonormal4"><span class="calibre5">Ve elindeki fincan titredi. Verdiği karşılıktan sinirli olduğu anlaşılıyordu. Sinirli sinirli kahvesini üfledi. Gözleri fincanın içine dalmıştı sanki. Fincanı dudaklarına götürdü.</span></p>

    <p class="msonormal4"><span class="calibre5">«Kahve çok sıcak,» diye uyardım onu.</span></p>

    <p class="msonormal4"><span class="calibre5">Beni duymadı. Dilini yaktı. Geriye doğru irkildi.</span></p>

    <p class="msonormal4"><span class="calibre5">«Kim ateş etti ona?» diye sordum.</span></p>

    <p class="msonormal4"><span class="calibre5">«Bilmiyorum. Kim olursa olsun ne fark eder?»</span></p>

    <p class="msonormal4"><span class="calibre5">«Neden —bilmiyorum— diyorsun da, —Nereden bilebilirim?— demiyorsun?»</span></p>

    <p class="msonormal4"><span class="calibre5">«İkisinin arasındaki fark ne, anlayamadım?»</span></p>

    <p class="msonormal4"><span class="calibre5">«Bana anlattıklarından çok şey biliyorsun.»</span></p>

    <p class="msonormal4"><span class="calibre5">«Saçma. Niçin ve nereden, daha fazla şey bilebilirim?»</span></p>

    <p class="msonormal4"><span class="calibre5">«Walter Haun’dan.»</span></p>

    <p class="msonormal4"><span class="calibre5">«Artık birbirimizle konuşmuyoruz. Sanki aramızda hiçbir şey olmamış gibi davranıyor bana kargı. Daha önce de sana söylemiştim bunu.»</span></p>

    <p class="msonormal4"><span class="calibre5">«Bu adamda seni çeken ne oldu anlamıyorum ki? Neyine kapıldın bu herifin?»</span></p>

    <p class="msonormal4"><span class="calibre5">«Bırak allahaşkma şu geçmişi!»</span></p>

    <p class="msonormal4"><span class="calibre5">«Hayır. Gerçi bu senin geçmişin, Dütün öteki şeyler gibi bu da seni ilgilendirir, ama bilmek istiyorum; çünkü Walter Haun şimdi beni de ilgilendiriyor artık.»</span></p>

    <p class="msonormal4"><span class="calibre5">«Kadınların hoşlandığı bir tip.»</span></p>

    <p class="msonormal4"><span class="calibre5">«Nasıl yani?»</span></p>

    <p class="msonormal4"><span class="calibre5">«Bunu açıklamak güç.»</span></p>

    <p class="msonormal4"><span class="calibre5">«Neden güç olsun?»</span></p>

    <p class="msonormal4"><span class="calibre5">«Sözün kısası... Seksi bir adam.»</span></p>

    <p class="msonormal4"><span class="calibre5">«Sözün kısası bu demek? Söylediğin şey, özelliği olmayan erkekler de vardır, biliyorum.»</span></p>

    <p class="msonormal4"><span class="calibre5">Ursula, güzel eliyle bir parça ekmek kopardı. Elleri öteden beri hoşuma giderdi zaten. Önceleri bu güzel ele hayran hayran bakardım. Benim olmasını isterdim. Beni elleriyle okşamasını, sevmesini. O da oldu. Ama şimdi apayrı duygular sarmıştı beni. Anlaşılmaz bir duygu vardı içimde. Ellerini gördükçe başka şeyler düşünüyordum.</span></p>

    <p class="msonormal4"><span class="calibre5">«Walter Haun’u mahvedeceğim,» dedim.</span></p>

    <p class="msonormal4"><span class="calibre5">«İyi ya,» dedi, Ursula. «Dene bir.»</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_21"><b class="calibre1"><span class="calibre10"><span class="calibre5">YİRMİİKİNCİ BÖLÜM</span></span></b></h1>

    <p class="msonormal4"><span class="calibre5">SÖZÜN kısası, seksi bir adam. »Bu cümle aklımdan gitmiyor, beni yiyip bitiriyordu. Halbuki ben Ursula’ya o kadar kolay sahip olamamıştım. Şimdiye kadar mutluydum. Ursula’yı seviyordum. Başlangıçta onu sadece arzulamıştım. Hâlâ da arzuluyorum. Umudumu kaybetmiş değilim. Gerçi o ilk günlerin tutkusu kalmamıştı içimde, ama yine de biraz tutkunluk vardı. Peşinden koşmuş, kendimi kaptırmıştım. Düşlerimin en ateşli zamanlarında, yalnızlığımın hastalık haline dönüştüğü sıralarda bile, Ursula’ yı sevebileceğimi aklıma getirmemiştim. Sadece, ona sahip olmak istiyordum. Bir defa, yalnız bir defa. Bir kitabı hiçbir zaman iki kere okumamışımdır.</span></p>

    <p class="msonormal4"><span class="calibre5">Ursula güzeldi. Ama güzelliğini sonraları fark edebilmiştim ancak. Başlangıçta fiziğinin çekiciliğine kaptırmıştım kendimi. Kusursuz bir dişiydi. Yalnız göğüsleri değil, sandaletinin içinden görünen parmak uçlan bile dişiliğini ortaya koyuyordu. Neyi varsa hepsi dişilikle yüklenmişti.</span></p>

    <p class="msonormal4"><span class="calibre5">Onu ilk defa sanatçıların çıkış kapısında beklediğimde, arabaya yalnız gelmedi. Halkın sevgilisi de vardı yanında. Coşkun yaratılışlı, garip suratlı, sarışın bir bomba: Eleonor.</span></p>

    <p class="msonormal4"><span class="calibre5">Onu başka türlü düşünmüştüm oysa. Prömiyeri kaçırdığımı, ikinci defa başarılarını benimle birlikte kutlamak isteyip istemediklerini sordum.</span></p>

    <p class="msonormal4"><span class="calibre5">Eleonor formundaydı, her şeye hazırdı. Yalnız benim seçtiğim lokal canım sıkmıştı. Yeniden —Cafe Opera—ya gittik.</span></p>

    <p class="msonormal4"><span class="calibre5">Geceyi Eleonor’un hareketliliğinin etkisinde geçirdim. Ama durmadan Ursula’nın bakışlarını arıyordum. Sonunda buldum da. Başka bir söz söylemek gereksizdi. Bakışlarımdan ne demek istediğimi; yani, onu arzuladığımı anlamıştı.</span></p>

    <p class="msonormal4"><span class="calibre5">Önce Ursula’yı evine bıraktım. Öyle istemişlerdi ikisi de. Ursula’ya elimi uzattım, sıktım.</span></p>

    <p class="msonormal4"><span class="calibre5">Sonra Eleonor’la yalnız kalmıştım. Elimde olma mayarak, iyi geceler derken, uzun uzun öptüm onu.</span></p>

    <p class="msonormal4"><span class="calibre5">Ursula’yı ilk defa yağmur altında öpmüştüm. Yaya olarak almaya gittiğimde o sıra arabamla gitmeyi uğursuzluk sayar olmuştum.</span></p>

    <p class="msonormal4"><span class="calibre5">Sessiz bir lokale gittik. Suyun anlamı üzerine delice bir konuşmaya dalmıştık. Hiç olmazsa, onun canım sıkmadığımı fark etmiştim.</span></p>

    <p class="msonormal4"><span class="calibre5">Evine bırakmak için yola koyulduğumuzda, yağmur daha hızlı yağmaya başlamıştı. Yolun sonuna doğru ıslak evler, ıslak ağaçlar arasında bizden başka kimse kalmamış gibiydi. Bir taksi yanımızdan hışırdayarak geçti. Kenara sıçradık. Ursula’yı bir şövalye gibi koruyordum. Sonunda öptüm onu. Belki şövalyeler de böyle yapıyorlardı.</span></p>

    <p class="msonormal4"><span class="calibre5">Ursula bana dudaklarını ve dişlerini verdi. Dilini geri çekiyordu. Çekimser kalır gibi bir hali vardı. Yavaş yavaş tencereyi okşayan ve gittikçe saran bir alev gibiydi.’ Buharlar damla damla birbirine kavuşup sızıntı meydana getiriyordu sanki.</span></p>

    <p class="msonormal4"><span class="calibre5">Ursula o zamanlar mobilyalı bir evde oturuyordu. Tek bir odada. Ev sahibinin iyi bir terbiyesi, ama kötü düşünceleri vardı. Kulağı da çok iyi duyuyordu, uykusu tavşan uykusu gibiydi. Akşamları saat ondan sonra eve girmek imkânsızdı. Ursula’yı hep evin kapısına kadar götürürdüm.</span></p>

    <p class="msonormal4"><span class="calibre5">Çok geçmeden bir fırsat doğdu. Doğum günümde yine tiyatroya gittim. Daha önce Ursula’nın odasına çiçek göndermiş, küçük bir de mektup iliştirmiştim: Doğum günüm olduğunu, kendimi mutsuz duyduğumu, buna bir çare bulup bulamayacağını sordum.</span></p>

    <p class="msonormal4"><span class="calibre5">Ursula çok kaba bir biçimde beni neşelendirmeye çalışmıştı. Derdime çare olarak da, Eleonor ve Robert Hassaney’i getirmişti birlikte. Çok neşeli insanlardı. Neşeleri beni de çabucak sarmıştı. Az sonra, ben de gerçekten kederli değildim artık.</span></p>

    <p class="msonormal4"><span class="calibre5">Hep beraber benim bekâr evime gittik ve doğum günümü kutladık. Beethoven’in yetmişsekiz devirlik dokuzuncu senfonisini koymuştuk pikaba. Mikima uslar sevinç kahkahaları atıyordu: — ... Kim hoş bir kadına sahip olmak isterse, kahkaha atsın, neşelensin !—</span></p>

    <p class="msonormal4"><span class="calibre5">Yine bütün zorum Eleonor’laydı. Ursula’nın bakışlarını yakalayamıyordum bir türlü. Ama çok neşeliydi. Dans ederken de yanak yanağa dans ediyorduk. Kulağını ısırıyor, öpüyordum. Ursula’yı öptüğümü görünce, Robert Hassaney de onu öpmem için tutturdu. Bereket versin o sırada Eleonor yetişti.</span></p>

    <p class="msonormal4"><span class="calibre5">Sonunda içecek tek damla kalmamıştı. Robert Hassaney başladı konyak mantarlarını çiğnemeye. Çiğnerken bir ara bağırdı: «Uff, dişim!»</span></p>

    <p class="msonormal4"><span class="calibre5">Birdenbire şaka olmadığım anladım. İnliyor, bağırıyordu. Ağzına baktım. Mantar dişlerine ne yapmış olabilirdi ki?</span></p>

    <p class="msonormal4"><span class="calibre5">Ötekiler, merak içinde ne olduğunu soruyorlardı.</span></p>

    <p class="msonormal4"><span class="calibre5">«Ne bileyim ben... Bilmiyorum.» dedim.</span></p>

    <p class="msonormal4"><span class="calibre5">«Nasıl olur, siz doktorsunuz değil mi?» diye, Robert sordu.</span></p>

    <p class="msonormal4"><span class="calibre5">«Evet ama, diş doktoru değilim.»</span></p>

    <p class="msonormal4"><span class="calibre5">«Öyleyse beni bir diş doktoruna götürün!»</span></p>

    <p class="msonormal4"><span class="calibre5">«Saat birbuçuk!»</span></p>

    <p class="msonormal4"><span class="calibre5">«Ama dayanamıyorum artık! Au!»</span></p>

    <p class="msonormal4"><span class="calibre5">Pek aldırış etmek istemiyordum, Ursula’yla Eleonor işi dramatik hale getirdiler.</span></p>

    <p class="msonormal4"><span class="calibre5">«Seni hemen Bubi Elsner’e götürürüz!» diye söz verdi, Eleonor.</span></p>

    <p class="msonormal4"><span class="calibre5">Elsner, sahiden de diş doktoruydu.</span></p>

    <p class="msonormal4"><span class="calibre5">Doğum günüm böylece sona erdi.</span></p>

    <p class="msonormal4"><span class="calibre5">Arabada, ön tarafta yalnız oturuyordum. Arkada Hassaney’in ağrıları sağlı sollu dindirilmeye çalışılıyordu.</span></p>

    <p class="msonormal4"><span class="calibre5">Dr. Elsner uykudan uyandırıldığına pek memnun olmamıştı. Saçları dağınıktı, sert ve kısa konuştu.</span></p>

    <p class="msonormal4"><span class="calibre5">Ben arabaya döndüm. Oturup bekledim. İnle yerekten geri döndüler. Robert Hassaney’i, hep birlikte yatağına yatırdık.</span></p>

    <p class="msonormal4"><span class="calibre5">Eleonar birkaç ev ötede oturuyordu.</span></p>

    <p class="msonormal4"><span class="calibre5">«Sizi de yatağınıza yatıralım mı?» diye sordum. Yaptığım şakaya memnun olmamıştı. ‘Tıpta şakanın yeri yoktur. Doktor olarak bunu unutmamalıydım...’</span></p>

    <p class="msonormal4"><span class="calibre5">Ursula arkada kalmıştı. Kendimi bir taksi şoförü gibi hissediyordum.</span></p>

    <p class="msonormal4"><span class="calibre5">Evinin önünde inip, arabanın çevresini dolaştıktan sonra oturduğu tarafın kapısını açmak zorunda kalmıştım. Ama hâlâ içeride oturuyor, birşey arıyordu.</span></p>

    <p class="msonormal4"><span class="calibre5">«Eldivenlerim ve anahtarlarım!» dedi.</span></p>

    <p class="msonormal4"><span class="calibre5">Birlikte aramaya koyulduk.</span></p>

    <p class="msonormal4"><span class="calibre5">«Yanınıza aldığınıza emin misiniz?»</span></p>

    <p class="msonormal4"><span class="calibre5">«Dr. Elsner’deyken yanımda olduğuna eminim!»</span></p>

    <p class="msonormal4"><span class="calibre5">Yeniden Bubi Elsner’e gittik. Bu arada biraz uyumuş olacaktı, ama yine de memnun olmadı. Ben arka planda kalmayı tercih etmiştim. Korkuyordum.</span></p>

    <p class="msonormal4"><span class="calibre5">Ursula çantasız döndü.</span></p>

    <p class="msonormal4"><span class="calibre5">«Herhalde sizin evinizde unutmuş olacağım,» dedi.</span></p>

    <p class="msonormal4"><span class="calibre5">Benim eve gittik. Bu arada tabii ki, Ursula’ya yarım saat içinde sahip olabileceğimi düşünüyordum. Yine de düşüncelerimi pek ciddiye alamıyordum. Belki de hayaldi. Ursula yine arkada oturuyordu.</span></p>

    <p class="msonormal4"><span class="calibre5">Çantasını çok çabuk bulduk. Ona dışarıya kadar eşlik ettim. Merdivenlere açılan kapıya doğru giderken Ursula geriye döndü.</span></p>

    <p class="msonormal4"><span class="calibre5">«Doğum gününü sonunda berbat ettik, değil mi?» Bakışlarımız birleşmişti. Her ikimiz de eridiğimizi duyduk. Ursula’yı kapıya yasladım. Kanat kapandı. Oracıkta hırsla öpmeye başladım. Dudaklarını ve dişlerini buldum. Sonra dili de oyuna katıldı. Mantosunun düğmelerini çözdüm. Altında kazağı vardı. Kazağının altından vücudunu kolayca buldum. Önce sırtını okşadım, sonra göğüslerini. Bir ara elim aşağıya doğru inmeye başladı. Tam o sırada Ursula geri itti beni.</span></p>

    <p class="msonormal4"><span class="calibre5">«Hayır,» dedi, sonra bir daha yavaşça ekledi; «Hasar.»</span></p>

    <p class="msonormal4"><span class="calibre5">Hayır, sözünü hep ciddiye almazdım, ama gerçekten istemediğini anladım.</span></p>

    <p class="msonormal4"><span class="calibre5">Olduğu gibi bıraktım.</span></p>

    <p class="msonormal4"><span class="calibre5">Kırılmıştım. Bir daha ona rastlamamak için yemin etmiştim. Ama ettiğim yemin bir gece bile sürmedi.</span></p>

    <p class="msonormal4"><span class="calibre5">Neden istememişti? O da beni arzuluyordu. Aşkı en az benim kadar istediğine emindim.</span></p>

    <p class="msonormal4"><span class="calibre5">«Çok çabuk başladım işe,» dedim kendi kendime, «Bana, o kadar kolay elde edilir kadınlardan olmadığını ispatlamak istedi kesinlikle.»</span></p>

    <p class="msonormal4"><span class="calibre5">Belki de gerçekten böyleydi. Bunları düşünürken ona olan aşkım başlamıştı bile. Eğer o sırada benim olmuş olsaydı, her şey biterdi belki. Bir defalık bir kadın olurdu. Çok saf düşüncelerim varmış aşk konusunda.</span></p>

    <p class="msonormal4"><span class="calibre5">Ama şimdi, Walter Haun’un evinde durumu başka açıdan açıklayabiliyordum.</span></p>

    <p class="msonormal4"><span class="calibre5">O zaman birini seviyordu ve sevdiği adama karşı da sadık kalmak istiyordu. O sevdiği kişi Walter Haun’du.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_22"><b class="calibre1"><span class="calibre10"><span class="calibre5">YİRMİÜÇÜNCÜ BÖLÜM</span></span></b></h1>

    <p class="msonormal4"><span class="calibre5">GERDA HAUN, Christiane’nin yatağına oturmuştu. «Uyuyor,» dedi fısıldayarak. Christiane’nin uyuduğunu ben de onun kadar iyi görüyordum. Ger da bana gerçekten birşey mi söylemek istedi, yoksa susmak hoşuna gitmiyor muydu?</span></p>

    <p class="msonormal4"><span class="calibre5">Kızın soluk alıp verişi biraz düzensizdi. Ama yeteri kadar da alabiliyordu. Nabzını yoklarken, onbeş saniye içinde otuzbir saymıştım.</span></p>

    <p class="msonormal4"><span class="calibre5">Christiane daha ayılmamıştı. Morfinin etkisiyle uykudaydı.</span></p>

    <p class="msonormal4"><span class="calibre5">Gerda Haun ayakucunda bekliyordu. Sesimi çıkarmadan yanından geçmek istedim, ama o koluma dokundu.</span></p>

    <p class="msonormal4"><span class="calibre5">«Nasıl, Doktor?» dedi fısıltıyla, «Bana gerçeği söyleyin!»</span></p>

    <p class="msonormal4"><span class="calibre5">Ağzına baktım. Konuşmaya hazır, diye düşündüm.</span></p>

    <p class="msonormal4"><span class="calibre5">«Neyi öğrenmek istiyorsunuz?» dedim.</span></p>

    <p class="msonormal4"><span class="calibre5">«Bana gerçeği söyleyin!» dedi fısıltıyla.</span></p>

    <p class="msonormal4"><span class="calibre5">«Siz bana gerçeği söyleyin!» dedim.</span></p>

    <p class="msonormal4"><span class="calibre5">«Birşey bilmiyorum ben.»</span></p>

    <p class="msonormal4"><span class="calibre5">«Her zamanki gibi. »</span></p>

    <p class="msonormal4"><span class="calibre5">Dönüp gitmek istedim. Bırakmamak için engel olmadı, kalmamı rica etmedi. Ama sanki birşeyler söylemek istiyor gibi geldi bana. Nitekim birkaç kelime çıktı ağzından. Fısıldar gibiydi.</span></p>

    <p class="msonormal4"><span class="calibre5">«Ateş edildiğinde...»</span></p>

    <p class="msonormal4"><span class="calibre5">Ona baktım, durdu. Tıkanmış gibiydi. Korkuyla çevresine bakımyordu. Uyuyan Christiane’ye değil, kapıya doğru bakıyordu.</span></p>

    <p class="msonormal4"><span class="calibre5">«Ateş edildiğinde n’oldu?» dedim yavaşça.</span></p>

    <p class="msonormal4"><span class="calibre5">Yatakla kapı arasındaki mesafeyi ortalamış, fısıltıyla konuşuyorduk.</span></p>

    <p class="msonormal4"><span class="calibre5">«Ateş edildiğinde, biz televizyon seyrediyorduk.»</span></p>

    <p class="msonormal4"><span class="calibre5">«Kocanız da yanınızda mıydı?»</span></p>

    <p class="msonormal4"><span class="calibre5">«Evet, kocam da seyrediyordu.»</span></p>

    <p class="msonormal4"><span class="calibre5">«Başka? Başka kimler vardı televizyon seyreden?»</span></p>

    <p class="msonormal4"><span class="calibre5">Dudaklarını belli belirsiz bir gülümsemeyle hareket ettirdi. Kaç kişi olduklarını hesaplamaya çalışıyordu. Daha doğrusu bana kaç kişi olduklarını söylemesi gerektiğini düşünüyordu.</span></p>

    <p class="msonormal4"><span class="calibre5">«Başka kimse yoktu.»</span></p>

    <p class="msonormal4"><span class="calibre5">«Yalnız siz ve kocanız, öyle mi? Peki, oğullarınız neredeydi? »</span></p>

    <p class="msonormal4"><span class="calibre5">«Yanılmıyorsam, hepsi ytıkardaydı. Silah sesini duyunca, kocam hiçbir şey söylemeden ayağa kalktı. Christiane’nin bağırtısını duyduk. Kocam odadan hızla çıktı. Christiane çok bağırıyordu. Ben Sieglinde’ye mani olmak istiyordum...»</span></p>

    <p class="msonormal4"><span class="calibre5">«Sieglinde mi? »</span></p>

    <p class="msonormal4"><span class="calibre5">Korktu, sonra ustaca kullandığı yalanını düzeltmek istedi, ama vazgeçti:</span></p>

    <p class="msonormal4"><span class="calibre5">«Evet, Sieglinde; benim kızım yani.»</span></p>

    <p class="msonormal4"><span class="calibre5">«Nerededir şimdi?»</span></p>

    <p class="msonormal4"><span class="calibre5">«Eve yolladık. Sinirleri berbattı.»</span></p>

    <p class="msonormal4"><span class="calibre5">«Demek kızınıza, yukarıya gitmemesi için engel oldunuz ve ikiniz aşağıda kaldınız?»</span></p>

    <p class="msonormal4"><span class="calibre5">«Hayır, elimden kurtuldu, koşmaya başladı. Ben de arkasından koştum. Koridorda onların nasıl kaçtıklarını duyduk.»</span></p>

    <p class="msonormal4"><span class="calibre5">«Kimler kaçıyordu?»</span></p>

    <p class="msonormal4"><span class="calibre5">«Çocuklar. Kocamın geldiğini duyunca hepsi kaçmaya başlamışlardı. Kocamdan çok korkarlar. Kapıların çarpıldığını duyduk. Yukarıda sadece bir odanın kapısı açık kalmıştı. Christiane yerde yatıyor ve bağırıyordu. Yatağa çıkmaya çalışıyordu. Kocam ‘N’oldu?’ diye kükredi. Christiane inliyordu: ‘Ölüyorum, ölüyorum!’ Walter odadan çıktı ve Knut’un odasını açtı. Knut, yatağının önünde sapsarı duruyordu. Walter hiçbir şey söylemeden, koridora çekti onu. Siegfried, odasında kapının arkasına saklanmıştı Volker’i banyoda bulduk. Hepsi de tir tir titriyordu.»</span></p>

    <p class="msonormal4"><span class="calibre5">Dudaklarım ısırdı. Sanki söylediklerinin arkasından acı birşey geliyordu. Yutkundu.</span></p>

    <p class="msonormal4"><span class="calibre5">«Peki, sonra?»</span></p>

    <p class="msonormal4"><span class="calibre5">Nasıl yutkunduğunu görüyordum. Yutkunmasını saklayamamıştı benden.</span></p>

    <p class="msonormal4"><span class="calibre5">«Kocam hepsini odaya götürdü. Beni de aşağıya yolladı.»</span></p>

    <p class="msonormal4"><span class="calibre5">«Ya Sieglinde?»</span></p>

    <p class="msonormal4"><span class="calibre5">«Yine aşağıya inmişti.»</span></p>

    <p class="msonormal4"><span class="calibre5">«Neden?»</span></p>

    <p class="msonormal4"><span class="calibre5">«Dedim ya, sinirleri bozuktur onun.»</span></p>

    <p class="msonormal4"><span class="calibre5">«Sonra n’oldu?»</span></p>

    <p class="msonormal4"><span class="calibre5">«Bildiğim bu kadar.»</span></p>

    <p class="msonormal4"><span class="calibre5">«Oğullarınızdan hiçbiri birşey söylemedi mi?»</span></p>

    <p class="msonormal4"><span class="calibre5">«Bana birşey söylemediler.»</span></p>

    <p class="msonormal4"><span class="calibre5">«Siz hiçbir şey sormadınız mı?»</span></p>

    <p class="msonormal4"><span class="calibre5">«Daha sonra sordum. Hepsi de aynı şeyi söylüyordu: ‘Ben değildim. Ben birşey bilmiyorum. Bana sorma. Babam kimsenin soru sormasını istemiyor.’</span></p>

    <p class="msonormal4"><span class="calibre5">«Onlara inanıyor musunuz?»</span></p>

    <p class="msonormal4"><span class="calibre5">«Evet, başka ne yapabilirim?»</span></p>

    <p class="msonormal4"><span class="calibre5">«İçlerinden biri yalan söylüyor. Oğullarınız o kadar ustaca mı yalan söylüyor ki, anneleri hiçbir şey fark edemiyor?»</span></p>

    <p class="msonormal4"><span class="calibre5">«Artık çocuk değiller. Hepsi yetişti. İşin içine kız girince... O zaman tanıyamıyorum onları. Babalarını örnek alıyorlar. Gerçi iyi birşey, ama daha çok erken, yaşları çok küçük. Bu kadar gençken kendilerini harcamaları iyi olmaz! Her birinin kendisine göre sırlan var. Çekmeceleri kilitli durur.»</span></p>

    <p class="msonormal4"><span class="calibre5">Kapalı çekmecelerdeki sırlar gençleri mahvediyordu.</span></p>

    <p class="msonormal4"><span class="calibre5">Yalnız kaldığım zaman çekmeceleri kontrol ederim, diye düşündüm.</span></p>

    <p class="msonormal4"><span class="calibre5">«Bu işi üçünün beraber yaptığına inanıyorsunuz tabii?»</span></p>

    <p class="msonormal4"><span class="calibre5">«Ne demek istediğinizi anlayamıyorum. »</span></p>

    <p class="msonormal4"><span class="calibre5">«Christiane Sill’le oğullarınız arasında daha önce nasıl bir ilişki vardı?»</span></p>

    <p class="msonormal4"><span class="calibre5">«Hiçbir şey! Babaları bir ilişki kurmalarım şiddetle yasak etmişti. Sonunda arkadaşımızın kızı. Sorumluluğu üzerimizde. Hele üç oğullu bir evde, bu sorumluluk daha da çok artıyor. Bizde kaldığı sürece hiçbir şey olmamalı. Bunu oğullarımıza açıkça söylemiştik.»</span></p>

    <p class="msonormal4"><span class="calibre5">«Peki, olumlu bir sonuç alabildiniz mi?»</span></p>

    <p class="msonormal4"><span class="calibre5">«Hayır hayır! Durum bambaşka bir yön almış olmalı. Bilmiyorum. Aklım almıyor bir türlü. Kötü bir rüya gibi geliyor bana. Dün akşama kadar... Aman yarabbim... Dün akşama kadar hiçbir şey yoktu!»</span></p>

    <p class="msonormal4"><span class="calibre5">«Ben geldiğimde, ev rom kokuyordu!»</span></p>

    <p class="msonormal4"><span class="calibre5">«Cumartesiydi. Çocuklar yüzmeden geç dönmüşler, serinlemişler di. Su soğukmuş. Biraz ısınmak istiyorlardı.»</span></p>

    <p class="msonormal4"><span class="calibre5">«Sonra hepsi sarhoş oldu tabii!»</span></p>

    <p class="msonormal4"><span class="calibre5">«Hayır, hiç kimse sarhoş olmamıştı. Hepsi babalarına çekmiş. Alkol aldıklarını belli etmezler.»</span></p>

    <p class="msonormal4"><span class="calibre5">«Yine de yaptıkları işlerden belli oluyor!»</span></p>

    <p class="msonormal4"><span class="calibre5">Dudaklarım ısırdı. Sanki söylediklerinin arkasından acı birşey geliyordu. Yutkundu.</span></p>

    <p class="msonormal4"><span class="calibre5">«Peki, sonra?»</span></p>

    <p class="msonormal4"><span class="calibre5">Nasıl yutkunduğunu görüyordum. Yutkunmasını saklayamamıştı benden.</span></p>

    <p class="msonormal4"><span class="calibre5">«Kocam hepsini odaya götürdü. Beni de aşağıya yolladı.»</span></p>

    <p class="msonormal4"><span class="calibre5">«Ya Sieglinde?»</span></p>

    <p class="msonormal4"><span class="calibre5">«Yine aşağıya inmişti.»</span></p>

    <p class="msonormal4"><span class="calibre5">«Neden?»</span></p>

    <p class="msonormal4"><span class="calibre5">«Dedim ya, sinirleri bozuktur onun.»</span></p>

    <p class="msonormal4"><span class="calibre5">«Sonra n’oldu?»</span></p>

    <p class="msonormal4"><span class="calibre5">«Bildiğim bu kadar.»</span></p>

    <p class="msonormal4"><span class="calibre5">«Oğullarınızdan hiçbiri birşey söylemedi mi?»</span></p>

    <p class="msonormal4"><span class="calibre5">«Bana birşey söylemediler.»</span></p>

    <p class="msonormal4"><span class="calibre5">«Siz hiçbir şey sormadınız mı?»</span></p>

    <p class="msonormal4"><span class="calibre5">«Daha sonra sordum. Hepsi de aynı şeyi söylüyordu: ‘Ben değildim. Ben birşey bilmiyorum. Bana sorma. Babam kimsenin soru sormasını istemiyor.’</span></p>

    <p class="msonormal4"><span class="calibre5">«Onlara inanıyor musunuz?»</span></p>

    <p class="msonormal4"><span class="calibre5">«Evet, başka ne yapabilirim?»</span></p>

    <p class="msonormal4"><span class="calibre5">«İçlerinden biri yalan söylüyor. Oğullarınız o kadar ustaca mı yalan söylüyor ki, anneleri hiçbir şey fark edemiyor?»</span></p>

    <p class="msonormal4"><span class="calibre5">«Artık çocuk değiller. Hepsi yetişti. İşin içine kız girince... O zaman tanıyamıyorum onları. Babalarını örnek alıyorlar. Gerçi iyi birşey, ama daha çok erken, yaşları çok küçük. Bu kadar gençken kendilerini harcamaları iyi olmaz! Her birinin kendisine göre sırlan var. Çekmeceleri kilitli durur.»</span></p>

    <p class="msonormal4"><span class="calibre5">Kapalı çekmecelerdeki sırlar gençleri mahvediyordu.</span></p>

    <p class="msonormal4"><span class="calibre5">Yalnız kaldığım zaman çekmeceleri kontrol ederim, diye düşündüm.</span></p>

    <p class="msonormal4"><span class="calibre5">«Bu işi üçünün beraber yaptığına inanıyorsunuz tabii?»</span></p>

    <p class="msonormal4"><span class="calibre5">«Ne demek istediğinizi anlayamıyorum. »</span></p>

    <p class="msonormal4"><span class="calibre5">«Christiane Sill’le oğullarınız arasında daha önce nasıl bir ilişki vardı?»</span></p>

    <p class="msonormal4"><span class="calibre5">«Hiçbir şey! Babaları bir ilişki kurmalarım şiddetle yasak etmişti. Sonunda arkadaşımızın kızı. Sorumluluğu üzerimizde. Hele üç oğullu bir evde, bu sorumluluk daha da çok artıyor. Bizde kaldığı sürece hiçbir şey olmamalı. Bunu oğullarımıza açıkça söylemiştik.»</span></p>

    <p class="msonormal4"><span class="calibre5">«Peki, olumlu bir sonuç alabildiniz mi?»</span></p>

    <p class="msonormal4"><span class="calibre5">«Hayır hayır! Durum bambaşka bir yön almış olmalı. Bilmiyorum. Aklım almıyor bir türlü. Kötü bir rüya gibi geliyor bana. Dün akşama kadar... Aman yarabbim... Dün akşama kadar hiçbir şey yoktu!»</span></p>

    <p class="msonormal4"><span class="calibre5">«Ben geldiğimde, ev rom kokuyordu!»</span></p>

    <p class="msonormal4"><span class="calibre5">«Cumartesiydi. Çocuklar yüzmeden geç dönmüşler, serinlemişlerdi. Su soğukmuş. Biraz ısınmak istiyorlardı.»</span></p>

    <p class="msonormal4"><span class="calibre5">«Sonra hepsi sarhoş oldu tabii!»</span></p>

    <p class="msonormal4"><span class="calibre5">«Hayır, hiç kimse sarhoş olmamıştı. Hepsi babalarına çekmiş. Alkol aldıklarını belli etmezler.»</span></p>

    <p class="msonormal4"><span class="calibre5">«Yine de yaptıkları işlerden belli oluyor!»</span></p>

    <p class="msonormal4"><span class="calibre5">«Bunu alkolle açıklamak yersiz olur... Ama... Ama. olamaz mı?»</span></p>

    <p class="msonormal4"><span class="calibre5">Merdivenlerden ayak sesleri geliyor, biri yukan çıkıyordu. Walter Haun’un ayak sesleriydi. Artık tanıyordum.</span></p>

    <p class="msonormal4"><span class="calibre5">Gerda Haun bana yaklaştı ve fısıltıyla:</span></p>

    <p class="msonormal4"><span class="calibre5">«Size yardım ederim!» dedi.</span></p>

    <p class="msonormal4"><span class="calibre5">Karşılık vermekte bocaladım.</span></p>

    <p class="msonormal4"><span class="calibre5">«Belki sonunda her şey düzelir.» dedi.</span></p>

    <p class="msonormal4"><span class="calibre5">Başımı salladım</span></p>

    <p class="msonormal4"><span class="calibre5">«Her şey mi? Artık uyu,» dedim.</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_23"><b class="calibre1"><span class="calibre10"><span class="calibre5">YİRMİDÖRDÜNCÜ BÖLÜM</span></span></b></h1>

    <p class="msonormal4"><span class="calibre5">BANYOYA girdim, yüzümü yıkadım. Kapıyı kilitlemiştim. Bulduğum şey tamamen rastlantı eseriydi. Diş macunu tüpünün kapağı elimden düştü ve radyatörün altına gitti. Kapağı bulabilmek için iyice eğilmek zorundaydım. Bu sırada radyatörün altında siyah birşey fark ettim. Dokundum ve dışarı çıkardım. Bir külottu bulduğum şey. Ve üzerinde siyah güller vardı .</span></p>

    <p class="msonormal4"><span class="calibre5">Radyatörün altına tıkılan bu külot da ne demek oluyordu?</span></p>

    <p class="msonormal4"><span class="calibre5">Hayretle külotu muayene ediyordum. Kuruydu. Kadın kokuyordu. Biraz da parfüm. Tertemiz bir külottu. Peki, ama neden buraya tıkılmıştı?</span></p>

    <p class="msonormal4"><span class="calibre5">Yine yerine tıktım. Önceleri böyle birşey karşısında sadece başımı sallar geçerdim. Yıllar geçtikçe insanın tecrübesi artıyor. Gittikçe insanın şaşkınlığı geçiyor.</span></p>

    <p class="msonormal4"><span class="calibre5">Aklını başına topla ve biraz düşün!</span></p>

    <p class="msonormal4"><span class="calibre5">Bir bağlantı kurmaya çalışıyordum. Davranışım detektifçe bir araştırma değildi elbet. Belki bir ipucu olabilirdi. Yararlı sonuçlara götürmek için yeterli olabilirdi.</span></p>

    <p class="msonormal4"><span class="calibre5">Sonra odama gidip, kapıyı kilitledim.</span></p>

    <p class="msonormal4"><span class="calibre5">Siegfried’in odasında yattığımdan en ufak bir kuşkum yoktu. Şurada duran yazı masası da ona aitti. Çekmeceleri kilitliydi.</span></p>

    <p class="msonormal4"><span class="calibre5">Birtakım eşyaları inceleme hevesine nereden kapıldığıma dair herhangi bir açıklama bulamıyorum. Meraktan daha ötede birşeydi bu. Bunun Christiane için önemli olabileceği aklıma gelmezdi.</span></p>

    <p class="msonormal4"><span class="calibre5">Gece masasının ve gardrobun anahtarları yazı masasına uymuyordu. Enjektör iğnesini eğip, maymuncuk yapmak istedim, başaramadım. Gardroptaki ceket ve pantolon ceplerini karıştırdım. Montgome’rinin cebinde bir anahtar buldum. Yazı masasının iki tane anahtarı olması gerekti. Birini Siegfried yanında taşıyordu herhalde. İkincisini iyi saklayama mıştı. Bu, ikinci anahtardı.</span></p>

    <p class="msonormal4"><span class="calibre5">Yazı masasında Siegfried’in, bilinen gizli eşyaları vardı. Sözgelişi Danimarka dergileri. Onların arasında da resim kâğıtları. Siegfried, dergilerdeki resimleri kurşunkalemle kopya etmek istemişti. Ama kızların yüzlerim çizerken hevesi kaçmış, fazla titiz davranmamıştı.</span></p>

    <p class="msonormal4"><span class="calibre5">Resim bloku sağda duruyordu. Kapağı geriye ittim ve oğlanın yaptığı son resme baktım. Kızın biri lavaboya eğilmiş, yıkanıyordu. Büsbütün çıplak değildi. Üzerinde siyah güllü bir külot vardı. Bu kızın yüzünü yaparken Siegfried’in hevesi kaçmamıştı. Silmiş silmiş, yeniden çizmiş, sonunda da Christiane’ nin yüzüne benzeyen güzel bir yüz çıkarmıştı ortaya.</span></p>

    <p class="msonormal4"><span class="calibre5">Çekmecede de kendisine gelen birkaç mektup vardı. Kızlardan gelen mektuplar. Hepsi yabancı küçük hanımlardı. Christiane’den gelen bir tek mektup bile yoktu.</span></p>

    <p class="msonormal4"><span class="calibre5">Yabancı bir hanımın mektubunu alıp okumanın doğru olup olmayacağını düşündüm. Ama merakım üstün geldi. Üstelik beni gözetleyen biri ve utanmam için de hiçbir neden yoktu. Bulduğum son mektup, gerçekten yeni birşey fark etmeme yaramıştı. Satırlar şu kelimelerle başlıyordu:</span></p>

    <p class="msonormal4"><span class="calibre5">«Sevgili PUHU...»</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_24"><b class="calibre1"><span class="calibre10"><span class="calibre5">YİRMİBEŞİNCİ BÖLÜM</span></span></b></h1>

    <p class="msonormal4"><span class="calibre5">URSULA, Christiane’ye bir bardak su verirken odaya girdim. Kızcağız kana kana yudumluyordu suyu. Bardağı hemen hemen bitirmişti.</span></p>

    <p class="msonormal4"><span class="calibre5">«Dur!» diye bağırdım. Ursula’nın elindeki bardağı kaptığım gibi yere vurdum. Ursula korku dolu bakışlarla cam kırıklarına bakakaldı. Oyuncular uğura inanırlar. Cam kırıkları mutluluk getirirdi.</span></p>

    <p class="msonormal4"><span class="calibre5">«Deli misin!» diye kükredim. «Daha su içmemesi gerekirdi!»</span></p>

    <p class="msonormal4"><span class="calibre5">«Ama bilmiyordum. Bana böyle birşey söylemedin şimdiye kadar,» dedi, Ursula.</span></p>

    <p class="msonormal4"><span class="calibre5">Evet, suç bendeydi. Gerçekten söylememiştim.</span></p>

    <p class="msonormal4"><span class="calibre5">«Hiç olmazsa sorabilirdin, değil mi!»</span></p>

    <p class="msonormal4"><span class="calibre5">«Benden bir bardak su istedi. Senin, su içmesine izin verdiğini de söyledi.»</span></p>

    <p class="msonormal4"><span class="calibre5">Çatlamış dudaklarıyla,</span></p>

    <p class="msonormal4"><span class="calibre5">«Susadım!» dedi, Christiane.</span></p>

    <p class="msonormal4"><span class="calibre5">Kolunu biraz yukarı kaldırdım. Gerçekten suya ihtiyacı vardı. Yukarısı sıcak olmuştu. Yattığı yer tam çatının altıydı. Güneş güneydeydi. Christiane’nin seruma ihtiyacı vardı. Tuz ve üzüm şekeri bileşimi bir seruma. Ama yoktu yanımda. Boş duran iki serum şişesine takıldı bakışlarım. Kendim hazırlamak zorundaydım. Su ve tuz her evde bulunurdu nasıl olsa.</span></p>

    <p class="msonormal4"><span class="calibre5">«Daha birşey içmemeksiniz,» dedim Chrıstine’ye,» «Vücudunuzun ihtiyacı olan suyu serumla vereceğim size. Sermumu verince susuzluğunuz dayanılır duruma gelecek.»</span></p>

    <p class="msonormal4"><span class="calibre5">Boş serum şişelerini aldım ve aşağıya indim. Walter Haun indiğimi duymuştu. Bir kapı açıldı. Merdivenin altına geldi ve beni bekledi.</span></p>

    <p class="msonormal4"><span class="calibre5">«Size yardım edebilir miyim, Doktor Bey?» dedi.</span></p>

    <p class="msonormal4"><span class="calibre5">Ona, neler istediğimi açıkladım. Beni mutfağa götürdü ve karısını çağırdı.</span></p>

    <p class="msonormal4"><span class="calibre5">Gerda Haun’dan bir mektup terazisi ve bir ölçü bardağı rica ettim. Tencereye bir litre su koydum. Terazinin üstüne de dokuz gram tuz.</span></p>

    <p class="msonormal4"><span class="calibre5">«Bu karışımı şimdi kaynatmam gerek. Sterilize edeceğim,» diye açıkladım.</span></p>

    <p class="msonormal4"><span class="calibre5">«Yaptığınız, başardığınız şeyler, gerçekten takdire değer, Doktor Bey,» dedi Walter Haun. Bunu içtenlikle söylemişti. Biraz sonra da «Teşekkür ederim,» dedi. Mutlu görünüyordu.</span></p>

    <p class="msonormal4"><span class="calibre5">«Hiçbir şeyden anlamıyorsunuz,» dedim. «Kızın</span></p>

    <p class="msonormal4"><span class="calibre5"> </span></p>

    <h1 class="msonormal2" id="sigil_toc_id_25"><b class="calibre1"><span class="calibre10"><span class="calibre5">YİRMİALTINCI BÖLÜM</span></span></b></h1>

    <p class="msonormal4"><span class="calibre5">BUZLU bileşimim hâlâ kaynamamıştı. Ocağın yanında dikiliyor, bakışlarımı boşluğa dikmiş bekliyordum. Knut, o sırada piyanoyla oynamaya başlamıştı.</span></p>

    <p class="msonormal4"><span class="calibre5">Hızla yürüyen birini duydum. Bir kapı hırsla açıldı, ama bu gürültü Knut’u tedirgin etmemişti, Mendelssohn’dan bir parça çalıyordu.</span></p>

    <p class="msonormal4"><span class="calibre5">Birdenbire piyanonun sesi kesildi. Kapağının hızla kapandığını duydum.</span></p>

    <p class="msonormal4"><span class="calibre5">«Kes artık şu zımbırtıyı!» diye bağırdı, Walter Haun.</span></p>

    <p class="msonormal4"><span class="calibre5">«Ah, marş mı çalmamı istiyorsun? Çalayım mı?»</span></p>

    <p class="msonormal4"><span class="calibre5">Piyanonun kapağı yine açıldı ve Knut yeniden çalmaya başladı. Ama marş müziği değildi bu. Men delssohn’a devam ediyordu.</span></p>

    <p class="msonormal4"><span class="calibre5">«Kes dedim sana!»</span></p>

    <p class="msonormal4"><span class="calibre5">«Zımbırtı falan değil çaldığım! »</span></p>

    <p class="msonormal4"><span class="calibre5">«Evet, değil! Şimdiye kadar hiç konser vermiş değilsin! Hayatında her konuda olduğu gibi piyano çalmakta da zayıfsın!»</span></p>

    <p class="msonormal4"><span class="calibre5">«Müzikten anlamıyorsun sen.»</span></p>

    <p class="msonormal4"><span class="calibre5">«Şimdi de babana karşı kaba davramyorsun!»</span></p>

    <p class="msonormal4"><span class="calibre5">«Beni rahat bırak!»</span></p>

    <p class="msonormal4"><span class="calibre5">«Sen bizi rahat bırak tıngırtılarınla! »</span></p>

    <p class="msonormal4"><span class="calibre5">«Şimdi piyano çalmam gerek benim! İhtiyacım var buna! Sen içmeni sürdürebilirsin, ama benim piyano çalmam gerek. Eğer beni rahat bırakmazsan, birşeyler olabilir.»</span></p>

    <p class="msonormal4"><span class="calibre5">«Kes artık!» diye kükredi, Walter Haun.</span></p>

    <p class="msonormal4"><span class="calibre5">O sırada telefon çaldı.</span></p>

    <p class="msonormal4"><span class="calibre5">Çok çabuk hareket etmem gerekti. Walter Haun hırsından telefonun çaldığını duymamıştı. Telefon ikinci defa çalmadan kulaklığı kaldırabilirsem...</span></p>

    <p class="msonormal4"><span class="calibre5">Hızla mutfaktan çıktım, telefonun bulunduğu odanın kapısına vardım, kapı kolunu kavradım, çok geçti. Telefon bir daha çaldı. Ama Walter Haun bağırmaya devam ediyordu. Hiçbir şey duymamıştı.</span></p>

    <p class="msonormal4"><span class="calibre5">«Alo?» diye fısıldadım telefonda.</span></p>

    <p class="msonormal4"><span class="calibre5">«Ben Redleff Voigt junior. Bay Haun’la mı görüşüyorum?»</span></p>

    <p class="msonormal4"><span class="calibre5">«Hayır, ben Doktor Mortensen. Bakın dinleyin.»</span></p>

    <p class="msonormal4"><span class="calibre5">«Oh, affedersiniz, yanlış öyleyse.»</span></p>

    <p class="msonormal4"><span class="calibre5">«Hayır!» diye bağırdım. Ama adam telefonu kapamıştı. Şaşkınlıkla saçlarımı tuttum. Yine telefon edeceğini tahmin ettim. Adam sadece numaranın yanlış düştüğünü sanmıştı.</span></p>
  </div>
</body>
</html>
