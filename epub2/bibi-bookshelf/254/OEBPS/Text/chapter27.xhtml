<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yağmur Kesiği</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter27">
  <div class="html5_section">
    <h1>GARİP AKIMI!</h1>

    <p>Gece... Şimşekler. Gökyüzü köşkün üstünde. Bulutlar simsiyah... Köpekler, at kişnemeleri duyuluyor... Harabe köşkün önünde zifirî bir insan silueti görülüyor.</p>

    <p>Adamın yüzü yok!. Karaltı bütünüyle. Tam önümüzde duruyor. Şimşekler çakıyor. Çok büyük gürültü. Bir kadın sesli adam opera söylüyor. Rusça. Arkada bembeyaz olan müştemilat kulübesinin kırık camından bir soluk benizli kırmızı gözlü adam görüyoruz.</p>

    <p>Gırtlağına kordon dolandı aniden. Acıyla hırıldıyor adam. Guzman bu adam. Dili kıpkırmızı ve kertenkele gibi yüzü.</p>

    <p>Fırtına kameranın içinde. Herşeyi uçuran bir rüzgâr bu. Dallar, çitler uçuyor. Uzunca bir plan bu kameranın üstüne uçuşan parçacıkları görüyoruz...</p>

    <p>Köşk arkada. Önümüzde Lefteri. Kameranın içine bakıyor. Harabenin duvarları gri. Arkada beyaz-siklamen otrişlerle kadınlar patlıyor resimde.</p>

    <p>Demin gördüğümüz kara yüz önümüzde! Lefteri! Şimdi arada sırada seçiliyor.</p>

    <p>Köşkün önünden inen dar keçi yolunda Felaketler Varyetesi’nin kadınları koşuyor. Beyaz tenli, beyaz jartiyerli, memeleri pespembe, otum bokum çizik aksesuvarlar ve bembeyaza boyanmış saçlarıyla, bakır bedenli gümüşiler! Siyah ruj! Kadınlar tiyatro giysileriyle geçiyorlar! Manasız bir neşe var yüzlerinde! Biz sel sularında kalıyoruz. Uzun zaman. Sel suları! Simsiyah!</p>

    <p>Lefteri’nin ikinci cinayetinin kanları akıyor önümüzden.</p>

    <p class="margin">Felaketler Varyetesi’nin kadınları, çinko bir müştemilat çatısında çatur çutur ağır yağmurlar yağarken birbirlerini yalıyorlar. Simsiyah boyanmış bir çatı. Zift! Arada şimşekler çakıyor! Aşağıya bak Cacık!</p>

    <p>Cinayeti gördüler. Lefteri eski cinayetlerine tanık Bisikletçi Guzman’ı eroin lastiğiyle boğdu. Hemen altlarında olan biteni çinko damdan aşağıya sarkıttıkları bedenleriyle gördüler Varyeteci kadınlar.</p>

    <p>Lefteri kahverengi yağmurların altında keçi yolundan mahalleye iniyordu. Eski Bahar Sokağı’nın köşesini dönerken virajdan taze kesilmiş ciğerler akıyordu ayakkabısının üstüne. O yürüyor. Mal!</p>

    <p>Lan tam şu karşı ceviz ağacının altından beş adam dikeliyor görmüyor musun?</p>

    <p>Ellerinde makinalı tüfekler başlarında fötr şapkalar, ışık kontür. Tatatatatatatatat!</p>

    <p>Lefteri’nin vücudundan kanlar fışkırır. Beyninden de! Fünyeler tam çalışmıştır. Paramparça olarak ölür!</p>

    <p>Film icabı!</p>

    <p>Hayata bak Cacık!</p>
  </div>
</body>
</html>
