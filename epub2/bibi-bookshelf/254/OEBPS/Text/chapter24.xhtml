<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yağmur Kesiği</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter24">
  <div class="html5_section">
    <h1>TWILIGHT ZONE</h1>

    <p>Akşam rüzgârı Avrupa’dan gelirken yağmurunu da getirdi. İnceden yaz yağmuru başladı.</p>

    <p>Gök tam kafalarının üstünde gürledi. Gürlemedi de cazırdadı.</p>

    <p>Bakkal saçaklarına tünemiş külhanlar birbirine kilitlenmiş köpekleri suskun suskun izlerlerken başlarını gökyüzüne kaldırıp, “Çok yaşa!” diyerek tekrar muameleye döndüler.</p>

    <p>Bobi kitlendiği Marika’ya yalvardı: “Kızım biraz yoğunlaş ve gevşe Allah aşkına. Ben artık nerede kullanacağım içindekini. Mumbara döndürdün, burgu oldum. Ha di salıver rahmini be orospu!” dedi. İnsanlar, “Vik vik kiyik kiyk,” diye duydular Bobi’nin kelamını. Marika utancından ne yapacağını şaşırmış, gözlerinden yaşlar akıtarak sokak aralarına kaçmaya çalışmakta yavrum. Bobi tersin tersin yürüyemediği için kızı çekiştiriyor. O ciyak, bu miyak!!! Kıyamet kopuyor çarşının orta yerinde...</p>

    <p>Mahallenin pencerelerinden türlü yüzler, arlı arsız seyrediyorlar.</p>

    <p>Manzara abazanların, ergenlerin, bıt bıt bıt düzüşen kümes hayvanlarının, ellerinde hortumla uzaklara bakıyormuş gibi bahçe sulayan ihtiyarların, pencere önüne uzatılmış yatalakların yüzünde hayretlere seza bir vaziyet yaratıyordu. Bobi ve Marika, “Mahallenin nasıl yüzüne bakacağız?” dediler birbirlerine... Manavın çırağı Cücük Ahmet, Marika’nın karın boşluğuna senkronize iki yumruk indirdi davul gövdesine vurur gibi.</p>

    <p>“Gız amına goduuum, salsana la folluğu!” diye kakırdadı ibnetor!</p>

    <p>Dayı Tosun çakır gözlerini bitirmiş ölü gözü kan çanağı bir objektiften dünyaya bakarken, “Bobi’nin burnuna üfledim deligoncayı, Marika ondan kitlendi!” dedi. Yavuşak yavuşak!</p>

    <p>Beton kafalı bahçe sulayan ihtiyarın biri, “La havle vela kuvvetin!” çekti hayvanlara bakarak.</p>

    <p>Dayı Tosun hemen akort çekti saza! “Bey abi! Şu hortumu tazyikli sık da çözelim hayvanları. Bobi’nin malafat sekiz oldu!” diye bağırdı.</p>

    <p>Beton kafalı, hortumu verdi hayvanlara. Nasıl da sabittir bu adamlar? Sık baba sık sık, daha sık! Herkes sahneyi bulmuş bağırıyor!</p>

    <p class="margin">Hortumun suyu çözdü Marika’nın folluğunu.</p>

    <p>Kız duvarlara çarpa çarpa mahalle aralarına kaçarken, puşt Bobi, İngiliz tazıları, safkan Arap atları, sirk midillileri gibi çalımlı çalımlı aşağı mahalleye doğru koşuyordu. Bir an durdu. Geriye döndü. “Marikaaa!” diye havladı. Marika, Tahtalı Bostan Sokağı’ndan başını uzattı.</p>

    <p>Bobi dağlara doğru bağırdı:</p>

    <p>“Seni seviyorum!”</p>

    <p>Geriye bakarak koşmaya başladı. Marika sokağa dalarken sümüklerini çekti.</p>

    <p>“Ben de seni,” dedi.</p>

    <p>Sessizce.</p>

    <p>Bobi geri geri gidiyordu, son lafı, “Seni seviyorum!”</p>

    <p class="margin">Ancak sinemalarda duyulacak acı bir fren sesiyle sarsıldı köy. Götün teki kuyruklu Impala’yla Bobi’ye vurdu. Çöp torbası gibi bir sesti o! Boşşşşufffff! Bobi havaya havaya uçarken gövdesi yere düştü. Semalardan aşağıya bakıp güldü. Kalabalık gözyaşı döküyordu.</p>

    <p>“Vay amına koyim ne sevenim varmış?” dedi. Yağmur bulutlarını aştı. Masmavi gökyüzünde güneş Atlantik Okyanusu’ndan sıyrılıp Pasifik’e doğru giderken kıpkırmızıya döndü sema.</p>

    <p>“Alacakaranlık kuşağıymış meğerse ölüm,” dedi Bobi.</p>

    <p class="margin">“Bobi iyi köpekti, hakkımız helal olsun!”</p>

    <p>Öyle bağırdı külhanlar.</p>

    <p>HAKKIMIZ HELAL OLSUN Bobi! Pink Floyd korosu babalar!</p>

    <p class="margin">Yankılandı paparozlu haykırmalar, taaaa alacakaranlık kuşağına vardı. Bobi sessizce, “Allah hepimize rahatlık versin,” dedi. Semaların çalgıcıları, eski çocuk şarkılarını bir Amerikan müzikali gibi çalmaya başladılar. Bobi, Nur Bahçe Sineması’nda eski Amerikan ve Türk filmlerini seyrederek büyüdüğünden santimental bir köpekti. “Play it Again Sam!” çaldığında hangi pozisyonda olursa olsun hislenirdi.</p>

    <p>Bobi bilmediğimiz diyarlara giderken mırıldanmaya başladı: “Meğer, şu yazılanlara bakılırsa ben neymişim be abi. Arkamdan neler konuşuluyor, neler çalınıyor. En son Gazi’nin cenazesinde böyle kalabalık vardı,” dedi. Gözlerini açmadan gülümsedi, gülümsedi...</p>

    <p>Bir kış sabahı kışlanın birinde hasarsız bir tezgâhtan geçmiş Mao İzo, Madam Sara’nın arsasında sırtını siyah duvara vermiş tekel içerken dayı tosun çöktü yanına. İnce sarıp uzattı. Bobi ölürken İzo kışlada askıdaydı. Filistin’de.</p>

    <p class="margin">Halbuki Mao sadece madde bağımlısıydı.</p>

    <p>Bobi onun köpeğiydi. O, ismi kulağına üflerken Bobi’nin, “Klasik bir isim koyim. Arayışa ne gerek var. Köpekler Bobi’ydi çocukluğumuzda. Esrarengiz bir isimdir. Bobi! Bir daha söyle Bobi! Bobi!” diyordu.</p>

    <p>Bütün külhanlar gülüyordu bu dizgiye. İzo akşam olurken arsada sayıklıyordu: “Bobi! Booobiiii!”</p>

    <p>Bütün külhanlar gülüyordu İzo’ya. Çok gülüyorlardı!</p>
  </div>
</body>
</html>
