<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yağmur Kesiği</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter4">
  <div class="notitle html5_section">
    <p>bir bulut geçerken muhitin üstünden kahverengi bir duman üfledi köye.</p>

    <p>bebekler, ihtiyarlar öksürdü. mösyö cassavetes puro-sunu pıpladı.</p>

    <p>“öjeniiiiii!” diye bağırdı.</p>

    <p>öjeni. muhitin en güzel kadınıymış bir zaman. şairler, ozanlar mozanlar hepsi biliyor. upuzun saçlar. esmer ispanyol. değdirmeyen kalmamış!</p>

    <p>öjeni uzun boynunu panjurlardan uzattı! “siii müsüü!”</p>

    <p>“işte bu! işte bu,” diyerek gökyüzünü işaret etti mösyö cassavetes!</p>

    <p>yıllardır beklediği bir duman bulmuştu semalar âleminden müsü. eski bir kaplumbağa heykeli gibi dikilmiş semaya binlerce yıldır büyük felaket bekliyordu köyün üstünde...</p>

    <p>kocaman şişman yüzlü bir bulut, köyün üstünden geçerken sen derin derin nefesler al, bütün elektrik direklerini sök, bodur çamlar tarla bostan veranda çiçeklerini savur. “hortum mu lan bu,” derken birden üfle köyün üstüne kopkopyu bir duman! hoooh! bu!</p>

    <p>sonra havada bulut.</p>

    <p>o gün troçki, büyükada’ya yerleşmişmiş.</p>

    <p>duman çarşılara balkonlara bitkilere ağaçlara hayvanlara esnafa sanatkâra akrabaya taallukata kitlenmiş kafalara açılmayan kasalara yamuk zihinlere şaklabanlara uzun oturmalar verdi. “hööööööf!” diye soludular geceyi ahali!</p>

    <p>muhitin çarşısını anaforladı rüzgâr. perdeler saçaklar uçuştu. sarkaçlar birbirine vurdu. çarşının asilzadeleri birer birer çözüldüler. kırk yıllık kani, yanni çıktı. bedroslar bedri. musalar moşe. herkes itirafa geldi.</p>

    <p>ve bir paşazade, sabah ezanında kendini minareden aşağı attı, “ben urum’um aslında,” diye bağırarak.</p>

    <p>o sabah çığlık çığlık bağırdı bobi’nin dedesi arşak palabıyıkyan.</p>

    <p>uludu gökyüzlerine ahbarım bulut gibi hayatımız bundan sonra. hayatın bulutlarında hep arşak ahbarig’in silueti oldu ondan sonra.</p>

    <p>çarşılar kahverengiye döndü. fellah musonu esti akşamüstleri çarşı esnafının üstüne.</p>

    <p>arap yelleri kuzey afrika’nın ara sokaklarından gelir. bir casablanca setinden çıkar gibi. sonra kutsal savaş alanlarından suriyelerden ıraklardan siyerek ağaç diplerine yolunu kat eder. arap yelleri güneydoğu istikametinden tüm arap yarımadasını kat ederek gelirse şayet fırtına kopar.</p>

    <p>uzun suskunluk. bir büyük köşkün çok geniş balko-nundan denize bakarak hep birlikte gülmek!</p>

    <p>köyün bütün kör çalgıcıları değneklerle buluştu dört yol ağzında ve kışın ilk şarkısını geçtiler başları savruk, dişlerinin arasından. “koklasam saçlarını bir gece ta fecre kadar!”</p>

    <p>öjeni, son vaporla büyükada’ya gitti. o gece troçki’yle tanıştırılacaktı. (verdi!)</p>

    <p>çilingir arif gece şadiye’yi yatağına aldı.</p>

    <p>bütün şevişkenlerin karınlarına hoş bir serinlik, bir kıpırtı yayıldı köyde...</p>

    <p>“en güzel sevişmelerimi el arabasında verdim,” dedi, köyün bütün abazanları bağırdılar yüksek sesle!</p>

    <p>“cenabetiz şimdi. yıkanmadan uyuyoruz. höh babalar!”</p>
  </div>
</body>
</html>
