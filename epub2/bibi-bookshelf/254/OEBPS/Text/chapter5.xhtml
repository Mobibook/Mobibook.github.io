<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yağmur Kesiği</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter5">
  <div class="html5_section">
    <h1>AMİGO YİDİYOR, BOŞ YİDİYOR!..</h1>

    <p>Amigo, akşamüstü vapurlarından çıkanların erzaklarını taşırdı. Bunu öyle yorgun Yahudi tüccarların, mağrur Laz armatörlerin, bıkkın küçük memurların ellerine atlayarak, taşıyalım abiler, şeklinde yapmazdı. Boğaz köylerinin fukara şarapçıları suskun, içedönük soylu bir ruh taşırdı. Amigo elinde yükü olanların ardından yumuşak bir sesle, “Amigo yidiyor, boş yidiyor!” diye mırıldanarak yapardı işini. Ticaret yorgunu köylüler, ellerindeki torbaları Amigo’ya aktarırlardı. Sonra üç-beş kuruş bahşiş. Amigo, paranın yüzüne bakmadan cebine atardı.</p>

    <p class="margin">“Amigo kezzap içip intihar etmiş,” sözü bütün köyün tahta kapılarından, sallanan pencerelerinden, isli bacalarından evlere süzüldü.</p>

    <p>Cenazesi kalabalık olacaktı o gün...</p>

    <p class="margin">Sik Vartan, Menekşe Tatyos, Laz Dimitri, Arap Cez-mi, Çilingir Arif matem hazırlığı içinde.</p>

    <p>Kuruldu babalar çilingir sandallar arasında...</p>

    <p class="margin">Avram kayıkhaneye girdi. Hızla girdi, hızla çıktı. Rakı kokusu otizmini azdırıyordu. “Avram gel!” buyurdu külhanlar. Avram yerinde döndü gerildi. Birkaç kez döndü önce, onlarca döndü sonra, prüvetler attı havada. Zıpladı. “Gol!” diye bağırdı. “Amigo öldü! Muerta!” Amigo’dan hep korkmuştu Avram. Simsiyah kaşları simsiyah gözleri simsiyah sakalları bütününde simsiyah Amigo hırıltılarla ara sokaklardan geçerken kendi halinde, korku veririrdi huzursuz bızırlara!</p>

    <p>Avram kaçım kaçım köyün sokaklarına daldı. Ardında sokak hayvanları, öğlenci ilkokul çocuklarıyla dağlara bayırlara vurdu kendini. Bir Pers kralı gibi ordularıyla fethetti, Üçfıstık Tepesi’ni, Mocan Korusu’nu. Çığlıklarla bağırıyordu.</p>

    <p>“Amigo muertaaa!”</p>

    <p>Külhanlar üçüncü çay bardağı rakıya geçerlerken salalar verildi. Koca köy sustu. Deliler dokuzu beş geçe duruşuna geçti, kümes hayvanları kanatlanıp köyün üstünde dolandı.</p>

    <p>Amigo, köpeği Lili’nin ölümünden sonra kendini toparlayamamıştı.</p>

    <p>Erik ağaçlarının bahar verdiği dün akşamüstü kezzabını içip gıkını çıkarmadan ölmüştü kederinden.</p>

    <p>Sala verdi Müslümanlar. Diz çöküp istavroz çizdi Hıristiyanlar.</p>

    <p>Fukara köpekler kuduza vurdular kendilerini.</p>

    <p>Külhanlar bir bir, tek dizlerinin üstüne çöktüler.</p>

    <p>Mao pürmüzle kezzap şişesi patlattı.</p>

    <p>Arızaya bağladı külhanlar...</p>

    <p>Sofrayı kayıkhanenin köpeği Çita’ya emanet edip çıkarlarken burnuna esrar üflenmiş köpek belini kıra kıra Mao’ya baktı. Kuyruk salladı.</p>

    <p>“Hamiri hamiri,” diye mırıldandı. “Ben de geleyim cenazeye diyor,” dedi külhanlara Mao. Sik Vartan, “Bırak gelsin ahparig,” çekti.</p>

    <p>“Ağlayıp uluyor cenazelerde be kardeşim!” dedi Mao. “Tamam gel!.. Ulursan üflemem malı bir daha,” deyince Mao, külhanlar gülerken gözyaşı döktüler. Çita sevindi, göğsüne sıçrayıp pati vurdu Mao’nun. Çita’nın “kayi kayi” diye ses çıkarıp sevincinden hapşırmasını Sik Vartan, “Kaynananı sikeyim!” diye duyuyor, krizin içine yatıyordu. Nefesi kesilene kadar, “Kaynananı sikiym!” deyip kişniyordu Vartan.</p>

    <p class="margin">Külhanlar çarşıya girene kadar güldüler. Haham sinagogdan çıkarken düğme ilikleyip istife geldiler. Anacaddeden bütün dinlerin adamları kortej olup Amigo’nun ardına takıldılar. Kahve önlerinde fötrler sıyrıldı. Ayağa kalkılıp eller kalplere kondu. Fukara köpekler burunlarını topraklara gömüp ağlamaya, zerzevatlar istiflerini bozup alkışa oturdular manavlarda. Köy derin sessizliğe koyuldu. Kahverengi bulutlar Tevrat’tan okumaya başladılar.</p>

    <p class="margin">Kortejin gerisinde yürüyen Çita, bu ancak köpeklerin ve sokak hayvanlarının anlayabileceği kadar kutsal oldubittiye, sessiz gözyaşları döktü. Mao vaziyeti çakıp Çita’ya döndü. “Ulursan ananı sikerim!” dedi.</p>

    <p class="margin">Rum kilisesinin karşısındaki küçük kahveden fırladı birkaç esrarkeş. Tabut taşıyanlara sokuldular. Haham’a çaktırmadan tabuta, sımsıkı sarılmış baba bir deligonca sızdırdılar, bir de Güzel Marmara şarabı. Tabut taşıyıcıları ufuklara bakıp hiç kıpırdanmadan dördü birden kafa salladı. En yaşlı taşıyıcı, gözlerinden soğuk iki damla düşerken fısıldadı:</p>

    <p>“Amigo boş yitmesin.”</p>
  </div>
</body>
</html>
