<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yağmur Kesiği</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter7">
  <div class="html5_section">
    <h1>MAZİ!</h1>

    <p>Akşam 7.45 Halas vapuru. Köyden Poli’ye doğru göbeğini sallaya sallaya kaymaya başladı. Simsiyah dumanlar çarşı içinden balkonlara kadar gezindi. Şadiye Nevin Yalısı’na iki “vut vut” çekti kaptan. Şadiye Nevin, üst güvertede oturan yakışıklı kıranta Bedros’un siluetine dudak yaladı. Bedros, çakı gibi giyinmiş Pera’ya akıyordu. Ellisine merdiven dayamıştı. Çok yorganaltı bir adamdı kadınlar için. Hep tek başına piyasa yapar, tek başına kayıkla gecelerin suyunda kaybolur, tepelerde çilingir kurar, kayıkhanelerde esrar bağlardı. Köyde koyu bir gölge gibi kostaklı dolanırdı geceleri. Bütün konuşmaların defterini dürmüştü hayatında. Ki o uzun hikâyelerin konusudur.</p>

    <p>Ya da şöyle: Konuşmaz, ani hayaller kurardı Bedros. Capcanlı! Sonra kurduğu hayal onu sızana kadar gülümsetirdi. Bu kadar!</p>

    <p>Briyantinli şakak kırlarıyla Clark Gable suretinde yankı bulurdu kadınların göğüslerinde. Eski kulağı kesik neyse oydu. Gençliğini olağanüstü bir saltanatla geçirmişti. Pera gazinolarının uç masasıydı. Kendi yaptığı sustalıyı cebinden çıkarıp açması, parmak şıklatmak kadar bir süreydi. Yedi kişinin arasından sıyrık almadan çıkar, geride enkaz bırakırdı. Küçük yaştayken Abanoz karılarının dostluk etmek istediği bir çocuktu. Gençlik her gece bir başka memede erimeyle geçmişti. Udu iki kişilik çalardı. Oğlak çevirip üç kiloluk duzikoyla hepsini yerdi.</p>

    <p>Sırım, Babafingo, Kasatura, Delifişek, Falçata... Arkasından her türlü sıfat yapıştırılır ama “kalleş”, “namert”, “hain” diyeni çıkmamıştır köyde.</p>

    <p class="margin">Bütün oruç ayını sükûnetle geçirdi. Bu gece belki yıllardır ilk kez Pera’ya çıkacaktı. Yine yalnız.</p>

    <p>Halas vapuru iskeleye palamar verdi.</p>

    <p>Köprüaltına yürüdü. Sükûnetle âdetine oturdu. Tuz lu fıstık, bira. Bütün vapurlar yavaştan uykuyu çekilirken o Tünel marifetiyle Pera’ya varacaktı.</p>

    <p>Madam Nadya’nın yerine çöküp bütün gece duziko içip Nadya’nın akordeonunu dinleyecekti. Yerinde huzursuzlandı. İlk birasını döktü midesine. Bir “yakalı” daha istedi.</p>

    <p class="margin">Pera’da Madam Nadya kasada balıkyumurtasıyla boğma duziko içiyordu. Dükkân yavaşça şık hanımefendiler, janti beyefendilerle doluyordu. Garson Necat, Madam’ ın önünden geçerken taramayı uzattı. Madam koklayıp onay verdi. Necat giderken geri çağırıp bir bıçak ucu taramadan tırtıkladı. Başıyla bir daha onay verip duzikodan afili bir yudum çekti...</p>

    <p>Kapıdan giren Bedros’u görünce eski bir Rus şarkısını yüksek sesle söylemeye başladı... “Mor Çiçekli Adam”... Eliyle sanki bütün meyhaneye Bedros’u işaretliyordu. Dükkândakiler dönüp Bedros’u süzdüler. Bedros, kemik yüzüyle kapıda durup bir geri dönecek oldu. Nadya ayağa kalkıp şarkısına iki kadehlik perde verip sesini yükseltti. Ahali kapıda yavaş adımlarla ona yaklaşan Bedros’a bakıyordu hayranlıkla. Süzüm gözüm yaklaştı şarkı söyleyen ılık memeli Madam’a. Hafif dizini kırarak elini öptü. Nadya, Bedros’a sarılıp küçük bir daire çizdi yörüngelerinde...</p>

    <p>Estepeta kaldı meyhane.</p>

    <p>Pera’da bistrolar, pasajlar, şansoniyeler, müzikoller, yemek sonrası pastaneler, parizyen kafeler üst üsteydi bu akşam. Rumların orucu bitmiş, kanlı etler, şaraplar, votkalar, duzikolar havalarda uçuyordu bukali bukali. Buzukiler tel koparıyordu sahnelerinde. Kadın şarkıcılar oktavından söylüyordu. Erken sarhoşlar yollarda naralanıp şiirler okuyordu.</p>

    <p>Madam Nadya, akordeonunun körüklerini açıp kaparken derin nefesler alıp veriyordu. Koca balıkların solungaçlarına benziyordu homurtusu. Müşteriler erken vuslata gelmiş Madam Nadya’yı dinlemekten yemeklerine dokunamıyorlardı. Bedros en kafa masada bir başına Madam Nadya’yla gecenin jartiyerini yırtıp vıcık vıcık oldukları 30’lu yaşlarına gitmişti. Yüzünde hiç kopya vermeyen bir ifade vardı.</p>

    <p>Ama beyni siyah-beyaz film gibi akıyordu!</p>

    <p>İçeriye elinde Armen Harputluyan’ın çektiği bir aile fotoğrafıyla cılız, bakımsız bir kadın giriyor. Fotoğrafı müşterilere gösteriyor. “Kızım,” diyor. “Kaçırdılar!” Diğer kolunda omuzdan iple bağlanmış çanta gibi taşıdığı bir mısır koçanı görülüyor. Şef Garbis, kadını hafifçe bir dokunuşla dışarıya doğru çevirirken manzarayı bir tek Bedros seyrediyor. Kadın dışarıya doğru bükülürken Garbis, dikkatini bu sahneye vermiş olan Bedros’a yaklaşoor!</p>

    <p>“Bu ünlü orospu Orkide Sula! Aklını yitirdi. Kızını arıyor. Fotoğraftaki ne kendisi ne de kızı! Kızı var mı o zaten muamma!” Garbis gülümseyerek uzaklaşırken Bedros bir sigara çekiyor paketinden. Madam, şarkısını bitirmiş hafiften aksak tempolu fokstrotlara geçiyor.</p>

    <p class="margin">Bedros kalakalıyor masada. Orkide Sula’yla kısa bir aşk yaşamış vaktiyle. Burnu nemleniyor. Birkaç kadeh duziko, eski Rus şarkıları... Bu gece bulutlu geliyor...</p>

    <p>Biraz başı gözü karışıyor Bedros’un.</p>

    <p class="margin">Masaya edebince birkaç kâğıt para bırakıp hızla çıkıyor Bedros.</p>

    <p>Nadya, “Uzak Köyler” şarkısını mırıldanıyordu. “Şu miyl kamiiişşşşş!” Bedros’un en sevdiği şarkılardan biriydi bu. Arkasından bakakalıp sokaklara doğru okudu şarkısını...</p>

    <p>Bedros, Sula’yı Krepen Pasajı’ndan çıkarken gördü...</p>

    <p>Uzak mesafeli takip etmeye başladı. Sula’da hâlâ mihrap yerindeydi. Memeleri sarkmıştı. Baldırları lımbırdıyordu. Gerdanı çizik çizikti. Ama gözleri ve dudakları hâlâ nemliydi. Kimselerde rastlanmadık bir taşkınlık vardı teninde Sula’nın. (Pusludur bazı kadınların teni. Uzaktan nemlendirir dudağını, dilini.)</p>

    <p class="margin">Bir gece tam Sula’nın çalıştığı evin önündeki meydanda Arnavut kabadayılarla kavga etmişti... Köteği basmıştı hepsine. Sonrası Sula’nın afyon kokulu bembeyaz çarşafına uzanmıştı Falçata Bedros. Sula onu sabunlu bezlerle temizleyip göğsünde anası gibi sevip okşamıştı. Sonra her hafta bir gün Sula’yı çıkarmıştı Bedros... Üç ay sürmüştü beraberlikleri. Sula, güney illerine gönderilmişti. Satışa gelmişti.</p>

    <p class="margin">Otuz yıl sonra Balıkpazarı’nın arkalarında bir otelde tek kişilik bir yatak ve banyodan gelen duş sesi.</p>

    <p>Bedros, küçük otel odasının tavanına dikmiş gözlerini cigara pofurdatıyordu. Resimdeki kızı düşündü. Sula’ nın kızı. Adı Mazi! Belki bir Symirna pavyonuna kapatmışlardı haydutlar. Yollara düştü Bedros kızı bulmaya. Symirna’da yeraltında çok eski arkadaşları vardı. Mazi’yi bulacaktı Bedros!</p>

    <p>Hava, soğumanın ilk köndürmesindeydi. Yani harbiden göt donduruyordu hava! Bu Symirna’nin nemi?</p>

    <p class="margin">Roza Pavyon’un üstündeki odalarda düzüşüyordu kızı bulduğunda... Mazi, rimelleri salyalı uyuşup kalmıştı bir gebeş tüccarın altında. Adam ölü düzüyor sanki. Kız kıpırdamıyor. Göçük gibi. Mütemadiyen gidip geliyor adam kızın soğumuş uzvuna.</p>

    <p>İki kişiyi bıçaklayıp kızı kopardı ellerinden pezevenklerin. İlaç kokulu kızı kopardı topraklar âleminden tek bir hamleyle.</p>

    <p>1925 model Ford pikapla yola çıktılar. Motellerde kaldılar.</p>

    <p>Kız, yolda Bedros’a kapıldı.</p>

    <p>Yorganların altında hep Bedros’la sevişti hayalinde. Bedros onu hep tokatlıyordu. Cezalı kız. Bomboş bakıyordu Mazi hayata ama bu adama kabarıyordu.</p>

    <p>Sonra sevişiyorlardı.</p>

    <p>Köpür küpür!</p>

    <p>Her molada böyleydi.</p>

    <p>İstasyonlarda, motellerde, kıza kim yan baktığıysa pataklıyordu Bedros. Masaya yaklaşana falçatasını gösteriyordu.</p>

    <p class="margin">Yolculuk hayallerle, rüyalarla geçti bitti. Kızı, anası Sula’ya teslim etti. Sula, kızının elinden tuttu. Şu anda kaldıkları bu leş gibi odaya getirdi. Ana kız sarıldılar... Sarsıla sarsıla. Sula bin yıllık bir sırrını gösterircesine tahta döşemeleri kaldırıp altından bir mukavva kutu çıkardı. Yatağın üzerine boşalttı. Yüzlerce kâğıt parçası döküldü yatağa... Sula, kızına döndü, “Bunlar senin,” dedi... “Her yattığım adamdan bir bono biriktirdim.”</p>

    <p>Döşeğin üstü işe yaramaz hisse senetleri ve damgalı mektup pullarıyla kaplanmıştı. Ölü güvercin tüyleri gibi...</p>

    <p>Bedros, ana kızı başbaşa bırakıp güneş batışını yakaladı hayalinde köprüaltında. Minarelerin kubbelerin ardı, mor kırmızı bulutlara boyanmıştı. Bir “yakalı” kondu masasına. Bedros bardağı yarılayacak şekilde döktü gırtlağına birayı. Bıyıklarını yalayıp şapırdandı. Sonra bir daha hiç konuşmayacakmış gibi kaskatı kuruldu sandalyesine. Görüntüye Sula’nın kızı girdi. İkisinin de yüzünü göremiyoruz. Ense tüyleri ürperdi Bedros’un bir kadın soluğu hissetti. Mazi usullacak söylendi Bedros’un saçlarına kısık ilaçlı bir sesle, “Ben seni çok hayal ettim biliyor musun?”</p>

    <p>İkisi de öyle oldukları gibi kaldılar. Güneş gömüldü başka yarımkürelere.</p>

    <p>Hayali bitti Bedros’un...</p>

    <p class="margin">Banyonun kapısı açıldı. Sula eski bir peştamalla Bedros’un yanına geldi... Dudakları ağlıyor gibiydi... Üşümeyle karışık titriyordu Sula.</p>

    <p>“O resimdeki kız, sahiden senin kızın mı?” dedi Bedros... Sula başını sallarken ağlamaya başladı. Bedros onu yanına çekti. Cigarayı uzattı. Sula kesik bi nefes vurdu. Beraber yorgan altına girdiler. Hiç konuşmadan uzun uzun sarılıp kaldılar... Nice sonra!</p>

    <p>“Sula!”</p>

    <p>“He paşamu?”</p>

    <p>“O kız benim kızım olmasın?”</p>

    <p>“Sen kimsin vre?”</p>

    <p>Karanlıkta birbirlerine bakıyorlardı. Sula komodinin üstündeki mısır koçanını aldı.</p>

    <p>Bedros’un yüzüne doğru bir falçata gibi tutuyordu koçanı.</p>
  </div>
</body>
</html>
