<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yağmur Kesiği</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter26">
  <div class="html5_section">
    <h1>ANYA DOKUZ YAŞINDA<br />
    BİR RÜYA GÖRDÜ!</h1>

    <p>“Ah bu keder! Bu bilmediğim iklim. Bütün mevsimler akıp gidiyor, o hep yanımda... Öylesine koyu bir şal ki sarındığım. Yazın kavurucu güneşinde dahi tüm gün ürpertilerle geziniyorum. Babaannem Olga Aleksandrova’ nın ölümüyle geldi bu üşümeler...</p>

    <p>“Tam işte yanındaki yatakta ölmüş.”</p>

    <p class="margin">Dışarıdan gelen gümüşi ışık, dantel tül perdelerin büyük kuğu desenlerini kırmızı ipek yatak örtüsüne yansıtıyordu. Anya ellerini kollarına kavuşturup göğüslerini içe çekmişti. Bana sırtı dönüktü. Tüllerin arasından kalem uçları gibi gözüken Sankt Antuan Kilisesi’nin çan kulelerine bakıyordu. Üzerinde Madam Olga’nın siyah şalı vardı. Oda sandık içi ve en son el pompasıyla sıkılmış mimoza esansı kokuyordu...</p>

    <p>Alt kattan bariton Şalyapin’in haykıran bir aryası duyuluyordu. Çok uzaklardan çıplak sesli ezanlar... Tramvay ve martılar çok yüksek tavanlı bu ölü odasının duvarlarına siniyordu.</p>

    <p class="margin">“Başka hiçbir hayal kuramıyorum bu evde. Şu yatakta bir gün beni bulacaklar Simyon!”</p>

    <p class="margin">Alt katta çalan plak bitmişti. Hışırtılarla kaldık bir müddet.</p>

    <p class="margin">“Plağı değiştireyim!”</p>

    <p>“Birlikte inelim!”</p>

    <p class="margin">Önümden geçişi, merdivenlerden inişi... Aşağı kattan onu izlemek isterdim. Merdivenlerden inişi tıpkı Madam Olga gibiydi. Bu süzülüş bambaşka heyecanlarda birbiriyle fingirdeşen bütün misafirlerin seslerini soluklarını kesip ona bakmasına yol açardı.</p>

    <p>Oh! Neşeli polkalar çalmaya başladı. Dışarıda hafif bir gökgürültüsü duyuldu. Bu akşam yağmurlu olacaktı.</p>

    <p class="margin">Plağı değiştirip gramofonda mutfağa doğru yürüdü Anya. Onu ilk gördüğümden beri bana tam bakmazdı. Hep sanki aramızda bir küskünlük varmış gibi... Boynunu büker, hafifçe başını omzuna yaklaştırıp tek eliyle eteğini tutup yürürdü. Sanki arkasından bakılmasını istemezcesine hızlı hareketlerle geçip giderdi. O hep aynıydı. Belki 9 yaşında geçirdiği kazadan sonraki travma onu, kazanın olduğu yaşta tutmuştu. Öylesine çocuktu işte bir yanıyla ve öte yandan, bir gün önce şu evden cenazesi çıkmış muazzam Olga Aleksandrova gibi hayatın tüm iç görünüşünü sezecek, hatta seni tedirgin edecek kadar yaşanmışlıkla dolu...</p>

    <p>Bu nedenle başını kaldırıp kopkoyu maviyle baktığında hep karşısındaki gözlerde istediği derin anlamı arardı. Bulamadığında karşısındakini aptal yerine koyacak bir tısırtıyla gülerdi. İşte bu tam onun 9 yaşındaki haliydi. Birden hayatın bütün sihri giderdi.</p>

    <p>Tedirginlikti Anya. Belki de bütün güzelliklerin insanı kıpırtısız bırakıp kendi suyuna çekecek olması kadar ürpertici. Koca koyu bir denizin içine düşmek ve bir daha çıkamamak. Hep yüzeye yansıyan güneş ışığına doğru çıkmak isteyip çırpınmak. Nefessiz çırpınmak. Ölüm kâbuslarından uyanır gibi koyu.</p>

    <p class="margin">Bu sabah buraya gelirken Baron Mihail’in minik kahvesine kadar mutluydum. Çiçekçi kızlarla uzun sohbetler etmiştim... Her yer bahar kokuyordu, sonbaharın içinde çiçek açıyordu...</p>

    <p class="margin">Şimdiyse çabuk içkisini içip Ani’ye sarılıp titrek ve hiç onu tatmin etmeyecek korkak üşüyen bir sikiş istiyordu Simyon! Çabucak boşalacak olan kırmızı çükünü dürtüklüyordu! Anya gelinlik kız gibi hep bildiği kötü bir geceye daha hazırlanıyordu. Simyon’un sümüklü orgazmına! Köşk ibadethaneler gibi suskun dinmiş ve gökyüzünden meleklerin ineceği kadar sakindi. Sarımsı ışıklı ve un gibi bembeyaz!</p>

    <p>Hayat böyle birbirine müteakip tasavvurlarla geçerken efenim!</p>

    <p class="margin">ANİDEN KÖŞKÜN MERDİVEN BOŞLUĞUNUN ÜSTÜNDEKİ VİTRAYLAR TARİFSİZ BİR GÜRÜL TÜYLE PARÇALANDI VE;</p>

    <p class="margin">Bu ne Yarab? Köşkün tavanından koca bir eşek ölüsü, bütün avizeleri kırarak merdivenlerin dibine düştü!</p>

    <p class="margin">Bok! Tarifiyle saman dolu sarı bir balçık! “YÜZÜME SIÇRADI!” Böyle bağırdı Simyon!</p>

    <p class="margin">Anya diz çökmüş krizlerle ağlıyordu.</p>

    <p>Mutfak çalışanları önlüklerini tutarak ve haç çıkararak içeri kaçtılar.</p>

    <p class="margin">Tam tavuk götü suratına benzeyen bir adam bu! Hayretle ortalığa bakan bu amcık!.. Bu Simyon!</p>

    <p>Ben kapıdan girdim maden işçisi kıyafetiyle. Diğer arkadaşlarım damdaydı. Merdiven boşluğu vitray camekândı. İçip içip bakacak kadar değerliydi üzerindeki renkler... Aziz bütün peygamberlere temenna ederek.</p>

    <p>İşaretimiz buydu; benim kapıdan girip temenna ettiğimi gören damdaki pislikler, eşeği tam vitrayın göbeğine atacaklardı.</p>

    <p>Ve hiçbir orospu çocuğu pislik, bunu neden yaptıklarını sormadı bana!!!</p>

    <p class="margin">Anya! Beni kör bir yüzle hatırlamıyor. Onun eline ilk ben verdim. Moiz Bakkal’ın deposunda... Pis pis güleyim de içim açılsın!</p>

    <p>Şu merdivendeki manda götü suratlı Simyon!</p>

    <p>Elimde sigarayla yürüyorum, Simyon elini uzatıp sigaramdan çekiyor.</p>

    <p>“İntikamsa bu,” dedim! Gülerken ağzından salyalar akacak kadar yavşak bu herif!</p>

    <p class="margin">İçim çekilmişti. Bu iç çekilmesi. Konuşamıyorum. Anya az ilerimde dizlerinin önüne çökmüş ağlıyor. Hizmetçiler koşuşturuyorsa bir şey vardır. Önümde bir eşek ölüsü!</p>

    <p>Bunun nereden kimler tarafından atıldığını bilmiyorum! Ve altıma sıçacak kadar korkuyorum, bu evde olan bitenler Anya’nın rüyası bile olsa korkutucu!</p>

    <p class="margin">Götün götün kaçtım köşkten ve bir daha da gelmem.</p>

    <p>Yüzüm eşek boku kokuyor!</p>

    <p>Pis pis niye sırıtıyorum kaçarken Allahım.</p>

    <p class="margin">Benim adamlar geldiler eşeği kaldırıyorlar! Cesedi! Anya bana doğru yürüyor! Elleri bir erik ağacının baharda çiçeklenmiş dalı kadar incecik. Tenime dokunuyor yumuşacık!</p>

    <p class="margin">Pislikler eşeği kopkoyu denize gömecekler tuğlalarnan.</p>

    <p>Anya ve ben ağızlarımızı kocaman açıp sevişeceğiz bu gece taa fecre kadar!</p>

    <p>Gırtlağımızda hırıltılarla...</p>

    <p>Koyu bir denize çekilip nefessiz kalarak!</p>

    <p>Ben Vaşa!</p>
  </div>
</body>
</html>
