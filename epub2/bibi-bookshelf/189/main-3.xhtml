<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Sonunda yapacak başka şey kalmadı. Dar merdiveni tırmandı ve “Her şey yolunda mı Bayan İhanet?” dedi.</p>
<p>Yaşlı kadın yatakta oturmuş, yazıyordu. Kuzgunlar yatak direklerine tünemişlerdi.</p>
<p>“Yalnızca birkaç teşekkür mektubu yazıyorum,” dedi Bayan İhanet. “Bugünkü hanımların bazıları çok uzun yoldan geldiler ve dönüş yolculukları soğuk olacak.”</p>
<p>“Cenaze törenime geldiğin için teşekkür ederim, mektupları mı?” dedi Tiffany, zayıfça.</p>
<p>“Kesinlikle. Sık sık yazılan cinsten mektuplar değillerdir, bundan emin olabilirsin. Buraların yeni cadısının, An-ııagramma Şahinci olacağını biliyor musun? Eminim senin kalmanı isterdi. En azından bir süreliğine.”</p>
<p>“Bunun iyi bir fikir olduğunu sanmıyorum,” dedi Tif-lany.</p>
<p>“Evet,” dedi Bayan İhanet, gülümseyerek. “Hava-usta denen kızın aklında bazı işler var sanırım. Bayan Kulağakaçanın cadılık tarzının benim ahmak halkıma ne&#160;kadar uyacağını görmek ilginç olacak, ama olayları bir taşın arkasından izlemek en iyisi. Ya da benim durumumda,&#160;bir taşın altından.”</p>
<p>Mektupları bir kenara bıraktı ve iki kuzgun dönüp Tiffany’ye baktı.</p>
<p>“Yalnızca üç aydır yanımdasm.”</p>
<p>“Bu doğru, Bayan İhanet.”</p>
<p>“Kadın kadına konuşmadık. Sana daha fazlasını öğretmeliydim.”</p>
<p>“Çok şey öğrendim Bayan İhanet.” Bu doğruydu.</p>
<p>“Genç bir delikanlın var Tiffany. Sana mektuplar ve paketler gönderiyor. Her hafta ona mektup göndermek için Lancre kasabasına gidiyorsun. Korkarım sevdiğin yerde&#160;yaşamıyorsun.”</p>
<p>Tiffany hiçbir şey söylemedi. Bunu daha önce de konuşmuşlardı. Roland, Bayan Ihanet’i büyülüyor gibiydi.</p>
<p>“Ben her zaman genç adamlara dikkat edemeyecek kadar meşguldüm,” dedi Bayan İhanet. “Her zaman daha sonrasına bıraktım onları ve daha sonrası geldiğinde de çok geçti. Genç adamına ilgi göster.”</p>
<p>“Şey... daha önce de söylediğim gibi, o aslında benim şeyim değil...” Tiffany kızarmaya başladığını hissediyordu.</p>
<p>“Ama Ogg Hanım gibi oynak bir kadın da olma,” dedi Bayan İhanet.</p>
<p>“Dansa pek zamanım olmuyor,” dedi Tiffany, kararsızca.</p>
<p>Bayan İhanet kahkaha attı. “Bir sözlüğün vardı sanırım,” dedi. “Bir kız için tuhaf, ama faydalı bir şey.”</p>
<p>“Evet, Bayan İhanet.”</p>
<p>“Kitap rafımda çok daha büyük bir sözlük bulacaksın. Sansürlenmemiş bir sözlük. Genç bir kadın için çok faydalı. Onu ve bir kitap daha alabilirsin. Diğerleri kulübede&#160;kalacak. Uçan süpürgemi de alabilirsin. Elbette, başka her&#160;şey kulübeye ait.”</p>
<p>“Çok teşekkür ederim Bayan İhanet. Mitoloji hakkmda-ki kitabı almak isterim.”</p>
<p>“Ah, evet. Chaffinch. Çok iyi bir seçim. Bana büyük yardımı dokundu ve sana da özellikle faydası olacağını tahmin ediyorum. Dokuma tezgâhı kalmalı, elbette. Annagramma&#160;çok işe yaradığını görecek.”</p>
<p>Tiffany bundan kuşkuluydu. Annagramma pratik biri değildi. Ama muhtemelen böyle söylemenin zamanı değildi.</p>
<p>Bayan İhanet yastıklara yaslandı.</p>
<p>“Dokuduğun kumaşlara isimler ördüğünü düşünüyorlar,” dedi Tiffany.</p>
<p>“O mu? Ah, bu doğru. Bunda büyülü bir taraf yok. Çok eski bir numaradır. Her dokumacı yapabilir. Ama nasıl&#160;yapıldığını bilmeden okuyamazsın.” Bayan İhanet içini&#160;çekti. “Ah, benim aptal halkım. Anlamadıkları her şey büyü,&#160;onlara göre. Yüreklerinin içini gördüğümü sanıyorlar, ama&#160;bunu hiçbir cadı yapamaz. En azından cerrahi müdahalede&#160;bulunmadan. Ama onların küçük beyinlerini okumak için&#160;büyüye gerek yok. Bebekliklerinden beri tanıyorum onları.&#160;Dedelerinin bebekliklerini hatırlıyorum! Kendilerini çok&#160;büyümüş sayıyorlar! Ama kum havuzunda çamurdan&#160;pastalar için didişen bebeklerden farkları yok. Yalanlarını,&#160;bahanelerini ve korkularını görüyorum. Aslında hiç büyümüyorlar. Asla başlarını kaldırıp gözlerini açmıyorlar.&#160;Hayatları boyunca çocuk kalıyorlar.”</p>
<p>“Seni özleyeceklerinden eminim,” dedi Tiffany.</p>
<p>“Ha! Ben kötü yaşlı cadıyım, kızım. Benden korkuyorlardı ve dediğimi yapıyorlardı! Sahte kafa taslarından ve aptalca hikâyelerden korkuyorlardı. Ben korkuyu seçtim.&#160;Doğruyu söylesem de beni asla sevmeyeceklerini biliyordum, bu yüzden benden korktuklarından emin oldum.&#160;Hayır, cadının öldüğünü duyunca rahatlayacaklar. Ve şimdi sana yaşamsal öneme sahip bir şey söylemeliyim. Uzun&#160;ömrümün sırrı.”</p>
<p>Ah, diye düşündü Tiffany ve öne eğildi.</p>
<p>“Önemli olan şey,” dedi Bayan ihanet, “yellenmeyi engellemek. Gaz yapan meyve sebzelerden kaçınmalısın. En kötüsü de kuru fasulyedir, beni dinle.”</p>
<p>“Anladığımı sanmıyorum...” diye başladı Tiffany. “Uzun lafın kısası, yellenmemeye çalış.”</p>
<p>“Uzun lafın kısası, bunun oldukça nahoş olduğunu düşünüyorum!” dedi Tiffany sinirli sinirli. Böyle bir açıklamaya inanamıyordu.</p>
<p>“Bu işin şakası yok,” dedi Bayan İhanet. “İnsan bedeninin içinde kısıtlı bir miktar hava vardır. Onun uzun süre dayanmasını sağlamalısın. Bir tabak kuru fasulye ömründen&#160;bir sene götürebilir. Ben hayatım boyunca gaz yapan yiyeceklerden kaçındım. Ben yaşlı biriyim ve bu, söylediklerimin bilgelik olduğu anlamına geliyor!” Şaşkın Tiffany’ye&#160;sert sert baktı. “Anladın mı, çocuğum?”</p>
<p>Tiffany’nin kafasında düşünceler uçuşuyordu. Her şey bir sınavdı! “Hayır,” dedi. “Ben çocuk değilim ve bu bilgelik değil saçmalık!”</p>
<p>Sert ifade çatladı ve yerini bir gülümsemeye bıraktı. “Evet,” dedi Bayan İhanet. “Tamamen anlamsız. Ama yine&#160;de iyiydi, itiraf etmelisin. Bir anlığına da olsa inandın, değil&#160;mi? Geçen sene köylüler inanmıştı. Birkaç hafta boyunca&#160;nasıl yürüdüklerini görecektin ! Yüzlerindeki gergin ifade&#160;beni çok neşelendiriyordu! Kış Ustası’yla işler nasıl? Her&#160;şey sakinleşti galiba?”</p>
<p>Soru, bir dilim keke batırılmış keskin bıçak gibiydi ve öyle aniden gelmişti ki Tiffany’nin nefesi kesildi.</p>
<p>“Erkenden uyandım ve nerede olduğunu merak ettim,” dedi Bayan İhanet. Onun hiç düşünmeden başkalarının&#160;gözlerini ve kulaklarını kullandığını unutmak kolay oluyordu.</p>
<p>“Gülleri gördün mü?” dedi Tiffany. Her zamanki karıncalanmayı hissetmemişti, ama endişe dışında hiçbir şey için zamanı olmamıştı zaten.</p>
<p>“Evet. Güzeldiler,” dedi Bayan İhanet. “Keşke sana yardım edebilseydim Tiffany, ama başka işlerim olacak. Ve duygusal ilişkiler, benim pek fazla öğüt veremeyeceğim bir&#160;alan.”</p>
<p>“Duygusal ilişkiler mi?” dedi Tiffany, şokla.</p>
<p>“Sana Havausta denen kız ile Bayan Kene’nin yol göstermesi gerekecek,” diye devam etti Bayan İhanet. “Ama belirtmeden geçemeyeceğim, ikisi de aşk konusunda pek&#160;deneyimli değildir.”</p>
<p>“Aşk konusunda mı?” dedi Tiffany. İş gittikçe kötüleşiyordu !</p>
<p>“Poker bilir misin?” diye sordu Bayan İhanet.</p>
<p>“Pardon?”</p>
<p>“Poker. Kart oyunu. Ya da Topal Bay Soğan? Komşumu Koridorda Kovala? Daha önce de ölülerin ya da ölü döşe-ğindekilerin başında beklemiş olmalısın?”</p>
<p>“Şey, evet. Ama onlarla hiç kart oynamadım! Hem, nasıl oynandığını da bilmiyorum! ”</p>
<p>“Ben sana öğretirim. Dolabın en alt çekmecesinde bir deste kart var. Git, onları getir.”</p>
<p>“Bu kumar gibi mi?” dedi Tiffany. “Babam insanların kumar oynamaması gerektiğini söyler.”</p>
<p>Bayan İhanet başını salladı. “İyi bir tavsiye, hayatım. Endişelenme. Benim oynadığım poker kesinlikle kumar&#160;değil...”</p>
<p>Tiffany sarsılarak uyandığında, iskambil kartları elbisesinden kayıp yere düştü. Sabahın soğuk, kurşuni ışığı odayı dolduruyordu.</p>
<p>Bayan Ihanet’e baktı. Bayan İhanet domuz gibi horlu-yordu.</p>
<p>Saat kaçtı? En azından altıyı geçmiş olmalıydı! Ne yapmalıydı?</p>
<p>Hiçbir şey. Yapacak hiçbir şey yoktu.</p>
<p>Sinek Asını kaldırıp baktı. Demek poker buydu, ha? Eh, işin sırrının insanın yüzüne yalan söyletmesi olduğunu&#160;öğrendikten sonra, o kadar da fena oynamamıştı. Çoğunlukla, kartlar ellerinde tutacak bir şeyden ibaretti.</p>
<p>Bayan İhanet uyumaya devam etti. Tiffany kahvaltı getirmesinin gerekip gerekmediğini merak etti, ama öylesine...</p>
<p>“Djelibeybi’nin piramitlerde gömülü kadim kralları,” dedi Bayan İhanet yataktan, “bir sonraki dünyaya eşyalarını götürebileceklerine inanırdı. Altın, kıymetli taşlar, hatta&#160;köleler. Bu temelde, lütfen bana jambonlu sandviç yap.”</p>
<p>“Şey... demek istediğin...?” diye başladı Tiffany.</p>
<p>Ölümden sonraki yolculuk oldukça uzundur,” dedi Bayan İhanet, doğrulup oturarak. “Karnım acıkabilir.”</p>
<p>“Ama yalnızca bir ruh olacaksın!”</p>
<p>“Eh, belki jambonlu sandviçin de ruhu vardır,” dedi Bayan İhanet, sıska bacaklarını yataktan sarkıtarak. “Hardal konusunda emin değilim, ama bir denemeye değer. Kıpırdama!” Bunun sebebi saç fırçasını eline almış, Tiffany’yi&#160;ayna olarak kullanmakta olmasıydı. On - on beş santim&#160;uzaktaki, iyice odaklanmış bakışlar, Tiffany’nin bu sabah&#160;dayanabileceği son şeydi.</p>
<p>Teşekkür ederim, şimdi gidip sandviçi yapabilirsin,” dedi Bayan İhanet, fırçayı kenara bırakarak. “Şimdi giyineceğim.”</p><div>
<p>zaman...</p></div>
<p>Tiffany telaşla çıktı ve odasındaki lavaboda yüzünü yıkadı; gözleri kullanıldıktan sonra bunu hep yapardı. Ama itiraz edecek cesareti asla toplayamamıştı ve şimdi de buna&#160;başlayacak zaman değildi.</p>
<p>Yüzünü kurularken dışarıdan boğuk bir ses duyduğunu sandı ve pencereye gitti. Pencereyi kırağı kaplamıştı...</p>
<p>Ah, hayır... ah... olamaz... hayır! Yine yapmıştı!</p>
<p>Kırağıdan eğreltiotları Tiffany sözcüğünü oluşturuyordu. Tekrar tekrar...</p>
<p>Tiffany yüz bezini aldı ve kırağıyı sildi, ama buz tekrar, daha kalın bir biçimde oluştu.</p>
<p>Tiffany aşağıya seğirtti. Eğreltiotları bütün pencereleri kaplamıştı ve Tiffany onları silmeye çalıştığında, bez donup cama yapıştı. Tiffany çekiştirdiğinde gıcırdadı.</p>
<p>Adı bütün pencereleri kaplamıştı. Pencerelerin her yerini. Belki tüm dağlardaki tüm diğer pencereleri de. Her yerde.</p>
<p>Geri dönmüştü. Bu korkunçtu!</p>
<p>Ama aynı zamanda, birazcık... havalı...</p>
<p>O bu sözcükle düşünmedi, çünkü Tiffany’yi ilgilendirdiği kadarıyla havalı demek, bol bol hava alan demekti. Ama yine de düşündüğü şey buydu. Küçük, havalı bir düşünceydi.</p>
<p>“Benim zamanımda genç adamlar kızın adının baş harfini ağaca kazımakla yetinirdi,” dedi Bayan İhanet, basamakları dikkatle, teker teker inerek. Tiffany gözlerinin ardındaki karıncalanmayı hissetti, ama çok geçti.</p>
<p>“Hiç komik değil, Bayan ihanet! Ne yapmalıyım?”</p>
<p>“Bilmiyorum. Eğer mümkünse, kendin ol.”</p>
<p>Bayan İhanet gıcırtılar eşliğinde eğildi ve elini açtı. Görme faresi yere atladı, döndü ve bir anlığına küçük, siyah gözlerle ona baktı. Bayan İhanet parmağıyla dürtükledi&#160;onu. “Hadi, git artık. Teşekkür ederim,” dedi ve sonra fare&#160;koşturup bir deliğe daldı.</p>
<p>Tiffany onun doğrulmasına yardım etti. Yaşlı cadı, “Zırıldamaya başlayacaksın, değil mi...” dedi.</p>
<p>“Şey, bütün bunlar, biraz...” diye başladı Tiffany. Küçük fare o kadar yalnız, o kadar üzgün görünüyordu ki!</p>
<p>Ağlama, dedi Bayan İhanet. “Bu kadar uzun yaşamak herkesin sandığı kadar harika değil. Demek istediğim, gençliğin diğer herkesinki kadar sürüyor, ama üzerine uzun bir&#160;yaşlılık, sağırlık ve gıcırtı dönemi yaşıyorsun. Şimdi, burnunu sil ve kuzgun tüneklerini takmama yardım et.”</p>
<p>“O hâlâ orada bir yerde olabilir...” diye mırıldandı Tif-lany, tüneği yaşlı kadının zayıf omuzlarına yerleştirirken.</p>
<p>Sonra pencereyi yine sildi ve hareketli şekiller gördü.</p>
<p>“Ah... geldiler...” dedi.</p>
<p>Ne? dedi Bayan ihanet. Durdu. “Orada bir sürü insan var!”</p>
<p>“Şey... evet,” dedi Tiffany.</p>
<p>“Bu konuda ne biliyorsun, kızım?”</p>
<p>“Şey, anlıyorsunuzdur, durmaksızın soruyorlardı, ne</p>
<p>“Kafataslarımı getir! Beni kafataslarım olmadan görmemeleri lazım! Saçlarım nasıl görünüyor?” dedi Bayan İhanet, saatini çılgınca kurarak.</p>
<p>“Güzel görünüyor..</p>
<p>“Güzel mi? Güzel mi? Hemen karıştır onları!” diye emretti Bayan İhanet. “Ve en perişan pelerinimi getir! Bu fazla temiz! Yürü, çocuğum!”</p>
<p>Bayan Ihanet’in hazırlanması dakikalar aldı ve o zamanın büyük kısmı onu kafataslarım gün ışığına çıkarmanın tehlikeli olabileceğine dair ikna etmekle geçti, çünkü yere&#160;düşerlerse biri etiketleri görebilirdi. Sonra Tiffany kapıyı&#160;açtı.</p>
<p>Sohbet mırıltıları kesildi.</p>
<p>Kalabalık kapıyı kuşatmıştı. Bayan İhanet dışarı çıktığında, kalabalık aralanarak ona yol açtı.</p>
<p>Tiffany dehşet içinde, açıklığın diğer yanma bir mezar kazılmış olduğunu gördü. Bunu beklememişti. Ne beklediğinden emin değildi, ama kazılmış bir mezar olmadığı&#160;açıktı.</p>
<p>“Onu kim kazdı.?”</p>
<p>“Mavi dostlarımız,” dedi Bayan İhanet. “Ben istedim.”</p>
<p>Ve sonra kalabalık tezahürat yapmaya başladı. Kadınlar porsukağacı, çobanpüskülü ve ökseotu dallarından -o mevsimde bulunabilen yegâne yeşil şeyler bunlardı- büyük demetlerle öne çıktılar. İnsanlar gülüyordu. İnsanlar&#160;ağlıyordu. Cadının çevresini aldılar ve Tiffany’yi kalabalığın kıyısına iteklediler. Tiffany susup dinledi.</p>
<p>“Sensiz ne yaparız, hiç bilmiyoruz, Bayan İhanet.”</p>
<p>“Senin kadar iyi başka cadı bulabileceğimizi hiç sanmıyorum, Bayan İhanet!”</p>
<p>“Gideceğin hiç aklımıza gelmemişti, Bayan İhanet, sen büyük dedemi dünyaya getirdin...”</p>
<p>Mezarına yürüyerek gidiyor, diye düşündü Tiffany. Eh, tarz böyle bir şey. Bu... saf altın boffo. Bunu hayatlarının&#160;geri kalanı boyunca hatırlayacaklar...</p>
<p>“Bu durumda, bir tanesi dışında bütün köpek yavruları sende kalacak...” Bayan İhanet kalabalığı düzenlemek için&#160;durmuştu. “Geleneklere göre bir tanesini köpeğin sahibine verirsin. Ne de olsa, kendi dişi köpeğini içeride tutmalı&#160;ve çitlerin bakımını yapmalıydın. Senin sorun nedir, Bay&#160;Blinkhorn?”</p>
<p>Tiffany dimdik durdu. Onu rahatsız ediyorlardı! Bu sabah bile! Ama o... rahatsız edilmek istiyordu. Rahatsız&#160;edilmek onun hayatıydı.</p>
<p>“Bayan İhanet!” diye payladı onu, kalabalığı itip geçerek. “Bir randevun olduğunu unutma!”</p>
<p>Söylenebilecek en iyi şey değildi, ama ‘Beş dakika içinde öleceğini söylemiştin!’ demekten daha iyiydi.</p>
<p>Bayan İhanet döndü ve bir an kararsızca baktı.</p>
<p>“Ah, evet,” dedi. “Evet, kesinlikle. İşimize baksak iyi olacak.” Sonra, devrilmiş bir ağaç ve birinin barakasını ilgilendiren karmaşık bir sorun hakkında Bay Blinkhorn ile konuşmaya devam ederek yürüdü ve Tiffany’nin onu nazikçe mezarının başına getirmesine izin verdi. Kalabalığın geri&#160;kalanı peşlerinden geldi.</p>
<p>“Eh, en azından senin için mutlu bir son oldu, Bayan İhanet,” diye fısıldadı Tiffany. Aptalca bir şey söylemişti ve&#160;aldığı yanıtı da hak etmişti.</p>
<p>“Biz her gün mutlu sonlar yaratırız, çocuğum. Ama, cadılar için mutlu son yoktur. Yalnızca son vardır. İşte geldik...”</p>
<p>Düşünmemek en iyisi, diye düşündü Tiffany. Gerçek bir merdivenden inerek gerçek bir mezara girdiğini düşünmemek en iyisi. Bayan Ihanet’in merdiveni inmesine ve bir&#160;tarafa yığılmış yaprakların üzerinde dikilmesine yardım&#160;ettiğini düşünmemeye çalış. Bir mezarda durduğunu kendine hatırlatma.</p>
<p>Aşağıda, korkunç saat daha da yüksek sesle takırdıyordu sanki: klonk, klank, klonk, klank...</p>
<p>Bayan İhanet yaprakları biraz ezip düzeltti ve sonra neşeyle, “Evet, burada çok rahat edeceğimi görebiliyorum,” dedi. “Dinle çocuğum, sana kitaplardan bahsettim, değil&#160;mi? Sandalyemin altında senin için bir de küçük armağan&#160;var. Evet, bu yeterli görünüyor. Ah, unutmuşum...”</p>
<p>Klonk, klank, klonk, klank... dedi saat, burada daha yüksek gelen bir sesle.</p>
<p>Bayan İhanet ayak uçlarına basarak yükseldi ve başını çukurun kenarından uzattı. “Bay Easy! Dul Langley’e iki&#160;aylık kira borcun var! Anladın mı? Bay Plenty, domuz, Bayan Frumment’a ait ve ona geri vermezsen gelip pencerenin&#160;altında inlerim! Bayan Fullsome, Dogelley ailesi çok eskilerden beri Dönüşyönü otlağından Geçme Hakkı’na sahip&#160;ve sen... sen...”</p>
<p>Klon... k.</p>
<p>Bir an boyunca, uzun bir an boyunca, artık tıkırdamayan saatin ani sessizliği, açıklığı gök gürültüsü gibi doldurdu.</p>
<p>Bayan İhanet yavaşça yaprakların üzerine çöktü.</p>
<p>Beyninin çalışmayı bırakması birkaç korkunç saniye sürdü ve sonra Tiffany tepelerine toplanmış olan insanlara&#160;bağırdı:</p>
<p>“Geri çekilin, hepiniz! Biraz boşluk bırakın!”</p>
<p>Onlar telaşla gerilerken Tiffany diz çöktü.</p>
<p>Elam toprak kokusu keskindi. En azından Bayan İhanet, gözlerini yumarak ölmüş gibiydi. Bunu herkes yapmazdı.&#160;Tiffany ölülerin gözlerini kapatmaktan nefret ederdi; onları tekrar öldürmekten farksızdı.</p>
<p>“Bayan İhanet?” diye fısıldadı. İlk sınav buydu. Bir sürü sınav vardı ve hepsini yapmak zorundaydmız: onlarla konuşmak, kollarından birini kaldırmak, nabzını kontrol&#160;etmek, ki buna şah damarı da dahildi, aynayla nefesini&#160;kontrol etmek... Ve Tiffany yanlış yapmaktan o kadar korkuyordu ki, ölü görünen biriyle uğraşmak için ilk gittiğinde -korkunç bir bıçkıevi kazasıydı- bütün sınavları teker&#160;teker yapmıştı. Hem de gidip adamın kafasını bulmak zorunda olduğu halde.</p>
<p>Bayan Ihanet’in kulübesinde ayna yoktu.</p>
<p>Bu durumda o...</p>
<p>... düşünmeliydi! Bu Bayan İhanet’ti! Ve saatini kurduğunu daha birkaç dakika önce duydum!</p>
<p>Gülümsedi.</p>
<p>“Bayan İhanet!” dedi, kadının kulağına iyice yaklaşarak. “Orada olduğunu biliyorum!”</p>
<p>Ve böylece o hüzünlü, tuhaf, acayip, korkunç sabah... baştan sona Boffo oldu.</p>
<p>Bayan İhanet gülümsedi.</p>
<p>“Gittiler mi?” diye sordu.</p>
<p>“Bayan ihanet!” dedi Tiffany, sertçe. “Korkunç bir şey bu yaptığın!”</p>
<p>“Saatimi tırnağımla durdurdum,” dedi Bayan İhanet gururla. “Onları hayal kırıklığına uğratamazdım, değil mi? Gösteri yapmak zorundaydım!”</p>
<p>“Bayan İhanet,” dedi Tiffany, sertçe, “saat hakkındaki hikâyeyi kendin mi uydurdun?”</p>
<p>“Elbette! Harika bir folklor parçası oldu, gerçek bir hikâye. Bayan İhanet ve mekanik kalbi! Şansım varsa mite&#160;bile dönüşebilir. Bayan Ihanet’i binlerce sene boyunca hatırlayacaklar!”</p>
<p>Bayan İhanet gözlerini kapattı.</p>
<p>“Ben seni kesinlikle hatırlayacağım, Bayan İhanet,” dedi Tiffany. “Gerçekten, çünkü...”</p>
<p>Dünya grileşmişti ve gittikçe daha fazla koyulaşıyordu. Ve Bayan İhanet fazla kıpırtısız olmuştu.</p>
<p>“Bayan İhanet?” dedi Tiffany, onu dürterek. “Bayan İhanet?”</p>
<p>BAYAN EUMENIDES İHANET, YÜZ ON BİR YAŞINDA?</p>
<p>Tiffany, sesi kafasının içinde duyuyordu. Kulaklarına uğramamış gibiydi. Bunu daha önce de duymuştu ve bu&#160;özellik onu sıra dışı biri yapıyordu. Çoğu insan Ölüm’ün&#160;sesini yalnızca bir kez duyar.</p>
<p>Bayan İhanet, tek bir kemiği bile gıcırdamadan, doğruldu. Tıpkı Bayan İhanet gibi görünüyordu, katı ve güleç. Şimdi, bu tuhaf ışıkta ölü yaprakların arasında yatan şey&#160;yalnızca bir gölgeydi.</p>
<p>Ama yanında çok uzun boylu, karanlık bir şekil duruyordu. Bu bizzat Ölüm’dü. Tiffany onu daha önce kendi bölgesinde, Kara Kapı’nm ardında görmüştü, ama kim olduğunu bilmek için daha önce onunla tanışmış olmanıza&#160;gerek yoktu. Tırpan, başlıklı uzun cüppe ve elbette kum&#160;saati destesi ipucu veriyordu.</p>
<p>“Terbiyeni takın, çocuğum,” dedi Bayan İhanet.</p>
<p>Tiffany başını kaldırdı ve, “Günaydın,” dedi.</p>
<p>günaydin, tiffany sizi, on üç yaşinda, dedi Ölüm, sessiz sesiyle, görüyorum ki sağliğin yerinde.</p>
<p>“Küçük bir reverans da gerekir,” dedi Bayan İhanet.</p>
<p>‘Ölüm’e mi?’ diye düşündü Tiffany. Sızı Nine bundan hoşlanmazdı. Zorbalara asla diz kırma, derdi.</p>
<p>SONUNDA, BAYAN EUMENIDES İHANET, BİRLİKTE YÜRÜYECEĞİZ. Ölüm nazikçe Bayan İhanet’in kolunu tuttu.</p>
<p>“Hey, bir dakika bekle!” dedi Tiffany. “Bayan İhanet yüz on üç yaşında!”</p>
<p>“Şey... profesyonel sebeplerden dolayı küçük bir düzeltme yapmıştım,” dedi Bayan İhanet. “Yüz on bir, kulağa o kadar... yeni yetme geliyor ki!” Hayaletsi utancını saklamaya çalışırmış gibi, elini cebine soktu ve jambonlu&#160;sandviçin hayaletini çıkardı.</p>
<p>“Ah, işe yaramış,” dedi. “Biliyordum za... Hey, hardal nereye gitti?”</p>
<p>hardal her zaman zordur, dedi Ölüm, solmaya başladıklarında.</p>
<p>“Hardal yok mu? Ya soğan turşusu?”</p>
<p>hiçbir tür turşu bu yana geçemiyor, üzgünüm. Arkalarında, bir kapının silüeti belirdi.</p>
<p>“Bir sonraki dünyada çeşni yok, ha? Bu korkunç! Ya sos?” dedi Bayan İhanet, gözden kaybolurken.</p>
<p>REÇEL VAR. REÇEL GEÇEBİLİYOR.</p>
<p>“Reçel mi? Reçel! Jambonun yanında mı?”</p>
<p>Ve gözden kayboldular. Işık normale döndü. Ses geri geldi. Zaman geri geldi.</p>
<p>Bir kez daha, yapılacak şey, çok derin düşünmemek, düşüncelerini güzel ve düzgün tutmak, yapması gereken&#160;işe odaklanmaktı.</p>
<p>Hâlâ açıklığın çevresinde oyalanmakta olan insanların bakışları altında, Tiffany gidip birkaç battaniye getirdi, ama&#160;iki Boffo kafatasını ve örümcek ağı yapma makinesini içlerine sakladığı anlaşılmasın diye, bohça etti onları. Sonra,</p>
<p>Bayan İhanet ve Boffo’nun sırrı güzelce sarılıp sarmalanınca, mezarı doldurdu ve bu noktada iki adam da koşarak gelip ona yardım etti. Ta ki toprağın altından bir ses gelene&#160;kadar:</p>
<p>Klonk klank. Klonk.</p>
<p>Adamlar donakaldılar. Tiffany de öyle, ama onun Üçüncü Kuşkusu araya girdi: Endişelenme! Unutma, kendisi durdurmuştu! Düşen bir taş falan tekrar çalıştırmış olmalı!</p>
<p>Tiffany gevşedi ve tatlı tatlı konuştu:</p>
<p>“Muhtemelen bu şekilde veda ediyor.”</p>
<p>Toprağın geri kalanı büyük hızla dolduruldu.</p>
<p>Artık ben de Boffo’nun bir parçasıyım, diye düşündü Tiffany, insanlar köylerine geri dönerlerken. Ama Bayan&#160;İhanet onlar için çok çalıştı. Eğer istediği buysa, mit olmayı hak ediyor. Ve iddiaya girerim, iddiaya girerim karanlık&#160;gecelerde onun sesini işitecekler...</p>
<p>Ama şimdi ağaçların arasında esen rüzgârdan başka şey yoktu.</p>
<p>Tiffany mezara baktı.</p>
<p>Biri bir şey söylemeliydi. Ee? Ne de olsa cadı oydu.</p>
<p>Tebeşir’de ve dağlarda dinin fazla yeri yoktu. Om rahipleri senede bir kez gelip bir dua toplantısı düzenlerdi ve bazen Dokuz Gün Şaşkınları ya da Az İnanç Tarikatı ya&#160;da Küçük Tanrılar Kilisesi’nden bir rahip eşeğinin sırtında&#160;uğrardı. Rahibin konuşması ilginç çıkarsa ya da kıpkırmızı&#160;olup bağırmaya başlarsa ya da söylediği şarkıların ezgisi&#160;güzelse, insanlar dinlemeye giderlerdi. Sonra da evlerine&#160;dönerlerdi.</p>
<p>“Biz küçük insanlarız,” demişti Tiffany’nin babası. “Tanrıların dikkatini çekmek akıllıca olmaz.”</p>
<p>Tiffany onun, şimdi bir ömür gibi gelen bir süre önce, Sızı Nine’nin mezarının başında söylediği sözleri hatırlıyordu. Yaylalardaki yaz çimenlerinin üzerinde, akbabalar&#160;gökyüzünde çığlık atarken, söylenecek bir bu varmış gibi&#160;gelmişti. Bu yüzden Tiffany de aynı sözleri tekrarladı:</p>
<p>“Kutsal toprak varsa, bu topraktır.</p>
<p>Kutsal gün varsa, bu gündür.”</p>
<p>Bir hareket sezdi ve sonra Ozan Billy Kocaçene, mezarın altüst edilmiş toprağına tırmandı. Tiffany’ye ciddi bir bakış&#160;fırlattı, sonra fare tulumunu indirdi ve çalmaya başladı.</p>
<p>Notalar çok tiz olduğu için insanlar fare tulumunun sesini pek iyi duyamaz, ama Tiffany onu kafasının içinde&#160;hissedebiliyordu. Bir ozan pek çok şeyi müzikle ifade edebilirdi ve Tiffany, günbatımları, güzler, tepelere çöken sisler hissetti. Bir de gül kokuları, ama bu güller öyle koyu bir&#160;kırmızıydı ki, neredeyse siyahtı...</p>
<p>Ozan çalmayı bitirdiğinde bir an sessizlik içinde durdu, yine Tiffany’ye baktı ve sonra ortadan kayboldu.</p>
<p>Tiffany bir ağaç kütüğünün üzerine oturdu, biraz ağladı, çünkü böyle yapılması gerekiyordu. Sonra gidip keçileri sağdı, çünkü bunun da yapılması gerekiyordu.</p><div><img src="main-16.jpg" alt=""/></div>
<p>Böfüm 6</p><h3>tfYtfKLüR VE FİLİZLER</h3>
<p>Kulübede, yataklar havalandırılıyordu, yerler süprül-müştü ve odun küfesi doldurulmuştu. Mutfak masasına evin demirbaş eşyaları sıralanmıştı: şu kadar kaşık, bu&#160;kadar tava, şu kadar tabak... Sönük ışıkta hepsi dizilmişti. Ama Tiffany peynirlerin bazılarını paketlemişti. Ne de&#160;olsa, onları kendisi yapmıştı.</p>
<p>Dokuma tezgâhı, ona ayrılmış odada sessizdi; ölü bir hayvanın kemikleri gibi görünüyordu, ama Bayan Ihanet’in&#160;bahsettiği paket, siyah kağıda sarılmış halde, büyük koltuğun altında duruyordu. İçinde kahverengi bir pelerin vardı. Öyle koyu bir kahverengi ki, neredeyse siyahtı. İnsanı&#160;sıcak tutarmış gibi görünüyordu.</p>
<p>Bu kadardı demek. Gitme zamanı. Tiffany yere uzanıp kulağını bir fare deliğine dayasa, kilere yayılmış horultular</p><div><div><img src="main-17.jpg" alt=""/></div></div>
<p>duyabilirdi. Feegle inancına göre, gerçekten iyi bir cenaze töreninden sonra herkes güzelce uzanmalıydı. Onları uyandırmak iyi bir fikir değildi. Onu bulurlardı. Hep bulmuşlardı.</p>
<p>Hepsi bu muydu? Ah, hayır, tam olarak değil. Tiffany Sansürsüz Sözlük ile içinde “Meysimlerin Dasnı” resmi bulunan, Chaffinch’in Mitoloji’sini indirdi ve onları çantasına, peynirlerin altına tıkmaya gitti. Bunu yaparken sayfalar&#160;açıldı ve taş zemine pek çok şey düştü. Bazıları solmuş eski&#160;mektuplardı, Tiffany onları şimdilik eski yerlerine tıktı.</p>
<p>Bir de Boffo katalogu vardı, kapağında sırıtan bir palyaço ve şu sözlerle: c^DSkktoıVe</p>
<p><sup>Kl,M</sup>P<sup>4N</sup>Msı</p>
<p>Kahkahalar, Şakalar, Gülücükler, Eğlenceler Gani Gani!!!&#160;EĞERGÜLDÜRÜYORSA&#160;BOFFO’DURÜ!</p>
<p>Yeni Hediye Paketimizle Partiyi Canlandırın!!!</p>
<p>Bu Ayın Özel Ürünü: Kırmızı Burunlar Yarı Fiyatına!!!</p>
<p>Evet, cadı olmaya çalışarak seneler harcayabilirdiniz ya da Bay Boffo’ya bir sürü para verip postacı gelir gelmez cadı&#160;olabilirdiniz.</p>
<p>Tiffany büyülenmiş gibi sayfaları çevirdi. Kafatasları vardı (8 lira fazlasına karanlıkta parlasın) sahte kulaklar&#160;ve gülünç burunlar (5 lira’ mn üzerindeki burunlar için&#160;‘korkunç sarkık tatak’ bedava) ve maskeler, Boffo’nun deyimiyle, ‘Gani Gani!!!’ Örneğin Maske No.19: Kötü Cadı&#160;Delüks, ek olarak ‘çılgın yağlı saçlar’, ‘çürük dişler’ ve ‘kıllı&#160;siğiller’ (yanında verilmektedir, dilediğiniz yere yapıştırınız!!!). Bayan Ihanet’in bunlardan birini alacak kadar ileri&#160;gitmediği açıktı ve bunun sebebi muhtemelen burnun havuca benzemesi, ama derinin parlak yeşil olmasıydı. Korkunç cadı elleri (çifti 8 Lira, yeşil derili ve kara tırnaklı) ve&#160;pis kokulu cadı ayakları (9 Lira) da alabilirdi.</p>
<p>Tiffany katalogu kitabın arkasına tıktı. Onu burada bırakamazdı, yoksa Annagramma bulurdu ve Bayan İhanet’in Boffo’sunun sırrı ortaya çıkardı.</p>
<p>işte bu kadardı: bir yaşam sona ermiş, arkası güzelce toplanmıştı. Geriye temiz ve boş bir kulübe kalmıştı. Bir&#160;de şimdi ne olacağını merak eden bir kız. “Ayarlamalar”&#160;yapılacaktı.</p>
<p>Klonk-klank.</p>
<p>Tiffany kıpırdamadı, dönüp bakmadı da. Ben boffoya kanmayacağım, dedi kendi kendine. Bu gürültünün, Bayan&#160;İhanetle ilgili olmayan bir açıklaması var. Düşünelim... şömineyi temizledim, değil mi? Ve ocak süngüsünü yanma&#160;dayadım. Ama doğru şekilde dayamazsan, eninde sonunda, sinsice düşüyor, işte bu. Arkama dönüp baktığımda,&#160;ocak süngüsünün düşmüş, ızgaranın üzerinde yatıyor&#160;olduğunu göreceğim. Dolayısıyla, gürültünün sebebi hayalet saat falan değil.</p>
<p>Yavaşça döndü. Ocak süngüsü ızgaranın üzerinde yatıyordu.</p>
<p>Şimdi de, diye düşündü, dışarıya, temiz havaya çıkmak iyi bir fikir olur. Burası biraz hüzünlü ve havasız. İşte bu&#160;yüzden dışarı çıkmak istiyorum, içerisi hüzünlü ve havasız&#160;olduğu için. Hayali seslerden korktuğum için değil. Benim&#160;batıl inançlarım yoktur. Ben bir cadıyım. Cadıların batıl&#160;inançları olmaz. Biz, insanlarda batıl inanç yaratan kişileriz. Sadece, burada kalmak istemiyorum. O hayattayken&#160;kendimi burada güvende hissediyordum -kocaman bir&#160;ağacın altına sığınmak gibiydi- ama artık güvenli olduğunu sanmıyorum. Kış Ustası ağaçlara adımı bağırtırsa, eh,&#160;kulaklarımı kapatırım. Ev ölüyor sanki ve ben dışarı çıkıyorum.</p>
<p>Kapıyı kilitlemenin anlamı yoktu. Yöre halkı Bayan İhanet hayattayken bile içeri girmeye korkuyorlardı. Şimdi içeri ayak basmayacakları kesindi, yeni bir cadı oraya yerleşene kadar değil.</p>
<p>Zayıf, cıvık yumurtaya benzeyen güneş, bulutların arasından sıyrılıyordu ve rüzgâr kırağıyı eritmişti. Ama kısa güz buralarda çabucak kışa dönerdi; bundan sonra havada&#160;hep kar kokusu olacaktı. Dağlarda kış hiç bitmezdi. Yazın&#160;bile, derelerin suyu eriyen karlar yüzünden buz gibi soğuk&#160;olurdu.</p>
<p>Tiffany eski bavulunu ve çuvalını alıp, bir kütüğün üzerine oturdu ve Ayarlamalar’ı bekledi. Annagramma yakında burada olurdu, iddiaya girebilirdiniz.</p>
<p>Buradan bakınca, kulübe şimdiden terk edilmiş görünüyordu. Sanki...</p>
<p>Bugün onun doğum günüydü. Düşünce diğerlerini ite kaka öne çıktı. Evet, bugün olmalıydı. Ölüm doğru söylemişti. Senenin tamamen ona ait olan tek günüydü ve onca&#160;heyecanın içinde unutup gitmişti. Günün üçte ikisi geçmişti bile.</p>
<p>Petulia ve diğerlerine doğum gününün ne zaman olduğunu hiç söylemiş miydi acaba? Hatırlayamıyordu.</p>
<p>On üç yaşında. Ama aylardır kendini, ‘on üçüne basmak üzere’ olarak düşünüyordu. Yakında, ‘on dördüne basmak&#160;üzere’ olacaktı.</p>
<p>Tam kendi kendine acımanın keyfine dalacaktı ki, arkasından gizli hışırtılar geldi. Tiffany öyle çabuk döndü ki, Peynir Horace geriye sıçradı.</p>
<p>“Ah, sen misin,” dedi Tiffany. “Nerelerdeydin, seni yaramaz ço... peynir? Meraktan hasta olacaktım neredeyse!”</p>
<p>Horace utanmış görünüyordu, ama bunu nasıl başardığını anlamak zordu.</p>
<p>“Benimle gelecek misin?” dedi Tiffany.</p>
<p>Horace hemen bir evet hissine büründü.</p>
<p>“Tamam, çuvala girmen lazım.” Tiffany çuvalı açtı, ama Horace geriledi.</p>
<p>“Eh, yaramaz bir peynir olacaksan...” diye başladı Tiffany, ve sonra durdu. Eli kaşınıyordu. Başını kaldırdı... ve Kış Ustası’m gördü.</p>
<p>O olmalıydı. Başta havada dönen kar tanelerinden ibaretti, ama açıklıkta yürürken sanki bir araya geldi ve insana dönüştü. Pelerini arkasında dalgalanan, saçlarında ve omuzlarında kar olan, genç bir adama benziyordu. Bu sefer&#160;saydam değildi, tamamen değil, ama içinden dalgaya benzeyen şeyler geçiyordu. Tiffany arkasındaki ağaçları gölge&#160;gibi görebildiğini düşündü.</p>
<p>Telaşla birkaç adım geriledi, ama Kış Ustası ölü otların üzerinde bir buz patencisi kadar hızlı ilerliyordu. Tiffany&#160;dönüp kaçabilirdi, ama bu onun, eh, dönüp kaçtığı anlamına gelirdi. Neden bunu yapacaktı ki? İnsanların pencerelerine yazı yazan o değildi!</p>
<p>Ne demeliydi? Ne demeliydi?</p>
<p>“Kolyemi bulmanı gerçekten takdir ettim,” dedi, yine gerileyerek. “Kar taneleri ve güller de çok... çok şekerdi.&#160;Ama... sanmıyorum ki biz... şey, sen soğuktan yapılmışsın, ben değil... ben insanım ve... insan şeylerinden yapılmışım...”</p>
<p>“Sen o kız olmalısın,” dedi Kış Ustası. “Dansta vardın! Ve şimdi de burada, benim kışımın içindesin.”</p>
<p>Ses doğru değildi. Sanki... bir şekilde sahteydi, Kış Ustası sözcüklerin ne olduğunu bilmeden onları söylemeyi öğrenmiş gibi.</p>
<p>“Ben de bir kızım,” dedi Tiffany, kararsızca. “Ama ‘olmalı’ konusunda bir şey bilmiyorum. Şey... lütfen, dans konusunda gerçekten üzgünüm, katılmak istememiştim,&#160;yalnızca bana öyle geldi ki...”</p>
<p>Kış Ustası’nın hâlâ aynı mor-gri gözlere sahip olduğunu fark etti. Donmuş sisten yapılmış bir yüzde, mor-gri. Hem de yakışıklı bir yüz. “Bak, benim kastım seni...” diye&#160;başladı.</p>
<p>“Kasıt mı?” dedi Kış Ustası, hayretle. “Ama biz kastetmeyiz! Biz oluruz!”</p>
<p>“Ne... demek istiyorsun?”</p>
<p>“Amanın!”</p>
<p>“Ah, olamaz...” diye mırıldandı Tiffany, çimenlerden Feegle’lar fırlarken.</p>
<p>Feegle’lar “korku” nedir bilmezdi. Tiffany bazen sözlük okumalarını diliyordu. Kaplanlar gibi, iblisler gibi, devler&#160;gibi dövüşürlerdi. Yapmadıkları şey ise, bir kaşıktan daha&#160;büyük beyne sahip biri gibi dövüşmekti.</p>
<p>Kış Ustası’na kılıçlarla, kafalarla, ayaklarla saldırdılar ve Kış Ustası bir gölgeymiş gibi her şeyin içinden geçip gittiği&#160;gerçeği onları hiç rahatsız etmedi. Bir Feegle çizmesini sisten bir bacağa nişanlamışsa ve sonuç olarak kendi kafasını&#160;tekmelemişse, bu iyi bir sonuç sayılıyordu.</p>
<p>Kış Ustası, kelebeklere ilgi göstermeyen bir adam gibi, onları görmezden geldi.</p>
<p>“Gücün nerede? Neden bu şekilde giyindin?” diye sordu Kış Ustası. “Olması gerektiği gibi değil!”</p>
<p>Öne çıktı ve Tiffany’niıı bileğini sertçe, hayalet ellerin kavraması gerektiğinden daha sertçe kavradı.</p>
<p>“Bu yanlış!” diye bağırdı. Açıklığın üzerinde bulutlar hızla akıyordu.</p>
<p>Tiffany geri çekilmeye çalıştı. “Bırak beni!”</p>
<p>“Sen o kızsın!” diye bağırdı Kış Ustası, Tiffany’yi kendine doğru çekerek.</p>
<p>Tiffany bağırışın nereden geldiğini bilmiyordu, ama tokat, kendi düşüncesiyle, kendi elinden geldi. Kış Ustası’nm yanağına öyle hızlı indi ki yüz, bir an bulaşmış boya gibi&#160;bulandı.</p>
<p>“Bana yaklaşma! Bana dokunma!” diye haykırdı.</p>
<p>Kış Ustası’mn arkasında bir titreşim oldu. Buzsu pustan ve kendi korkusundan, öfkesinden dolayı Tiffany doğru düzgün gör emiyordu, ama bulanık ve karanlık bir şey açıklıkta onlara doğru geliyor, buzun ardından görülen bir&#160;şey gibi dalgalanıyor, çarpılıyordu. Bir karanlık an boyunca saydam şeklin arkasında durdu ve sonra Havausta Nine&#160;oldu ve Kış Ustasıyla aynı boşluğu doldurdu... onun içine&#160;girdi.</p>
<p>Kış Ustası bir an haykırdı ve patlayarak sise dönüştü.</p>
<p>Nine gözlerini kırpıştırarak öne sendeledi.</p>
<p>“Arrrg. Bu tadı ağzımdan silmek biraz zaman alacak,” dedi. “Ağzını kapat kızım, sinek kaçabilir.”</p>
<p>Tiffany ağzını kapattı. Sinek kaçabilirdi.</p>
<p>“Ne... Adama ne yaptın?” demeyi başardı.</p>
<p>“Şey!” diye tersledi Nine onu, alnını ovalayarak. “O bir adam değil, şey! Kendini adam sanan bir şey! Şimdi kolyeni bana ver!”</p>
<p>“Ne! O benim!”</p>
<p>“Tartışmak istediğimi mi sanıyorsun?” diye terslendi Havausta Nine. “Yüzümde tartışma istediğim mi yazılı?&#160;Onu bana ver! Bana meydan okumaya cüret etme!”</p>
<p>“Vermeyeceğim... ”</p>
<p>Havausta Nine sesini alçalttı ve bir çığlıktan çok daha beter olan delici bir tıslama ile, “Seni bu şekilde buluyor,”&#160;dedi. “Seni yine bulmasını istiyor musun? Şimdi yalnızca&#160;bir sis. Ne kadar katılaşabilir sence?”</p>
<p>Tiffany, gerçek bir yüz gibi hareket etmeyen o tuhaf yüzü ve sözcükleri tuğla gibi bir araya getiren o tuhaf sesi&#160;düşündü...</p>
<p>Küçük gümüş tokayı açtı ve kolyeyi kaldırdı.</p>
<p>Bu yalnızca Boffo, dedi kendi kendine. Her değnek sihirli değnektir, her su birikintisi bir kristal küredir. Bu yalnızca bir... bir nesne. Ben olmak için ona ihtiyacım yok.</p>
<p>Evet, var.</p>
<p>“Onu bana vermelisin,” dedi Nine, yumuşak bir sesle. “Ben alamam.”</p>
<p>Avucunu açtı.</p>
<p>Tiffany atı Nine’nin eline bıraktı ve Havausta Nine’nin kapanan parmaklarını bir pençe olarak düşünmemeye çalıştı.</p>
<p>“Pekala,” dedi Nine, tatminle. “Artık gitmeliyiz.”</p>
<p>“Beni izliyordun,” dedi Tiffany, surat asarak.</p>
<p>“Bütün sabah. Bakmak aklına gelse beni görebilirdin,” dedi Nine. “Ama cenaze töreninde kötü iş çıkarmadın, bu&#160;kadarını söyleyebilirim.”</p>
<p>“İyi iş çıkardım!”</p>
<p>“Ben de öyle dedim.”</p>
<p>“Hayır,” dedi Tiffany, titremeye devam ederek. “Söylemedin.”</p>
<p>“Kafa taslarını falan hiçbir zaman onaylamamışım dır,” dedi Nine, bunu duymazdan gelerek. “En azından yapay&#160;olanları. Ama Bayan İhanet.</p>
<p>Durdu ve Tiffany onun ağaç tepelerine baktığını gördü.</p>
<p>“Yine o mu?” dedi Tiffany.</p>
<p>“Hayır,” dedi Nine, hayal kırıklığına uğramış gibi. “Hayır, bu, genç Bayan Şahinci. Ve Bayan Letice Kulağakaçan. Görüyorum ki oyalanmamışlar. Daha Bayan İhanet soğumadı bile.” Burnunu çekti. “Bazıları fırsatın üzerine atlamama nezaketini göstermeliydi.”</p>
<p>İki uçan süpürge biraz öteye indi. Annagramma endişeli görünüyordu. Bayan Kulağakaçan ise her zamanki gibi: uzun boylu, solgun, çok iyi giyimli, bir sürü gizemli&#160;takı ile süslenmiş ve hafifçe sinirine dokunduğunuzu, ama&#160;kendisinin bunu belli etmeyecek kadar lütufkâr olduğunu&#160;söyleyen bir yüz ifadesi takınmıştı. Ve Tiffany'ye, dönmeye&#160;zahmet ettiği her seferde, tam olarak anlayamadığı tuhaf&#160;bir yaratıkmış gibi bakıyordu.</p>
<p>Bayan Kulağakaçan, Nine’ye resmi ve soğuk bir nezaketle davranırdı hep. Bu Havausta Nine’yi deh ederdi, ama cadılar hep böyleydi zaten. Birbirlerinden gerçekten hiç&#160;hoşlanmıyorlarsa, kontes kadar nazik davranırlardı.</p>
<p>Diğer ikisi yaklaşırken Nine yerlere kadar eğildi ve şapkasını çıkardı. Bayan Kulağakaçan da aynısını yaptı, ama o birazcık daha fazla eğilmişti.</p>
<p>Tiffany, Nine’nin yukarı bir göz attığını ve iki santim daha eğildiğini gördü.</p>
<p>Bayan Kulağakaçan bir santim daha eğilmeyi başardı.</p>
<p>Tiffany ve Annagramma, onların gergin sırtlarının üzerinden çaresizlik içinde bakıştılar. Bazen bu tür şeyler saatlerce sürebiliyordu.</p>
<p>Havausta Nine homurdandı ve doğruldu. Bayan Kulağakaçan da kıpkırmızı bir yüzle aynısını yaptı.</p>
<p>“Buluşmamız kutlu olsun,” dedi Nine, sakin bir sesle. Tiffany irkildi. Bu bir düşmanlık bildirişiydi. Cadı tartışmalarında bağırıp çağırmak, parmakla dürtüklemek son&#160;derece olağan şeylerdi, ama dikkatle ve sakin sakin konuşmak açık savaş ilanıydı.</p>
<p>“Bizi karşılamanız ne büyük nezaket,” dedi Bayan Kulağakaçan.</p>
<p>“Umarım sıhhatiniz yerindeymiştir?”</p>
<p>“Ben çok iyiyim Havausta Hanım.” Annagramma gözlerini yumdu. Bu, cadı standartlarına göre, atılan bir tekme demekti.</p>
<p>“Adım Bayan Havausta, Bayan Kulağakaçan,” dedi Nine. “Bildiğinizi sandığım gibi?”</p>
<p>“Niye, evet. Elbette öyle. Çok üzgünüm.”</p>
<p>Bu sert darbe değiştokuşundan sonra, Nine sözlerine devam etti: “Umarım Bayan Şahinci her şeyi dilediği gibi&#160;bulur.”</p>
<p>“Eminim..Bayan Kulağakaçan, yüzünde soran bir ifade ile Tiffany’ye baktı.</p>
<p>“Tiffany,” dedi Tiffany, yardımseverlikle.</p>
<p>“Tiffany. Elbette. Ne sevimli bir isim... Eminim Tiffany elinden gelenin en iyisini yapmıştır,” dedi Bayan Kulağakaçan. “Bununla birlikte, kötü... etkilere karşı kulübeyi&#160;arındırıp takdis edeceğiz.”</p>
<p>Ben zaten her şeyi silip ovaladım, diye düşündü Tiffany.</p>
<p>“Kötü etkiler mi?” dedi Havausta Nine ve Kış Ustası bile bu kadar soğuk bir sesle konuşamazdı.</p>
<p>“Ve huzursuz edici titreşimler,” dedi Bayan Kulağakaçan.</p>
<p>“Ah, onları biliyorum,” dedi Tiffany. “Mutfaktaki gevşek tahtadan kaynaklanıyor. Üzerine basınca çekmece dolabı sallanıyor.”</p>
<p>“Bir iblisten bahsediliyor.” Bayan Kulağakaçan, bunu ciddi bir ifadeyle duymazdan gelerek, “Ve... kafatasların-dan.” dedi.</p>
<p>“Ama...” diye başladı Tiffany ancak Nine’nin eli, omzunu öyle fena sıktı ki Tiffany sustu.</p>
<p>“Aman aman,” dedi Nine, sıkı sıkı tutmaya devam ederek. “Kafatasları, hı?”</p>
<p>“Çok huzursuz edici hikâyeler var,” dedi Bayan Kulağakaçan, Tiffany’yi izleyerek. “En karanlık cinsten, Bayan Havausta. Bu yörenin insanlarının gerçekten kötü muamele gördüğünü hissediyorum. Karanlık güçler salıverilmiş.”</p>
<p>Tiffany bağırmak istedi: Hayır! Hepsi hikâye! Hepsi Bof-fo! Bayan ihanet onlara göz kulak oluyordu! Onların aptalca tartışmalarına bir son veriyor, kanunlarını hatırlatıyor, aptallıklarını paylıyordu! Sıradan, kırılgan bir yaşlı hanım&#160;olsa bunu yapamazdı! Mit olmak zorundaydı! Ama Nine’nin&#160;omzunu kavrayan eh yüzünden, sessizliğini korudu.</p>
<p>“Gerçekten de tuhaf güçler iş başında,” dedi Havausta Nine. “Çabalarınızda size başarılar dilerim Bayan Kulağakaçan. Şimdi, bana izin verirseniz?..”</p>
<p>“Elbette, Havausta Ha... Bayan Havausta. İyi yıldızların gözü üzerinizde olsun.”</p>
<p>“Yol yavaşlayıp ayaklarınızla buluşsun,” dedi Nine. I'iffany’nin omzunu sıkı sıkı kavramayı bırakmıştı, ama&#160;yine de onu kulübenin yan tarafına sürükledi. Merhum Bayan Ihanet’in çalı süpürgesi duvara yaslanmış, duruyordu.</p>
<p>“Eşyalarını çabucak bağla!” diye emretti. “Harekete geçmeliyiz!”</p>
<p>“Kış Ustası geri gelecek mi?” dedi Tiffany, çuvalı ve eski bavulu süpürgenin çalı kısmına bağlamaya çalışarak.</p>
<p>“Daha değil. Yakında gelmez, herhalde. Ama seni arıyor olacak. Ve daha güçlenmiş olacak. Senin ve çevrendekiler&#160;için tehlikeli olacağına inanıyorum! Öğrenecek o kadar&#160;çok şeyin var ki! Yapacak çok şeyin var!”</p>
<p>“Ona teşekkür ettim! Ona nazik davranmaya çalıştım! Neden hâlâ benimle ilgileniyor?”</p>
<p>“Dans yüzünden...” dedi Nine.</p>
<p>“Bunun için üzgünüm!”</p>
<p>“Yeterli değil. Bir fırtına üzüntüden ne anlar? Telafi etmelisin. O boşluğun senin için mi bırakıldığını düşündün gerçekten? Ah, bu iş çok karışık! Ayakların nasıl?”</p>
<p>Öfke ve şaşkınlık içindeki Tiffany bir bacağını süpürgeye atmak üzereyken durdu.</p>
<p>“Ayaklarım mı? Ayaklarıma ne olmuş?”</p>
<p>“Kaşınıyorlar mı? Botlarını çıkardığında ne oluyor?” “Hiçbir şey! Yalnızca çoraplarımı görüyorum! Ayaklarımın konuyla 11e ilgisi var?”</p>
<p>“Göreceğiz,” dedi Nine, çıldırtıcı bir şekilde. “Şimdi gel artık.”</p>
<p>Tiffany süpürgesini havalandırmaya çalıştı, ama ölü otların üzerine çıkmayı ancak başardı. Dönüp baktı. Süpürgenin çalısı Nac Mac Feegle’larla doluydu.</p>
<p>“Bize aldırma,” dedi Herhangibir Rob. “Sıkı tutunuruz!”</p>
<p>“Ama süpürgeyi çok sallama, çünkü kellemin tepesi uç-çak gibi hissediyom,” dedi Kaçık Wullie.</p>
<p>“Bu uçuşta yemek de veriliyo mu?” dedi Koca Yan. “Canım mini bi içki çekiyo da.”</p>
<p>“Hepinizi birden götüremem!” dedi Tilfany. “Nereye gittiğimizi bile bilmiyorum!”</p>
<p>Havausta Nine Feegle’lara dik dik baktı. “Yürümeniz gerekecek. Lancre kasabasına gidiyoruz. Adres şöyle: Ogg&#160;Ana’nın Yeri. Meydan.”</p>
<p>“Ogg Ana'nın Yeri,” dedi Tiffany. “Bu...?”</p>
<p>“Ogg Ana’nın evi demek,” dedi Nine, Feegle’lar süpürgeden aşağı atlarken. “Orada güvende olursun. Eh, üç aşağı beş yukarı. Ama yolda mola vermemiz gerek. O kolyeyi senden mümkün olduğunca uzağa bırakmalıyız. Ve bunu&#160;nasıl yapacağımızı biliyorum! Ah, evet!”</p>
<p>Nac Mac Feegle’lar akşam boyunca, ormanda koştular. Yörenin yaban hayatı Feegle’ları öğrenmişti, bu yüzden&#160;tüylü orman yaratıkları inlerine dalmışlar, ağaçlarına tırmanmışlardı. Bir süre sonra Koca Yan durmalarını söyledi.</p>
<p>“Bizi izleyen bişey var!”</p>
<p>“Kaçıklaşma,” dedi Herhangibir Rob. “Bu ormanda Fe-egle avlıycak kadar delirmiş hiçbi şey kalmadı!”</p>
<p>“Ne hissettiğimi biliyom,” dedi Koca Yan, inatla. “Ci-yerimde hissediyom. Şu anda bize dooru yaklaşan bişey var!”</p>
<p>“Eh, bi adamın ciyeriyle tartışcak diilim,” dedi Rob, bıkkınlıkla. “Tamam, millet, büyük bi halka halinde daalm!”</p>
<p>Feegle’lar kılıçlarını çekerek yayıldılar, ama birkaç dakika sonra mırıltılar yükseldi. Hiçbir şey görmüyor ve duymuyorlardı. Birkaç kuş güvenli bir mesafeden ötüşüyordu. Feegle’larm bulunduğu bir yerde, son derece sıra dışı olduğu halde, her yere huzur ve sessizlik çökmüştü.</p>
<p>“Afidersin Koca Yan, ama bence ciyerin bu sefer yanlış anlamış,” dedi Herhangibir Rob.</p>
<p>O noktada Peynir Horace, bir daldan Rob’un kafasına daldı.</p>
<p>Lancre’deki büyük köprünün altından çok su akardı, ama yukarıdan onu zar zor görebilirdiniz, çünkü biraz&#160;daha ilerideki çağlayanlardan yükselen serpinti perdesi&#160;buz gibi havayı doldururdu. Derin boğaz boyunca sular beyaz beyaz çalkalanırdı ve sonra ırmak bir somon gibi çağlayandan aşağı atlar, aşağıdaki ovalara gök gürültüsü gibi&#160;çarpardı. Çağlayanların dibinden itibaren ırmağı izlerseniz&#160;Tebeşir’in yakınma kadar gidebilirdiniz, ama ırmak geniş,&#160;tembel kıvrımlarla ilerlerdi ve düz bir çizgi üzerinde uçmak daha kolaydı.</p>
<p>Tiffany bir kez, Bayan Düzgün onu dağlara getirirken, ırmağı izleyerek yukarı doğru uçmuştu. Ondan sonra, her&#160;zaman uzun yoldan aşağı inmiş, araba yolunu izleyerek&#160;zikzaklar çizmişti. O öfkeli akıntının hemen üzerinde uçarken soğuk, ıslak havayla dolu ani uçuruma rast gelmek ve&#160;sonra süpürgeyi neredeyse dümdüz aşağı çevirip inmek&#160;Tiffany’nin asla ama asla yapmayacağı şeyler listesinde ilk&#160;sıralardaydı.</p>
<p>Şimdi Havausta Nine, gümüş at elinde, köprüde duruyordu.</p>
<p>“Tek yol bu,” dedi. “Kendini derin denizin dibinde bulacak. Bırak Kış Ustası seni orada arasın!”</p>
<p>Tiffany başını salladı. Ağlamıyordu, ama bu, eh, ağlamamak ile aynı şey değildi. İnsanlar her zaman ağlamayarak ortalıklarda dolanırdı ve bunu hiç düşünmezdi. Ama şu anda Tiffany düşünüyordu. Şöyle düşünüyordu: ağlamıyorum...</p>
<p>Mantıklı geliyordu. Elbette mantıklıydı. Bu yalnızca boffoydu! Her değnek, sihirli bir değnek, her su birikintisi,&#160;kristal küreydi. Hiçbir şey, sizin vermediğiniz bir güce sahip değildi. Hercümerçler ve kafatasları ve sihirli değnekler tıpkı... kürek, bıçak ve gözlük gibiydi. Onlar... kaldıraç&#160;gibiydi. Bir kaldıraçla büyük bir kayayı kaldırabilirdiniz,&#160;ama kaldıraç tek başına iş görmezdi.</p>
<p>“Senin seçimin olmalı,” dedi Nine. “Senin adına ben yapamam. Ama bu küçük bir şey ve sende kaldığı sürece&#160;tehlikeli olacak.”</p>
<p>“Biliyor musun, beni incitmek istediğini sanmıyorum. Yalnızca kızmıştı,” dedi Tiffany.</p>
<p>“Gerçekten mi? O kızgınken yine onunla karşılaşmak istiyor musun?”</p>
<p>Tiffany o tuhaf yüzü düşündü. Orada bir insan şekli vardı -üç aşağı beş yukarı insan- ama sanki, Kış Ustası insan olma ihtiyacı duymuş da nasıl yapacağını henüz keşfedememişti.</p>
<p>“Sence başkalarına zarar verir mi?” dedi.</p>
<p>“O kış, çocuğum. Sırf şirin kar tanelerinden ibaret değil, değil mi?”</p>
<p>Tiffany elini uzattı. “Onu bana geri ver, lütfen.”</p>
<p>Nine omuzlarını silkerek verdi.</p>
<p>Kolye Tiffany’nin elinde, o tuhaf beyaz yara izinin üzerinde yatıyordu. Tiflany’nin aldığı, işe yaramayan, bir iş görmesi gerekmeyen ilk şeydi o.</p>
<p>Buna ihtiyacım yok, diye düşündü. Benim gücüm Tebeşir’den geliyor. Ama hayat böyle mi olacak? İhtiyaç&#160;duymadığım hiçbir şeyim olmayacak mı?</p>
<p>“Onu hafif bir şeye bağlamamız gerek,” dedi aldırışsız bir sesle; “yoksa dibe takılır.”</p>
<p>Köprünün yakınındaki otların arasında biraz arandıktan sonra bir sopa buldu ve gümüş zinciri ona doladı.</p>
<p>Öğlen vaktiydi. Tiffany, sırf sesinden hoşlandığı için, öğlenışığı sözcüğünü uydurmuştu. Gece yarısı herkes cadı&#160;olabilir, diye düşünmüştü, ama öğlenışığmda cadı olmak&#160;için gerçekten iyi olmanız gerekir.</p>
<p>En azından cadılıkta iyi, diye düşündü, köprüye çıkarken. Mutlu bir insan olmakta değil.</p>
<p>Kolyeyi köprüden aşağı attı.</p>
<p>İşi büyütmedi. Gümüş atm ışıkta pırıldadığını ve bir an havada asılı durduktan sonra, derin uçuruma düştüğünü&#160;söylemek güzel olurdu. Belki öyle olmuştu, ama Tiffany&#160;bakmadı.</p>
<p>“Güzel!” dedi Havausta Nine.</p>
<p>“Şimdi her şey bitti mi?” dedi Tiffany.</p>
<p>“Hayır! Dans ederek bir hikâyeye dahil oldun kızım, her sene dünyaya kendi kendini anlatan bir hikâyeye. Buz&#160;ve ateş, yaz ve kış hakkında bir hikâye. Sen onu bozdun.&#160;Sonuna dek kalman ve düzeldiğinden emin olman gerek.&#160;At yalnızca sana zaman kazandırmak içindi, o kadar.”</p>
<p>“Ne kadar zaman?”</p>
<p>“Bilmiyorum. Bu daha önce olmadı. En azından düşünecek kadar zaman. Ayakların nasıl?”</p>
<p>Kış Ustası da dünya üzerinde hareket halindeydi, ama insanların anladığı şekilde değil. Her nerede kış varsa, o&#160;oradaydı.</p>
<p>Düşünmeye çalışıyordu. Daha önce bunu yapması hiç gerekmemişti ve canını acıtıyordu. Şimdiye dek insanlar,&#160;dünyanın tuhaf şekillerde hareket eden ve ateşler yakan bir&#160;parçasıydı yalnızca. Şimdi kendine yeni bir zihin oluşturuyordu ve her şey yeniydi.</p>
<p>Bir insan... insan şeylerinden yapılmış... kız böyle demişti.</p>
<p>İnsan şeyleri. Sevgilisi için kendisini insan şeylerinden yapmalıydı. Kış Ustası morgların soğuğunda, gemi enkazlarında dolanarak insan şeyleri aradı. Neydi ki onlar? Toprak ve su, daha çok. İnsanı uzun süre bırakırsan su bile gidiyordu ve geriye birkaç avuç toz kalıyor, onlar da rüzgâra&#160;kapılıp uçuyordu.</p>
<p>Su düşünemediğine göre, bütün işi toz yapıyordu demek ki.</p>
<p>Kış Ustası mantıklıydı, çünkü buz mantıklıdır. Su manii klıdır. Rüzgâr mantıklıdır. Kurallar vardı. Demek insan dediğin bundan ibaretti... doğru türden toz!</p>
<p>Ve Kış Ustası bunu ararken, kıza ne kadar güçlü olduğunu gösterebilirdi.</p>
<p>O akşam Tiffany yeni yatağının kenarına oturdu. Uyku bulutları, beyninde fırtına başı gibi yükseliyordu. Tiffany&#160;esnedi ve ayaklarına baktı.</p>
<p>Pembeydiler ve her birinde beşer parmak vardı. Bir düşününce, oldukça iyi ayaklardı.</p>
<p>Normalde, insanlar karşılaştığı zaman, “Nasılsın?” gibi şeyler söylerdi. Ogg Ana ise, “İçeri gir. Ayakların nasıl?”&#160;demişti.</p>
<p>Aniden herkes Tiffany’nin ayaklarıyla ilgilenmeye başlamıştı. Elbette, ayaklar önemliydi, ama onlara ne olmasını bekliyorlardı ki?</p>
<p>Tiffany ayaklarının ileri geri salladı. Tuhaf bir şey yapmadılar, bu yüzden o da yatağa girdi.</p>
<p>İki gecedir doğru düzgün uyumuyordu.. Bunu Ogg Ana’nm Yeri’ne varana kadar fark etmemişti. Orada, beyni&#160;kendi kendine dönmeye başlamıştı. Bayan Ogg’la konuşmuştu, ama ne hakkında konuştuklarını hatırlamak zordu.&#160;Sesler kulaklarında gümlemişti. Şimdi, sonunda, uyumaktan başka işi yoktu.</p>
<p>İyi bir yataktı, Tiffany’nin yattığı en iyi yatak. İçinde kaldığı en iyi odaydı, ama çevresini keşfedemeyecek kadar&#160;yorgundu. Cadılar fazla konfor aramazdı, özellikle de misafir yatak odalarında, ama Tiffany her hareket ettiğinde&#160;yayları gloing eden ve biraz özenle bir ezgi çıkarabildiği bir&#160;yatakta büyümüştü.</p>
<p>Bu şilte kalın ve esnekti. Çok yumuşak, çok sıcak, çok ağır batan bir bataklıkmış gibi gömüldü ona.</p>
<p>Sorun şuydu ki, gözlerini kapatabiliyordunuz, ama zihninizi kapatamıyordunuz. Tiffany karanlıkta yatarken,&#160;zihni kafasının içinde resimler çiziktiriyordu: klank-klonk&#160;eden saatler, ona benzeyen kar taneleri, gece ormanında&#160;uzun adımlarla yürüyerek sarı tırnağı ile yaracağı kötü insanlar arayan Bayan İhanet hakkında resimler.</p>
<p>İhanet Miti...</p>
<p>Bu dolaşık anılardan donuk bir beyazlığa düştü. Ama beyazlık daha da parlak oldu ve detaylandı, küçük siyah&#160;ve gri alanlar kazandı. Lekeler bir yandan diğerine nazikçe&#160;kaymaya başladı.</p>
<p>Tiffany gözlerini açtı ve her şey berraklaştı. Bir şeyin üzerinde duruyordu, bir... bir tekne, hayır, büyük bir yelkenli gemi. Güvertede kar vardı ve donanımlardan sarkıtlar sarkıyordu. Şafağın soluk ışığında, yüzen buz parçaları&#160;ve sis bulutları ile dolu sessiz kurşuni bir denizde seyrediyordu. Donanım gıcırdadı, rüzgâr yelkenlerde iç çekti.&#160;Görünürde kimse yoktu.</p>
<p>“Ah. Bu bir düşe benziyor. Beni dışarı bırak, lütfen,” dedi tanıdık bir ses.</p>
<p>“Sen kimsin?” dedi Tiffany.</p>
<p>“Sen. Lütfen öksür.”</p>
<p>Tiffany düşündü: Eh, bu bir düşse... ve öksürdü.</p>
<p>Güvertedeki karlardan bir şekil yükseldi. Kendisiydi ve düşünceli düşünceli çevresine bakıyordu.</p>
<p>“Sen de mi bensin?” dedi Tiffany. Tuhaf bir biçimde, bu buz gibi güvertede, o kadar da tuhaf gelmiyordu.</p>
<p>“Hmm. Ah, evet,” dedi diğer Tiffany, her şeye dikkatle bakmaya devam ederek. “Ben senin Üçüncü Kuşkunum.&#160;Hatırladın mı? Düşünmeyi hiç bırakmayan parçan? Küçük&#160;detayları fark eden? Dışan çıkıp temiz hava almak güzel.&#160;Hmm.”</p>
<p>“Bir sorun mu var?”</p>
<p>“Eh, bunun bir düş olduğu açık. Bakmaya zahmet edersen, dümendeki sarı yağmurluk giymiş adamın Sızı&#160;Nine’nin içtiği tütünün kağıdında resmi olan Neşeli Denizci olduğunu görürsün. Denizi her düşündüğümüzde aklımıza gelir, değil mi?”</p>
<p>Tiffany sakallı adama baktı ve adam neşeyle el salladı ona.</p>
<p>“Evet, bu kesinlikle o!” dedi Tiffany.</p>
<p>“Ama bunun tam olarak bizim düşümüz olduğunu sanmıyorum,” dedi Üçüncü Kuşku. “Fazla... gerçekçi.”</p>
<p>Tiffany eğilip bir avuç kar aldı.</p>
<p>“Gerçek geliyor,” dedi. “Soğuk.” Bir kar topu yaptı ve kendi kendine attı.</p>
<p>“Bunu yapmamanı tercih ederim,” dedi diğer Tiffany, omuzlarındaki karı süpürerek. “Ama ne demek istediğimi&#160;anlıyorsun, değil mi? Düşler asla... eh, bunun gibi düşdışı&#160;olmaz.”</p>
<p>“Ne demek istediğini anladım,” dedi Tiffany. “Sanırım gerçekçi olacak ve sonra tuhaf bir şey belirecek.”</p>
<p>“Kesinlikle. Bundan hiç hoşlanmadım. Eğer bu bir düşse, o zaman korkunç bir şey olacak.</p>
<p>Geminin ilerisine baktılar. Orada, deniz boyunca uzanan, kasvetli, kirli bir sis bulutu vardı.</p>
<p>“Sisin içinde bir şey var!” dedi Tiffanyler bir ağızdan.</p>
<p>Döndüler ve dümendeki adamın yanma giden merdivenleri tırmandılar.</p>
<p>“Sisten uzak dur! Lütfen ona yaklaşma!” diye bağırdı Tiffany.</p>
<p>Neşeli Denizci piposunu ağzından çıkardı ve şaşkın şaşkın baktı.</p>
<p>“Her Hava Durumunda iyi Bir Duman?” dedi Tiffany’ye.</p>
<p>“Ne?”</p>
<p>“Tek söyleyebildiği bu!” dedi Üçüncü Kuşku, dümeni yakalayarak. “Hatırladın mı? Etikette böyle diyor!”</p>
<p>Neşeli Denizci onu nazikçe itti. “Her Hava Durumunda iyi Bir Duman,” dedi, yatıştırmak istercesine. “Her Hava&#160;Durumunda...”</p>
<p>“Bak, bizim tek istediğimiz.diye başladı Tiffany, ama Üçüncü Kuşku tek kelime etmeden elini başına koydu ve&#160;onu döndürdü.</p>
<p>Sisin içinden bir şey çıkıyordu.</p>
<p>Bir buzdağıydı, büyük bir buzdağı, gemiden en az üç kat yüksek ve bir kuğu kadar görkemli. Öyle büyüktü ki, kendi&#160;hava durumunu yaratıyordu. Ağır ağır hareket ediyormuş&#160;gibi görünüyordu. Dibinde sular çalkalanıyor, çevresine&#160;kar yağıyordu. Arkasında sisten bayraklar uçuşuyordu.</p>
<p>Neşeli Denizci bakakaldı ve piposu ağzından düştü.</p>
<p>“iyi Bir Duman!” diye küfretti.</p>
<p>Buzdağı Tiffany idi. Onlarca metre yüksekliğinde, ışıl ışıl yeşil buzdan yapılmış bir Tiffany, ama yine de Tiffany.&#160;Başına deniz kuşları tünemişti.</p>
<p>“Bunu yapan Kış Ustası olamaz!” dedi Tiffany. “Atı fırlatıp attım!” Ellerini boru yapıp ağzına götürdü ve bağırdı: “ATI FIRLATIP ATTIM!”</p>
<p>Sesi dev buzdağından yansıdı. Birkaç kuş çığlıklar atarak dev soğuk kafadan havalandı. Tiffany’nin arkasında, geminin dümeni dönüyordu. Neşeli Denizci ayağını yere&#160;vurdu ve tepelerindeki beyaz yelkenlere işaret etti.</p>
<p>“Her Hava Durumunda iyi Bir Duman!” diye emretti.</p>
<p>“Üzgünüm, ne demek istediğini anlamıyorum!” dedi Tiffany çaresizlik içinde.</p>
<p>Adam yelkenlere işaret etti ve elleriyle çılgın çekme hareketleri yaptı.</p>
<p>“İyi Bir Duman!”</p>
<p>“Pardon, seni anlamıyorum işte!”</p>
<p>Denizci hıhladı ve bir halata doğru koşup telaşla çekti.</p>
<p>“Durum garipleşti,” dedi Üçüncü Kuşku sessizce.</p>
<p>“Şey, evet, bana benzeyen dev bir buzdağının.</p>
<p>“Hayır, o yalnızca tuhaf. Bu ise garip,” dedi Üçüncü Kuşku. “Yolcularımız var. Bak.” İşaret etti.</p>
<p>Ana güvertede, üzerinde büyük demir ızgaralar olan bir dizi kapak vardı; Tiffany onları daha önce fark etmemişti.</p>
<p>Bir kütüğün altında kalmış kökler kadar beyaz, yüzlerce el ızgaradan çıkıyor, yokluyor, el sallıyordu.</p>
<p>“Yolcular mı?” diye fısıldadı Tiffany dehşet içinde. “Ah, hayır...”</p>
<p>Ve sonra çığlıklar başladı. İmdat!’ ve ‘Bizi kurtarın!’ çığlıkları olsa biraz daha iyi olurdu, ama bunun yerine yalnızca çığlıklar ve feryatlar vardı, yalnızca acı ve korku içindeki insanların sesleri...</p>
<p>Hayır!</p>
<p>“Kafamın içine gir,” dedi Tiffany, sertçe. “Senin dışarıda dolanman dikkatimi çok dağıtıyor. Hemen!”</p>
<p>“Arkandan gireceğim,” dedi Üçüncü Kuşku. “O zaman bu kadar şey gelmez...”</p>
<p>Tiffany küçük bir acı ve zihninde bir değişim hissetti ve düşündü: Eh, çok daha pis bir iş olabilirdi herhalde.</p>
<p>Tamam. Düşüneyim. Her yanımla düşüneyim.</p>
<p>Su altındaki yosunlar gibi sallanan çaresiz elleri izledi ve düşündü: Düşe benzeyen bir şeyin içindeyim, ama düşün&#160;bana ait olduğunu sanmıyorum. Bir gemideyim ve devasa&#160;bir ben şeklindeki buzdağı yüzünden öleceğiz.</p>
<p>Sanırım kar taneleri olmayı daha çok sevmiştim...</p>
<p>Bu kimin rüyası?</p>
<p>“Bütün bunlar ne için, Kış Ustası?” dedi ve olması gereken yerde olan Üçüncü Kuşku yorum yaptı: Hayret verici, havada kendi nefesini görebiliyorsun...</p>
<p>“Bu bir uyarı mı?” diye bağırdı Tiffany. “Ne istiyorsun?”</p>
<p>Gelinim olmam, dedi Kış Ustası. Sözcükler öylesine zihnine dolmuştu.</p>
<p>Tiffany’nin omuzları çöktü.</p>
<p>Bunun gerçek olmadığını biliyorsun, dedi Üçüncü. Ama gerçek bir şeyin gölgesi olabilir...</p>
<p>Havausta Nine’nin, Herhangibir Rob’u göndermesine izin vermemeliydim...</p>
<p>“Amanın! Kerestem titresin!” diye bağırdı bir ses arkasından. Sonra her zamanki şamata koptu:</p>
<p>“ ‘Kerestelerim’ olacaktı, seni kaçık!”</p>
<p>“He ye? Ama ben yalnızca bi tane bulabiliyom!”</p>
<p>“Boşla şindi koca keresteyi! Kaçık Wullie suya düştü!”</p>
<p>“Koca pelte! Ona söölemiştim, tek göz yaması yeter diye!”</p>
<p>“Hemi de yo hoho ve de ho yoyo...”</p>
<p>Feegle’lar, Tiffany’nin arkasındaki kamaradan fırladılar ve diğerleri akıp geçerken Herhangibir Rob Tiffany’nin önünde durdu. Bir selam çaktı.</p>
<p>“Biraz geciktiimiz için afidersin, ama kara göz yamaları bulmamız gerekiyodu,” dedi. “Tarz denen bişey de var, biliyon.”</p>
<p>Tiffany’nin nutku tutulmuştu, ama yalnızca bir anlığına. Parmağıyla işaret etti.</p>
<p>“Bu geminin şu buzdağına çarpmasını engellememiz lazım!”</p>
<p>“Okkadarcık mı? Sorun yokiko!” Rob, Tiffany’nin arkasında yükselen buzdan deve baktı ve sırıttı. “Burnunu dooru yapmış, ha?”</p>
<p>“Onu hemen durdur! Tütfen?” diye yalvardı Tiffany.</p>
<p>“Baş üstüne! Gelin, millet!”</p>
<p>Feegle’larm çalışmasını izlemek karıncaları izlemeye benziyordu, yalnız karıncalar etek giymiyor ve durmaksızın “Amanın!” diye bağırmıyordu. Belki de tek bir sözcüğe&#160;bu kadar iş yaptırdıkları için, Neşeli Denizci’nin emirleri&#160;konusunda hiç sorun yaşamıyorlardı. Güvertenin üzerinde... eh, bir akıntı gibi akın ediyorlardı. Gizemli halatlar&#160;çekildi. Yelkenler yön değiştirdi ve “İyi Bir Duman!” ve&#160;“Amanın!” haykırışları eşliğinde kabardı.</p>
<p>Şimdi de Kış Ustası benimle evlenmek istiyor, diye düşündü Tiffany. Eyvah eyvah!</p>
<p>Zaman zaman, belki bir gün evlenip evlenmeyeceğini merak ediyordu, ama o ‘bir günün’ şimdi olmadığından&#160;emindi. Evet, annesi daha on dört yaşındayken evlenmişti,&#160;ama bu eski günlerde olan türden bir şeydi. Evlenmeden&#160;önce yapması gereken çok iş vardı, orası kesindi.</p>
<p>Dahası, bir düşününce... ıyk. Kış Ustası bir insan bile değildi. O fazla...</p>
<p>Plap! yaptı yelkenlerdeki rüzgâr. Gemi gıcırdadı ve yattı, herkes ona bağırmaya başladı. Daha çok, “Dümen!&#160;Dümeni yakala, hemen!” diye bağırıyorlardı, ama aralarında çaresiz bir, “Her Hava Durumunda İyi Bir Duman!” da&#160;vardı.</p>
<p>Tiffany dönüp baktığı zaman dümenin hızla dönmekte olduğunu gördü. Onu yakalamaya çalıştı, ama dümenin çubukları parmaklarına çarptı. Yakında bir kangal halat&#160;vardı ve Tiffany, bir ilmiği tekerleğe geçirmeyi ve güvertede çok fazla kaymadan çekerek durdurmayı başardı. Sonra dümeni yakaladı ve aksi yöne çevirmeye çalıştı. Bir evi&#160;ittirmek gibiydi, ama dümen yine de kıpırdadı, başta çok&#160;ağır döndü, sonra Tiffany sırtını dayadığında hızlandı.</p>
<p>Gemi döndü. Tiffany onun hareket ettiğini hissedebiliyordu. Gemi doğrudan buzdağına gitmek yerine birazcık kenara yöneldi. Güzel! Sonunda işler iyi gitmeye başlamıştı! Dümeni biraz daha çevirdi. Şimdi o devasa soğuk duvar&#160;yanlarından kayarak geçiyor, havayı pusla dolduruyordu.&#160;Her şey yoluna girecekti...</p>
<p>Gemi buzdağına çarptı.</p>
<p>Bir seren direği, buz çıkıntısına takıldığında, basit bir çat! ile başladı, ama sonra geminin yan tarafı buza sürtünürken diğerleri de kırıldı. Sonra, gemi sürtüne sürtüne&#160;ilerlerken bazı keskin parçalanma sesleri duyuldu ve köpüklü dalgaların üzerinde tahta parçaları yükseldi. Bir direğin tepesi kırıldı ve yelkenleri, halat donanımlarını peşinde sürükledi. Kocaman bir buz parçası Tiffany’nin bir&#160;kaç metre ötesine düştü ve üzerine iğne kadar keskin buz&#160;parçaları yağdırdı.</p>
<p>“Böyle olmaması gerekiyordu!” dedi Tiffany, dümene, nefes nefese asılarak.</p>
<p>Evlen benimle, dedi Kış Ustası.</p>
<p>Sarsılan geminin çevresinde çalkantılı beyaz sular yükseldi. Tiffany bir an daha tutunabildi, sonra soğuk bir dalga üzerine kapandı... yalnız, su soğuk değil, ılıktı. Yine de nefes almasını engelliyordu. Karanlıkta, yüzeye çıkmak&#160;için çabaladı, sonunda karanlık aniden kenara çekildi ve&#160;bir ses, “Bu şiltelerin fazla yumuşak olduğundan eminim,&#160;ama Bayan Ogg’a hiçbir şey anlatamıyorsun,” dedi.</p>
<p>Tiffany gözlerini kırpıştırdı. Yataktaydı ve dağınık saçlı, kırmızı burunlu sıska bir kadın, yanında duruyordu.</p>
<p>“Deli gibi dönüp duruyordun,” dedi kadın, yatağın yanındaki sehpaya buharı tüten bir kupa bırakarak. “Bir gün birileri boğulacak, bak buraya yazıyorum.”</p>
<p>Tiffany yine gözlerini kırpıştırdı. Ah, yalnızca bir rüyaymış, diye düşünmem gerekiyor. Ama bu yalnızca bir rüya değildi. Benim rüyam değil.</p>
<p>“Saat kaç?” demeyi başardı.</p>
<p>“Yedi civarı,” dedi kadın.</p>
<p>“Yedi!” Tiffany örtüleri ittirdi. “Kalkmam lazım! Bayan Ogg kahvaltısını istiyordur!”</p>
<p>“Sanmıyorum. Daha on dakika önce yatağına götürdüm,” dedi kadın. Tiffany’ye bir bakış fırlatarak. “Şimdi de eve gidiyorum.” Burnunu çekti. “Çayını soğutmadan iç.”&#160;Sonra kapıya yürüdü.</p>
<p>“Bayan Ogg hasta mı?” dedi Tiffany, her yerde çoraplarını arayarak. Çok yaşlı ya da çok hasta olmayan birinin yemeğini yatağında yediğini hiç duymamıştı.</p>
<p>“Hasta mı? Hayatı boyunca bir gün hasta olduğunu sanmıyorum,” dedi kadın, bunun haksızlık olduğunu da ima etmeyi başararak. Kapıyı arkasından kapattı.</p>
<p>Yatak odası zemini bile pürüzsüzdü; yüzyıllar boyunca tahtaları aşındıran ve bütün kıymıkları yok eden ayaklar&#160;yüzünden değil, biri onları zımparalayıp cilaladığı için.&#160;Tiffany’nin çıplak ayakları tahtalara hafifçe yapışıyordu.&#160;Görünürde hiç toz yoktu, örümcek ağı yoktu. Oda parlak,&#160;taze ve kesinlikle bir cadı kulübesinde hiçbir odanın olmayacağı gibiydi.</p>
<p>“Ben giyineceğim,” dedi havaya. “Burada Feegle var mı?”</p>
<p>“Agh, hayır,” dedi bir ses yatağının altından.</p>
<p>Sonra bazı telaşlı fısıldaşmalar oldu ve ses ekledi:</p>
<p>“Demek istediim, burada bizden pek bişey yok sayılır.”</p>
<p>“O zaman gözlerinizi kapatın,” dedi Tiffany.</p>
<p>Giyindi ve bunu yaparken zaman zaman çayını yudumladı. Hasta değilken yatağına kadar getirilen çay? Bu tür şeyler kralların ve kraliçelerin başına gelirdi!</p>
<p>Ve sonra parmaklarındaki bereyi fark etti. Hiç acımıyordu, ama geminin dümeninin çarptığı yerdeki deri morarmıştı. Tamam...</p>
<p>“Feegle’lar?” dedi.</p>
<p>“Amanın, bizi bir daa kandıramıycan,” dedi, yatağın altındaki sesi.</p>
<p>“Seni görebileceğim bir yere çık, Kaçık Wullie!” diye emretti Tiffany.</p>
<p>“Tam bi cadı işi bu, hamfendi, ben olduumu her seferinde anlaman.”</p>
<p>Bazı telaşlı fısıltılardan sonra Kaçık Wullie -çünkü gerçekten de oydu- iki başka Feegle ve Peynir Horace’la birlikte ortaya çıktı.</p>
<p>Tiffany bakakaldı. Tamam, Horace bir mavi peynirdi, bu yüzden bir Feegle ile hemen hemen aynı renge sahipti. Ama&#160;niye ona, Feegle tarzı pis bir ekose kumaş sarmışlardı?</p>
<p>“O bizi buldu,” dedi Kaçık Wullie, kolunu Horace’a dolamaya çalışarak. “Onu ben besleyebilir miyim? Söölediim her şeyi anlıyo!”</p>
<p>“Bu şaşırtıcı, çünkü ben anlamıyorum,” dedi Tiffany. “Bak, dün gece bir gemi kazası mı geçirdik?”</p>
<p>“Ah, he ye. Gibi.”</p>
<p>“Gibi mi? Gerçek miydi, değil miydi?”</p>
<p>“Ah, he ye,” dedi Feegle, sinirli sinirli.</p>
<p>“Hangisi?” diye ısrar etti Tiffany.</p>
<p>“Gerçek gibi, gerçek diil gibi, gerçekdışı bi gerçek gibi,” dedi Kaçık Wullie, kıvranarak. “Dooru sözcükleri bilmi-yom...”</p>
<p>“Feegle’larm hepsi iyi mi?”</p>
<p>“Ah he ye, hamfendi,” dedi Kaçık Wullie, neşelenerek. “Sorun yokiko. Ne de olsa, yalnızca bi düş denizinde, bi&#160;düş gemisiydi.”</p>
<p>“Ve bir düş buzdağı, öyle mi?” dedi Tiffany.</p>
<p>“Agh, yo. Buzdaa gerçekti, hamfendi.”</p>
<p>“Ben de öyle düşünmüştüm zaten! Emin misin?”</p>
<p>“He ye. Bu tür şeyleri bilmek konusunda iyiyizdir,” dedi Kaçık YVullie. “Ööle diil mi, millet?” Yüzlerce kardeşinin&#160;güvenliği olmadan koca mini kocakarının huzurunda bulunmanın dehşeti içindeki diğer iki Feegle, Tiffany’ye bakarak başlarını salladı ve sonra birbirlerinin arkasına saklanmaya çalıştılar.</p>
<p>“Bana benzeyen gerçek bir buzdağı denizde dolanıyor, öyle mi?” dedi Tiffany, dehşet içinde. “Gemilerin önüne&#160;geçiyor?”</p>
<p>“He ye. Olabilir,” dedi Kaçık Wullie.</p>
<p>“Başım feci derde girecek!” dedi Tiffany, ayağa kalkarak.</p>
<p>Bir şaklama duyuldu ve yer tahtalarından birinin ucu yerinden kurtulup kalktı, gıcırdayarak olduğu yerde sallanmaya başladı. İki uzun çiviyi yerinden sökmüştü.</p>
<p>“Şimdi de bu,” dedi Tiffany, zayıfça. Ama Feegle’lar ve Peynir Horace ortadan kaybolmuştu.</p>
<p>Tiffany’nin arkasında biri kahkaha attı, ama bir gülüşten daha fazlası olabilirdi, derin ve gerçekti ve kaba bir fıkradan sonra atılan kahkahadan izler taşıyordu.</p>
<p>“O küçük şeytanlar nasıl da koşuyor, hı?” dedi Ogg Ana, sallana sahana odaya girerek. “Şimdi Tiff, yavaşça dönmeni, gidip yatağına oturmanı ve ayaklarını kaldırmanı istiyorum. Bunu yapabilir misin?”</p>
<p>“Elbette, Bayan Ogg,” dedi Tiffany. “Bak, özür dilerim...”</p>
<p>“Ühüü, bir yer tahtası nedir ki?” dedi Ogg Ana. “Ben Esme Havausta konusunda daha fazla endişeleniyorum.</p>
<p>Böyle bir şey olacağını söylemişti! Ha, o haklı, Bayan Kene haksız çıktı! Bu olayın ardından onun yanında durulmaz!&#160;Burnu o kadar havada olur ki, ayakları yere bile değmez!”</p>
<p>Bir spoioioiiiing! sesiyle bir tahta daha fırladı.</p>
<p>“Seninkilerin değmemesi de iyi bir fikir olurdu küçük-hanım,” diye ekledi Ogg Ana. “Bir tık içinde dönerim.”</p>
<p>Bunun yirmi yedi saniyeye eşit olduğu anlaşıldı. Ogg Ana, üzerinde sevimli tavşan figürleri olan çılgınca pembe&#160;bir çift terlikle geri döndü.</p>
<p>“En iyi ikinci terliklerim,” dedi. Arkasında bir tahta daha plunk! etti ve uzak duvara dört koca çivi fırlattı. Önceden çıkmış olan tahtalar, yaprağa çok benzeyen şeyler&#160;çıkarıyordu. İnce ve sıskaydılar, ama yine de yapraktılar.</p>
<p>“Bunu yapan ben miyim?” diye sordu Tiffany, endişe içinde.</p>
<p>“Eşme’nin sana bizzat anlatmak isteyeceğini sanıyorum,” dedi Ogg Ana, Tiffany’nin terlikleri giymesine yardım ederek. “Ama seninki, küçükhanım, kötü bir Ped Fecundis.” Tiffany’nin zihninin arkasında, Ataerkil Büyü&#160;Profesörü Dr. Sensibility Büstle, bir anlığına uykusundan&#160;uyandı ve tercüme yaptı.</p>
<p>“Bereketli Ayaklar mı?” dedi Tiffany.</p>
<p>“Bravo! Yer tahtalarına bir şey olmasını beklememiştim, ama bir düşününce mantıklı geliyor. Onlar da ağaçtan yapılmış ve bu yüzden büyümeye çalışıyorlar.”</p>
<p>“Bayan Ogg?” dedi Tiffany.</p>
<p>“Evet?”</p>
<p>“Lütfen? Neden bahsettiğine dair en ufak fikrim yok! Ben ayaklarımı çok temiz tutarım! Ve sanırım dev bir buzdağı oldum!”</p>
<p>Ogg Ana ona uzun uzun, iyilikle baktı. Tiffany onun kara, ışıltılı gözlerine baktı. Onu kandırmaya çalışma ve&#160;hiçbir şeyi saklama, dedi Üçüncü Kuşkusu. Herkes, genç&#160;kızlıklarından beri, onun, Havausta Nine’nin en iyi arkadaşı olduğunu söylüyor. Ve bu, bütün o kırışıklıkların altında çelikten sinirler olması gerektiği anlamına geliyor.</p>
<p>“Aşağıda çaydanlık kaynıyor,” dedi Ogg Ana, neşeyle. “Neden aşağı gelip her şeyi anlatmıyorsun?”</p>
<p>Tiffany Sansürsüz Sözlük’te oynak sözcüğünün anlamına bakmıştı ve ‘olması gerektiğinden daha iyi olmayan kadın’ ve ‘fazileti kolay kadın’ demek olduğunu okumuştu.&#160;Bir süre düşündükten sonra bunun, Bayan Gytha Ogg’un,&#160;nam-ı diğer Ogg Ana’nın, çok saygın biri olduğu anlamına&#160;geldiğine karar vermişti. Her şeyden önce, faziletli olmayı&#160;kolay buluyordu. Ve olması gerektiğinden daha iyi değildi,&#160;demek ki olması gerektiği kadar iyiydi.</p>
<p>Bayan İhanet’in kastettiği şeyin bu olmadığı gibi bir his vardı içinde, ama mantığa itiraz edemezdiniz.</p>
<p>Ogg Ana en azından dinlemek konusunda iyiydi. Kocaman bir kulak gibi dinliyordu ve Tiffany, fark etmeden her şeyi anlattı. Her şeyi... Ogg Ana büyük mutfak masasının&#160;diğer ucunda oturmuş, üzerine bir kirpi oyması yapılmış&#160;piposunu hafif hafif çekiştiriyordu. Bazen, “O neden?” ya&#160;da “Sonra ne oldu?” gibi küçük bir soru soruyordu ve sonra Tiffany anlatmaya devam ediyordu. Ogg Ana’nm küçük,&#160;dost canlısı gülümsemesi, bildiğinizi bile bilmediğiniz şeyleri açığa çıkartabiliyordu.</p>
<p>Onlar konuşurlarken, Tiffany’nin Üçüncü Kuşkusu göz ucuyla odayı taradı.</p>
<p>Son derece temiz ve parlaktı, her yerde süs eşyaları vardı: Ucuz, neşeli eşyalar, üzerine “Dünyanın En İyi Annesi” yazılı türden olanlar. Süslerin olmadığı yerlerde de bebeklerin, çocukların ve ailelerin resimleri vardı.</p>
<p>Tiffany yalnızca zengin insanların böyle yerlerde yaşadığını sanırdı. Gaz lambaları vardı! Tuvaletin dışında bir kancaya asılmış teneke bir küvet vardı! Evin içinde bir tulumba vardı! Ama Ogg Ana, hiç de zengin göstermeyen, oldukça yıpranmış siyah bir elbise ile dolanıyordu ortalarda.</p>
<p>Süslü odadaki en iyi koltukta, büyük gri bir kedi oturmuş, mutlak kötülükle parlayan tek gözünü aralamış, Tiffany’yi izliyordu. Ogg Ana ondan Greebo olarak bahsediyordu: “Greebo’ya aldırma, yufka yürekli koca bir ihtiyardır.” Ki Tiffany bunu, “Ona yaklaşırsan pençelerini&#160;bacağına geçirir” olarak yorumlayacak kadar anlıyordu&#160;kedilerden.</p>
<p>Tiffany daha önce hiç konuşmadığı gibi konuştu. Bir tür büyü olmalı, sonucuna vardı Üçüncü Kuşkusu. Cadılar&#160;loşa zamanda sesleriyle insanları kontrol etmenin yollarını&#160;bulurdu, ama Ogg Ana aynı zamanda dinliyordu da.</p>
<p>“Bu, yavuklun olmayan delikanlı, Roland,” dedi Ogg Ana, Tiffany nefes almak için durduğunda. “Onunla evlenmeyi düşünüyor musun?”</p>
<p>Yalan söyleme, diye ısrar etti Üçüncü Kuşku.</p>
<p>“Ben... şey, sen dikkat etmezken insanın aklı çeşit çeşit şey uyduruyor, değil mi?” dedi Tiffany. “Düşünmek gibi&#160;değil. Hem, tanıştığım tüm diğer oğlanlar, aptal ayaklarına&#160;bakıp duruyor! Petulia şapka yüzünden olduğunu söylüyor.”</p>
<p>“Eh, onu çıkarmanın faydası oluyor,” dedi Ogg Ana. “Ben genç kızken, dekolte korse giymenin de faydası oluyordu ama. Aptal ayaklarına bakmalarına bir son veriyordu, sana bu kadarını söyleyebilirim!”</p>
<p>Tiffany kara gözlerin üzerine dikildiğini hissetti. Kahkahayı patlattı. Bayan Ogg’un yüzünde, o ana dek kamu terbiyesi açısından kilit altına alınmış, kocaman bir sırıtış&#160;belirdi ve bir sebepten Tiffany kendini çok daha iyi hissetti. Bir tür sınavdan geçer not almıştı.</p>
<p>“Bu Kış Ustası üzerinde etkili olmaz ama,” dedi Ogg Ana ve kasvet geri döndü.</p>
<p>“Kar taneleri fena değildi,” dedi Tiffany. “Ama buzdağı... Sanırım bu biraz aşırı oldu.”</p>
<p>“Kızların önünde gösteriş yapmak,” dedi Ogg Ana, kir-pili piposunu tüttürerek. “Evet, bunu yaparlar.”</p>
<p>“Ama insanları öldürebilir!”</p>
<p>“O kış. işi bu. Ama daha önce hiçbir insana aşık olmadığı için biraz kafası karışık, sanırım.”</p>
<p>“Aşık mı?”</p>
<p>“Eh, muhtemelen kendisi öyle düşünüyor.”</p>
<p>Bir kez daha, gözleri dikkatle Tiffany’yi süzdü.</p>
<p>“O doğanın unsurlarından biri ve onlar gerçekten çok basittir,” diye devam etti Ogg Ana. “Ama o insan olmaya&#160;çalışıyor. Ve bu karmaşıktır. Biz, onun anlamadığı şeylerle doluyuz. Gerçekten, anlayamaz. Öfke, örneğin. Bir tipi&#160;asla öfkeli değildir. Fırtına onun yüzünden ölen insanlardan nefret etmez. Rüzgâr asla zalim değildir. Ama o seni&#160;ne kadar çok düşünürse, bu tür duygularla o kadar çok&#160;başa çıkmak zorunda kalıyor ve ona ders verebilecek kimse yok. O çok akıllı değil. Hiç olması gerekmedi. Ve ilginç&#160;olan şu ki sen de değişiyorsun...”</p>
<p>Kapı çalındı. Ogg Ana kalkıp kapıyı açtı. Havausta Nine gelmişti ve Bayan Kene de omzunun üzerinden bakıyordu.</p>
<p>“Bu ev takdis olsun,” dedi Nine, ama takdisin geri alınması gerekirse, bunu da yapabileceğini söyleyen bir sesle konuşmuştu.</p>
<p>“Muhtemelen,” dedi Ogg Ana.</p>
<p>“Demek Ped Fecundis’miş, hı?” Nine başını Tiffany’ye doğru salladı.</p>
<p>“Kötü bir vakaya benziyor. O yalınayak üstlerinde yürüdükten sonra yer tahtaları yeşermeye başladı.”</p>
<p>“Ha! Bunun için ona herhangi bir şey verdin mi?”</p>
<p>“Bir çift terlik yazdım.”</p>
<p>“Gerçekten de avatarizasyonun nasıl olabileceğini anlamıyorum, özellikle de konu unsurlarsa. Hiç de akla...” diye başladı Bayan Kene.</p>
<p>“Dırdırı kes, Bayan Kene,” dedi Havausta Nine. “İşler yolunda gitmediğinde dırdırlanmaya başladığını fark ettim&#160;ve bunun duruma hiçbir faydası olmuyor.”</p>
<p>“Çocuğu endişelendirmek istemiyorum, o kadar,” dedi Bayan Kene. Tiffany’nin elini tuttu, okşadı ve, “Sen endişelenme, Tiffany, biz her şeyi...”</p>
<p>“O bir cadı!” dedi Nine, sertçe. “Ona gerçeği söylememiz yeterli.”</p>
<p>“Sizce ben bir... bir tanrıçaya mı dönüşüyorum?” dedi Tiffany.</p>
<p>Yüzlerini görmek lazımdı. Şu anda O şeklini almamış tek ağız Havausta Nine’ye ait olandı ve o da kendinden&#160;memnun bir biçimde sırıtıyordu. Köpeği iyi bir numara&#160;yapmış biri gibi görünüyordu.</p>
<p>“Bunu nasıl anladın?” dedi.</p>
<p>Dr Bustle’m bir tahmini vardı: Avatar, bir tanrının cisimleşmesi. Ama sana bunu söylemeyeceğim, diye düşündü Tiffany. “Ee, öyle mi?” dedi.</p>
<p>“Evet,” dedi Havausta Nine. “Kış Ustası senin şey olduğunu sanıyor... ah, pek çok ismi vardır. Çiçeklerin Hanımı güzel bir isimdir. Ya da Yaz Hanımı. Nasıl Kış Ustası kışı&#160;yapıyorsa, o da yazı yapar. Kış Ustası senin o olduğunu&#160;sanıyor.”</p>
<p>“Tamam,” dedi Tiffany. “Ama biz onun yanıldığını biliyoruz, değil mi?”</p>
<p>“Şey... aslında bizim dilediğimiz kadar yanıldığını söyleyemeyiz,” dedi Bayan Kene...</p>
<p>Feegle’larm büyük kısmı Ogg Ana’nın ahırında kamp kurmuştu ve orada savaş kurulunu toplamışlardı, yalnız&#160;konu tam olarak aynı değildi.</p>
<p>“Burada önümüzde olan,” diye bildirdi Herhangibir Rob, “bir Aşk vakası.”</p>
<p>“O ne, Rob?” dedi bir Feegle.</p>
<p>“He ye, bebelerin nasıl yapıldıı gibi bişey mi?” dedi Kaçık YVullie. “Geçen sene anlatmıştın. Çok ilginçti, ama&#160;bana sorarsan biraz uyduruktu.”</p>
<p>“Tam olarak diil,” dedi Herhangibir Rob. “Ve tarif etmesi biraz zor. Ama sanırım bizim Kış Ustası, koca mini kocakarı ile aşk yaşamak istiyo, ama ne yapçaanı bilmiyo.”</p>
<p>“Demek gerçekten bebelerin nasıl yapıldıı ile ilgili,” dedi Kaçık Wullie.</p>
<p>“Hayır, çünkü bunu hayvanlar bile biliyo, ama Aşk meselesini yalnızca insanlar biliyo,” dedi Rob. “Bi boa inek, bi hanım inekle karşılaştnnda, ‘Mini yüzünü gördüümde&#160;yüreem küt-küt-küt atıyo,’ demesi gerekmiyo, çünkü bu&#160;kafalarının içinde zaten var gibi. İnsanlarınki daa zor. Aşk&#160;çok önemli, biliyonuz mu. Temel olarak, oolanm kıza, kız&#160;ona saldırıp gözlerini çıkarmadan yaklaşabilmesi için bi&#160;yol.”</p>
<p>“Bizim kıza bu tür şeyleri nasıl ööretebilceemizi düşü-nemiyom,” dedi Azıcık Deli Angus.</p>
<p>“Koca mini kocakarı kitaplar okuyo,” dedi Herhangibir Rob. “Bi kitap gördüünde kendini tutamıyo. Ve benim,”&#160;diye ekledi gururla, “bi Plan’ım var.”</p>
<p>Feegle’lar rahatladılar. Rob’un bir Plan’ı olduğunda hep daha mutlu hissederlerdi, özellikle de planlarının çoğu çığlıklar atarak bir şeylere saldırmayı içerdiğinden.</p>
<p>“Bize Plan’dan bahseder misin, Rob?” dedi Koca Yan.</p>
<p>“Sorduuna memnun oldum,” dedi Rob. “Plan şu: koca mini kocakarıya Aşk hakkında bi kitap bulcaaz.”</p>
<p>“Peki bu kitabı nerden bulcaaz, Rob?” diye sordu Ko-caçene Billy, kararsızlıkla. O sadık bir ozandı, ama aynı zamanda, ne zaman Herhangibir Rob plan yapsa endişelenecek kadar da akıllıydı.</p>
<p>Herhangibir Rob havalı havalı elini salladı. “Agh,” dedi, “bu numarayı biliyoz! Bize tek lazım olan koca bi şapka, bi&#160;palto, bi askılık ve bi süpürge sapı!”</p>
<p>“Ah ööle mi?” dedi Koca Yan. “Ben bi daa diz olmam ama!”</p>
<p>Cadılar söz konusu olduğunda her şey bir sınavdır. İşte bu yüzden Tiffany’nin ayaklarını sınadılar.</p>
<p>İddiaya girerim dünya üzerinde bunu yapacak ilk insan benimdir, diye düşündü Tiffany, ayaklarını Ogg Ana’nm&#160;aceleyle doldurduğu bir tepsi toprağa indirirken. Havaus-ta Nine ve Bayan Kene çıplak tahta sandalyelerin üzerinde&#160;oturuyordu ve büyük, sarkık koltuğun tamamını Greebo&#160;işgal etmişti. Greebo uyumak istiyorsa, onu uyandırmak&#160;iyi bir fikir değildi.</p>
<p>“Herhangi bir şey hissediyor musun?” diye sordu Bayan Kene.</p>
<p>“Biraz soğuk, o kadar, ah... bir şeyler oluyor.</p>
<p>Tiffany’nin ayaklarının dibinde gri filizler belirip çabucak büyüdü. Sonra, dipleri beyazladı ve şişmeye başladıklarında Tiffany’nin ayaklarını nazikçe kenara ittiler.</p>
<p>“Soğan mı?” dedi Havausta Nine horgörüyle.</p>
<p>“Eh, bu kadar kısa sürede başka tohum bulamadım,” dedi Ogg Ana, parlak beyaz küreleri dürtükleyerek. “Büyüklükleri iyi. Aferin, Tiff.”</p>
<p>Nine şok olmuş gibiydi. “Onları yemeyeceksin herhalde, değil mi Gytha?” dedi suçlarcasma. “Yiyecek misin, yoksa? Onları yiyeceksin!”</p>
<p>Tombul ellerinde birer demet soğanla doğrulan Ogg Ana suçlu suçlu baktı, ama yalnızca bir anlığına.</p>
<p>“Neden yemeyecekmişim?” dedi cesaretle. “Kışın taze sebzeye burun kıvıramazsm. Hem, Tiffany’nin ayakları tertemiz.”</p>
<p>“Ama yakışık almıyor,” dedi Bayan Kene.</p>
<p>“Canımı acıtmadı,” dedi Tiffany. “Tek yaptığım ayaklarımı bir anlığına tepsiye koymaktı.”</p>
<p>“Evet, acıtmadığını söylüyor,” diye ısrar etti Ogg Ana. “Şimdi, sanırım mutfak çekmecesinde eski havuç tohumları vardı...” Diğerlerinin yüzlerindeki ifadeleri gördü.</p><div><img src="main-18.jpg" alt=""/></div><div>
<p>“Tamam, tamam, madem, öyle bakmanıza gerek yok,” dedi. “Yalnızca işin iyi tarafına dikkat çekmeye çalışıyordum, o kadar.”</p>
<p>“Biri lütfen bana neler olduğunu söyler mi?” diye feryat etti Tiffany.</p>
<p>“Bayan Kene yanıtı uzun sözcüklerle açıklayacak,” dedi Nine. “Ama özetin özeti şu. Hikâye oluyor. Hikâye seni&#160;kendine uyduruyor.”</p>
<p>Tiffany duyduğu şeylerin tek kelimesini bile anlamamış gibi gibi görünmemeye çalıştı.</p>
<p>“Sanırım biraz detay işime yarayabilirdi,” dedi.</p>
<p>“Sanırım biraz çay demleyeceğim,” dedi Ogg Ana.</p></div><h5>Böfüm 7</h5><h4>MNSfl DEVAM</h4>
<p>Kış Ustası ile Yaz Hanımı... dans ederdi. Asla sona ermeyen bir dansla.</p>
<p>Kış asla ölmez. İnsanların öldüğü gibi değil. Geçe kalmış kırağıda, bir yaz akşamındaki güz kokusunda takılıp kalır ve sıcak havalarda dağlara kaçar.</p>
<p>Yaz asla ölmez. Yerin içine gömülür; kışın ortasında korunaklı yerlerde tomurcuklar oluşur, ölü yaprakların&#160;altında beyaz filizler sürünür. Bir kısmı en derin, en sıcak&#160;çöllere, yazın hiç bitmediği yerlere kaçar.</p>
<p>Onlar hayvanlar için sıradan hava durumlarıydı, yalnızca her şeyin bir parçası. Ama insanlar ortaya çıktı ve tıpkı yıldızlı gökleri kahramanlar ve canavarlarla doldurdukları&#160;gibi, onlara isimler verdi, çünkü bu onları hikâyelere dönüştürüyordu. Ve insanlar hikâyelere bayılıyordu, çünkü</p>
<p>bir şeyleri hikâyeye dönüştürdükten sonra, hikâyeleri değiş tir ebiliyordunuz. Ve sorun da tam buradaydı işte.</p>
<p>Şimdi Yaz Hanımı ile Kış Ustası sene boyunca dans ediyor, baharda ve güzün yer değiştiriyorlardı ve bu düzen binlerce senedir iş görmüştü, ta ki ayaklarını kontrol edemeyen kızın biri gelip, dansa en yanlış zamanda katılana&#160;kadar.</p>
<p>Ama Hikâye’nin de kendine has bir yaşamı vardı. Şimdi tıpkı bir oyun gibi olmuştu. Sene boyunca devam edecekti&#160;ve oyunculardan biri gerçek aktris değil, sahneye çıkmış&#160;sıradan bir kız ise, eh, bu fenaydı. Kostümü giymesi, repliğini söylemesi, oyunun mutlu biteceğini umması gerekiyordu. Kastınız bu olmasa bile, eğer siz hikâyeyi değiştirirseniz, hikâye de sizi değiştirirdi.</p>
<p>Bayan Kene bundan çok daha fazla sözcük kullanmıştı, örneğin ‘antropomorfik kişileştirme’ gibi, ama Tiffany’nin&#160;kafasında kalan buydu.</p>
<p>“Yani... ben bir tanrıça değilim, öyle mi?” dedi.</p>
<p>“Ah, keşke kara tahtam olsaydı,” diyerek içini çekti Bayan Kene. “Ama suya hiç dayanamıyorlar ve elbette tebeşirler de çok su çekiyor...”</p>
<p>“Dans sırasında neler olduğu konusunda bizim düşüncemiz...” diye başladı Havausta Nine, yüksek bir sesle, “sen ve Yaz Hanımı... karıştınız.”</p>
<p>“Karıştık mı?”</p>
<p>“Sen onun bazı yeteneklerine sahip olabilirsin. Yaz Hanımı hakkmdaki mit, onun bastığı yerde çiçekler büyüdüğünü söyler,” dedi Havausta Nine.</p>
<p>“Gezindiği...” dedi Bayan Kene titizlikle.</p>
<p>“Ne?” diye terslendi, ateşin önünde ileri geri yürümekte olan Nine.</p>
<p>“Aslı, onun gezindiği her yerde, olacak,” dedi Bayan Kene. “Daha... şiirsel.”</p>
<p>“Hah,” dedi Nine. “Şiirselmiş!”</p>
<p>“Bu yüzden başım belaya girecek mi?” diye sordu Tif-fany. “Ya gerçek Yaz Hanımı? O kızacak mı?”</p>
<p>Havausta Nine ileri geri yürümeyi bıraktı ve Bayan Kene’ye baktı. “Ah, evet...” “şey... her olasılığı araştırıyoruz.” dedi bayan Kene</p>
<p>“Bu, bilmiyoruz demek oluyor,” dedi Nine. “İşin doğrusu bu. Bu tanrılar hakkında, anlıyorsun, değil mi? Ama evet, madem sordun, tanrılar biraz alıngan olabiliyor.”</p>
<p>“Dansta onu görmedim,” dedi Tiffany.</p>
<p>“Kış Ustası’m gördün mü?”</p>
<p>“Şey... hayır,” dedi Tiffany. O harika, sonsuz, altın rengi, fırıl fırıl anı nasıl tarif edebilirdi? Bedenlerin ve düşüncelerin ötesinde bir şeydi. Ama sanki iki insan, “Sen&#160;kimsin?” diye sormuş gibi gelmişti. Botlarını giydi. “Şey...&#160;o şimdi nerede?” diye sordu, bağcıklarını bağlarken. Belki&#160;koşması gerekirdi.</p>
<p>“Muhtemelen kışı geçirmek üzere yer altına girmiştir. Yaz Hanımı kışın yer üstünde dolaşmaz.”</p>
<p>“Şimdiye dek...” dedi Ogg Ana, neşeyle. Bu işten zevk alıyor gibiydi.</p>
<p>“Aah, Bayan Ogg diğer soruna parmak bastı,” dedi Bayan Kene. “Kış Ustası ve şey, Yaz Hanımı, ah, asla, yani. Yalvarırcasına Ogg Ana’ya baktı.</p>
<p>“Dans dışında hiç karşılaşmazlar,” dedi Ogg Ana. “Ama şimdi sen varsın ve Kış Ustası seni Yaz Hanımı sanıyor ve&#160;sen kış zamanı göğsünü gere gere dolaşıyorsun ve bu yüzden sen... nasıl anlatmalı... ?”</p>
<p>“... onda romantik eğilimler yaratıyorsun,” dedi Bayan Kene, çabucak.</p>
<p>“Tanı olarak bu şekilde tarif etmeyecektim,” dedi Ogg Ana.</p>
<p>“Evet, ben de bundan şüpheleniyordum zaten!” dedi Nine. “O Dil’i kullanacağından şüpheleniyordum!”</p>
<p>Tiffany büyük D’yi açık seçik duymuştu ve Ogg Ana’nm akimdaki dilin, terbiyeli cemiyet içinde kesinlikle kullanılmaması gerektiğini ima eden bir yorum olmuştu.</p>
<p>Ogg Ana ayağa kalktı ve kibirli görünmeye çalıştı, ama yüzünüz mutlu bir elmaya benziyorsa bunu yapmak zordur.</p>
<p>“Aslında Tiffany’nin dikkatini şuna çekecektim,” dedi, kalabalık şömine rafından bir süs eşyası alarak. Bu, küçük&#160;bir evdi. Tiffany onu daha önce de görmüştü; iki küçük&#160;kapısı ve önünde o anda silindir şapkalı küçük bir tahta&#160;adam vardı.</p>
<p>“Bunun adı hava durumu evi,” dedi Ogg Ana, onu Tiffarıy’ye uzatarak. “Nasıl çalıştığını bilmiyorum, içinde&#160;özel bir ip falan var; ama yağmur yağacaksa küçük tahta&#160;adam, hava güneşli olacaksa küçük tahta kadın çıkıyor.&#160;Ama küçük, dönen bir şeyin üzerindeler, anlıyor musun?&#160;Asla aynı zamanda çıkamazlar. Asla. Ben de merak etmeden&#160;duramıyorum, hava değişirken, küçük adam küçük kadını&#160;göz ucuyla görüp de merak etmiyor mudur...”</p>
<p>“Bu konu cinsellik hakkında mı?” dedi Tiffany.</p>
<p>Bayan Kene tavana baktı. Havausta Nine boğazını temizledi. Ogg Ana, küçük tahta adamı bile utandıracak, kocaman bir kahkaha attı.</p>
<p>“Cinsellik mi?” dedi. “Yaz ile kış arasında mı? Düşünceye bak!”</p>
<p>“Hayır... bakma,” dedi Havausta Nine, sertçe. Tiffany’ye döndü. “Senden etkilendi, o kadar. Ve Yaz Hanımı’nm gücünün ne kadarına sahip olduğunu bilmiyoruz. O oldukça&#160;zayıf olabilir. Kış sona erene dek kışın ortasında yaz olman&#160;gerekiyor,” diye ekledi açık açık. “Adalet buna denir. Bahane yok. Sen bir seçim yaptın. Seçtiğin şeyi alırsın.”</p>
<p>“Gidip Yaz Hammı’m bulsam ve özür dilesem olmaz mı...?” diyecek oldu Tiffany.</p>
<p>“Hayır. Eski tanrılar ‘özür dilerim’den anlamazlar,” dedi Nine, yine ileri geri yürümeye başlayarak. “Bunun yalnızca&#160;bir söz olduğunu bilirler.”</p>
<p>“Ne düşünüyorum, biliyor musunuz?” dedi Ogg Ana. “Bence Yaz Hanımı seni izliyor, Tiff. Kendi kendine şöyle&#160;diyor: Benim yerimi alan bu çalımlı genç hanım da kim?&#160;Eh, bir süre yerimde kalsın da görsün bakalım hoşuna gidiyor mu!</p>
<p>“Bayan Ogg bu konuda haklı olabilir,” dedi, Chaffinch’in Mitoloji kitabını karıştırmakta olan Bayan Kene. “Tanrılar&#160;hatalarının bedelini ödemeni beklerler.”</p>
<p>Ogg Ana, Tiffany’nin elini okşadı. “Senin ne yapabileceğini görmek istiyorsa, sen de ona ne yapabileceğini göster Tiff, hı? Böyle işte! Şaşırt onu!”</p>
<p>“Yaz Hanımı’m mı kastediyorsun?” dedi Tiffany.</p>
<p>Ogg Ana göz kırptı. “Ah, Yaz Hammı’m da!”</p>
<p>Bayan Kene’den, bir kahkahanın başlangıcına çok benzeyen bir ses çıktı, ama Havausta Nine dik dik ona bakınca kesildi.</p>
<p>Tiffany içini çekti. Seçimler hakkında konuşmak pek hoştu, ama bu konuda seçeneği yoktu.</p>
<p>“Tamam. Şey... ayaklar dışında neler beklemeliyim?” “Ben, şey, bakıyorum,” dedi Bayan Kene, kitabın sayfalarını karıştırmaya devam ederek. “Ah... burada diyor ki, o&#160;gökyüzündeki tüm yıldızlardan daha latifmiş... yani latif.”&#160;Hep birden Tiffany’ye baktılar.</p>
<p>“Saçlarınla ilgili bir şeyler yapabilirsin,” dedi Ogg Ana, bir süre sonra.</p>
<p>“Ne gibi?” dedi Tiffany.</p>
<p>“Ne yapsan olur aslında.”</p>
<p>“Ayaklar ve saçlarıma bir şey yapmak dışında,” dedi Tiffany sertçe, “başka bir şey var mı?”</p>
<p>“Burada, çok eski bir parşömenden alıntı yapılmış: Nisan’da çimenleri uyandırır ve kovanları tatlı balla doldurur.” diye bildirdi Bayan Kene.</p>
<p>“Bunu nasıl yapacağım?”</p>
<p>“Bilmiyorum, ama sanırım zaten olan şeyler,” dedi Bayan Kene.</p>
<p>“Ve övgüyü Yaz Hanımı alıyor, öyle mi?”</p>
<p>“Sanırım, aslında alması için onun orada olması yeterli,” dedi Bayan Kene.</p>
<p>“Başka?”</p>
<p>“Şey, evet. Kışın sona ermesini sağlayacaksın,” dedi Bayan Kene. “Ve elbette, Kış Ustası ile uğraşacaksın.”</p>
<p>“Peki bunu nasıl yapacağım?”</p>
<p>“Senin... orada olmanın yeterli olacağına inanıyoruz,” dedi Havausta Nine. “Ah, belki zamanı gelince ne yapacağını bilirsin.”</p>
<p>“Mii?”</p>
<p>“Nerede olmamın?” dedi Tiffany.</p>
<p>“Her yerde. Herhangi bir yerde.”</p>
<p>“Nine, şapkan ciyakladı,” dedi Tiffany. “Mii, dedi!”</p>
<p>“Hayır, demedi,” dedi Nine sertçe.</p>
<p>“Dedi, biliyorsun,” dedi Ogg Ana. “Ben de duydum.”</p>
<p>Havausta Nine homurdandı ve şapkasını çıkardı. Onun sıkı topuzunun çevresine kıvrılmış olan beyaz kedi yavrusu ışıkta gözlerini kırpıştırdı.</p>
<p>“Elimde değildi,” diye mırıldandı Nine. “Lanet şeyi yalnız bırakırsam çekmece dolabının altına giriyor ve bağırıyor da bağırıyor.” Bir şey söylememeleri için meydan&#160;okuyormuşçasma diğerlerine baktı. “Hem,” diye ekledi,&#160;“kafamı sıcak tutuyor.”</p>
<p>Koltuğunun üzerinde, Greebo’nun sol gözü tembel tembel aralanarak sarı sarı baktı.</p>
<p>“Sen, in aşağı,” dedi Nine, kedi yavrusunu kafasından kaldırıp yere bırakarak. “Bayan Ogg’un mutfağında biraz&#160;süt olduğundan eminim.”</p>
<p>“Çok yok,” dedi Nine. “Yemin ederim biri sütümü içiyor!”</p>
<p>Greebo gözünü tamamen açtı ve usul usul hırlamaya başladı.</p>
<p>“Ne yaptığından emin misin, Esme?” dedi Ogg Ana, fırlatmak için bir yastığa uzanarak. “Greebo bölgesini korumak konusunda çok dikkatlidir.”</p>
<p>Kedi yavrusu Sen, yere oturdu ve kulaklarını temizlemeye başladı. Sonra, Greebo ayağa kalktığında, masum küçük bakışlarını ona dikti, uçarak burnuna atıldı ve bütün tırnaklarını çıkarmış bir halde üzerine kondu.</p>
<p>“Benimki de öyle,” dedi Havausta Nine, Greebo koltuğundan fırlayıp odada koşup, mutfakta gözden kaybolurken. Tencere tava şangırtıları duyuldu ve ardından bir tencere kapağı yerde gloioioioing diye dönerek sustu.</p>
<p>Kedi yavrusu odaya geri döndü, boş koltuğa sıçradı ve yine kıvrıldı.</p>
<p>“Geçen hafta yarım kurt getirmişti,” dedi Ogg Ana. “O zavallı kedi yavrusu üzerinde deneyler* yapmıyorsun, değil mi?”</p>
<p>* Deney: büyü yapıp neler olacağına bakmak.</p>
<p>“Aklıma bile gelmez,” dedi Nine. “Yalnızca ne istediğini biliyor, o kadar.” Nine Tiffany’ye döndü. “Kış Ustası’nın bir&#160;süreliğine senin hakkında endişeleneceğini sanmıyorum,”&#160;dedi. “Yakında kış havası gelecek. Bu, onu meşgul edecektir. Bu arada, Bayan Ogg sana... bildiği şeyleri öğretecek.”&#160;Ve Tiffany düşündü: Acaba bu iş ne kadar utanç verici&#160;olacak?</p>
<p>Rüzgârın süpürdüğü engebeli arazide, karların ortasında, küçük bir gezgin kütüphaneci grubu soğumaya yüz tutmuş sobalarının çevresinde oturmuş, şimdi ne yakabileceklerini düşünüyorlardı.</p>
<p>Tiffany kütüphaneciler hakkında doğru düzgün bir şey öğrenememişti. İnsanların sahip olmadan haftalarca yaşayabildiği, ama bazen bir anda pek çoğuna ihtiyaç duyduğu türden şeylerden dağıtarak -dualar, ilaç, gerçekler- en&#160;küçük, en yalnız köylere kadar giden gezgin rahiplere ve&#160;öğretmenlere benziyorlardı biraz. Kütüphaneciler bir kuruşa kitap ödünç veriyorlardı size, ama genellikle yiyecek&#160;ya da sağlam kullanılmış giysiler de kabul ediyorlardı. Onlara bir kitap verirseniz, bedavaya on kitap ödünç alabiliyordunuz.</p>
<p>Bazen iki üç arabanın bir açıklığa park ettiğini görürdünüz ve en eski kitapları onarmak için kaynattıkları yapıştırıcının kokusunu alırdınız. Ödünç verdikleri kitapların bazıları o kadar eskiydi ki, onları okuyan insanların gözyu-varlarınm baskısıyla yazılar grileşmiş olurdu.</p>
<p>Kütüphaneciler gizemli insanlardı. Sırf size bakarak ne türden bir kitaba ihtiyaç duyduğunuzu anladıkları ve tek&#160;bir sözcükle sesinizi kesebildikleri söylenirdi.</p>
<p>Ama şu anda, raflarda T. H. Mouseholder’m Karda Hayatta Kalma adlı ünlü kitabını aramakla meşguldüler.</p>
<p>Çaresiz durumdaydılar. Arabayı çeken öküzler ipini koparmış, tipinin içinde kaçıp gitmişlerdi. Soba sönmek&#160;üzereydi ve en kötüsü de son mumlarını kullanmaktaydılar ve bu, yakında kitap okuyamayacakları anlamına geliyordu.</p>
<p>“Burada, K. Pierpoint’in Kar Gelincikleri Arasında kitabında diyor ki, Balina Koyu’na giden keşif ekinin talihsiz üyeleri kendi ayak parmaklarından çorba yaparak hayatta&#160;kalmışlar,” dedi Yardımcı Kütüphaneci Grizzler.</p>
<p>“Bu ilginç,” dedi aşağı rafta aranmakta olan Kıdemli Kütüphaneci Swinsley. “Tarifi var mı?”</p>
<p>“Hayır, ama Superflua Raven’m Zor Koşullar Altında Yemek Pişirmek kitabında bir şeyler olabilir. Dünkü Besleyici Haşlanmış Çorap Sürprizi tarifini orada bulmuştuk...” Kapı güm güm çalındı. Üst kısmının bağımsız olarak açılmasına izin veren, iki parçalı bir kapıydı. Böylece&#160;alt yarının üzerindeki tabla kitap mühürlemek için küçük&#160;bir masa olarak kullanılabiliyordu. Kapı çalınırken, aralıktan kar taneleri geliyordu.</p>
<p>“Umarım yine kurtlar değildir,” dedi Bay Grizzler. “Dün gece hiç uyuyamadım!”</p>
<p>“Onlar kapı çalıyor mu ki? Kaptan W. E. Lightly’nin Kurtların Alışkanlıkları kitabından kontrol edebiliriz,”&#160;dedi Kıdemli Kütüphaneci Swinsley, “ya da belki kapıyı&#160;açıverirsin? Çabuk! Mumlar sönüyor!”</p>
<p>Grizzler kapının üst yarısını açtı. Basamaklarda uzun boylu biri vardı, ama bulutlarla kesintiye uğrayan ay ışığında görmek zordu.</p>
<p>“Ben Aşk arıyom,” diye gürledi şekil.</p>
<p>Yardımcı Kütüphaneci bir an düşündü ve sonra sordu:</p>
<p>“Orası biraz soğuk değil mi?”</p>
<p>“Siz bissürü kitabı olan tipler diil misiniz?” diye sordu şekil.</p>
<p>“Evet, öyleyiz... ah, Aşk! Evet, kesinlikle!” dedi Bay Swinsley, rahatlamış görünerek. “Bu durumda, sanırım&#160;Bayan Jenkins ile görüşmek isteyeceksiniz. Bayan Jenkins,&#160;öne çıkın lütfen.”</p>
<p>“Siz burda donuyo gibisiniz,” dedi şekil. “Tavandan buz sarkıyo.”</p>
<p>“Evet. Bununla birlikte, buzu kitaplardan uzak tutmayı başardık,” dedi Bay Swinsley. “Ah, Bayan Jenkins. Bu, şey,&#160;beyefendi Aşk arıyor. Sizin konunuz, sanırım.”</p>
<p>“Evet, efendim,” dedi Bayan Jenkins, raflardan uzaklaşarak. “Ne tür aşk arıyordunuz?”</p>
<p>“Ah, böyle cildi olsun, soora sayfaları, sözcükleri falan,” dedi şekil.</p>
<p>Bu tür şeylere alışık olan Bayan Jenkins, arabanın diğer ucundaki gölgelerin arasında kayboldu.</p>
<p>“Bu kılçıklar tamamen üşütmüş!” dedi yeni bir ses. Kitap arayan karanlık adamın bir yerinden gelmişti, ama kafasından çok daha aşağıda bir yerden.</p>
<p>“Pardon?” dedi Bay Swinsley.</p>
<p>“Agh, sorun yokiko,” dedi şekil çabucak. “Bende diz homurdanması hastalıı var, eski bi hastalık.</p>
<p>“Neden kitapları yakmıyolar o zaman?” diye homurdandı görünmez diz.</p>
<p>“Bunun için üzgünüm, bi adamın dizlerinin onu başkalarının önünde nasıl küçük düşürdüünü bilirsin. Ben bu dizin kurbanıyım,” dedi yabancı.</p>
<p>“Nasıl olduğunu bilirim. Beni de rutubetli havalarda dirseğim rahatsız eder,” dedi Bay Swinsley. Yabancının alt&#160;bölgelerinde bir tür savaş sürüyor, yabancı kukla gibi sallanıyordu.</p>
<p>“Bir kuruş ediyor,” dedi Bayan Jenkins. “Bir de isminize ve adresinize ihtiyacım olacak.”</p>
<p>Karanlık şekil ürperdi. “Ah, ben... biz asla adımızı ve adresimizi vermeyiz!” dedi çabucak. “Dinimize aykırı, bilirsin. Şey... bu konuda dizlik etmek istemem, ama neden&#160;hepiniz burda donarak ölüyosunuz?”</p>
<p>“Öküzlerimiz kaçtı ve heyhat, kar yürünmeyecek kadar derin,” dedi Bay Swinsley.</p>
<p>“He ye. Ama bi sobanız ve bissürü eski kitabınız var,” dedi karanlık şekil.</p>
<p>“Evet, biliyoruz,” dedi kütüphaneci, şaşırmış gibi.</p>
<p>İki insanın birbirlerinin bakış açısını anlamayı reddettikleri, o korkunç anlardan biri oldu. Sonra:</p>
<p>“Bak ne diycem size, ben ve -dizim- gidip ineenizi geri getirelim, ha?” dedi gizemli şekil. “Bi kuruş eder heralde,&#160;diil mi? Koca Yan, biraz soora elimin kaba yanını hisset-çen!”</p>
<p>Şekil gözden kayboldu. Ay ışığı altında karlar uçuştu. Bir an birileri itişiyormuş gibi sesler geldi ve sonra “Amanın!” gibi bir ses uzakta kayboldu.</p>
<p>Tam kütüphaneciler kapıyı kapatmak üzereyken dehşete kapılmış öküz sesleri geldi ve ses çabucak yaklaştı.</p>
<p>Işıl ışıl düzlükte iki kar dalgası kıvrılarak geliyordu. Öküzler sörfçü gibi kardan dalgaların üzerine binmiş, aya&#160;doğru böğürüyorlardı. Dalga arabanın birkaç metre ötesinde yatıştı. Havada mavi-kırmızı bir bulanıklık oldu ve aşk&#160;kitabı uçup gitti.</p>
<p>Ama gerçekten tuhaf olan, diye düşünüyordu bütün kütüphaneciler, öküzlerin onlara doğru hızla yaklaşırken geri geri geliyormuş gibi görünmesiydi.</p>
<p>... Ogg Ana tarafından utandırılmak zordu, çünkü kahkahası utancı kaçırıyordu. Ogg Ana hiçbir konuda utanmıyordu.</p>
<p>Bugün, talihsiz çiçeksi kazalardan kaçınmak için kat kat çorap giymiş olan Tiffany onunla birlikte, cadıların deyişiyle, ‘ev dolaşmaya’ gitti.</p>
<p>“Bayan ihanet için yapıyor muydun bunu?” diye sordu Ogg Ana, dışarı çıkarlarken. Dağların çevresinde büyük,&#160;şişman bulutlar toplanıyordu; bu gece daha fazla kar yağacaktı.</p>
<p>“Ah evet. Bayan Düzgün ve Bayan Içdonu için de yaptım.”</p>
<p>“Hoşuna gitti, değil mi?” dedi Ogg Ana, pelerinine sarınarak.</p>
<p>“Bazen. Demek istediğim, neden yaptığımızı biliyorum, ama bazen insanların aptallıkları insanın canına tak ediyor.&#160;İlaçla ilgili şeyleri yapmaktan zevk alıyorum.”</p>
<p>“Şifalı otlar konusunda iyi misin?”</p>
<p>“Hayır. Şifalı otlar konusunda çok iyiyim.”</p>
<p>“Ah, böbürlenmeye de bak,” dedi Ogg Ana.</p>
<p>“Şifalı otlar konusunda iyi olduğumu bilmemek için aptal olmam gerek, Bayan Ogg.”</p>
<p>“Bu doğru. Güzel. Bir konuda iyi olmak iyidir. Şimdi, bir sonraki küçük iyiliğimiz...”</p>
<p>... yaşlı bir hanımı yıkamaktı. İki teneke lavabo ve bir parça bezle ne kadar mümkünse. Ve bu cadı işiydi. Sonra&#160;yeni doğurmuş bir kadını kontrol ettiler ve bu da cadı işiydi. Sonra bacağından çok kötü yaralanmış ve Ogg Ana’nm&#160;iyi durumda olduğunu söylediği bir adama baktılar ve bu&#160;da cadı işiydi. Ve ücra bir yerdeki birbirine sokulmuş bir&#160;grup küçük kulübeye gittiler, dar tahta merdiveni tırmanarak minik bir yatak odasına girdiler ve yaşlı bir adam bir&#160;arbaletle onlara ateş etti.</p>
<p>“Seni ihtiyar şeytan, sen daha ölmedin mi?” dedi Ogg Ana. “iyi görünüyorsun! Yemin ederim, tırpanlı adam senin nerede yaşadığını unutmuştur!”</p>
<p>“Onu bekliyorum, Bayan Ogg!” dedi yaşlı adam neşeyle. “Eğer gideceksem, onu da yanımda götüreceğim!”</p>
<p>“Bu benim kız Tiff, cadılık öğreniyor,” dedi Ogg Ana, sesini yükselterek. “Tiff, bu Bay Hogparsley... Tiff?”&#160;Tiffany’nin gözlerinin önünde parmaklarını şıklattı.</p>
<p>“Ha?” dedi Tiffany. Hâlâ dehşet içinde bakıyordu.</p>
<p>Ogg Ana kapıyı açtığında tınlayan ok yeterince kötü olmuştu, ama okun Ogg Ana’nm içinden geçip kapının çerçevesine saplandığına yemin edebilirdi.</p>
<p>“Ayıp, ayıp, genç bir hanıma ok atılır mı, Bili?” dedi Ogg Ana sertçe, adamın yastıklarını kabartarak. “Hem, Bayan&#160;Dowser seni görmeye geldiğinde ona da ok atıyormuşsun,&#160;öyle dedi,” diye ekledi, sepetini yatağın yanma bırakarak.&#160;“Sana yemeklerini getiren saygın bir hanıma böyle davranılmaz, değil mi? Çok ayıp!”</p>
<p>“Affedersin, Ogg Ana,” diye mırıldandı Bili. “Yalnız, kadın tırmık kadar sıska ve siyah giyiyor. Kötü ışıkta herkes yanlış görebilir.”</p>
<p>“Bay Hogparsley burada Ölüm’ü bekleyerek yatıyor Tiff,” dedi Ogg Ana. “Bayan Havausta özel kapanlar ve oklar yapmana yardım etmişti, bu doğru, değil mi Bili?”&#160;“Kapan mı?” diye fısıldadı Tiffany. Ogg Ana onu dür-tükledi ve yeri gösterdi. Yer tahtaları korkunç dişlerle kaplı&#160;kapanlarla doluydu.</p>
<p>Hepsi kömürle çizilmişti.</p>
<p>“Doğru değil mi dedim, Bili?” diye tekrarladı Ogg Ana, sesini yükselterek. “Kapanlara yardım etti!”</p>
<p>“Bunu yaptı gerçekten!” dedi Bay Hogsparsley. “Hah! Onun ters tarafında olmak istemem!”</p>
<p>“Doğru, bu yüzden Ölüm dışında kimseye ok atmak yok, tamam mı? Yoksa Bayan Havausta bir daha sana yardım etmez,” dedi Ogg Ana, Bay Hogsparsley’nin komodini&#160;olarak görev yapan, eski tahta kutunun üzerine bir şişe bırakarak. “İşte, taze karıştırılmış şurubun burada. Sana acıyı nerede saklamanı söylemişti?”</p>
<p>“Burada, omzumda oturuyor hanımefendi, hiç sorun yaratmıyor.”</p>
<p>Ogg Ana omza dokundu ve bir an düşündü. “Kahverengi beyaz kıvrımlı bir şey mi? Uzunca?”</p>
<p>“Bu doğru, hanımefendi,” dedi Bay Hogsparsley, şişenin tıpasını çekiştirerek. “Orada kıvranıp duruyor ve ben ona&#160;gülüyorum.” Mantar pop diye açıldı. Aniden oda elma kokusuyla doldu.</p>
<p>“Büyüyor,” dedi Ogg Ana. “Bayan Havausta bu akşam gelip alır onu.”</p>
<p>“Tamam hanımefendi,” dedi yaşlı adam, bir kupayı ağzına kadar doldurarak.</p>
<p>“Onu vurmamaya çalış, olmaz mı? Onu kızdırmaktan başka işe yaramaz.”</p>
<p>Kulübeden çıktıklarında yine kar yağmaya başlamıştı. İşini bilen büyük, tüysü taneler.</p>
<p>“Bugünlük bu kadar, herhalde,” diye bildirdi Ogg Ana. “Slice tarafında yapacak işlerim var, ama yarın yaparız artık.”</p>
<p>“Bize fırlattığı o ok...” dedi Tiffany.</p>
<p>“Hayali,” dedi Ogg Ana, gülümseyerek.</p>
<p>“Bir an çok gerçek göründü! ”</p>
<p>Ogg Ana güldü. “Esme Havausta’nm insanlara neler hayal ettirebildiği hayret vericidir!”</p>
<p>“Ölüm kapanları gibi mi?”</p>
<p>“Ah, evet. Eh, ihtiyar delikanlının hayata ilgi duymasını sağlıyor. Yavaş yavaş Kapı’ya gidiyor. Ama en azından Esme acı çekmemesini sağlıyor.”</p>
<p>“Çünkü acı omzunda kıvranıyor, öyle mi?” dedi Tiffany.</p>
<p>“Evet. Acıyı onun bedeninin dışına aldı, bu yüzden canını yakmıyor,” dedi Ogg Ana, karları çıtırdata çıtırdata yürürken.</p>
<p>“Bunu yapabildiğini bilmiyordum!”</p>
<p>“Ben küçük şeyler için yapabiliyorum, diş ağrıları falan. Ama asıl beceren Eşme’dir. Hiçbirimiz onu çağıramayacak&#160;kadar gururlu değilizdir. Bilirsin, insanlar konusunda çok&#160;iyidir. Komik, aslında, çünkü onlardan fazla hoşlanmaz.”</p>
<p>Tiffany gökyüzüne baktı. Ogg Ana, her şeyi fark eden, şu uygunsuz insanlardan biriydi.</p>
<p>“Aşığının uğrayıp uğramayacağını mı merak ediyorsun?” dedi, geniş geniş sırıtarak.</p>
<p>“Ogg Ana! Gerçekten!” dedi Tiffany şokla.</p>
<p>“Ama ediyorsun, değil mi,” dedi, utanmak nedir bilmeyen Ogg Ana. “Elbette, bir düşünürsen, o hep buralarda. Onun içinde yürüyorsun, onu derinde hissediyorsun, içeri&#160;girerken ayaklarını yere vurarak onu çizmelerinden temizliyorsun...”</p>
<p>“Bu şekilde konuşma, olmaz mı?” dedi Tiffany.</p>
<p>“Dahası, bir unsur için zaman nedir ki?” diye gevezelik etmeye devam etti Ogg Ana. “Hem, kar taneleri kendi kendilerini yapmıyor, herhalde, özellikle de kolları ve bacakları doğru yapmak istiyorsan...”</p>
<p>Kızarıp kızarmayacağımı görmek için göz ucuyla bana bakıyor, diye düşündü Tiffany. Biliyorum.</p>
<p>Sonra Ogg Ana onun kaburgalarını dürtükledi ve bir taşı bile kızartabilecek şu kahkahalarından birini attı.</p>
<p>“Aferin sana! ” dedi. “Zamanında benim de çizmelerimden silkelemeyi isteyeceğim birkaç erkek arkadaşım olmuştu!”</p>
<p>Tiffany o gece, yatmaya hazırlanırken yatağının altında bir kitap buldu.</p>
<p>Alev alev kırmızı harflerle yazılmış olan adı, tutkunun OYUNCAĞI idi ve Marjory J. Boddice tarafından yazılmıştı.&#160;Daha küçük harflerle şu cümleler eklenmişti: Tanrılar ve&#160;İnsanlar aşklarının imkansız olduğunu söyledi, ama onlar&#160;dinlemedi!! Paramparça Yürekler’in yazarından fırtınalı&#160;bir aşkın acılı hikâyesi!!!</p>
<p>Kitabın kapağında, Tiffany’ye göre biraz açık saçık giyinmiş, siyah saçları ve giysileri rüzgârda uçuşan genç bir kadın resmi vardı. Kadın çaresizce kararlı ve aynı zamanda&#160;biraz üşümüş görünüyordu. Bir atm sırtındaki genç bir&#160;adam biraz uzaktan onu izliyordu. Fırtına çıkmış gibi görünüyordu.</p>
<p>Tuhaf. Kitabın içinde bir kütüphane mührü vardı ve Ogg Ana kütüphaneye gitmezdi. Eh, mumu söndürmeden&#160;önce birazcık okumanın bir zararı olmazdı.</p>
<p>Tiffany birinci sayfayı açtı. Sonra ikinci sayfayı çevirdi. On dokuzuncu sayfaya geldiğinde gidip Sansürsüz Sözlük’ü getirdi.</p>
<p>Tiffany’nin ablaları vardı ve anlatılanların bir kısmını biliyordu, kendi kendine böyle söyledi. Ama Marjory J. Boddice bazı konularda gülünç hatalar yapmıştı. Tebeşir’deki kızlar kendi atma sahip olacak kadar zengin genç adamlardan kaçmazdı; en azından uzun süre için ve delikanlıya onları yakalama fırsatı vermeden kaçmazdı. Ve kitabın&#160;kadın kahramanı Megs’in, çiftçilik konusunda hiçbir şey&#160;bilmediği açıktı. Hiçbir genç adam ineklere ilaç vermeyi&#160;ya da yavru domuzları taşımayı bilmeyen bir kadınla ilgilenmezdi. Böyle bir kadın çiftlikte ne işe yarardı ki? Kiraza&#160;benzeyen dudaklarla aylaklık etmek, ineklerin sağılmasını&#160;ya da koyunların kırkılmasını sağlamazdı.</p>
<p>Bu da ayrı bir konuydu. Marjory J. Boddice koyunlar hakkında en ufak şey biliyor muydu? Bu, yaz mevsimini&#160;yaşayan bir koyun çiftliğiydi, değil mi? Ee, koyunları ne&#160;zaman kırkıyorlardı? Kırkma zamanı, bir koyun çiftliğindeki ikinci en önemli zamandı ve bahsi bile geçmiyordu,&#160;öyle mi?</p>
<p>Elbette, kırkma gerektirmeyen Yünsüz Habbakuk ya da Taşlık Ova türlerini besliyor olabilirlerdi, ama bunlar nadir&#160;türlerdi ve aklı başında bir yazar bundan bahsederdi.</p>
<p>Ve beşinci bölümde, Megs koyunları kendi başlarına bırakıp Roger ile birlikte fındık toplamaya gidiyordu... eh, amma da aptalca bir şeydi! Koyunlar her yere gidebilirlerdi&#160;ve haziranda fındık bulabileceklerini düşünüyorlarsa gerçekten aptaldılar.</p>
<p>Biraz daha okudu ve düşündü: Ah. Anlıyorum. Hmm. Hah. Demek mesele fındık değilmiş. Tebeşir’de biz buna&#160;‘guguk kuşu yuvası aramak’ deriz.</p>
<p>Orada durup aşağı indi, yeni bir mum aldı, yatağa girdi, ayaklarının ısınmasını bekledi ve okumaya devam etti.</p>
<p>Megs iki buçuk ineği olan kara gözlü, asık suratlı William’la mı evlenmeliydi, yoksa ona “benim gururlu güzelim” diyen, ama siyah bir aygıra bindiği ve bıyığı olduğu&#160;için kötü bir adam olduğu açık olan Roger’dan mı etkilen-meliydi?</p>
<p>Neden ikisinden biriyle evlenmesi gerektiğini düşünüyor ki, diye merak etti Tiffany. Hem Megs, bir şeylere yaslanıp anlamlı anlamlı dudak büzerek çok fazla zaman&#160;harcıyordu. Neden hiç iş yapmıyordu? Ve hep böyle giyiniyorsa, üşütecekti.</p>
<p>Bu adamların nelere tahammül ettiği şaşırtıcıydı. Ama insanı düşündürüyordu.</p>
<p>Tiffany mumu söndürdü ve yavaşça kar beyazı kuştüyü yorganın altına gömüldü.</p>
<p>Tebeşir karla kaplıydı. Koyunlarm çevresine yağıyor, onların kirli beyaz görünmesine sebep oluyordu. Yıldızları perdeliyor, ama kendi ışığıyla parlıyordu. Kulübelerin&#160;pencerelerine yapışıyor, turuncu mum ışıklarını kapatıyordu. Ama şatoyu asla kaplayamıyordu. Şato köyden&#160;biraz uzakta, bir tepenin üzerindeydi: bütün o saz damlı&#160;evlere hükmeden taştan bir kule. Evler yerden bitmiş gibi&#160;görünüyordu, şato ise toprağa çivilenmiş gibi. Şato şöyle&#160;diyordu: Bana Ait.</p>
<p>Roland kendi odasında, dikkatle yazmakla meşguldü. Dışarıdan gelen gümlemeleri duymazdan geliyordu.</p>
<p>Annagramma, Petulia, Bayan İhanet... Tiffany’nin mektupları tuhaf isimlere sahip yabancı insanlarla doluydu. Roland bazen onları gözlerinin önüne getirmeye çalışıyordu ve Tiffany’nin bunları uydurup uydurmadığını merak&#160;ediyordu. Bütün bu cadılık meselesi... eh, reklam edildiği&#160;gibi değildi. Dürüst olmak gerekirse daha çok...</p>
<p>“Bunu duydun mu, seni kötü çocuk?” Danuta Teyze’nin sesi zafer doluydu. “Şimdi bu taraftan da sürgülendi! Hah!&#160;Bu senin kendi iyiliğin için, biliyorsun. Özür dilemeye hazır olana kadar orada kalacaksın!”</p>
<p>.. .bol bol çalışmak gibi geliyordu kulağa. Ama faydalıydı, hastaları ziyaret etmek falan, ama çok çalışılıyordu ve pek büyülü değildi. Roland, “donsuz dans etme” meselesini duymuştu ve gözlerinin önüne getirmemek için elinden&#160;geleni yapmıştı, ama böyle bir şey yok gibiydi zaten. Uçan&#160;süpürge yolculukları bile...</p>
<p>“Artık gizli geçidini de biliyoruz, ah evet! Oraya duvar örülüyor! Senin için ellerinden geleni yapan insanlara ukalalık yapmak yok!”</p>
<p>... sıkıcı gibiydi. Roland bir an durdu ve yatağının yanma dikkatle yığılmış ekmek ve sosislere boş boş baktı. Bu gece biraz soğan getirmeli, diye düşündü. General Tac-ticus, taze meyve bulamıyorsanız, sindirim sisteminin iyi&#160;çalışması için soğanın eşsiz olduğunu söylüyordu.</p>
<p>Ne yazmalı, ne yazmalı... evet! Ona partiden bahsedecekti. Sırf babası, iyi olduğunu hissettiği anlardan birinde, gitmesini istediği için gitmişti. Komşularla iyi geçinmek&#160;önemliydi, ama akrabalarla değil! Dışarı çıkmak iyi gelmişti ve Roland, atını Bay Gamely’nin ahırına, teyzelerinin&#160;bakmayı akıl edemeyeceği bir yere bırakmıştı. Evet... Tif-fany parti hakkında bir şeyler okumaktan hoşlanırdı.</p>
<p>Teyzeleri yine babasının odasının kapısını kilitlemek hakkında bağrışıyordu. Gizli geçidi de kapatıyorlardı. Bu&#160;durumda Roland’a yalnızca yan odadaki duvar halısının arkasına çıkan gevşek taş, alt odaya atlamak için kullanabildiği dingildek döşeme taşı ve elbette, penceresinin dışındaki,&#160;ta yere kadar inmek için kullandığı zincir kalıyordu. Bir de&#160;masasında, General Tacticus’un kitabının üzerinde, şato&#160;anahtarlarının yepyeni, gıcır gıcır birer kopyası duruyordu.</p>
<p>Onları Bay Gamely’ye yaptırmıştı. Demirci, bir sonraki baron ile dost olmanın mantıklı olduğunu görebilen, düşünceli bir adamdı.</p>
<p>Teyzeleri ne yaparsa yapsın, Roland dilediği gibi gelip gidebilirdi. Babasına zorbalık yapabilir, diledikleri kadar&#160;bağırabilirlerdi, ama Roland’a asla hükmedemezlerdi.</p>
<p>Kitaplardan çok şey öğrenebiliyordunuz.</p>
<p>Kış Ustası da öğreniyordu. Beyninizi buzdan yapmanız gerekmişse, zor ve yavaş bir işti. Ama kardan adamları öğrenmişti. Onlar, insanların daha küçük modelleri tarafından yapılıyordu. Bu ilgi çekiciydi. Sivri şapkalı olanlar&#160;dışında ki büyük insanlar onu duymuyor gibiydi. Büyük&#160;insanlar, görünmez yaratıkların havadan onlarla konuşmadığını biliyordu.</p>
<p>Ama küçük insanlar nelerin imkansız olduğunu henüz öğrenmemişti.</p>
<p>Büyük şehirde, büyük bir kardan adam vardı.</p>
<p>Aslında, ona çamurdan adam demek daha doğru olurdu. Teknik olarak kardı, ama kar taneleri büyük şehrin sisleri, pusları ve dumanları arasında döne döne inerken&#160;bir tür sarımsı griye dönüşüyordu ve sonra araba tekerleklerinden sıçrayan kısmı kaldırıma yığılıyordu. En iyi durumda, hemen-hemen-kardan-adam denebilirdi ona. Ama&#160;üç pis çocuk yine de yapıyordu onu, çünkü bir şey yapıp&#160;adını kardan adam koymak, çocukların yaptığı türden bir&#160;şeydi. Rengi sarı bile olsa.</p>
<p>Bulabildikleri malzemelerle ellerinden geleni yapmışlardı ve ona göz olarak iki at elması,<a id="footnote1"></a><sup><a href="#bookmark0">1</a></sup> burun olarak da ölü bir fare takmışlardı.</p>
<p>Bu noktada, kardan adam kafalarının içinde konuştu.</p>
<p>Küçük insanlar, bunu neden yapıyorsunuz?</p>
<p>Aralarında en büyük oğlan çocuk olabilecek oğlan çocuk, en büyük kız çocuk olabilecek kız çocuğa baktı:</p>
<p>“Sen de duyduğunu söylersen bunu duyduğumu söylerim,” dedi.</p>
<p>Kız henüz, bir kardan adamın konuştuğunu duyduktan hemen sonra ‘kardan adamlar konuşamaz’ diye düşünebilecek kadar büyümemişti, bu yüzden şöyle dedi:</p>
<p>“Kardan adam yapmak için bunları takmak lazım, bayım.”</p>
<p>Bu beni insan mı yapıyor?</p>
<p>“Hayır, çünkü...” Kız duraksadı.</p>
<p>“Senin iç organların yok,” dedi, en küçük kız ya da en küçük oğlan olabilecek üçüncü çocuk. Kal kat giydirilen&#160;kıyafetler yüzünden küreye benzemişti, bu yüzden cinsiyetini seçebilmek imkansızdı. Ponponlu pembe beresi vardı,&#160;ama bunun hiçbir anlamı yoktu. Ama onu seven biri olmalıydı, çünkü eldivenlerine ‘sağ’ ve ‘sol’, ceketinin önüne ve&#160;arkasına ‘ön’ ve ‘arka’, ponponlu beresinin üzerine ‘yukarı’&#160;ve muhtemelen lastik çizmelerinin altına “aşağı” sözcükleri&#160;işlenmişti. Bu, çocuğun cinsiyetini bilemeseniz bile, doğru&#160;tarafın yukarıda olduğundan ve öne baktığından emin olabileceğiniz anlamına geliyordu.</p>
<p>Yanlarından bir araba geçti ve taze bir çamur dalgası sıçrattı.</p>
<p>İç organ mı? dedi kardan adamın gizli sesi. Özel tozdan yapılan, değil mi? Ama toz nedir?</p>
<p>“Demir,” dedi, muhtemelen büyük oğlan olan çocuk hemen. “Çivi yapmaya yetecek kadar.”</p>
<p>“Ah, evet, bu doğru, böyle oluyor,” dedi muhtemelen büyük kız olan çocuk. “Bu tekerlemeyle ip atlardık. Şey...&#160;‘Çivi yapacak kadar demir, ineği boğacak kadar su ”</p>
<p>“Köpek,” dedi muhtemelen büyük oğlan olan çocuk. ‘Köpeği boğacak kadar su, pire öldürecek kadar sülfür.’&#160;Doğrusu, ‘inek öldürecek kadar zehir’.”</p>
<p>Ne bu? diye sordu Kış Ustası.</p>
<p>“Eski bir... şarkı gibi,” dedi, muhtemelen büyük oğlan olan çocuk.</p>
<p>“Daha doğrusu şiir gibi. Herkes bilir,” dedi muhtemelen büyük kız olan çocuk.</p>
<p>“Adı, ‘Bir İnsanı Yapan Şeyler’,” dedi, doğru tarafı yukarıda olan çocuk.</p>
<p>Geri kalanını da anlatın, dedi Kış Ustası ve buz tutmuş kaldırımda bildikleri kadarını anlattılar.</p>
<p>Bitirdikleri zaman, muhtemelen büyük oğlan olan çocuk umutla, “Bizi uçmaya götürebilir misin?” diye sordu.</p>
<p>Hayır, dedi Kış Ustası. Bulmam gereken şeyler var! Bir İnsanı Yapan Şeyler!</p>
<p>Bir akşam, gökyüzü soğumaya başladığında, Ogg Ana’nm kapısı çılgınca çalındı. Gelenin Annagramma&#160;olduğu anlaşıldı, kız düşercesine odaya daldı. Korkunç görünüyordu ve dişleri takırdıyordu.</p>
<p>Ogg Ana ve Tiffany onu ateşin yanma diktiler, ama o daha dişleri ısınmadan konuşmaya başladı.</p>
<p>“Kkkkkafatasları!” demeyi başardı.</p>
<p>Eyvah, diye düşündü Tiffany.</p>
<p>“Onlara ne olmuş?” dedi Ogg Ana, sıcak bir içecekle mutfaktan dönerken.</p>
<p>“Bbbbbayan Ihhhhanet’in Kkkkkafatasları!”</p>
<p>“Evet? Ne olmuş onlara?”</p>
<p>Annagramma kupadan bir yudum aldı. “Onları ne yaptın?” diye inledi, çenesine kakao damlatarak.</p>
<p>“Gömdüm.”</p>
<p>“Ah, olamaz! Neden?”</p>
<p>“Onlar kafatasıydı. Kafataslarmı ortalıkta bırakamazsın.”</p>
<p>Annagramma çılgınca çevresine bakındı. “Bana ödünç bir kürek verebilir misiniz o zaman?”</p>
<p>“Annagramma! Bayan lhanet’in mezarını kazamazsm!”</p>
<p>“Ama kafa taslarına ihtiyacım var!” diye ısrar etti Annagramma. “Oradaki insanlar -eh, tıpkı eski günlerdeki gibi! Kulübeye kendi ellerimle badana yaptım! Siyahın üzerini&#160;beyaza boyamanın ne kadar uzun sürdüğüne dair en ufak&#160;fikrin var mı?- şikâyet ettiler! Kristal terapisi de kabul etmiyorlar, kaşlarını çatıyorlar ve Bayan İhanet’in korkunç&#160;bir tadı olan yapış yapış bir ilaç verdiğini, ama işe yaradığını&#160;söylüyorlar! Ve devamlı küçük aptal sorunlarını çözmemi&#160;istiyorlar ve neden bahsettiklerini hiç bilmiyorum. Ve bu&#160;sabah yaşlı bir adam öldü ve onu benim hazırlamam ve&#160;gece yanında beklemem gerekiyor. Şey, demek istediğim,&#160;o kadar... ıyyk...”</p>
<p>Tiffany koltuğuna oturmuş, hafif hafif piposunu çekiştirmekte olan Ogg Ana’ya baktı. Ogg Ana’nın gözleri ışıldıyordu. Tiffany’nin yüzündeki ifadeyi görünce göz kırptı, “Ben siz, kızları bırakayım da biraz gevezelik edin, olmaz&#160;mı?” dedi.</p>
<p>“Evet, lütfen Ogg Ana! Ve lütfen kapıyı dinleme.”</p>
<p>“Özel bir konuşmayı mı? Ne fikir ama!” dedi Ogg Ana ve mutfağa girdi.</p>
<p>“Dinleyecek mi?” diye fısıldadı Annagramma. “Bayan Havausta öğrenirse ölürüm.”</p>
<p>Tiffany içini çekti. Annagramma hiç mi bir şey bilmiyordu? “Elbette dinleyecek,” dedi. “O bir cadı.”</p>
<p>“Ama dinlemeyeceğini söyledi!”</p>
<p>“Dinleyecek, ama dinlememiş gibi davranacak ve kimseye söylemeyecek,” dedi Tiffany. “Ne de olsa, burası onun kulübesi.”</p>
<p>Annagramma çaresiz görünüyordu. “Sah günü de muhtemelen gidip bir yerlerdeki vadide bebek doğurtmam gerekiyor! Yaşlı bir kadın gelip bu konuda dırdır etti!”</p>
<p>“Bayan Owslick’in bebeği olmalı,” dedi Tiffany. “Sana bazı notlar bırakmıştım, biliyorsun. Onları okumadın mı?”&#160;“Bayan Kulağakaçan ortalığı düzeltirken kaldırmış olabilir,” dedi Annagramma.</p>
<p>“Onlara bakman gerekirdi! Hepsini yazmak bir saatimi aldı!” diye payladı Tiffany. “Üç sayfa! Bak, sakin ol, olmaz&#160;mı? Ebelik hakkında hiçbir şey öğrenmedin mi?”</p>
<p>“Bayan Kulağakaçan doğum yapmanın doğal bir olay olduğunu ve doğanın bildiğini yapmasına izin verilmesi&#160;gerektiğini söyledi,” dedi Annagramma. Tiffany mutfak&#160;kapısının arkasında birinin kişnercesine güldüğünü duyduğunu sandı. “Ama yatıştırıcı bir ilahi biliyorum.”</p>
<p>“Eh, bunun da faydası olur herhalde,” dedi Tiffany, zayıfça.</p>
<p>“Bayan Kulağakaçan köylü kadınların ne yapmak gerektiğini bileceğini söyledi,” dedi Annagramma umutla. “Köylü bilgeliğine güvenmek gerektiğini söylüyor.”</p>
<p>“Eh, sana uğrayan Bayan Obble’dı ve onun sahip olduğu tek şey, basit köylü cehaleti,” dedi Tiffany. “Dikkat etmezsen yaraların üzerine yaprak küfü koyuyor. Bak, bir kadının&#160;hiç dişi kalmamış olması onun bilge olduğu anlamına gelmez. Yalnızca çok uzun süredir aptal kaldığı anlamına da&#160;geliyor olabilir. Bebek doğana kadar onu Bayan Owslick’in&#160;yanma bırakma. Zaten kolay bir doğum olmayacak!”</p>
<p>“Eh faydası dokunabilecek bir sürü sihir biliyorum. “Hayır! Büyü yok! Yalnızca acıyı yok etmek için! Kuşkusuz bunu biliyorsundur?”</p>
<p>“Evet, ama Bayan Kulağakaçan diyor ki.</p>
<p>“O zaman neden gidip Bayan Kulağakaçan’dan yardım istemiyorsun?”</p>
<p>Annagramma Tiffany’ye bakakaldı. Bu cümle Tiffany’nin niyetlendiğinden biraz daha yüksek çıkmıştı. Sonra Anna-gramma’nm yüzüne, muhtemelen kendisinin dost canlısı&#160;saydığı bir ifade yerleşti. Kızın hafifçe deli görünmesine&#160;sebep oluyordu.</p>
<p>“Hey, harika bir fikrim var!” dedi, kırılmak üzere olan bir kristal kadar parlak bir şekilde. “Neden kulübeye dönüp benim için çalışmıyorsun?”</p>
<p>“Hayır. Yapacak başka işlerim var.”</p>
<p>“Ama pis işler konusunda çok iyisin, Tiffany,” dedi Annagramma, şeker gibi bir sesle. “Bu konuda doğuştan yeteneklisin sanki.”</p>
<p>“Kuzulamaya küçükken yardım etmeye başladım da on-dandır. Küçük eller içeri girip bazı şeyleri takıldığı yerden kurtarabiliyor.”</p>
<p>Şimdi Annagramma’nm yüzünde, hemen anlamadığı şeylerle başa çıkmaya çalışan birinin dalgın ifadesi vardı.</p>
<p>“Koyunun içinde mi? Demek istediğin şeyinin...”</p>
<p>“Evet elbette...”</p>
<p>“Takılan şeyleri kurtarmak?”</p>
<p>“Bazen kuzular geri geri doğmaya çalışıyor,” dedi Tiffany.</p>
<p>“Geri geri,” diye mırıldandı Annagramma zayıfça.</p>
<p>“İkizse daha beter oluyor.”</p>
<p>“İkiz...” Sonra Annagramma bir kusur keşfetmiş gibi ekledi: “Ama bak, koyunlar ve çobanlar hakkında bir sürü&#160;resim gördüm ve hiç öyle bir şey yoktu. Ben olayın yalnızca... çimenliklerde durup koyunlarm otlamasını izlemekten ibaret olduğunu düşünüyordum.”</p>
<p>Annagramma arada bir sıkı bir tokat yese dünyanın daha iyi bir yer olacağını düşündüğünüz zamanlar vardır.&#160;Aptalca, düşüncesiz hakaretler, kendi dışındaki herkese&#160;karşı muazzam bir ilgisizlik, herkese hafifçe sağır ve biraz da aptalmış gibi davranması... insanın kanını kaynatabiliyordu. Ama tahammül ediyordunuz, çünkü arada bir,&#160;bütün bu davranışların ardını görebiliyordunuz. Arkada,&#160;dünyayı bir tavşancığm bir tilkiyi izlemesi gibi izleyen, tilkinin gideceği ve onu incitmeyeceği umuduyla ona bağırıp&#160;çağıran endişeli, çılgın, küçük bir yüz vardı. Ve akıllı olması beklenen bir cadı kurulu, herkes için zorlu bir iş olacak&#160;bu bölgeyi ona vermişti.</p>
<p>Hiç mantıklı gelmiyordu.</p>
<p>Hayır, hiç mantıklı gelmiyordu.</p>
<p>“Yalnızca koyun kuzulamakta güçlük çekiyorsa olur,” dedi Tiffany, aklı tıkır tıkır çalışırken. “Ve bu, karanlıkta,&#160;soğukta, yağmurda yapılır. O zamanlarda ortalıklarda hiç&#160;ressam olmaz. Çok şaşırtıcıdır.”</p>
<p>“Neden bana öyle bakıyorsun?” dedi Annagramma. “Sanki ben burada değilmişim gibi!”</p>
<p>Tiffany gözlerini kırpıştırdı. Tamam, diye düşündü. Bununla nasıl başa çıkmam gerekiyor?</p>
<p>“Bak, gelip ölüyü hazırlamana yardım ederim,” dedi, becerebildiği kadar sakin bir şekilde. “Bayan Owslick&#160;konusunda da yardım edebilirim, sanırım. Ya da Petulia’dan&#160;rica ederim. O bu konuda iyidir. Ama nöbet tutma işini&#160;yalnız yapmak zorundasın.”</p>
<p>“Bütün gece ölü birinin yanında mı kalacağım?” dedi Annagramma, ürpererek.</p>
<p>“Okuyacak bir kitap alabilirsin,” dedi Tiffany.</p>
<p>“Sandalyenin çevresine koruma çemberi çizebilirim, herhalde...” diye mırıldandı Annagramma.</p>
<p>“Hayır,” dedi Tiffany. “Büyü yok. Bayan Kulağakaçan sana bunu söylemiş olmalı?”</p>
<p>“Ama koruma çemberi... ”</p>
<p>“Dikkat çeker. Bir şey neden onun orada olduğunu görmek için gelebilir. Endişelenme, yalnızca yaşlı insanları mutlu etmek için yapılır.”</p>
<p>“Şey... bir şey gelebilir derken...” diye başladı Annagramma.</p>
<p>Tiffany içini çekti. “Tamam, bu seferlik ben de seninle birlikte nöbet beklerim,” dedi. Annagramma gülümsedi.</p>
<p>“Kafataslarına gelince,” dedi Tiffany, “biraz bekle.” Yukarı kata çıktı ve eski bavuluna sakladığı Boffo katalogunu getirdi. Onu dikkatle rulo yaparak döndü ve&#160;Annagramma’ya uzattı. “Şimdi bakma,” dedi. “Yalnız kalana kadar bekle. Sana bazı fikirler verdiğini göreceksin.&#160;Tamam mı? Bu gece yedi civarında sana gelirim.”</p>
<p>Annagramma gittikten sonra Tiffany oturdu ve içinden saydı. Beşe geldiğinde Ogg Ana geldi, birkaç süs eşyasının&#160;tozunu aldı ve sonra, “Ah, küçük arkadaşın gitti mi?”&#160;dedi.</p>
<p>“Aptal olduğumu mu sanıyorsun?” dedi Tiffany.</p>
<p>Ogg Ana ev işi yapıyormuş gibi davranmayı bıraktı. “Sizi dinlemediğim için neden bahsettiğini bilmiyorum,”&#160;dedi, “ama dinleseydim, kimseden teşekkür alamayacağını&#160;söylerdim, düşündüğüm şey bu işte.”</p>
<p>“Nine işe karışmamalıydı,” dedi Tiffany.</p>
<p>“Karışmamalıydı, hı?” dedi Ogg Ana, ifadesiz bir yüzle.</p>
<p>“Ben aptal değilim, Ogg Ana!” dedi Tiffany. “Olayı çözdüm.”</p>
<p>“Çözdün, öyle mi? Akıllı kız,” dedi Ogg Ana, koltuğuna yerleşerek. “Peki, neymiş bu çözdüğün olay, bakalım?”</p>
<p>Bu iş kolay olmayacaktı. Ogg Ana genelde hep neşeliydi. Şimdi olduğu gibi ciddileştiğinde insanı sinirlendirebi-liyordu. Ama Tiffany devam etti.</p>
<p><a id="bookmark0"><sup><a href="#footnote1">1</a></sup></a></p>
<p> Onlara böyle deniyordu, çünkü adardan elde ediliyorlardı ve elma büyüklü-gündeydiler...</p>
</body>
</html>