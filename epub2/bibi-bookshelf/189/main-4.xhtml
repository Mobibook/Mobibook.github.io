<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Ben bir kulübeyi devralamazdım,” dedi. “Ah, gündelik işlerin çoğunu yapabilirim, ama bir bölgeyi idare etmek için daha büyük olman gerekir. Şapkan olsa bile, on üç&#160;yaşındaysan insanların sana söylemeyeceği şeyler vardır.&#160;Ama Nine beni önerdiğini söyledi ve böylece herkes olayı&#160;benimle Annagramma arasında bir yarış olarak gördü, değil mi? Ve onu seçtiler, çünkü o daha büyük ve gerçekten&#160;becerikli biriymiş gibi konuşuyor. Ve şimdi her şey dağılıyor. Ona cadılık yerine büyü öğretilmiş olması onun suçu&#160;değil. Nine yalnızca onun başarısız olmasını istiyor, çünkü&#160;böylece herkes Bayan Kulağakaçanın kötü bir öğretmen&#160;olduğunu bilecek. Ve ben bunun iyi bir şey olduğunu düşünmüyorum.”</p>
<p>“Senin yerinde olsam Esme Havausta’nm ne istediği konusunda bu kadar çabuk karar vermezdim,” dedi Ogg Ana. “Tek kelime etmeyeceğim, hatırlatırım. Sen istiyorsan git&#160;ve arkadaşına yardım et, ama yine de benim için çalışman&#160;gerek, tamam mı? Adil olan bu. Ayaklar nasıl?”</p>
<p>“Onlar iyi Ogg Ana. Sorduğun için teşekkür ederim.”</p>
<p>Yüz elli kilometreden fazla uzakta yaşayan Bay Fusel Johnson; Tiffany, Ogg Ana, hatta hiçbir konuda -geçimini sağladığı saatler dışında- hiçbir şey bilmiyordu. Aynı&#160;zamanda, malzeme biraz cıvık olsa da güzel, beyaz bir görüntü istiyorsa kolay ve ucuz bir yöntem olarak, mutfağa badana yapmayı da biliyordu. Dolayısıyla, neden daha&#160;kendisi su ekleyemeden birkaç avuç beyaz toz kirecin havaya fırladığını, bir an hayalet gibi havada asılı kaldığını&#160;ve bacaya yükselerek kaybolduğunu bilmiyordu. Sonunda,&#160;olayı bölgede çok fazla trol dolaşmasına bağladı. Bu pek&#160;mantıklı değildi, ama bu tür inanışlar genelde mantıklı değildir zaten.</p>
<p>Ve Kış Ustası düşündü: Bir insan yapacak kadar kireç!</p>
<p>O gece Tiffany, Annagramma ve yaşlı Bay Tissot’un yanında bekledi, ancak adam, yatağında uzanıyordu, çünkü</p><div><div><img src="main-19.jpg" alt=""/></div></div><div><div><img src="main-20.jpg" alt=""/></div></div>
<p>ölmüştü. Tiffany ölülerin başında nöbet beklemekten hiçbir zaman hoşlanmamıştı. İnsanın hoşlanacağı türden bir şey değildi. Gökyüzünün kurşunileşmesi ve kuşların ötmeye başlaması her zaman içini rahatlatmıştı.</p>
<p>Geceleyin Bay Tissot, küçük küçük sesler çıkardı. Yalnız, elbette, bunu yapan saatler önce Ölüm’le karşılaşmış olan Bay Tissot değildi. Yalnızca geride bıraktığı bedeniydi&#160;ve çıkardığı sesler, soğumaya yüz tutmuş eski bir evin çıkardıklarından farklı değildi.</p>
<p>Sabaha karşı ikide bu tür şeyler hatırlamak önemliydi. Mum titreşirken, yaşamsal ölçüde önemli.</p>
<p>Annagramma horluyordu. O kadar küçük burnu olan hiç kimse bu kadar yüksek sesle horlamamalıydı. Tahtalar&#160;parçalanıyordu adeta. Bu gece çevrede ne tür kötü ruhlar&#160;olursa olsun, o ses muhtemelen hepsini korkutup kaçırtır dı.</p>
<p>Kötü olan kısmı Gnh gnh gnh değildi, Tiffany Blooo-oorrrrt! kısmıyla da yaşayabilirdi. Asıl, aradaki boşluktu kötü olan, Gnh gnh gnh sona erdikten, ama daha uzun Blo-oooorrrrrt! başlamadan önceki boşluk. Bu gerçekten sinirine dokunuyordu. Asla art arda aynı uzunlukta olmuyordu.&#160;Bazen Gnh gnh gnh ile Blooooorrrrt! peş peşe geliyor, sonra Gnh gnh gnh’dan sonra öyle uzun bir boşluk oluyordu&#160;ki Tiffany kendini, nefesini tutmuş, Bloooorrrrt'.u beklerken buluyordu. Annagramma aynı uzunlukta aralıklar verse bu kadar kötü olmayacaktı. Bazen tamamen duruyordu ve nimet gibi gelen bir sessizlikten sonra Annagramma&#160;sandalyesinde dönerek mni mni diye ağız şaplatıyordu ve&#160;blort konseri yine başlıyordu.</p>
<p>Neredesin, Çiçeklerin Hanımı? Sen nesin? Uyuyor olmalıydın!</p>
<p>Ses o kadar hafifti ki Tiffany, bir sonraki Gnh gnh gnh sesinin beklentisi içinde gerilmiş olmasa belki duyamazdı,&#160;tşte gelmişti...</p>
<p>Gnh gnh gnh!</p>
<p>Bırak sana dünyamı göstereyim, Çiçeklerin Hanımı. Sana buzun tüm renklerini göstereyim!</p>
<p>BLOOOOOORRRRRT!</p>
<p>Tiffany’nin yaklaşık dörtte üçü düşündü: Ah, olamaz! Yanıt verirsem beni bulabilir mi? Hayır. Beni bulabilse burada olurdu. Elim kaşınmıyor.</p>
<p>Kalan dörtte bir düşündü: Bir tanrı ya da tanrısal bir varlık benimle konuşuyor ve horlama olmasa çok memnun&#160;olurdum, Annagramma, çok teşekkür ederim.</p>
<p>Gnh gnh gnh!</p>
<p>“Özür diledim,” diye fısıldadı Tiffany, dans eden mum ışığına. “Buzdağını gördüm. Çok... şey... naziksin.”</p>
<p>Daha bir sürü yaptım.</p>
<p>BLOOOOORRRRT!</p>
<p>Daha pek çok buzdağı, diye düşündü Tiffany. Bana benzeyen kocaman, buzdan, yüzen dağlar sis bulutları sürükleyerek süzülüyor ve peşlerinden kar fırtınaları getiriyor. Kaç gemi çarptı onlara, acaba?</p>
<p>“O kadar zahmete girmemeliydin,” diye fısıldadı.</p>
<p>Gittikçe güçleniyorum! Dinliyorum ve öğreniyorum! İnsanları anlamaya başlıyorum!</p>
<p>Kulübenin dışında bir ardıç kuşu ötmeye başladı. Tif-fany mumu söndürdü ve odaya gri bir ışık girdi.</p>
<p>Dinlemek ve öğrenmek... Bir tipi, bir şeyleri nasıl anlardı?</p>
<p>Tiffany, Çiçeklerin Hanımı! Kendimi bir insan yapıyorum!</p>
<p>Annagramma’nm Gnh gnh gnh ve Blooooorrrrt! sesleri bir araya gelerek karmaşık bir ses çıkardılar ve sonra An-nagramma uyandı.</p>
<p>“Ah,” dedi, kollarını gererek ve esneyerek. Çevresine bakındı. “Eh, bu iş yolunda gitti gibi.”</p>
<p>Tiffany duvara baktı. Kendini insan yaptığını söylerken ne demek istemişti? Kuşkusuz o...</p>
<p>“Uyuyakalmadm, değil mi, Tiffany?” dedi Annagram-ma, muhtemelen kendisinin şakacı saydığı bir sesle. “Minicik bir an bile?”</p>
<p>“Ne?” dedi Tiffany, dik dik duvara bakarak. “Ha... hayır, uyumadım!”</p>
<p>Aşağıda insanlar dolanıyordu. Bir süre sonra merdivenler gıcırdadı ve alçak kapı itilerek açıldı. Orta yaşlı bir adam, mahcup mahcup yere bakarak konuştu:</p>
<p>“Annem, siz hanımların kahvaltı isteyip istemediğini soruyor.”</p>
<p>“Ah, hayır, sahip olduğunuz pek az şeyi de biz alama-yı..diye başladı Annagramma.</p>
<p>“Evet lütfen, minnettar oluruz,” dedi Tiffany, daha yüksek bir sesle, çabucak. Adam başını salladı ve kapıyı kapattı.</p>
<p>“Ah, bunu nasıl söyleyebilirsin?” dedi Annagramma, adam merdivenleri gıcırdata gıcırdata inerken. “Bunlar fakir insanlar! Sanmıştım ki sen...”</p>
<p>“Kes sesini, olmaz mı?” diye terslendi Tiffany. “Sesini kes ve uyan! Bunlar gerçek insanlar! Bir tür, bir tür fikir&#160;değiller! Şimdi aşağı ineceğiz, kahvaltı edeceğiz, ne kadar&#160;güzel bir kahvaltı olduğunu söyleyeceğiz ve sonra onlara&#160;teşekkür edeceğiz, onlar da bize teşekkür edecek ve gideceğiz! Ve böylece âdet yerini bulmuş olacak ve onlar için&#160;önemli olan bu. Dahası, onlar fakir olduklarını düşünmüyorlar, çünkü buralardaki herkes fakir! Ama doğru şeyleri&#160;yapamayacak kadar fakir değiller! Asıl bu fakirlik olurdu!”&#160;Annagramma’nm ağzı bir karış açık bakakalmıştı.</p>
<p>“Bir daha söylediklerine dikkat et,” dedi Tiffany, derin derin nefes alarak. “Aslında, hiçbir şey söyleme.”</p>
<p>Kahvaltı jambon ve yumurtadan oluşuyordu. Nazik bir sessizlik içinde yediler. Bunun ardından, dışarıya çıkıp aynı&#160;sessizlikle, insanların muhtemelen hâlâ Bayan Ihanet’in&#160;kulübesi olarak düşündüğü yere uçtular.</p>
<p>Dışarıda küçük bir oğlan çocuğu bekliyordu. Onlar iner inmez çocuk patladı. “Bayan Obble bebeğin yolda olduğunu&#160;söyledi ve buraya geldiğim için bana bir kuruş verecekmişsiniz.”</p>
<p>“Bir çantan var, değil mi?” dedi Tiffany, Annagramma’ya dönerek.</p>
<p>“Evet, şey, bir sürü.”</p>
<p>“Kastettiğim hasta ziyareti çantası. Bilirsin, ihtiyaç duyacağın her şeyi içine koyarsın ve kapının yanında bulundurursun...”</p>
<p>Tiffany kızın yüzündeki dehşet dolu ifadeyi gördü. “Tamam, demek çantan yok. Elimizden geldiği kadar idare etmemiz gerekecek. Çocuğa bir kuruş ver de gidelim.”</p>
<p>“Yolunda gitmezse birinden yardım isteyebilir miyiz?” dedi Annagramma, havalanırlarken.</p>
<p>“Yardım istenen kişiler bizleriz,” dedi Tiffany, basitçe. “Ve bu senin bölgen olduğundan, asıl zor işi sana vereceğim...”</p>
<p>... ki bu da Bayan Obble’ı meşgul etmekti. Bayan Obble bir cadı değildi, ama çoğu insan öyle olduğunu sanıyordu.&#160;Kadın cadıya benziyordu -yani kıllı siğillerin özel indirimde olduğu gün Boffo katalogundaki her şeyi satın almış&#160;gibi görünüyordu- ve hafifçe deliydi. İlk bebeğini doğuracak hiçbir annenin bir buçuk kilometre yakınına sokulmaması gerekiyordu, çünkü onlara büyük bir özenle yanlış&#160;gidebilecek her şeyi sayar (en azından ciyaklar) ve bunu&#160;öyle bir şekilde yapardı ki saydığı her şey gerçekten olacak&#160;sanırdınız. Ama her şeye yaprak küfü merhemi sürmekten&#160;vazgeçirebildiğiniz zaman iyi bir hemşireydi.</p>
<p>İşler gürültülü ve biraz da telaşlı gitti, ama Bayan Obble’ın öngördüğü hiçbir şey olmadı ve sonuç bir erkek&#160;bebek oldu. Tabi nur topu gibi bir bebek olmadı, çünkü&#160;Tiffany, onu top gibi sekmeden yakaladı; Annagramma bebeklerin nasıl tutulacağını bilmiyordu.</p>
<p>Ama sivri şapka içinde iyi görünüyordu ve Tiffany’den büyük olduğu açık olduğundan ve pek az iş yaptığından&#160;diğer kadınlar kontrolün onda olduğunu düşündüler.</p>
<p>Tiffany, onu bebeği kucağında gururla tutarken (bu sefer doğru tarafı yukarıdaydı) bıraktı ve Ogg Ana’nın Yeri’ne dönmek için ormanın içinde uzun yolculuğuna başladı.&#160;Kuru ve soğuk bir hava vardı, ama esen rüzgâr ağaçlardan&#160;insanın canını acıtan kar kristalleri döküyordu. Yorucu ve&#160;çok, çok soğuk bir uçuş oldu. Nerede olduğumu bilmesi&#160;imkansız, dedi Tiffany tekrar tekrar, alacakaranlıkta uçarken. Çok akıllı da değil. Kışın eninde sonunda bitmesi gerek, değil mi?</p>
<p>Şey... nasıl? dedi İkinci Şüphesi. Bayan Kene orada olmanın yeterli olduğunu söylüyor, ama bir şey daha yapman gerekiyordur herhalde?</p>
<p>Sanırım ayakkabılarımı çıkarıp ortalıklarda dolanmam gerekiyordur, diye düşündü Tiffany.</p>
<p>Her yerde mi? diye merak etti İkinci Şüphesi, Tiffany ağaçların arasında zikzaklar çizerken.</p>
<p>Muhtemelen kraliçe olmak gibi, dedi Üçüncü Kuşkusu. Kraliçe sarayda oturur ve belki büyük bir arabaya binip</p>
<p>ortalıklarda gezinerek el sallar ve devasa krallığında monarşi sürer gider.</p>
<p>Ama Tiffany ağaçlardan kaçınırken, zihnine girmeye çalışan o küçük telaşlı düşünceden de kaçınmaya çalışıyordu: Eninde sonunda, öyle ya da böyle, Kış Ustası seni&#160;bulacak... hem, kendini nasıl insan yapabilir?</p>
<p>Yardımcı Posta Memuru Groat, doktorlara inanmazdı. Onlar adamı hasta eder, diye düşünürdü. İşte bu yüzden,&#160;her sabah çoraplarına sülfür koyardı ve hayatı boyunca&#160;tek bir gün bile hasta olmamakla övünürdü. Bu, sülfürün&#160;kokusu yüzünden pek az insanın ona yaklaşmak istemesi&#160;yüzünden de olabilirdi. Ama bir şey yaklaştı. Bir sabah o&#160;kapıyı açarken bir bora gürleyerek postanenin içine daldı&#160;ve adamın çoraplarını ayağından uçurdu.<a id="footnote1"></a><sup><a href="#bookmark0">1</a></sup></p>
<p>Tiffany karları silkelemek için botlarını yere vura vura içeri girdiğinde Ogg Ana ateşin başında oturuyordu.</p>
<p>“Tepeden tırnağa donmuş görünüyorsun,” dedi. “Bir bardak dolusu sıcak süt ve bir damla brendiye ihtiyacın&#160;var...”</p>
<p>“Ahhhh, evvvet...” demeyi başardı Tiffany, takırdayan dişlerin arasından.</p>
<p>“Bana da bir bardak getir, olmaz mı?” dedi Ogg Ana. “Şaka yapıyorum. Sen ısınmana bak, ben içecekleri getireyim.”</p>
<p>Tiffany’nin ayakları buzdan kütleler gibiydi. Ateşin yanında diz çöktü ve elini büyük, siyah kancasının ucundan sarkan tencereye uzattı. Tencere durmaksızın kaynardı.</p>
<p>Zihnini düzenle ve dengele. Uzan ve ellerini iki yanma götür ve odaklan, buz tutan botlarına odaklan.</p>
<p>Bir süre sonra ayak parmakları ısındı ve sonra...</p>
<p>“Of!” Tiffany ellerini çekti ve parmaklarını emdi.</p>
<p>“Zihnini düzenleyemedin,” dedi Ogg Ana, kapıdan.</p>
<p>“Eh, bilirsin, uzun bir gün yaşamışsan ve pek fazla uyu-mamışsan ve Kış Ustası seni arıyorsa bu biraz zor oluyor,” diye sızlandı Tiffany.</p>
<p>“Ateşin umurunda bile değil,” dedi Ogg Ana, omuzlarını silkerek. “Sıcak süt geliyor.”</p>
<p>Tiffany ısındığı zaman kendini biraz daha iyi hissetti. Ogg Ana’nın süte ne kadar brendi eklediğini merak etti.&#160;Ogg Ana kendine de biraz almıştı, ama muhtemelen brendiye biraz süt ekleyerek.</p>
<p>“Ne güzel, ne rahat!” dedi Ogg Ana, bir süre sonra.</p>
<p>“Bu konuşma cinsellik hakkında mı olacak?” dedi Tiffany.</p>
<p>“Konuşma olacağını söyleyen oldu mu?” dedi Ogg Ana, masum masum.</p>
<p>“Öyle hissettim de,” dedi Tiffany. “Ve bebeklerin nereden geldiğini biliyorum, Bayan Ogg.”</p>
<p>“Ben de öyle sanıyordum.”</p>
<p>“Oraya nasıl girdiklerini de biliyorum. Ben bir çiftlikte yaşıyorum ve ablalarım var.”</p>
<p>“Ah, doğru,” dedi Ogg Ana. “Eh, görüyorum ki hayata epey iyi hazırlanmışsın. Benim sana anlatacağım pek bir&#160;şey kalmamıştır herhalde. Ve hatırladığım kadarıyla hiçbir&#160;tanrı bana ilgi göstermedi. Koltukların kabardı, değil mi?”&#160;“Hayır!” Tiffany, Ogg Ana’nm gülümsemesine baktı.&#160;“Şey, biraz...” diye itiraf etti.</p>
<p>“Ve ondan korktun, değil mi?”</p>
<p>“Evet.”</p>
<p>“Eh, zavallı şey! Daha doğru yapmayı öğrenemedi. Çok iyi başlamıştı aslında, buzdan güller falan, ama sonra sana&#160;kaslarını göstermek istedi. Tipik erkek davranışı. Ama ondan korkmamalısın. O senden korkmalı.”</p>
<p>“Neden? Çiçekli kadın numarası yaptığım için mi?” “Çünkü sen kızsın! Akıllı bir kız bir oğlanı parmağında&#160;oynatamazsa yazık olur. Sana vuruldu. Tek bir sözcükle&#160;hayatını berbat edebilirsin. Niye, ben genç kızken, sırf ben&#160;ilgisine yüz çevirdim diye genç bir adam kendini Lancre&#160;Köprüsü’nden aşağı atacaktı neredeyse!”</p>
<p>“Gerçekten mi? Ne oldu?”</p>
<p>“Yüzümü tekrar ona çevirdim. Eh, orada dururken çok şeker görünüyordu ve ben de şöyle düşündüm: Böyle güzel bir popoyu daha önce görmedim.” Ogg Ana arkasına&#160;yaslandı. “Bir de zavallı ihtiyar Greebo’yu düşün. Her şeyle&#160;dövüşür. Ama Eşme’nin küçük beyaz, dişi kedisi doğrudan&#160;üzerine saldırdı ve şimdi zavallıcık ilk önce uzanıp onun&#160;burada olup olmadığına bakmadan bu odaya giremiyor&#160;bile. Bunu yaparken onun zavallı küçük suratını görsen!&#160;Tamamen kırış kırış. Elbette, onu tek bir pençe darbesiyle&#160;lime lime edebilir, ama bunu yapamaz, çünkü küçük kedi&#160;onu inandırdı artık.”</p>
<p>“Kış Ustasının yüzünü parçalamamı öneriyor olamazsın, değil mi?”</p>
<p>“Yo, yo, bu kadar dobra olman gerekmiyor. Ona biraz umut ver. Nazik, ama kararlı ol.</p>
<p>“Benimle evlenmek istiyor!”</p>
<p>“Güzel.”</p>
<p>“Güzel mi!”</p>
<p>“Bu, seninle iyi geçinmek istediği anlamına gelir. Hayır deme, ama evet de deme. Bir kraliçe gibi davran. Sana saygı&#160;göstermeyi öğrenmeli. Ne yapıyorsun?”</p>
<p>“Bütün bunları yazıyorum,” dedi Tiffany, günlüğüne çi-ziktirerek.</p>
<p>“Yazmana gerek yok, hayatım,” dedi Ogg Ana. “Senin içinde bir yerde var zaten. Daha okumadığın bir sayfadadır, eminim. Aklıma gelmişken, sen dışarıdayken bunlar&#160;geldi.” Ogg Ana koltuk minderlerinin arasında arandı ve&#160;iki zarf çıkardı. “Postacı benim oğlan Shawn’dur, bu yüzden taşındığını biliyordu.”</p>
<p>Tiffany neredeyse zarfları Ogg Ana’nm elinden kapacaktı. İki mektup!</p>
<p>“Ondan hoşlanıyorsun, değil mi? Senin şatodaki delikanlıdan?”</p>
<p>“O, bana mektup yazan bir arkadaşım,” dedi Tiffany, kibirle.</p>
<p>“İşte, Kış Ustası ile uğraşırken tam olarak bu bakışı ve sesi kullanman gerek! ” dedi Ogg Ana, sevinçle. “O kim oluyor ki seninle konuşmaya cüret edebiliyor? işte böyle!”</p>
<p>“Onları odamda okuyacağım,” dedi Tiffany.</p>
<p>Ogg Ana başını salladı. “Kızlardan biri, harika bir güveç pişirdi,” dedi (Ogg Ana gelinlerinin adını hatırlamamakla&#160;meşhurdu). “Seninki fırında. Ben meyhaneye gidiyorum.&#160;Yarın erken kalkacağız!”</p>
<p>Tiffany odasında yalnız kaldığında ilk mektubu okudu.</p>
<p>Yardım almayan bir göze, Tebeşir’de pek bir şey olmuyormuş gibi gelirdi. Tarih oraya uğramamıştı. Küçük şeylerin olduğu bir yerdi. Tiffany o küçük şeyleri okumaktan hoşlanıyordu.</p>
<p>İkinci mektup birincisine çok benziyor gibiydi; balo hakkmdaki kısma kadar. Roland bir baloya gitmişti! Komşusu Lord Diver’m evindeydi! Lord Diver’m kızıyla dans&#160;etmişti! Kızın adı İyot idi, çünkü Lord Diver bir kız için&#160;güzel bir isim olduğuna karar vermişti! Üç kere dans etmişlerdi!! Ve dondurma!! İyot ona suluboya resimlerini&#160;göstermişti!!!</p>
<p>Roland nasıl orada oturup bu tür şeyler yazabilirdi?!!!</p>
<p>Tiffany’nin gözleri okumaya devam etti. Havaların kötüleşmesi, ihtiyar Aggie’nin bacağına neler olduğu anlatılıyordu, ama sözcükler kafasına girmiyordu, çünkü zihni alev alevdi.</p>
<p>Roland kim olduğunu sanıyordu ki bir başka kızla dans ediyordu?</p>
<p>Sen de Kış Ustası ile dans ettin, dedi Üçüncü Kuşkusu.</p>
<p>Tamam, ama ya suluboya resimler?</p>
<p>Kış Ustası da sana kar tanelerini gösterdi, dedi Üçüncü Kuşkusu.</p>
<p>Ama ben yalnızca nazik davranıyordum!</p>
<p>Belki o da yalnızca nazik davranıyordu.</p>
<p>Tamam, ama o teyzeleri tanıyorum, diye düşündü Tiffany öfkeyle. Ben sıradan bir çiftçi kızı olduğum için benden asla hoşlanmadılar! Ve Lord Diver çok zengin ve kızı onun tek çocuğu! Komplo kuruyorlar!</p>
<p>Nasıl, orada oturup bir başka kızla birlikte dondurma yemek son derece normal bir şeymiş gibi yazabilirdi! Bu en&#160;az... eh, çok kötü bir şey kadar kötüydü!</p>
<p>Kızın suluboya resimlerine bakmaya gelince...</p>
<p>O yalnızca, tesadüfen seninle yazışan bir delikanlı, dedi Üçüncü Kuşkusu.</p>
<p>Evet, şey...</p>
<p>Evet, şey... ne? diye ısrar etti Üçüncü Kuşku. Tiffany’nin sinirine dokunmaya başlamıştı, insanın kendi beyni, kendi&#160;tarafını tutma terbiyesini göstermeliydi!</p>
<p>Yalnızca, “Evet, şey...” tamam mı? diye düşündü öfkeyle.</p>
<p>Bu konuda pek aklı başında davranmıyorsun.</p>
<p>Ah, gerçekten mi? Eh, bütün gün aklı başında davrandım! Senelerdir aklı başında davranıyorum! Beş dakikalığına gerçekten mantıksızca öfkeli olmaya hakkım var sanırım, değil mi?</p>
<p>Aşağıda biraz güveç var ve sen kahvaltıdan beri hiçbir şey yemedin, dedi Üçüncü Kuşku. Bir şeyler yedikten sonra kendini daha iyi hissedeceksin.</p>
<p>insanlar suluboya resimlere bakarken ben nasıl güveç yiyebilirim? Roland ne cüretle suluboya resimlere bakar!</p>
<p>Ama Üçüncü Kuşku, haklıydı; fakat bu, Tiffany’nin kendini daha iyi hissetmesini sağlamıyordu. Kızgın ve perişan olacaksanız, bunu dolu bir mideyle yapmanız daha iyiydi.&#160;Tiffany aşağı kata indi ve fırındaki güveci buldu. Sevgili&#160;annemiz için her zaman en iyisi.</p>
<p>Kaşık almak için çatal bıçak çekmecesini çekti. Çekmece sıkıştı. Tiffany onu sarstı, birkaç kez lanet okudu, ama çekmece açılmadı.</p>
<p>“Ah, evet, devam et,” dedi arkasından bir ses. “Ne kadar işe yarıyor gör bakalım. Mantıklı davranıp elini çekmecenin içine sokma ve sıkışan nesneyi dikkatle kurtarma. Ah&#160;hayır. Sars ve lanet et, işte böyle!”</p>
<p>Tiffany döndü.</p>
<p>Mutfak masasının yanında sıska ve yorgun görünüşlü bir kadın duruyordu. Üzerine bir çarşaf dolamış gibi görünüyordu ve sigara içiyordu. Tiffany daha önce sigara&#160;içen kadın hiç görmemişti, ama özellikle de şişman, kırmızı bir alevle yanan ve kıvılcımlar saçan bir sigara görmemişti.</p>
<p>“Sen kimsin ve Bayan Ogg’un mutfağında ne arıyorsun!” dedi sertçe.</p>
<p>Bu sefer şaşırmış görünme sırası kadına gelmişti.</p>
<p>“Beni duyabiliyor musun?” dedi. “Görebiliyor musun?”</p>
<p>“Evet!” diye bağırdı Tiffany. “Ve burası yemek hazırlanan bir yer, biliyorsun!”</p>
<p>“Beni görememen gerekiyordu! ”</p>
<p>“Sana bakıyorum, değil mi?”</p>
<p>“Bir dakika,” dedi kadın, kaşlarını çatıp Tiffany’ye bakarak. “Sen sıradan bir insan değilsin, değil mi?” Bir an tuhaf tuhaf gözlerini kıstı ve sonra, “Ah, sen osun,” dedi.&#160;“Haklıyım, değil mi? Sen yeni Yaz’sm!”</p>
<p>“Sen beni boş ver, sen kimsin?” dedi Tiffany. “Hem, yalnızca tek bir danstı! ”</p>
<p>“Ben Çekmecelerde Sıkışan Şeylerin Tanrıçası Anoiya’yım,” dedi kadın. “Tanıştığımıza memnun oldum.”&#160;Alevli sigaradan bir nefes daha çekti ve biraz daha kıvılcım&#160;çıktı. Kıvılcımların bazıları yere düştü, ama herhangi bir&#160;zarar vermedi.</p>
<p>“Sırf bunun için tanrıça mı var?” dedi Tiffany.</p>
<p>“Eh, kaybolan şişe mantarlarını ve mobilyaların altına kaçan şeyleri de bulurum,” dedi Anoiya kayıtsızca. “Bazen&#160;divan minderlerinin altında kaybolan şeyleri de. Sıkışan&#160;fermuarlar için de istiyorlar beni, ama henüz düşünüyorum. Daha çok, insanlar sıkışmış çekmeceleri sarsarak tanrılara seslendiğinde ortaya çıkarım.” Sigarasını çekiştirdi.&#160;“Çayın var mı?”</p>
<p>“Ama ben kimseye seslenmedim!”</p>
<p>“Seslendin,” dedi Anoiya, daha fazla kıvılcım çıkartarak. “Lanet okudun. Sonuçta, her lanet de bir duadır.” Sigarasız elini salladı ve çekmecenin içinde bir şey pling etti. “Şimdi sorun kalmadı. Balık bıçağı takılmıştı. Herkeste bir&#160;tane vardır ve kimse nedenini bilmez. Bilerek gidip balık&#160;bıçağı alan var mıdır ki? Hiç sanmıyorum.”</p>
<p>Tiffany çekmeceyi çekti. Çekmece rahatça kayarak açıldı. “Çay demiştik...” dedi Anoiya, oturarak.</p>
<p>Tiffany çaydanlığı koydu. “Beni nereden tanıyorsun?” dedi.</p>
<p>“Ah, evet,” dedi Anoiya. “Bir tanrı, bir ölümlüye aşık olmayalı epey olmuştu. Herkes sonunda ne olacağını merak ediyor.”</p>
<p>“Aşık olmak mı?”</p>
<p>“Ah, evet.”</p>
<p>“Demek istediğin, tanrılar izliyor mu?”</p>
<p>“Eh, elbette,” dedi Anoiya. “Büyük olanların çoğu bugünlerde başka iş yapmıyor! Ama benim fermuar açmam gerekiyor, ah evet ve bu havada ellerim feci tutulur!”&#160;Tiffany, şimdi dumanla dolu olan tavana baktı.</p>
<p>“Devamlı mı izliyorlar?” dedi dehşet içinde. “Klatchistan’daki savaştan daha fazla ilgi çektiğini duydum, ki o savaş epey tutuluyordu,” dedi Anoiya, kızarmış&#160;ellerini uzatarak. “Bak, soğuk yanması. Umurlarında olduğundan değil.”</p>
<p>“Ben... yıkanırken bile mi?” dedi Tiffany.</p>
<p>Tanrıça pis pis güldü. “Evet. Karanlıkta da görebilirler. Bu konuda düşünmemek en iyisi.”</p>
<p>Tiffany yine tavana baktı. Bu gece banyo yapmayı düşünüyordu.</p>
<p>“Düşünmemeye çalışırım,” dedi karanlık bir tavırla, sonra ekledi: “Tanrıça olmak... zor mu?”</p>
<p>“İyi günleri de olmuştur,” dedi Anoiya. Sigaralı kolunu dirsekten tutarak ve alev alev yanan, kıvılcımlar saçan sigarayı yüzüne yaklaştırarak ayağa kalktı. Sigaradan sert&#160;bir nefes çekti, başını kaldırdı ve bir duman bulutu üfledi. Bulut gidip tavandaki sis tabakasına katıldı. Kıvılcımlar&#160;yağmur gibi yağıyordu. “Çekmece işinde eski değilim. Eskiden yanardağ tanrıçasıydım.”</p>
<p>“Gerçekten mi?” dedi Tiffany. “Hiç tahmin edemezdim.”</p>
<p>“Ah, evet. Çığlıkları saymazsan iyi bir işti,” dedi Anoiya. Sonra, acı bir sesle ekledi: “Ha! Bir de fırtına tanrıları devamlı lavlarımın üzerine yağmur yağdırıyordu. Erkekler&#160;böyledir, hayatım. Lavlarını söndürmeye çalışır.”</p>
<p>“Bir de suluboya resimlere bakarlar,” dedi Tiffany.</p>
<p>Anoiya’nın gözleri kısıldı. “Başkasının resimlerine mi?” “Evet!”</p>
<p>“Erkekler! Hepsi aynı,” dedi Anoiya. “Beni dinle hayatım, Bay Kış Ustası’na kapıyı göster. Ne de olsa o yalnızca doğanın unsurlarından biri.”</p>
<p>Tiffany kapıya baktı.</p>
<p>“Tekmeyi salla hayatım, bavulunu toplamasını söyle ve kilitleri de değiştir. Sıcak ülkelerdeki gibi, sene boyunca&#160;yaz sürsün. Her yer üzümlerle dolu olsun, hı? Her ağaçtan&#160;Hindistan cevizleri sarksın! Hah, ben yanardağ oyunun-dayken, mangolar yüzünden kılımı kıpırdatamıyordum.&#160;Kara, sise ve çamura veda ederiz. Şu şeysi sende mi?”&#160;“Şeysi?..” dedi Tiffany, endişeli görünerek.</p>
<p>“Bir yerden çıkacaktır, eminim,” dedi Anoiya. “Biraz ustalık gerektirdiğini duydum... Hop, çekmece sarstıklarını duyuyorum, oraya uçmam gerek, sen endişelenme, senin&#160;nerede olduğunu ona söylemem...”</p>
<p>Tanrıça yok oldu. Duman da öyle.</p>
<p>Başka ne yapabileceğini bilemeyen Tiffany, bir tabağı et ve sebzeyle doldurdu ve yemeğini yedi. Demek öyle... artık&#160;tanrıları görebiliyordu, öyle mi? Ve tanrıların ondan haberi&#160;vardı, öyle mi? Ve herkes ona tavsiye vermek istiyordu.</p>
<p>Yüksek yerlerde oturanların dikkatini çekmek iyi değildir, demişti babası.</p>
<p>Ama etkileyiciydi. Ona aşık, hı? Ve herkese anlatıyor? Ama o gerçekten de bir unsurdu, doğru düzgün bir tanrı&#160;bile değildi. Tek bildiği rüzgârın ve suyun yerini değiştirmekti!</p>
<p>Yine de... hah! Bazı insanların peşlerinde koşan unsurları yoktu! Ah evet! Buna ne demeli? Dürüst erkekleri tuzaklarına çekmek için suluboya resim yapan kızlarla dans edecek kadar aptal olanlar varsa, eh, Tiffany de hemen hemen tanrı olan kişilere kibirli davranabilirdi. Bir mektubunda bundan bahsetmebydi.yalnız, Ama tabi ki bundan&#160;sonra ona yazmayacaktı. Hah!</p>
<p>Birkaç kilometre uzakta, hayvan yağlarından ve bitki küllerinden kendi sabununu yapan ihtiyar Karatakke Ana,&#160;tam çarşaf kaynatmaya hazırlanırken bir sabun kalıbının&#160;ellerinden koparılıp alındığını hissetti. Bir de fıçıdaki su&#160;kaskatı dondu.</p>
<p>Cadı olduğundan hemen, “Tuhaf bir hırsız var buralarda!” dedi.</p>
<p>Ve Kış Ustası yanıt verdi:</p>
<p>“insan yapacak kadar bitkisel kül!”</p><div><img src="main-21.jpg" alt=""/></div><h4>BEREKET BOYNUZU</h4>
<p>O gece, Ogg Ana yattıktan sonra, Tiffany hevesle beklediği banyosunu yaptı. Hafife alınacak iş değildi, ilk önce teneke küvetin, bahçenin dibindeki tuvaletin arkasındaki&#160;çengelinden alınması ve karanlık, soğuk gece havasında&#160;ateşin önündeki şeref yerine sürüklenmesi gerekiyordu.&#160;Ateşin ve siyah mutfak sobasının üzerinde tencereler ısıtılıyordu ve on beş santim derinliğinde ılık su elde etmek&#160;bile özel çaba gerektiriyordu. Daha sonra, suyun tamamının küvetten lavaboya boşaltılması, küvetin sabah dışarı&#160;götürülmek üzere bir köşeye konması gerekiyordu. Bütün&#160;bunları yapacaksanız, her santimetrenizi iyice ovalasanız&#160;da olurdu.</p>
<p>Tiffany fazladan bir şey daha yaptı: bir karton parçasına “ÖZEL!!” yazdı ve kartonu yukarıdan okunabilecek şekilde odanın ortasındaki tavan lambasına sıkıştırdı. Meraklı&#160;tanrıları vazgeçireceğinden emin değildi, ama bunu yaptıktan sonra daha kendini rahat hissetti.</p>
<p>O gece düş görmeden uyudu. Sabah taze bir kar tabakası her yeri kaplamıştı ve Ogg Ana’nın torunlarından ikisi bahçeye kardan adam yapıyordu. Bir süre sonra içeri girdiler ve burun yapmak için bir havuç, göz yapmak için iki&#160;parça kömür istediler.</p>
<p>Ogg Ana, Tiffany’yi ıssız Slice köyüne götürdü. Oradaki insanlar, akraba olmadıkları birini gördüklerinde her zaman şaşırıyor, her zaman memnun oluyorlardı. Ogg Ana&#160;karda açılmış patikaları kullanarak sallana sahana kulübeleri dolaştı, bir filin içinde yüzebileceği kadar çok çay içti&#160;ve küçük cadı işleri yaptı. Yaptığı daha çok dedikoduymuş&#160;gibi görünüyordu, ama işin numarasını anladıktan sonra,&#160;büyünün nasıl olduğunu görebiliyordunuz. Ogg Ana, birkaç dakikalığına bile olsa, insanların düşünce yapılarını&#160;değiştiriyordu. Geride bıraktığı insanlar birazcık daha iyi&#160;insanlar oluyordu. Aslında değildiler, ama Ogg Ananın dediği gibi, böylece onlara bir hedef vermiş oluyordu.</p>
<p>Sonra bir düşsüz gece daha geçti, ama sabahın beş buçuğunda Tiffany aniden uyandı... Kendini tuhaf hissediyordu.</p>
<p>Penceredeki kırağıyı sildi ve ay ışığı altında duran kardan adamı gördü.</p>
<p>‘Bunu neden yapıyoruz?’ diye merak etti. Kar yağar yağmaz kardan adam yapıyoruz. Bir şekilde Kış Ustası’na tapınmış oluyoruz. Kardan insan yapıyoruz, onu canlandırmak</p>
<p>için ona kömürden gözler ve havuçtan burun veriyoruz. Ah, görüyorum ki çocuklar bir atkı da takmışlar. Kardan adamın&#160;ihtiyaç duyduğu şey bu işte, onu sıcak tutacak bir atkı...</p>
<p>Sessiz mutfağa indi ve yapacak başka şey bulamadığından masayı sildi. Elleriyle bir şey yapmak, düşünmesini kolaylaştırıyordu.</p>
<p>Bir şey değişmişti ve değişen kendisiydi. Kendisi rüzgâra kapılıp uçan bir yaprakmış gibi, Kış Ustası’nın ne yapacağı,&#160;ne düşüneceği hakkında endişelenip duruyordu. Onun sesini kafasının içinde, bulunmaya hakkı olmayan bir yerde&#160;duymaktan korkuyordu.</p>
<p>Eh, artık değil. Bir daha değil.</p>
<p>Kış Ustası onun hakkında endişelenmeliydi.</p>
<p>Evet, Tiffany bir hata yapmıştı. Evet, onun suçuydu. Ama ona zorbalık edilmesini kabul etmeyecekti. Oğlanların ortalıkta dolanıp lavınızın üzerine yağmur yağdırmasına ve başkalarının suluboya resimlerine bakmasına izin&#160;vermemeniz lazımdı.</p>
<p>Hikâyeyi bul, derdi Havausta Nine hep. O, dünyanın hikâye modelleriyle dolu olduğuna inanıyordu. Hikâyeleri&#160;başıboş bırakırsanız, onlar sizi kontrol ederdi. Ama onları&#160;incelerseniz, onları öğrenirseniz... onları kullanabilirdiniz,&#160;değiştirebilirdiniz...</p>
<p>Bayan İhanet, hikâyeler hakkında her şeyi biliyordu, değil mi? Kendine güç sağlamak için onları örümcek ağı gibi dokurdu. Ve bu işe yarardı, çünkü insanlar onlara inanmak&#160;istiyordu. Ogg Ana da bir hikâye anlatmıştı. Şişman, neşeli</p>
<p>Ogg Ana, içki içmekten hoşlanan (sonra bir tane daha, çok teşekkürler) ve herkesin en sevdiği büyükannesi olan Ogg&#160;Ana... Ama o küçük, ışıl ışıl gözler kafanızın içine girebiliyor, tüm sırlarınızı okuyabiliyordu.</p>
<p>Sızı Nine’nin bile bir hikâyesi vardı. O yüksek tepelerde, eski çoban kulübesinde yaşar, çimenlerin üzerinde esen rüzgârı dinlerdi. Gizemli ve yalnızdı ve hikâyeler süzülerek gelir, onun çevresinde toplanırdı: Ölü olmasına rağmen kayıp kuzuları bulduğu hakkındaki hikâyeler, onun&#160;halkına hâlâ göz kulak olduğuna dair hikâyeler...</p>
<p>İnsanlar dünyanın bir hikâye olmasını istiyordu, çünkü hikâyeler kulağa doğru gelir, mantıklı olurdu. İnsanlar dünyanın mantıklı olmasını istiyordu.</p>
<p>Eh, Tiffany’nin hikâyesi, itilip kakılan küçük bir kızın hikâyesi olmayacaktı. Bu hiç mantıklı değildi.</p>
<p>Yalnız... Kış Ustası aslında kötü değildi. Mitoloji kitabındaki tanrılar insan olmanın yolunu çözmüş gibiydi -bazen biraz fazla insansı oluyorlardı- ama bir kar fırtınası ya da bir bora bunu nasıl öğrenebilirdi? Kış Ustası tehlikeli&#160;ve korkutucuydu, ama onun için üzülmeden de edemiyordunuz.</p>
<p>Biri, Ogg Ana’nm arka kapısını dövüyordu. Siyahlar içinde, uzun boylu bir şekil olduğu anlaşıldı.</p>
<p>“Yanlış ev,” dedi Tiffany. “Burada azıcık bile olsa hasta hiç kimse yok.”</p>
<p>Bir el siyah başlığa gitti ve başlığın derinliklerinden bir ses tısladı:</p>
<p>“Benim, Annagramma! O içeride mi?”</p>
<p>“Bayan Ogg henüz kalkmadı,” dedi Tiffany.</p>
<p>“Güzel. İçeri gelebilir miyim?”</p>
<p>Mutfak masasında, bir fincan çayla içini ısıtırken, An-nagramma her şeyi anlattı. Ormanda hayat iyi gitmiyordu.</p>
<p>“İki adam beni görmeye geldi. Aptal bir inek varmış ve ikisi de ineğin kendisine ait olduğunu düşünüyor!” dedi.</p>
<p>“Bu, Joe Broomsocket ve Shifty Adams olmalı. Sana onlar hakkında da bir not bırakmıştım,” dedi Tiffany. “Ne zaman biri ya da diğeri içki içse, o inek üzerine tartışmaya&#160;başlıyorlar.”</p>
<p>“Benim ne yapmam bekleniyor?”</p>
<p>“Başını salla ve gülümse. İnek ölene kadar bekle, derdi Bayan İhanet hep. Ya da adamlardan biri,” dedi Tiffany.&#160;“Tek yol bu.”</p>
<p>“Bir de domuzu hastalanan bir kadın geldi!”</p>
<p>“Sen ne yaptın?”</p>
<p>“Domuzlarla ilgilenmediğimi söyledim. Ama kadın gözyaşlarına boğuldu, bu yüzden Bangle’m Evrensel Şifa’sım denedim.”</p>
<p>“Onu bir domuz üzerinde mi kullandın?” dedi Tiffany, şaşkınlıkla.</p>
<p>“Eh, domuz-cadısı büyü kullanıyor, bu yüzden ben neden. ..” diye başladı Annagramma, kendini savunurcasma.</p>
<p>“Ama o nelerin işe yaradığını biliyor!” dedi Tiffany.</p>
<p>“Onu ağaçtan indirdiğimde durumu son derece iyiydi! Kadının o kadar şamata yapmasına hiç gerek yoktu! Eminim tüyleri de uzayacaktır! Zamanla!”</p>
<p>“Benekli bir domuz değildi, değil mi? Kadının gözleri kısık mıydı?”</p>
<p>“Evet! Sanırım! Fark eder mi?”</p>
<p>“Bayan Stumper o domuza çok bağlıdır,” dedi Tiffany, paylarcasma. “Elaftada bir kulübeye getirir onu. Normalde&#160;sırf midesi bozulduğu için. Domuzu fazla besliyor.”</p>
<p>“Gerçekten mi? O zaman bir dahaki sefere kapıyı açmam,” dedi Annagramma, kararlılıkla.</p>
<p>“Hayır, onu içeri al. Aslında yalnızlık çekiyor ve biraz gevezelik etmek istiyor.”</p>
<p>“Eh, zamanımı sohbet etmek isteyen yaşlı bir hanımı dinlemeye harcamaktansa yapacak daha iyi işlerim var,”&#160;dedi Annagramma, kızgınlıkla.</p>
<p>Tiffany ona baktı. Kızın beyni çalışana kadar kafasını masaya çarpmak dışında, nereden başlayabilirdiniz ki?</p>
<p>“Çok dikkatli dinle!” dedi. “Yaşlı hanımı dinlemeni kastediyorum, yalnızca beni değil. Sohbet etmek isteyen&#160;yaşlı hanımları dinlemekten daha iyi işin yok. Herkes cadılara bir şeyler anlatır. Bu yüzden herkesi dinle, çok konuşma ve söyledikleri hakkında, bunu nasıl söyledikleri&#160;hakkında düşün ve gözlerine bak. Her şey büyük bir yap-boz gibidir, ama yalnızca sen bütün parçaları görebilirsin.&#160;Senin bilmeni istedikleri şeyleri bileceksin, senin bilmeni&#160;istemedikleri şeyleri de bileceksin, hatta kimsenin bilmediğini sandıklan şeyleri bileceksin. İşte bu yüzden&#160;evleri dolaşıyoruz. İşte bu yüzden sen de evleri dolaşacaksın, ta ki onların hayatlarının bir parçası olana kadar.”</p>
<p>“Bütün bunları sırf bir çiftçi ve köylü kalabalığı üzerinde biraz güç kazanmak için mi yapacağım?”</p>
<p>Tiffany hızla döndü ve bir sandalyeyi öyle şiddetle tekmeledi ki sandalyenin bacağı kırıldı. Annagramma çabucak geriledi.</p>
<p>“Bunu neden yaptın?”</p>
<p>“Sen akıllısın, sen tahmin et!”</p>
<p>“Ah, unutmuşum... baban bir çoban... ”</p>
<p>“Güzel! Hatırladın!” Tiffany duraksadı. Üçüncü Kuşkusu sayesinde beynine bir konuda emin olduğu duygusu doluyordu. Aniden Annagramma’yı tanıdı.</p>
<p>“Ya senin baban?” diye sordu.</p>
<p>“Ne?” Annagramma içgüdüyle sırtını dikleştirdi. “Ah, bir sürü çiftliği var.</p>
<p>“Yalancı!”</p>
<p>“Eh, belki onun bir çiftçi olduğunu söylemeliyim...” diye başladı kız. Huzursuzlanmaya başlamıştı.</p>
<p>“Yalancı!”</p>
<p>Annagramma geriledi.</p>
<p>“Ne cüretle benimle bu şekilde konuşursun.</p>
<p>“Ne cüretle bana gerçeği söylemezsin?”</p>
<p>Takip eden sessizlikte, Tiffany her şeyi duydu: sobadaki odunun hafif çıtırtısı, kilerdeki farelerin sesleri, bir mağaradaki deniz gibi kükreyen kendi nefesi...</p>
<p>“Bir çiftçi için çalışıyor, tamam mı?” dedi Annagramma, çabucak ve sonra kendi sözleri karşısında şok geçirmiş gibi&#160;baktı. “Bizim toprağımız yok, kulübemiz bile bize ait değil.&#160;Madem istiyorsun, gerçek bu işte. Mutlu oldun mu?”</p>
<p>“Hayır. Ama teşekkür ederim,” dedi Tiffany.</p>
<p>“Diğerlerine söyleyecek misin?”</p>
<p>“Hayır. Fark etmez. Ama Havausta Nine bu işi berbat etmeni istiyor, anlıyor musun? Sana karşı değil...” Tiffany&#160;duraksadı, sonra devam etti, “Demek istediğim, herkesten&#160;fazla değil. Yalnızca Bayan Kulağakaçan’m cadılık tarzının&#160;işe yaramadığını herkesin görmesini istiyor. Tam da onun&#160;yapacağı şey! Sana karşı tek kelime etmedi, tam olarak istediğin şeyi almana izin verdi. Tıpkı bir hikâye gibi. Tam&#160;olarak dilediğin şeyi alırsan her şeyin yanlış gideceğini&#160;herkes bilir. Ve sen kulübe diliyordun. Ve her şeyi berbat&#160;edeceksin.”</p>
<p>“Alışmak için bir iki güne ihtiyacım var yalnızca.</p>
<p>“Neden? Sen kulübesi olan bir cadısın. Başa çıkabilmen gerekiyor! Eğer yapamıyorsan, neden üstlendin?”</p>
<p>Başa çıkabilmen gerekiyor, çoban kız! Yapamıyorsan, neden üstlendin?</p>
<p>“Yani bana yardım etmeyecek misin?” Annagramma dik dik Tiffany’ye baktı ve sonra yüzündeki ifade olağandışı bir&#160;biçimde hafifçe yumuşadı. “Sen iyi misin?” dedi.</p>
<p>Tiffany gözlerini kırpıştırdı. İnsanın kendi sesinin zihninin diğer yanından yankılanması korkunç bir şeydir.</p>
<p>“Bak, zamanım yok,” dedi zayıfça. “Belki diğerleri yardım edebilir?”</p>
<p>“Onların bilmesini istemiyorum!” Panik Annagramma’ nın yüzünü kapladı.</p>
<p>Büyüyle yapabilir, diye düşündü Tiffany. Yalnız, cadılık konusunda iyi değil. İşi berbat eder. İnsanları berbat eder.</p>
<p>Pes etti. “Tamam, biraz zaman ayırabilirim sanırım: Ogg Ana’nın Yeri’nde çok ev işi yok. Hem, durumu diğerlerine&#160;de açıklarım. Bilmeleri gerek. Muhtemelen yardım ederler.&#160;Sen hızlı öğreniyorsun, yaklaşık bir haftada temel konuları&#160;anlarsın.”</p>
<p>Tiffany, Annagramma’nm yüzünü izledi. Kız ciddi ciddi düşünüyordu! Boğuluyor olsa ve ona bir ip atsanız, ipin&#160;yanlış renkte olduğundan yakınırdı...</p>
<p>“Eh, eğer yalnızca yardım edeceklerse...” dedi Annagramma, neşelenerek.</p>
<p>Kızın gerçek dünyayı kendi kafasına göre düzenlemesi hayranlık uyandırıcıydı. Bir hikâye daha, diye düşündü Tiffany; tamamen Annagramma hakkında.</p>
<p>“Evet, sana yardım ediyor olacağız,” diyerek içini çekti.</p>
<p>“Belki insanlara, kızların bir şeyler öğrenmek için bana geldiğini bile söyleyebiliriz?” dedi Annagramma umutla.</p>
<p>İnsanlar, öfkeye teslim olmadan önce ona kadar saymak gerektiğini söyler. Ama karşınızdaki kişi Annagramma ise,&#160;daha büyük sayıları, örneğin bir milyon sayısını bilmekte&#160;fayda vardı.</p>
<p>“Hayır,” dedi Tiffany. “Bunu yapacağımızı sanmıyorum. Öğrenme işini yapan sensin.”</p>
<p>Annagramma itiraz etmek için ağzını açtı, Tiffany’nin yüzündeki ifadeyi gördü ve itiraz etmemeye karar verdi.</p>
<p>“Şey, evet,” dedi. “Elbette, şey... teşekkür ederim.”</p>
<p>işte bu sürpriz olmuştu.</p>
<p>“Muhtemelen yardım edeceklerdir,” dedi Tiffany. “İçimizden biri başarısızlığa uğrarsa, bu iyi görünmez.”</p>
<p>Hayretler içinde, kızın ciddi ciddi ağladığını gördü. “Ben yalnızca, onların gerçekten arkadaşım olduğunu düşünmemiştim...”</p>
<p>“Ondan hoşlanmıyorum,” dedi, dizine dek domuzlara gömülmüş olan Petulia. “Bana domuz-cadısı diyor.”</p>
<p>“Eh, sen domuz-cadısısın ama,” dedi Tiffany, ağılın dışından. Büyük baraka domuzlarla doluydu. Gürültü de&#160;neredeyse koku kadar kötüydü. Dışarıda, toz gibi ince bir&#160;kar yağıyordu.</p>
<p>“Evet, ama o söylediğinde domuz çok, cadı az oluyor,” dedi Petulia. “O her ağzını açtığında, bir şeyi yanlış yaptığımı düşünüyorum.” Elini bir domuzun yüzüne doğru salladı&#160;ve birkaç kelime mırıldandı. Hayvanın gözleri şaşı oldu ve&#160;ağzını açtı. Şişedeki yeşil sıvıdan büyük bir doz aldı.</p>
<p>“Onu kendi başına çabalamaya bırakamayız,” dedi Tiffany. “İnsanlar incinebilir.”</p>
<p>“Eh, bu bizim hatamız olmaz, değil mi?” dedi Petulia, bir başka domuzun ilacını vererek. Elini boru yaptı ve şamatanın üzerinden ağılların diğer ucundaki adama bağırdı.</p>
<p>“Fred, bunlar tamam!” Sonra ağıldan çıktı ve Tiffany, onun elbisesinin eteğini beline sıkıştırdığını ve altına kaim deri&#160;pantolon giydiğini gördü.</p>
<p>“Bu sabah gerçekten çok şamata yapıyorlar,” dedi Petu-lia. “Biraz heyecanlılar gibi.”</p>
<p>“Heyecanlı mı?” dedi Tiffany. “Ah... evet.”</p>
<p>“Dinle, erkek domuzların kendi barakalarında bağırdıklarını duyabilirsin,” dedi Petulia. “Baharın kokusunu aldılar.”</p>
<p>“Ama daha Domuznöbeti bile değil!”</p>
<p>“Yarından sonraki gün. Her neyse, bahar karın altında uyuyor, derdi babam,” dedi Petulia, ellerini bir kovada yıkayarak.</p>
<p>Hımm yok, dedi Tiffany’nin Üçüncü Kuşkusu. Petulia çalışırken asla “hımm” demiyor. Çalışırken her şeyden&#160;emin. Dik duruyor. Kontrol onda.</p>
<p>“Bak, yanlış bir şey görürsek ve o konuda hiçbir şey yapmazsak bu bizim hatamız olur,” dedi Tiffany.</p>
<p>“Ah, yine Annagramma,” dedi Petulia. Omuzlarını silkti. “Bak, Domuznöbeti’nden sonra haftada bir oraya gidebilirim belki. Ona temel şeyleri gösteririm. Bu seni mutlu eder mi?”</p>
<p>“Eminim Annagramma minnettar olur.”</p>
<p>“Eminim olmaz. Diğerlerine sordun mu?”</p>
<p>“Hayır, senin kabul ettiğini bilirlerse onlar da kabul eder diye düşündüm,” dedi Tiffany.</p>
<p>“Hah! Eh, sanırım en azından denediğimizi söyleyebiliriz. Biliyor musun, bir sürü sözcük bildiği ve kıvılcımlı sihirleri yapabildiği için Annagramma’nm çok akıllı olduğunu sanırdım. Ama ona hasta bir domuz gösterdiğinde,&#160;hiçbir işe yaramıyor!”</p>
<p>Tiffany ona Bayan Stumper’m domuzundan bahsetti ve Petulia şok geçirdi.</p>
<p>“Bu tür şeylere izin veremeyiz,” dedi. “Ağacın tepesinde mi? O zaman, belki bu akşam uğramaya çalışırım.” Duraksadı. “Havausta Nine’nin bundan hoşlanmayacağını biliyorsun. Onunla Bayan Kulağakaçan arasında kalmak ister&#160;miyiz?”</p>
<p>“Doğru şeyi yapıyor muyuz, yapmıyor muyuz?” dedi Tiffany. “Her neyse, bize en kötü ne yapabilir ki?”</p>
<p>Petulia neşesiz kısa bir kahkaha attı. “Şey,” dedi, “ilk olarak bizi...”</p>
<p>“Yapmaz.”</p>
<p>“Keşke senin kadar emin olabilsem,” dedi Petulia. “Tamam, o zaman. Bayan Stumper’m domuzu için.”</p>
<p>Tiffany ağaçların üzerinde uçuyordu ve zaman zaman botlarına yüksekteki dallar sürtünüyordu. Karı gevrekleş-tirmeye ve kremalı kek gibi ışıldatmaya ancak yetecek kadar kış güneşi vardı.</p>
<p>Yoğun bir sabah olmuştu. Meclis Annagramma’ya yardım etmekle fazla ilgilenmemişti. Meclisin kendisi bile çok eskide kalmış gibiydi. Yoğun bir kış olmuştu.</p>
<p>“Tek yaptığımız, Annagramma bize patronluk taslarken debelenmek oldu,” demişti Dimity Şamata, mineraller öğütüp mum ışığında ısıtmakta olduğu minik kaba yavaş yavaş, dikkatle dökerek. “Ben büyüyle uğraşamayacak kadar&#160;meşgulüm. Büyü hiçbir zaman faydalı bir şey yapmıyor.&#160;Onun sorunu ne, biliyor musun? Bir şeyler satın alarak&#160;cadı olabileceğini sanıyor.”</p>
<p>“İnsanlarla başa çıkmayı öğrenmesi gerekiyor, o kadar,” dedi Tiffany. Bu noktada kap patladı.</p>
<p>“Eh, bunun her zamanki diş ağrısı tedavilerinden olmadığını güvenle söyleyebiliriz, sanırım,” dedi Dimity, saçlarından kabın parçalarını temizleyerek. “Tamam, Petulia yapıyorsa, arada bir ben de bir günümü ayırabilirim. Ama&#160;pek işe yaramayacak.”</p>
<p>Tiffany uğradığında Lucy Emireri su dolu bir küvetin içinde giyinik olarak, boylu boyunca yatıyordu. Başı yüzeyin hemen altındaydı, ama Tiffany’nin başını içeri uzattığını görünce boğulmuyorum! diyen bir tabela kaldırdı. Bayan Kene onun iyi bir cadı-bulucu olacağını söylemişti, bu&#160;yüzden sıkı çalışıyordu.</p>
<p>“Neden Annagramma’ya yardım edecekmişim, anlamıyorum,” dedi, Tiffany onun kurulanmasına yardım ederken. “O yalnızca o alaycı sesiyle insanları küçümsemekten hoşlanıyor. Hem, sana ne ki? Senden hoşlanmadığını biliyorsun.”</p>
<p>“Hep geçinebildiğimizi düşünmüşümdür... yani üç aşağı beş yukarı,” dedi Tiffany.</p>
<p>“Gerçekten mi? Sen onun teşebbüs bile edemeyeceği şeyler yapabiliyorsun! Görünmez olma numaran gibi...&#160;hem de çok kolaymış gibi yapıyorsun! Ama sen toplantılara geldiğinde bizler gibi davranıyorsun ve daha sonra&#160;ortalığın toplanmasına yardım ediyorsun. Bu onu deli ediyor!”</p>
<p>“Bak, neden bahsettiğini hiç anlamıyorum.</p>
<p>Lucy yeni bir havlu aldı. “Ondan daha başarılı birinin bununla böbürlenmemesi fikrine dayanamıyor.”</p>
<p>“Bunu neden yapayım ki?” dedi Tiffany şaşkınlıkla. “Çünkü o senin yerinde olsa yapardı,” dedi Lucy, bıçağı&#160;ve çatalı dikkatle topuzuna geri sokarak.* “Senin ona güldüğünü düşünüyor. Şimdi de, aman aman, sana güvenmek&#160;zorunda. Burnuna iğne soksan daha iyiydi.”</p>
<p>Ama Petulia katılmıştı ve bu yüzden Lucy ve diğerleri de katıldı. İki sene önce, ünlü domuz numarasıyla Cadı&#160;Yarışlarını kazandığından beri Petulia büyük bir başarı hikâyesi olmuştu. Ona gülmüşlerdi -eh, Annagramma&#160;gülmüştü ve başka herkes mahcup mahcup sırıtmıştı- ama&#160;o iyi olduğu konuya sadık kalmıştı ve insanlar Havausta&#160;Nine’nin bile onun hayvanlar konusundaki yeteneğiyle&#160;yanşamayacağını söylüyordu. Aynı zamanda, sağlam bir&#160;saygı kazanmıştı. İnsanlar cadıların yaptığı pek çok şeyi&#160;anlamıyordu, ama hasta bir ineği ayağa kaldırabilen biri...&#160;işte, insanların saygıyla baktığı biri olurdu. Bu yüzden, tüm</p>
<p>* Tüm cadılar biraz gariptir. Bu gariplikle erken yüzleşmek sizin için en iyisidir.</p>
<p>meclis için Domuznöbeti’nin sonrası Daima Annagramma zamanı olacaktı.</p>
<p>Tiffany, başı dönerek, Ogg Ana’mn Yeri’ne döndü. Birinin onu kıskanabileceği hiç akima gelmemişti. Tamam, bir iki şey öğrenmişti, ama bunları herkes yapabilirdi. Kendinizi kapatmayı öğrenmeniz yeterliydi.</p>
<p>Kapının ardındaki çölün kumlarında oturmuştu, ustura dişli köpeklerle yüzleşmişti... Hatırlamak istediği şeyler değildi bunlar. Ve hepsinin üstüne, bir de Kış Ustası vardı.</p>
<p>Kış Ustası at olmadan onu bulamazdı, herkes bundan emindi. Onunla kafasının içinde konuşabilirdi, Tiffany de&#160;onunla konuşabilirdi, ama bu bir tür sihirdi ve haritalarla&#160;bir ilgisi yoktu.</p>
<p>Kış Ustası bir süredir sessizdi. Muhtemelen buz dağları yapıyordu.</p>
<p>Tiffany uçan süpürgeyi ağaçların arasındaki küçük, kel bir tepeye indirdi. Görünürlerde kulübe yoktu.</p>
<p>Süpürgeden indi, ama ne olur ne olmaz diye ona tutunmaya devam etti.</p>
<p>Yıldızlar çıkıyordu. Kış Ustası berrak gecelerden hoşla-nırdı. Bu tür geceler daha soğuk olurdu.</p>
<p>Ve sözler geldi. Kendi sesiyle, kendi sözleriydi ve ne anlama geldiklerini biliyordu Tiffany, ama bir tür yankıları vardı.</p>
<p>“Kış Ustası! Sana emrediyorum!”</p>
<p>Sözcüklerin ne kadar yüksek perdeden çıktığına şaşarak gözlerini kırpıştırırken yanıt geldi.</p>
<p>Ses her yerdeydi.</p>
<p>Kış Ustası’na kim emir veriyor?</p>
<p>“Ben Yaz Kadınıyım.” Eh, bir tür dublörüm, diye düşündü.</p>
<p>“O zaman neden benden saklanıyorsun?”</p>
<p>“Buzundan korkuyorum. Soğuğundan korkuyorum. Çığlarından kaçıyorum. Fırtınalarından saklanıyorum.”&#160;Ah, tamam. İşte bu, tanrıça tarzı konuşmaktı.</p>
<p>“Benimle birlikte, buzdan dünyamda yaşa!”</p>
<p>“Bana ne cüretle emir verebilirsin! Bana emir vermeye cüret etmeye kalkma!”</p>
<p>“Ama benim kışımda yaşamayı sen seçtin...” Kış Ustası kararsız gibiydi.</p>
<p>“Ben nereye istersem oraya giderim. Ben kendi yolumu yaparım. Ben kimseden izin almam. Senin ülkende bana&#160;saygı duyacaksın ya da hesap vereceksin!” Bu kısım benim,&#160;diye düşündü Tiffany, araya laf sokabildiği için memnun&#160;olarak.</p>
<p>Kararsızlık ve şaşkınlıkla dolu uzun bir sessizlik oldu. Sonra Kış Ustası, “Sana nasıl hizmet edebilirim, hanımefendi?” diye sordu.</p>
<p>“Bana benzeyen buz dağları yok. Bin gemi batıran bir yüz olmak istemiyorum.”</p>
<p>“Ya kırağı? Kırağıları paylaşabilir miyiz? Kar taneleri?”</p>
<p>“Kırağılar olmaz. Adımı pencerelere yazmamaksın. Bu yalnızca sorun yaratır.”</p>
<p>“Ama seni kar taneleriyle şereflendirmeme izin var mı?”</p>
<p>“Şey...” Tiffany durdu. Tanrıçalar ‘şey’ dememeliydi, bundan emindi.</p>
<p>“Kar taneleri... kabul edilebilir,” dedi. Ne de olsa, diye düşündü, üstlerinde adım yok. Demek istediğim, çoğu insan fark etmez ve etseler de ben olduğumu bilmezler.</p>
<p>O zaman, tekrar dans edene dek kar taneleri olacak, hanımefendi. Ve dans edeceğiz, çünkü ben kendimi insan&#160;yapıyorum!</p>
<p>Kış Ustası’nın sesi... gitti.</p>
<p>Tiffany yine ağaçların arasında yalnızdı.</p>
<p>Ama... değildi.</p>
<p>“Hâlâ orada olduğunu biliyorum,” dedi, nefesiyle havada bir kıvılcım bırakarak. “Şensin, değil mi? Seni hissedebiliyorum. Sen benim düşüncelerim değilsin. Seni ben hayal etmiyorum. Kış Ustası gitti. Ağzımla konuşabilirsin.&#160;Sen kimsin?”</p>
<p>Rüzgâr yakındaki ağaca yığılmış karları döktü. Yıldızlar ışıldadı. Başka hiçbir şey kıpırdamadı.</p>
<p>“Buradasın,” dedi Tiffany. “Kafamın içine düşünceler koydun. Hatta kendi sesimle benimle konuştun. Bu bir&#160;daha olmayacak. Artık bu duyguyu bildiğime göre, seni dışarıda tutabilirim. Bana söyleyecek bir şeyin varsa, şimdi&#160;söyle. Buradan gittikten sonra, zihnimi sana kapatacağım.&#160;Bir daha...”</p>
<p>Bu kadar çaresiz olmak nasıl bir his, çoban kız?</p>
<p>“Sen Yaz’sın, değil mi?” dedi Tiffany.</p>
<p>Sen de annesinin giysilerini giymiş küçük bir kız gibisin, büyük ayakkabılar içinde küçük ayaklar, toprağa sürünen&#160;bir elbise. Aptal bir çocuk yüzünden dünya donacak...</p>
<p>Tiffany... tarif etmesi imkansız bir şey yaptı ve ses uzak bir böceğin sesine dönüştü.</p>
<p>Tepenin üstü ıssız ve soğuktu. Ve devam etmekten başka yapılabilecek hiçbir şey yoktu. Haykırabilir, ağlayabilir, ayaklarınızı yere vurabilirdiniz, ama biraz ısınmanız dışında hiçbir işe yaramazdı. Haksızlık olduğunu söyleyebilirdiniz ve bu doğru olurdu, ama evrenin umurunda değildi,&#160;çünkü ‘adil’ sözcüğünün anlamını bilmiyordu zaten. Cadı&#160;olmanın asıl sorunu da buydu. Her şey size kalmıştı. Hep&#160;size kalmıştı.</p>
<p>Domuznöbeti daha fazla kar ve birkaç armağanla geldi. Ama, oradan geçen yolcu arabaları olmasına rağmen, evden&#160;hiçbir şey gelmedi. Tiffany kendi kendine, muhtemelen iyi&#160;bir sebebi olduğunu söyledi ve buna inanmaya çalıştı.</p>
<p>Bu, senenin en kısa günüydü ve uygun bir gündü, çünkü senenin en uzun gecesiyle pek iyi bir ikili oluşturuyorlardı.&#160;Bu kışın yüreğiydi, ama Tiffany ertesi gün gelen armağanı&#160;beklemiyordu.</p>
<p>Çok kar yağıyordu, ama akşam göğü pembe-maviydi ve buz gibiydi.</p>
<p>Pembe akşam göğünden bir ıslık sesi eşliğinde geldi ve Ogg Ana’nm bahçesine inerek çamur yağdırdı ve büyük bir&#160;delik açtı.</p>
<p>“Eh, lahanalara veda edelim,” dedi Ogg Ana, pencereden dışarı bakarak.</p>
<p>Dışarı çıktıklarında delikten buharlar çıkıyordu ve güçlü bir lahana kokusu vardı.</p>
<p>Tiffany buharların içine baktı. Nesne toprak ve bitki saplarıyla kaplıydı, ama yuvarlak bir şey seçebiliyordu.</p>
<p>Deliğin içine, çamurların ve buharların arasına girerek gizemli şeye yaklaştı. Artık çok sıcak değildi ve çamurları&#160;kazımaya başladığında, nesnenin ne olduğu konusunda pis&#160;bir sezgiye kapıldı.</p>
<p>Anoiya’nm bahsettiği şey olduğundan emindi. Yeterince gizemli görünüyordu. Ve onu çamurdan çıkarırken, onu daha önce de gördüğünden emindi...</p>
<p>“Sen orada iyi misin? Buharlar yüzünden seni göremiyorum!” diye seslendi Ogg Ana. Gürültüye bakarak, komşular koşa koşa gelmişti; heyecanlı gevezelikler vardı.</p>
<p>Tiffany çabucak yeni gelen şeyin üzerine çamur ve ezilmiş lahanalar süpürdü ve yukarı seslendi:</p>
<p>“Sanırım bu şey patlayabilir. Herkese içeri girmesini söyle! Sonra da uzanıp elimi tut, olmaz mı?”</p>
<p>Yukarıda bağrışmalar oldu ve koşan ayakların sesi duyuldu. Ogg Ananın eli belirdi, sisin içinde sallandı ve Tiffany’nin çukurdan çıkmasına yardım etti.</p>
<p>“Mutfak masasının altına saklanalım mı?” dedi Ogg Ana, Tiffany elbisesinden çamur ve lahana silkelemeye çalışırken. Sonra Ogg Ana göz kırptı. “Eğer patlayacaksa?”</p>
<p>Oğlu Shawn, iki elinde birer kova suyla evi dolandı ve onları kullanmak için bir sebep olmadığını görünce hayal&#160;kırıklığına uğramış görünerek durdu.</p>
<p>“Neydi o anne?” dedi nefes nefese.</p>
<p>Ogg Ana Tiffany’ye baktı. Tiffany, “Şey... gökyüzünden kocaman bir taş düştü.”</p>
<p>“Kocaman taşlar gökyüzünde kalamaz, küçükhanım!” dedi Shawn.</p>
<p>“Sanırım bu taş da bu yüzden düştü, evlat,” dedi Ogg Ana, çabucak. “Faydalı bir şey yapmak istiyorsan, burada&#160;nöbet tutup kimsenin deliğe yaklaşmasına izin vermeyebilirsin.”</p>
<p>“Patlarsa ne yapayım anne?”</p>
<p>“Gel ve bana söyle, olmaz mı?” dedi Ogg Ana.</p>
<p>Tiffany’yi kulübeye soktu, kapıyı arkalarından kapattı ve “Ben başarısız bir yalancıyım Tiff,” dedi. “Bunu ancak&#160;kötü bir yalancı bilebilir. Orada ne var?”</p>
<p>“Şey, patlayacağını sanmıyorum,” dedi Tiffany. “Ve patlarsa, sanırım olabilecek en kötü şey lahana salatası ile&#160;kaplanmamız. Bunun Cornucopia olduğunu sanıyorum.”</p>
<p>Kapının dışında sesler duyuldu ve kapı açıldı.</p>
<p>“Bu ev takdis olsun,” dedi Havausta Nine, ayaklarını yere vurarak çizmelerindeki karı temizledi. “Senin oğlan&#160;içeri giremeyeceğimi söyledi, ama bence yanılıyordu. Becer ebildiğimce hızlı geldim. Ne oldu?”</p>
<p>“Cornucopiamız oldu,” dedi Ogg Ana, “o da her neyse.”</p>
<p>Aynı akşamın ilerleyen saatleriydi. Hava kararana kadar beklediler, sonra Cornucopia’yı çukurdan çıkardılar. Tiffany’nin beklediğinden çok daha hafifti; ama, aslında&#160;çok, çok ağır bir şeymiş de bilinmeyen sebeplerden dolayı bir süreliğine hafif olmaya karar vermiş gibi bir havası&#160;vardı.</p>
<p>Şimdi, çamurlarından ve lahanalarından arındırılmış bir biçimde, mutfak masasının üzerinde duruyordu. Tiffany&#160;onun belli belirsiz canlı göründüğünü düşünüyordu. Ele&#160;ılık geliyordu ve parmaklarının altında hafifçe titriyordu.</p>
<p>“Chaffinch’e göre,” dedi, önünde açık duran Mitoloji kitabındaki Yaz Hanımı sayfasına bakarak, “Tanrı Kör lo,&#160;Cornucopia’yı, Tanrıça Bisonomy’den olan iki çocuğunu&#160;beslemek için büyülü keçi Almeg’in boynuzundan yapmış.&#160;Daha sonra, Tanrıça Bisonomy, gölgesine bir köstebek fırlatarak gelinciklerin tanrıçası Resonata’ya hakaret edince,&#160;patates şekilli şeyler tanrısı Epidity onu bir istiridye yağmuruna dönüştürmüş. Şimdi ise Yaz Tanrıçasının resmî&#160;nişanıymış.”</p>
<p>“Eski günlerde bu tür şeylerden çok olduğunu her zaman söylemişimdir,” dedi Havausta Nine.</p>
<p>Cadılar nesneye baktılar. Gerçekten de biraz keçi boynuzuna benziyordu, ama çok daha büyüktü.</p>
<p>“Nasıl çalışıyor?” dedi Ogg Ana. Kafasını boynuzun içine soktu ve bağırdı: “Selam!”</p>
<p>Selamlar geri geldi ve beklediğinizden çok daha uzağa gitmiş gibi, yankılar uzun süre devam etti.</p>
<p>“Bana sorarsanız kocaman bir deniz kabuğuna benziyor,” diye fikir yürüttü Havausta Nine. Kedi yavrusu Sen, devasa şeyin çevresinde dolaştı ve dikkatle kokladı. (Greebo,&#160;üst raftaki uzun saplı tencerelerin arkasına saklanmıştı.&#160;Tiffany özellikle kontrol etmişti.)</p>
<p>“Bilen olduğunu sanmıyorum,” dedi. “Ama bunun diğer adı Bereket Boynuzu.”</p>
<p>“Boynuz mu? Türkü çalınan cinsten mi?” diye sordu Ogg Ana.</p>
<p>“Sanmıyorum,” dedi Tiffany. “İçinde... şey... şeyler var.”</p>
<p>“Ne tür şeyler?” dedi Havausta Nine.</p>
<p>“Şey, teknik olarak... her şey,” dedi Tiffany. “Toprakta yetişen her şey.”</p>
<p>Onlara kitaptaki resmi gösterdi. Cornucopia’nın geniş ağzından çeşit çeşit meyve, sebze ve tahıl dökülüyordu.</p>
<p>“Ama daha çok meyve var,” dedi Ogg Ana. “Çok havuç yok, ama herhalde onlar sivri uçtadır. Oraya daha iyi sığarlar.”</p>
<p>“Tipik ressam işi,” dedi Nine. “En öne yalnızca gösterişli şeyleri resmetmiş. Dürüst bir patatesi resimleyemeyecek kadar kibirli!” Parmağını suçlarcasma sayfaya uzattı. “Ya&#160;şu bebek meleklere ne dersin? Onlar da gelmeyecek, değil&#160;mi? Minik bebeklerin ortalıklarda uçuştuğunu görmek hiç&#160;hoşuma gitmez.”</p>
<p>“Eski resimlerde onlardan çok var,” dedi Ogg Ana. “Bunun Sanat olduğunu ve yalnızca çıplak hanımların yaramaz resimleri olmadığını anlatmak için koyuyorlar.”</p>
<p>“Eh, beni kandıramazlar,&quot; dedi Havausta Nine.</p>
<p>“Hadi, Tiff, bir dene,” dedi Ogg Ana, masanın etrafından dolaşarak.</p>
<p>“Nasıl kullanıldığını bilmiyorum!” dedi Tiffany. “Kullanma talimatı yok!”</p>
<p>Ve sonra Nine bağırdı, ama çok geçti:</p>
<p>“Sen! Hemen çık oradan!”</p>
<p>Ama beyaz kedi yavrusu kuyruğunu savurarak içeri koşturdu.</p>
<p>Boynuza vurdular. Baş aşağı tutup silkelediler. İçine bağırmaya çalıştılar. Önüne süt dolu bir tabak koyup beklediler. Kedi yavrusu geri dönmedi. Sonra Ogg Ana bir paspasın sapıyla Cornucopia’nm içini nazikçe dürtükledi. Sap Cornucopia’nm dışarıdan göründüğü halinden çok daha&#160;içeri girerek herkesi şaşırttı.</p>
<p>“Acıktığında çıkacaktır,” dedi güven verircesine.</p>
<p>“İçeride yiyecek bir şey bulursa çıkmaz,” dedi Havausta Nine, karanlığa bakarak.</p>
<p>“Kedi maması bulabileceğini sanmıyorum,” dedi Tiffany, resmi dikkatle inceleyerek. “Ama süt olabilir.”</p>
<p>“Sen! Hemen dışarı çık!” diye emretti Nine, dağları sarsabilecek bir sesle.</p>
<p>Uzak bir “mii” duyuldu.</p>
<p>“Belki sıkışmıştır?” dedi Ogg Ana. “Demek istediğim, sarmal şeklinde ve içeride daralıyor, değil mi? Kediler geri&#160;geri gitmek konusunda pek başarılı değildir.”</p>
<p>Tiffany Nine’nin yüzündeki ifadeyi gördü ve içini çekti.</p>
<p>“Feegle’lar?” dedi, genel olarak odaya. “Bazılarınızın bu odada olduğunu biliyorum. Lütfen ortaya çıkın!”</p>
<p>Her süsün arkasından bir Feegle çıktı. Tiffany parmaklarıyla Cornucopia’yı tıkladı.</p>
<p>“Küçük bir kedi yavrusunu bunun içinden çıkarabilir misiniz?” dedi.</p>
<p>“Okkadarcık mı? He ye, sorun yokiko,” dedi Herhangi-bir Rob. “Zor bişey olcaanı ummuştum!”</p>
<p>Nac Mac Feegle’lar koşarak boynuzun içine girdiler. Sesleri uzakta soldu. Cadılar bekledi.</p>
<p>Biraz daha beklediler.</p>
<p>Sonra biraz daha.</p>
<p>“Feegle’lar!” diye bağırdı Tiffany deliğin içine. Çok uzak, çok hafif bir “Amanın!” duyduğunu sandı.</p>
<p>“Tahıl üretebiliyorsa, içeride bira bulmuş olabilirler,” dedi Tiffany. “Ve bu da ancak bira tükendiğinde çıkacakları anlamına geliyor!”</p>
<p>“Kediler birayla beslenmez!” diye terslendi Havausta Nine.</p>
<p>“Eh, beklemek canıma yetti,” dedi Ogg Ana. “Bak, sivri ucunda da bir delik var. Oraya üfleyeceğim!”</p>
<p>En azından denedi. Yanakları şişti, kızardı ve gözleri pörtledi ve boynuz patlamazsa Ogg Ana’nın patlayacağı&#160;son derece açıktı. Sonunda boynuz pes etti. Uzak ve yanlış&#160;anlaşılması imkansız şekilde kıvrımlı bir gümbürtü çıktı ve&#160;ses yükseldikçe yükseldi.</p>
<p>“Henüz hiçbir şey göremiyorum,” dedi Nine, boynuzun geniş ağzına bakarak.</p>
<p>Sen tam kuyruğunu dümdüz uzatmış, kulaklarını yatırmış bir halde dışarı fırladığında Tiffany onu hemen çekti. Sen masanın üzerinde kaydı, Havausta Nine’nin elbisesine atladı,&#160;omzuna tırmandı, döndü ve meydan okuyarak tısladı.</p>
<p>Bir “Amamımm!” narası eşliğinde Feegle’lar boynuzdan dışarı döküldü.</p>
<p>“Herkes divanın arkasına!” diye bağırdı Ogg Ana. “Kaçın!”</p>
<p>Gümbürtü gök gürültüsüne dönüşmüştü. Gürültü büyüdü, büyüdü ve sonra...</p>
<p>... durdu.</p>
<p>Takip eden sessizlikte, divanın arkasından üç sivri şapka çıktı. Her şeyin ardından küçük mavi yüzler uzandı.</p>
<p>Sonra puat! sesine çok benzeyen bir ses çıktı ve boynuzun ağzından küçük ve pörsümüş bir şey çıkıp yere düştü. Bu, iyice kurumuş bir Hindistan ceviziydi.</p>
<p>Havausta Nine elbisesindeki tozları silkeledi.</p>
<p>“Bunu kullanmayı öğrensen iyi olacak,” dedi Tiffany’ye.</p>
<p>“Nasıl?”</p>
<p>“Hiç mi fikrin yok?”</p>
<p>“Hayır!”</p>
<p>“Eh, bu şey sana geldi, hanımefendi ve tehlikeli bir şey!”</p>
<p>Tiffany çekinerek Cornucopia’yı aldı ve yine aynı, son derece ağır bir şey başarısız bir şekilde, hafif numarası yapıyormuş duygusunu hissetti.</p>
<p>“Belki büyülü bir sözcük gerekiyordur,” dedi Ogg Ana. “Ya da bir yerine basıyorsundur...”</p>
<p>Tiffany aydınlıkta boynuzu çevirdiğinde, bir anlığına bir şey ışıldadı.</p>
<p>“Dur biraz, bunlar sözcüklere benziyor.”</p>
<p>Okudu: ET ANT A El'O'Y EniG'EIZ, XAITIZQ ETO 'ENA 'ONOMA</p>
<p>Arzu ettiğin her şeyi, bir isim üzerine veriyorum, diye mırıldandı Dr. Bustle’m anısı.</p>
<p>Bir sonraki satır şöyle diyordu: METAAONO ZYZTE-AAOMI</p>
<p>Büyürüm, küçülürüm, diye tercüme etti Dr. Büstle.</p>
<p>“Sanırım benim bir fikrim var,” dedi ve Bayan Ihanet’in anısına bildirdi: “Jambonlu sandviç! Hardallı!”</p>
<p>Hiçbir şey olmadı.</p>
<p>Sonra Dr. Büstle aylak aylak tercüme etti ve Tiffany şöyle dedi:</p>
<p>“Eva aavTOurcç xov Çap7tov ps pouxap5ı!”</p>
<p>Bir fulap sesi eşliğinde, Cornucopia’nm ağzından jambonlu bir sandviç fırladı ve Ogg Ana tarafından ustalıkla yakalanıp ısırıldı.</p>
<p>“Hiç de fena değil!” diye bildirdi. “Birkaç tane daha dene.”</p>
<p>“8(öcts pcrp 7toAAa aauiCTtnrÇ ^apraou!” dedi Tiffany ve yarasa dolu bir mağarada gürültü yaptığınızda çıkan&#160;sese benzer bir ses geldi.</p>
<p>“Dur!” diye bağırdı, ama hiçbir şey durmadı. Sonra Dr. Büstle fısıldadı ve Tiffany bağırdı: “Mr|v 7t8pıaaoxspo&#160;aavTouuç tcov Çaprcov!”</p>
<p>Çok sandviç vardı. Yığın tavana geliyordu, aslında. Yalnızca Ogg Ana’nm şapkasının tepesi görünüyordu, ama yığının altından bazı boğuk sesler geliyordu.</p>
<p>Bir kol çıktı ve Ogg Ana düşünceli düşünceli çiğneyerek ekmek ve dilimlenmiş domuz eti duvarından zorlukla çıktı.</p>
<p>“Hardal olmadığını fark ettim. Hmm. Eh, en azından bu gece buralardaki herkesin güzel bir akşam yemeği yemesini sağlarız,” dedi. “Ayrıca, bol bol da çorba yapmam gerekeceğini görüyorum. Ama bir daha burada denemememiz&#160;en iyisi olacak, tamam mı?”</p>
<p>“Bundan hiç hoşlanmadım,” diye terslendi Havausta Nine. “Bu kadar çok şey nereden geliyor, hı? Büyülü yiyecek kimseyi doğru düzgün beslemez!”</p>
<p>“Bu büyü değil, tanrısal bir şey,” dedi Ogg Ana. “Gökyüzünden inen kudret helvası gibi bir şey. Ham semadan yapılıyor sanırım.”</p>
<p>Aslında, yalnızca doğal dünyanın sınırsız bereketinin canlı bir mecazı, diye fısıldadı Dr. Büstle, Tiffany’nin kafasının içinde.</p>
<p>“Gökyüzünden kudret alamazsın,” dedi Nine.</p>
<p>“Bu uzun zaman önce, yabancı yörelerdeydi,” dedi Ogg ana, Tiffany’ye dönerek. “Senin yerinde olsam, hayatım,&#160;yarın ormana gidip onun neler yapabildiğine bakardım.</p>
<p>Ama senin için de sorun değilse, şu anda taze üzüm çok boşuma giderdi.”</p>
<p>“Gytha Ogg, Tanrıların Cornucopia’smı bir... bir kiler olarak kullanamazsın!” dedi Nine. “Ayak meselesi yeterince kötüydü!”</p>
<p>“Ama öyle,” dedi Ogg Ana, masum masum. “O esas kiler. Bir sonraki bahar yetişecek olan her şey gibi.”</p>
<p>Tiffany boynuzu dikkatle bıraktı. Cornucopia’da... canlı bir hava vardı. Onun sıradan bir büyülü alet olduğunu hiç sanmıyordu. Boynuz dinliyor gibiydi.</p>
<p>Boynuz masaya değdiğinde küçülmeye başladı ve sonunda küçük bir vazo boyuna geldi.</p>
<p>“Afidersiniz?” dedi Herhangibir Rob. “Ama bira yapıyo mu?”</p>
<p>“Bira mı?” dedi Tiffany, düşünmeden.</p>
<p>Bir sızıntı duyuldu. Bütün gözler vazoya döndü. Ağzından kahverengi bir sıvı köpüre köpüre dökülüyordu.</p>
<p>Sonra bütün gözleri Havausta Nineye döndü. Nine omuzlarını silkti.</p>
<p>“Bana bakmayın,” dedi ekşi ekşi. “Zaten içeceksiniz!”</p>
<p>O gerçekten canlı, diye düşündü Tiffany, Ogg Ana daha fazla kupa bulmaya giderken. Öğreniyor. Benim dilimi öğrendi...</p>
<p>Tiffany gece yarısı civarında uyandı, çünkü beyaz kedi yavrusu göğsünde duruyordu. Onu üzerinden ittirdi, terliklerine uzandı ve yalnızca tavuk bulabildi. Mumu yaktığında, yatağının ayak ucunda yarım düzine tavuk gördü.&#160;Yer tavuklarla kaplıydı. Merdivenler de öyle. Aşağıdaki&#160;bütün odalar da öyle. Mutfakta, tavuklar lavaboya kadar&#160;taşmıştı.</p>
<p>Fazla gürültü çıkarmıyorlardı, yalnızca tavukların biraz şaşkın olduklarında, ki hemen hemen her zaman demektir&#160;bu, çıkardıkları “gut” sesini.</p>
<p>Tavuklar yer açmak için sabırla kıpırdanıyorlardı. “Gut.” Bunu yapıyorlardı, çünkü yetişkin bir tavuktan biraz daha&#160;büyük hale gelmiş olan Cornucopia sekiz saniyede bir nazikçe tavuk fırlatıyordu. “Gut.”</p>
<p>Tiffany izlerken, yeni bir tavuk, jambonlu sandviçlerin üzerine kondu. “Gut.”</p>
<p>Comucopia’nm tepesine tünemiş olan Sen, çok şaşkın görünüyordu. “Gut.” Ve odanın ortasındaki büyük koltukta, şaşkın tavukların arasında, Havausta Nine horlayarak&#160;uyuyordu. “Gut.” klorlamalar, “gut” korosu ve kıpırdanan&#160;tavukların hışırtısı dışında, mum ışığı altında her şey çok&#160;huzurlu görünüyordu. “Gut.”</p>
<p>Tiffany dik dik kedi yavrusuna baktı. Karnı acıktığında boynuza sürtünmüştü, değil mi? “Gut.” Ve “mii” sesleri çıkarmıştı? “Gut.” Cornucopia da dil öğrenebiliyordu, değil&#160;mi? “Gut.”</p>
<p>Tiffany fısıldadı: “Artık tavuk yok.” Ve birkaç saniye sonra tavuk üretimi durdu. “Gut.”</p>
<p>Ama odayı bu halde bırakamazdı. Nine’yi omzundan sarstı ve yaşlı kadın uyandığında, “İyi haber, jambonlu&#160;sandviçlerin çoğu gitti...” dedi. “Şey...”</p>
<p>“Gut.”</p><div><img src="main-22.jpg" alt=""/></div><h5>BöfÖTO ^</h5><h4>YE.ŞİL VURUŞLAR</h4>
<p>Ertesi sabah hava çok daha soğuktu, ocaktaki alevleri bile dondurabilecek uyuşuk, donuk cinsten bir soğuk.</p>
<p>Tiffany, uçan süpürgesinin, Ogg Ana’nm kulübesinden biraz uzaktaki ağaçların arasına inmesine izin verdi. Buraya fazla kar yığılmamıştı, ama yine de dizlerine kadar geliyordu ve soğuk yüzünden gevrekleşmişti. Tiffany, üzerine&#160;bastığında bayat ekmek gibi çıtırdıyordu.</p>
<p>Teorik olarak, Tiffany, Cornucopia’ya alışmak için ormandaydı, ama aslında kimsenin ayağına dolanmamak için gitmişti oraya. Ogg Ana tavukları görünce bozulmamıştı.&#160;Ne de olsa, artık beş yüz tavuğu vardı ve şu anda hepsi&#160;barakanın içinde durmuş, “gut” yapıyordu. Ama yerler&#160;berbat olmuştu, korkulukların üzerinde bile tavuk pisliği&#160;vardı ve Nine’nin (fısıldayarak) işaret ettiği gibi ya biri “köpekbalığı” demeye kalkarsa ne olacaktı?</p>
<p>Tiffany karla kaplı ağaçların arasındaki bir kütüğe oturdu ve Cornucopia’yı da kucağına aldı. Orman eskiden güzel gelirdi. Şimdi ise nefretlik. Kar yığınlarının ortasında karanlık ağaç gövdeleri, ışığın önündeki parmaklıklara&#160;benzeyen, siyah beyaz çizgili bir dünya. Tiffany ufuk görmeyi özlemişti.</p>
<p>Tuhaf... Cornucopia her zaman biraz ılık geliyordu, burada bile ve ne boyda olacağını önceden biliyor gibiydi.&#160;Büyürüm, küçülürüm, diye düşündü Tiffany. Ve ben epey&#160;küçük hissediyorum.</p>
<p>Bir sonraki adım ne olacak? Şimdi ne olacak? Gücün... tıpkı Cornucopia gibi gökten inivereceğini ummuştu. Ama&#160;inmemişti.</p>
<p>Karın altında yaşam vardı. Onu parmak uçlarında hissediyordu. Aşağıda bir yerde, ulaşamayacağı bir yerde gerçek Yaz vardı. Cornucopia’yı kürek olarak kullanarak karları&#160;kazıdı ve ölü yapraklara ulaştı. Orada, aşağıda mantardan&#160;beyaz ağların ve solgun taze köklerin arasında yaşam vardı.&#160;Yarı donmuş bir solucan yavaşça sürüklenerek uzaklaştı ve&#160;dantel kadar ince bir yaprak iskeletinin altına girdi. Yaprağın yanında bir meşe palamudu vardı.</p>
<p>Orman sessiz değildi. Nefesini tutuyordu. Hepsi onu bekliyordu ve Tiffany ne yapacağını bilmiyordu.</p>
<p>Ben Yaz Hanımı değilim, dedi kendi kendine. Asla o olamam. Onun yerini aldım, ama asla o olamam. Birkaç&#160;çiçeğin büyümesini sağlayabilirim, ama asla o olamam. O,&#160;dünya üzerinde gezinir ve bu ölü ağaçların içine okyanuslar&#160;kadar özsuyu yürür, bir saniye içinde milyonlarca ton&#160;çimen büyür. Ben bunu yapabilir miyim? Hayır. Ben, birkaç&#160;numarası olan aptal bir çocuğum, o kadar. Ben yalnızca&#160;Tiffany Sızı’yım ve sıla özlemiyle içim sızlıyor.</p>
<p>Solucan için vicdan azabı duyarak toprağa biraz sıcak hava üfledi ve sonra üstünü örtmek için yaprakları eski&#160;yerlerine çekti. O bunu yaparken, bir kurbağanın parmak&#160;şıklatmasma benzeyen küçük, ıslak bir ses çıktı ve meşe&#160;palamudu yarıldı. İçinden beyaz bir filiz fışkırdı ve Tiffany&#160;izlerken üç santim büyüdü.</p>
<p>Tiffany telaşla, parmaklarıyla humusun içine bir çukur açtı, meşe palamudunu içine koydu ve üzerini toprakla&#160;örttü.</p>
<p>Biri onu izliyordu. Ayağa kalktı ve hızla döndü. Görünürlerde kimse yoktu, ama bunun bir anlamı da yoktu.</p>
<p>“Orada olduğunu biliyorum!” dedi Tiffany, dönmeye devam ederek. “Her kimsen!”</p>
<p>Sesi kara ağaçların arasında yankılandı. Kendine bile zayıf ve korkmuş geldi.</p>
<p>Kendini Cornucopia’yı havaya kaldırırken buldu.</p>
<p>“Kendini göster,” dedi titrek bir sesle, “yoksa.</p>
<p>Ne? diye merak etti. Seni meyveyle mi doldururum?</p>
<p>Bir ağaçtan bir kar kümesi güm diye düştü. Tiffany yerinde sıçradı ve kendini daha da aptal hissetti. Şimdi de bir avuç kar düşünce, irkilmeye başlamıştı! Bir cadı en karanlık ormanda bile asla korkmamalı, demişti Havausta Nine&#160;bir seferinde, çünkü içten içe ormandaki en korkunç şeyin&#160;kendisi olduğunu bilmeli.</p>
<p>Cornucopia’yı kaldırdı ve gönülsüzce, “Çilek...” dedi.</p>
<p>Cornucopia’dan bir şey pfat diye fırladı ve altı metre uzaktaki ağaçta kırmızı bir leke bıraktı. Tiffany gidip bakmaya zahmet etmedi; boynuz istenileni her zaman veriyordu.</p>
<p>Tiffany aynı şeyi kendisi hakkında söyleyemezdi.</p>
<p>Üstüne üstlük, bugün Annagramma’yı ziyaret etmesi gerekiyordu. Tiffany derin derin iç çekti. Muhtemelen bunu da yanlış yapacaktı.</p>
<p>Uçan süpürgesine bindi ve yavaşça ağaçların arasında kayboldu.</p>
<p>Bir iki dakika sonra, üzerine üflediği toprak parçasından yeşil bir filiz fışkırdı, on beş santim büyüdü ve iki yeşil yaprak açtı.</p>
<p>Ayak sesleri yaklaştı. Gevrek kara basan birinin çıkardığı normal ses kadar çıtırtılı değildi.</p>
<p>Ama sonra, biri buz tutmuş kar yığınlarının üzerinde diz çökmüş gibi bir çıtırtı çıktı.</p>
<p>İki sıska, ama güçlü el nazikçe kar ve ölü yaprak küredi ve onları biçimlendirerek filizin çevresinde yüksek, ince bir duvar oluşturdu, onu sardı, bir şatodaki asker gibi&#160;rüzgâra karşı korudu.</p>
<p>Küçük, beyaz bir kedi yavrusu burnuyla onu dürtükle-meye çalıştı, ama dikkatle uzaklaştırıldı.</p>
<p>Sonra Havausta Nine, geride ayak izi bırakmadan ormana geri döndü. Birine asla bildiğiniz her şeyi öğretmez-diniz.</p>
<p>Günler gelip geçti. Annagramma öğreniyordu, ama zorlu bir işti. Bilmediği herhangi bir şey olduğunu itiraf etmeyen birine bir şeyler öğretmek zordu, bu yüzden şuna benzer konuşmalar geçiyordu:</p>
<p>“Plasebo kökünü nasıl hazırlayacağını biliyorsun, değil mi?”</p>
<p>“Elbette. Bunu herkes bilir.” Ve bu, “Tamam o zaman, göster bana,” demenin zamanı değildi, çünkü Annagramma bir süre bir şeylerle uğraşırdı ve sonra başının ağrıdığını söylerdi. Bu, şöyle söyleme zamanıydı: “Güzel, beni&#160;izle o zaman, bakalım doğru yapıyor muymuşum?” Sonra&#160;da kusursuz bir şekilde yapmak gerekiyordu. Sonra şöyle&#160;şeyler ekliyordunuz: “Bildiğin gibi, Havausta Nine plasebo kökü yerine hemen her şeyi kullanabileceğini söylüyor,&#160;ama bulabiliyorsan gerçek kökü kullanmak en iyisi. Şurubu yapılırsa önemsiz hastalıklar için şaşırtıcı bir çare oluyor, ama elbette sen bunu zaten biliyorsun.”</p>
<p>Ve Annagramma da, “Elbette,” diyordu.</p>
<p>Bir hafta sonra, ormanda, hava o kadar soğudu ki yaşlı ağaçların bazıları gecenin bir yarısı çatladı. Uzun zamandır&#160;görülmemiş bir şeydi, yaşlı insanlar öyle dedi. Özsuyu donduğunda ve bu yüzden genişlemeye çalıştığında olurdu.</p>
<p>Annagramma aynalarla dolu bir odadaki kanarya kadar kibirliydi ve bilmediği herhangi bir şeyle karşılaştığında&#160;hemen paniğe kapılıyordu, ama bir şeyleri kapmak konusunda zekiydi ve bildiğinden daha fazlasını biliyormuş gibi&#160;yapmak konusunda çok başarılıydı, ki bir cadı için değerli bir yetenekti bu. Tiffany bir seferinde Boffo katalogunu masanın üzerinde açık buldu. Bazı ürünlerin çevresine&#160;halka çizilmişti. Tiffany soru sormadı. Soru soramayacak&#160;kadar meşguldü.</p>
<p>Bundan bir hafta sonra kuyular dondu.</p>
<p>Tiffany birkaç kez Annagramma ile birlikte köyleri dolaştı ve kızın sonunda işi başaracağını anladı. Kızın doğal bir Boffo’su vardı. Uzun boylu ve küstahtı, en ufak fikri&#160;olmadığında bile her şeyi biliyormuş gibi davranıyordu.&#160;Bu özelliği onu çok yükseklere taşıyacaktı. İnsanlar onu&#160;dinliyordu.</p>
<p>Dinlemeleri gerekiyordu. Artık bütün yollar kapalıydı; kulübelerin arasına soğuk mavi bir ışıkla dolu tüneller açmışlardı. Taşınması gereken her şey, uçan süpürge marifetiyle naklediliyordu. Buna yaşlı insanlar da dahildi.&#160;Yatak örtüleri ve bastonlarıyla birlikte kaldırılıyorlar, başka evlere taşmıyorlardı. İnsanlar ısınmak için birbirlerine&#160;sokuluyordu ve birbirlerine, hava ne kadar soğumuş olursa&#160;olsun, gençken yaşadıkları soğuk kış kadar soğuk olmadığını hatırlatarak zaman öldürüyorlardı.</p>
<p>Bir süre sonra bunu da söylemeyi bıraktılar.</p>
<p>Bazen birazcık çözülüyor, sonra yine donuyordu. Bu yüzden bütün çatılar sarkıtlarla kuşatılmıştı. Buzlar bir daha çözüldüğünde, bu sarkıtlar hançer gibi yere saplanıyordu.</p>
<p>Tiffany uyumuyordu; en azından, yatağına girmiyordu. Cadıların hiçbiri yapmıyordu bunu. Ezilip buza dönmüş&#160;olan kar kaya gibiydi, bu yüzden birkaç araba kullanılabiliyordu, ama yine de herkese yetecek kadar cadı, bütün&#160;işlere yetecek kadar gündüz yoktu. Aslında, gece ve gündüzün bütün saatleri bile yetmiyordu işlere. Petulia bir kez&#160;uçan süpürgesinin üzerinde uyuyakalmıştı ve üç kilometre&#160;uzaktaki bir ağaçta bulmuştu kendini. Tiffany bir kez süpürgesinden kayıp bir kar yığınına düşmüştü.</p>
<p>Tünellere kurtlar giriyordu. Açlıktan zayıf düşmüşlerdi ve çaresizliğe kapılmışlardı. Havausta Nine onlara bir son verdi&#160;ve bunu nasıl yaptığını kimseye söylemedi.</p>
<p>Bu soğuğa maruz kalmak, gece gündüz, tekrar tekrar yumruk yemek gibiydi. Kar tabakasının her yerinde, havada uçarken donup düşmüş ölü kuşlar vardı. Diğer kuşlar&#160;tünelleri bulmuşlardı ve içlerini cıvıltılarıyla doldurmuşlardı. insanlar onları yemek artıklarıyla besliyordu, çünkü&#160;kuşlar dünyaya sahte bir bahar umudu getiriyordu...</p>
<p>... çünkü yiyecek vardı. Ah, evet, yiyecek vardı. Cornuco-pia gece gündüz çalışıyordu.</p>
<p>Ve Tiffany düşündü: Kar tanelerine hayır demeliydim.</p>
<p>Eski, terk edilmiş bir baraka vardı. Ve çürük tahtaların arasında bir çivi duruyordu. Kış Ustası’nın parmakları olsa,&#160;şu anda titriyor olurlardı.</p>
<p>Aradığı son nesneydi bu! Öğrenecek o kadar çok şey vardı ki! Çok zor olmuştu, çok zor! Bir insanın tebeşir, is,&#160;gaz, zehir ve metal gibi şeylerden oluştuğunu kim bilebilirdi? Ama şimdi, paslı çivinin altında buz oluşuyordu ve buz&#160;büyüdükçe tahta inledi, ciyakladı, çiviyi çıkmaya zorladı.</p>
<p>Çivi havada nazikçe dönerken, Kış Ustası’nm rüzgârı ağaçların tepesinde donduran sesi duyuldu:</p>
<p>“BİR İNSAN YAPACAK KADAR DEMİR!”</p>
<p>Dağların yükseklerinde kar patladı. Altında yunuslar oynuyormuş gibi kabardı, şekiller oluştu ve kayboldu...</p>
<p>Sonra, kar tabakası yükseldiği gibi aniden çöktü. Ama şimdi orada kar beyazı bir at ve sırtında, kırağıyla ışıldayan&#160;bir binici vardı. Dünyadaki en büyük heykeltıraşa bir kardan adam yapması söylense, yapacağı şey buna benzerdi.</p>
<p>Hâlâ bir şeyler oluyordu. At ve adam daha gerçekçi hale gelirken şekilleri dalgalandı. Detaylar belirginleşti. Renkler&#160;geldi, her zaman solgun, asla canlı olmayan renkler.</p>
<p>Ve şimdi, kış ortası güneşinin huzursuz ışığında parlayan bir at ve bir binici vardı.</p>
<p>Kış Ustası elini uzattı ve parmaklarını gerdi. Ne de olsa, renk yalnızca bir yansıma meselesiydi; parmaklar ten rengini aldı.</p>
<p>Kış Ustası konuştu. Yani, bir dizi ses çıktı, bir boranın kükremesinden, denizde çıkan bir fırtınadan sonra dalgalar çakıllı kıyıdan geri çekilirken çıkan tıkırtılara kadar,&#160;farklı farklı sesler. Aralarında bir yerde, kulağa doğru gelen&#160;bir tını vardı. Kış Ustası o tınıyı tekrarladı, uzattı, evirip çevirdi ve konuşmaya dönüştürdü, doğru hale gelene kadar&#160;onunla oynadı.</p>
<p>“Tasbnlerizvip?” dedi. “Ggokyziofvva? Visvip? Nana-nana... Nyip... nap... Ah... Ah! Bu konuşmak!” Kış Ustası başını arkaya attı ve Wotua Doinov’un bestelediği “Über-wald Kışları” uvertürünü okudu. Onu bir kez, kükreyen&#160;bir borayı bir opera binasının çatılarında dolaştırırken&#160;duymuştu ve bacaklar üzerinde gezinen bir kirli su torbasından farksız bir insanoğlunun karı böylesine harika bir&#160;biçimde anlamasına şaşmıştı.</p>
<p>“CHOBA n0X0J10AAJ10!” diye şarkı söyledi buz gibi gökyüzüne doğru.</p>
<p>Atını çam ağaçlarının arasında eşkin sürerken, Kış Ustası’nm yaptığı tek hata, insan sesleriyle birlikte enstrümanların şarkılarını da söylemesiydi. Aslında, parçanın tamamını söylüyordu ve gezgin bir orkestra gibi at sürüyor,&#160;şarkıcıların, davulların ve orkestranın geri kalanının seslerini hep birlikte çıkarıyordu.</p>
<p>Ağaçların kokusu! Yerin çekişinin hissi! Katı olmak! Gözlerinizin ardındaki karanlığı hissetmek ve onun siz olduğunu bilmek! Bir insan olmak... ve insan olduğunuzu&#160;bilmek!</p>
<p>Daha önce hiç böyle hissetmemişti. Heyecan vericiydi. Öylesine çok... her şey vardı ki ve hepsi her yönden geliyordu. Yer meselesi, örneğin. Devamlı çekiştiriyordu. Dik&#160;durmak için bir ton düşünmek gerekiyordu. Ve kuşlar!&#160;Kış Ustası onları her zaman, hava akışına karışan, gökyü-zündeki küçük kirler olarak görmüştü, ama şimdi onlar da&#160;tıpkı kendisi gibi canlı varlıklardı. Yerin çekişi ve rüzgârla&#160;oyun oynuyor, gökyüzüne sahip çıkıyorlardı.</p><div><div><img src="main-23.jpg" alt=""/></div></div><div><div><img src="main-24.jpg" alt=""/></div></div>
<p>Kış Ustası daha önce hiç görmemişti, hiç hissetmemişti, hiç duymamıştı. Bütün bunları yapmak için... ayrı olmanız, gözlerin ardındaki karanlıkta olmanız gerekiyordu.&#160;Daha önce ayrı değildi; daha önce, çekiş ve basınç, ses ve&#160;ışık, akış ve dans evreninin bir parçasıydı. Ezelden beri&#160;fırtınaları dağlara çarpıp durmuştu, ama bugüne dek bir&#160;dağın ne olduğunu hiç bilmemişti.</p>
<p>Gözlerin ardındaki karanlık... ne kıymetli bir şey. Size sizin... sizliğinizi veriyordu. Eliniz ve üzerindeki gülünç,&#160;oynak şeyler size dokunuş veriyordu; başınızın iki yanındaki delikler size ses veriyordu; öndeki delikler harika kokuları içeri alıyordu. Deliklerin ne yapacaklarını bilmesi&#160;ne kadar da akıllıcaydı! Hayret vericiydi! Doğanın unsurlarından biriyken, her şey aynı anda oluyordu, içeride ve&#160;dışarıda, yekpare bir... şey gibi.</p>
<p>Şey. Ne faydalı bir sözcük... şey. Şey, Kış Ustasının tarif edemediği her şeydi. Her şey ise... şeyler ve onlar heyecan&#160;vericiydi.</p>
<p>İnsan olmak güzeldi! Ah, kendisi daha çok kirli buzdan yapılmıştı, ama ne de olsa kirli buz, kirli suyun daha iyi&#160;düzenlenmiş haliydi.</p>
<p>Evet, o bir insandı. Çok kolaydı. Yalnızca şeyleri düzenleme meselesiydi. Duyuları vardı, insanların arasında dolaşabilirdi... arayabilirdi. İnsanlar bu şekilde aranırdı işte. Onlardan biri olurdunuz! Bir unsurken bunu yapmak çok&#160;zordu; fiziksel dünyanın çalkalanan şeyliği içinde bir insanı seçmek bile zordu. Ama bir insan, ses deliği sayesinde&#160;diğer insanlarla konuşabilirdi. Onlarla konuşurdu ve onlar&#160;hiç şüphelenmezdi!</p>
<p>Ve artık insan olduğuna göre, bunun geri dönüşü yoktu. Kış Kralı!</p>
<p>Tek ihtiyacı, bir kraliçeydi.</p>
<p>Tiffany uyandı, çünkü biri onu sarsıyordu.</p>
<p>“Tiffany!”</p>
<p>Tiffany, Ogg Ananın kulübesinde, başını Cornucopia’ya dayayıp uykuya dalmıştı. Yakında bir yerde, kuru bir damlamaya benzeyen, tuhaf bir pif sesi geldi. Oda, açık mavi&#160;kar ışığı ile doluydu.</p>
<p>Tiffany gözlerini açarken, Havausta Nine onu nazikçe sandalyeye itiyordu.</p>
<p>“Saat dokuzdan beri uyuyorsun, kızım,” dedi. “Artık eve dönme zamanı geldi, bence.”</p>
<p>Tiffany çevresine bakındı. “Evde değil miyim?” dedi, başı dönerek.</p>
<p>“Hayır, burası Ogg Ana’nm evi. Ve bu da bir çanak çorba...”</p>
<p>Tiffany uyandı. Önünde bulanık bir çorba çanağı vardı... Aşina geliyordu.</p>
<p>“En son ne zaman kendi yatağında uyudun?” dedi dalgalanan, gölgeli bir şekil.</p>
<p>Tiffany esnedi. “Bugün ne?”</p>
<p>“Salı,” dedi Havausta Nine.</p>
<p>“Mmm... Salı ne?”</p>
<p>Tiffany üçüncü kez uyandı, yakalandı ve dik duruma getirildi.</p>
<p>“işte,” dedi Havausta Nine. “Bu sefer uyanık kal. Çorbanı iç. Isın. Eve gitmen gerek.”</p>
<p>Bu sefer Tiffany’nin midesi eline hakim oldu, bir kaşığı kavradı ve Tiffany yavaş yavaş ısındı.</p>
<p>Karşısında Havausta Nine oturuyordu ve kucağında kedi yavrusu Sen, çorba bitene kadar Tiffany’yi izledi.</p>
<p>“Senden çok fazla şey bekledim,” dedi Nine. “Günler uzarken daha fazla güçleneceğini ummuştum. Bu senin hatan değil.”</p>
<p>Pif sesleri sıklaşıyordu. Tiffany bakışlarını indirdi ve Cornucopia’dan mısır taneleri döküldüğünü gördü. O izlerken taneler çoğaldı.</p>
<p>“Uykuya dalmadan önce mısıra ayarladın,” dedi Nine. “Sen yorulduğunda yavaşlıyor. Böylesi daha iyi aslında,&#160;yoksa tavuklar tarafından canlı canlı yenilirdik.”</p>
<p>“Doğru yapabildiğim tek şey bu,” dedi Tiffany.</p>
<p>“Ah, bunu bilmem. Annagramma Şahinci umut vaat ediyor gibi görünüyor. Duyduklarıma bakılırsa, böyle dostları olduğu için şanslıymış.” Bayan İhanet, Havausta Nine’nin&#160;yüzüne karşı poker oynamaya kalksa kaybederdi.</p>
<p>Çöken sessizliğin içinde, yeni çıkan mısırların tıkırtısı aniden çok yüksek geldi.</p>
<p>“Bak, ben...” diye başladı Tiffany.</p>
<p>Nine gülümsedi. “Eminim kimsenin bana hesap vermesi gerekmiyordur,” dedi erdemlilikle. “Eve gideceğine söz verir misin? Bu sabah iki araba gelmeyi başardı ve duyduklarıma bakılırsa ovalarda durum o kadar da kötü değilmiş.&#160;Tebeşir bölgesine geri gitmen gerek. Sahip oldukları tek&#160;cadı sensin.”</p>
<p>Tiffany içini çekti. Eve dönmeyi her şeyden çok istiyordu. Ama bu kaçmaktan farksız olacaktı.</p>
<p>“Üstüne üstüne koşmak gibi de olabilir,” dedi Nine, söylenmeyen bir şeye yanıt verme alışkanlığına geri dönerek.</p>
<p>“Yarın giderim o zaman,” dedi Tiffany.</p>
<p>“Güzel.” Nine ayağa kalktı. “Benimle gel. Sana bir şey göstermek istiyorum.”</p>
<p>Tiffany onun peşinden bir kar tünelinden geçti. Tünel ormanın kıyısına açılıyordu. Buradaki karlar evine odun&#160;götüren insanlar tarafından iyice ezilmişti ve orman kıyısından biraz içeride kar yığınları o kadar kötü değildi;&#160;karın büyük çoğunluğu ağaçlarda asılı kalmıştı ve havayı&#160;soğuk mavi gölgelerle dolduruyordu.</p>
<p>“Ne arıyoruz?” dedi Tiffany.</p>
<p>Havausta Nine işaret etti.</p>
<p>Beyaz-gri ormanda bir parça yeşillik vardı. Altmış santim yüksekliğindeki bir meşe fidanının taze yapraklarından kaynaklanıyordu. Tiffany kardan kabuğu ezerek yaklaşıp&#160;ona dokunmak için uzandığında, havanın ılık geldiğini&#160;fark etti.</p>
<p>“Bunu nasıl başardığını biliyor musun?” dedi Nine.</p>
<p>“Hayır!”</p>
<p>“Ben de bilmiyorum. Ben yapamazdım. Sen yaptın kızım. Tiffany Sızı yaptı.”</p>
<p>“Yalnızca bir ağaç,” dedi Tiffany.</p>
<p>“Ah, şey. Meşe ağaçları söz konusu olduğunda, küçükten başlamalısın.”</p>
<p>Birkaç dakika sessizlik içinde ağaca baktılar. Yeşillik çevresindeki karlardan yansıyordu sanki. Kış canlı renkleri&#160;çalıyordu, ama ağaç parlıyordu.</p>
<p>“Şimdi, hepimizin yapması gereken işleri var,” dedi Nine, büyüyü bozarak. “Sanırım sen normalde Bayan İhanet'in&#160;evine gitmeliydin. Senden daha azını beklemem...”</p>
<p>Arabalarının mola verdiği bir han vardı. Sabahın bu saatinde bile kalabalıktı. Hızlı posta arabası, dağlardaki uzun yolculuktan sonra at değiştirmek için kısa bir mola vermişti. Ovalara inmeye hazırlanan bir başkası yolcularını bekliyordu. Atların nefesleri, havayı buharla dolduruyordu.&#160;Sürücüler ayaklarını yere vuruyorlardı. Çuvallar ve paketler yükleniyordu. Adamlar yem torbalarıyla koşturuyordu.&#160;Bazı çarpık bacaklı adamlar oyalanıyor, sigara içerek dedikodu ediyorlardı. On beş dakika sonra hanın avlusu yine&#160;boşalacaktı, ama şimdilik herkes yabancıya dikkat edemeyecek kadar meşguldü.</p>
<p>Daha sonra hepsi farklı hikâyeler anlattılar ve bağıra çağıra birbirlerinin söylediklerine itiraz ettiler. Muhtemelen en doğru hikâye, babasının kahvaltı servisi yapmasına&#160;yardım eden, hancının kızı Bayan Dymphnia Stoot’un anlattığıydı:</p>
<p>“Şey, adam böyle içeri girdi. Tuhaf olduğu hemen anlaşılıyordu. Tuhaf yürüyordu, biliyor musun, bacaklarını eşkin giden bir at gibi kaldırıyordu. Aynı zamanda böyle&#160;parlıyordu. Ama buraya her tür insan gelir; kişisel yorumlar yapmak iyi değildir; geçen hafta bir grup kurt adam&#160;gelmişti ve senden benden bir farkları yoktu, yalnız tabaklarını yere koymak zorunda kaldık... Tamam, evet, bu&#160;adam... şey, bir masaya oturdu ve dedi ki, ‘Ben de sizin gibi&#160;insanım!’ Öylesine, durup dururken söyledi!</p>
<p>Elbette kimse ona kulak asmadı, ama ben ona bunu duyduğuma memnun olduğumu söyledim ve ne yemek&#160;istediğini sordum, özellikle sosislerin güzel olduğunu söyledim. O da yalnızca soğuk yemekler yiyebildiğini söyledi.&#160;Bu tuhaftı, çünkü herkes odanın neden bu kadar soğuduğu&#160;hakkında homurdanmaya başlamıştı, üstelik şömine gürül&#160;gürül yanıyordu. Her neyse... aslında kilerde biraz soğuk&#160;sosisimiz kalmıştı. Bozulmaya yüz tutmuşlardı, ne demek&#160;istediğimi anlıyorsanız, bu yüzden onları adama verdim.&#160;Adam bir tanesini biraz çiğnedi ve sonra lokması ağzındayken dedi ki, ‘Beklediğim bu değildi. Şimdi ne yapacağım?’&#160;Ben de, yutacaksınız, dedim ve adam, ‘Yutmak mı?..’ dedi.&#160;Evet, yutup midenize göndereceksiniz, tamam mı, dedim&#160;ve adam her yere sosis parçaları saçarak, Ah, şu içi boş&#160;parça!’ dedi. Sonra böyle dalgalandı ve sonra, ‘Ah, ben bir&#160;insanım, insan sosislerini başarıyla yedim!’ dedi ve ben de&#160;böyle davranmaya gerek olmadığını, sosislerin her zamanki gibi çoğunlukla domuzdan yapıldığını söyledim.</p>
<p>‘Sonra şimdi onlarla ne yapması gerektiğini sordu ve ben de ona söylemenin bana düşmediğini ve lütfen iki kuruş ödemesi gerektiğini söyledim ve adam masaya altın bir&#160;para bıraktı ve bu yüzden ben de diz kırdım, çünkü, bilirsiniz, asla bilemezsiniz. Sonra adam, ‘Ben de tıpkı sizin gibi&#160;insanım. Gökyüzünde uçan sivri insanlar nerede?’ dedi.&#160;Tuhaf bir anlatma şekliydi, ama ona cadı istiyorsa Lancre&#160;Köprüsü’ nün ötesinde onlardan bol bol olduğunu söyledim ve adam, “Adı İhanet mi?” dedi ve ben de onun öldüğünü duyduğumu, ama cadılar söz konusu olduğunda asla&#160;bilinemeyeceğini söyledim. Ve sonra adam gitti. Başından&#160;sonuna, böyle parlak ve biraz da endişe verici bir gülümsemesi vardı. Giysileri de yanlıştı, üzerine yapışmış gibi görünüyordu. Ama bu meslekte çok seçici olamazsınız. Dün&#160;birkaç trol geldi. Yürüyen taşlar gibi olduklarından onlar&#160;bizim yemeklerimizi yiyemiyor, bilirsiniz, ama onlara kırık kupalardan ve yağdan bir yemek uydurduk. Ama tuhaf&#160;bir adamdı. O gittikten sonra oda çok daha sıcak oldu.”</p>
<p>Senden daha azını beklemem...</p>
<p>Ağaçların üzerinde uçarken bu sözler Tiffany’nin içini ısıtıyordu. Kafasının içindeki ateş gururla yanıyordu, ama&#160;bir iki büyük, çatlak öfke kütüğü de vardı içinde.</p>
<p>Nine biliyordu! Kendisi mi planlamıştı? İyi göründüğü için, değil mi? Bütün cadılar öğrenecekti. Bayan</p>
<p>Kulağakaçanın öğrencisi başa çıkamamıştı, ama Tiffany Sızı yardım etmeleri için bütün kızları organize etmişti ve&#160;kimseye söylememişti. Elbette, cadılar arasında, kimseye&#160;söylememek bir şeylerin duyulması için en garantili yoldu.&#160;Cadılar sizin söylemediğiniz şeylere kulak kabartmak konusunda çok başarılıydı. Böylece kulübe Annagramma’da&#160;kalmış, Bayan Kulağakaçan mahcup olmuştu ve Nine kendinden pek memnundu. Onca iş ve ortalıklarda koşuşturma, Nine kendinden memnun olsun diyeydi. Eh, aynı&#160;zamanda Bayan Stumper’m domuzu ve başka herkes için,&#160;elbette. Bu, meseleyi karmaşıklaştırıyordu. Elinizden bir&#160;şey geliyorsa, yapılması gerekeni yapıyordunuz. Burnunuzu sokmak, en temel cadılık yöntemiydi. Tiffany bunu&#160;biliyordu. Bildiğini Nine de biliyordu. Tiffany bu yüzden&#160;küçük mekanik bir fare gibi ortalıklarda koşuşturup durmuştu...</p>
<p>Bir ileri hesap verecekti!</p>
<p>Açıklık, buz tutmuş biri yığınlar halinde karla kaplıydı, ama Tiffany kulübeye giden ayaklarca ezilmiş bir patika&#160;olduğunu görünce memnun oldu.</p>
<p>Yeni bir şey vardı. Bayan Ihanet’in mezarının yanında insanlar duruyordu ve karın bir kısmı süpürülmüştü.</p>
<p>Ah olamaz, diye düşündü Tiffany, halkalar çizerek inerken. Lütfen Annagramma’nın kafatası aramaya kalktığını söyleme!</p>
<p>Durumun bazı açılardan daha da kötü olduğu ortaya çıktı.</p>
<p>Tiffany mezarın çevresindeki insanları tanıyordu. Çevre köylerden insanlardı ve Tiffany’ye, önlerindeki küçük, ama muhtemelen öfkeli sivri şapkadan ölesiye korkan insanların meydan okuyan, endişeli bakışlarıyla baktılar. Ve&#160;mezara bakmaktan özenle kaçınmaları, Tiffany’nin hemen&#160;dikkatim çekti. Mezar toprağa çubuklarla tutturulmuş küçük, yırtık kâğıt parçalarıyla kaplanmıştı. Rüzgârda çırpınıyorlardı.</p>
<p>Tiffany birkaç tanesini aldı:</p><div><img src="main-25.jpg" alt=""/></div>
<p>Başkaları da vardı. Ve Tiffany tam, hâlâ Bayan İhanet’i rahatsız etmeye devam eden köylüleri azarlayacaktı ki,&#160;çoban kulübesinin eskiden durduğu yerde, çobanların çimenlerin üzerine bıraktıkları Neşeli Denizci tütünü paketlerini hatırladı. Onlar dileklerini yazmıyorlardı, ama yine&#160;de oradaydılar, havada uçuşuyorlardı:</p>
<p>“Mavi gökte bulutlara çobanlık eden Sızı Nine, lütfen koyunlarıma göz kulak ol. Sızı Nine, oğlumu iyileştir. Sızı&#160;Nine, kuzularımı bul.”</p>
<p>Bunlar, yüksek yerlerdeki tanrıları rahatsız etmeye çok korkan küçük insanların dualarıydı. Onlar bildikleri şeye&#160;güveniyorlardı. Haklı ya da haksız oldukları söylenemezdi.&#160;Yalnızca... umut ediyorlardı.</p>
<p>Eh, Bayan İhanet, diye düşündü Tiffany, işte şimdi gerçekten mit oldun. Zamanla tanrıça bile olursun. Pek eğlenceli değil, sana bu kadarını söyleyebilirim.</p>
<p>“Peki, Becky bulundu mu?” dedi, insanlara dönerek.</p>
<p>Bir adam onunla göz göze gelmekten kaçındı:</p>
<p>“Eminim Bayan İhanet kızın neden eve hemen gelmek istemediğini anlıyordur.”</p>
<p>Ah, diye düşündü Tiffany, şu sebeplerden biri.</p>
<p>“Oğlandan haber var mı, peki?” dedi.</p>
<p>“Ah, bu işe yaradı,” dedi bir kadın. “Annesi dün ondan bir mektup aldı. Korkunç bir gemi kazası geçirmişler, ama&#160;canlı olarak kurtarılmış. İspatı bu işte.”</p>
<p>Tiffany bunun neyin ispatı olduğunu sormadı. İspat olması yeterliydi.</p>
<p>“Eh, bu iyi,” dedi.</p>
<p>“Ama bir sürü zavallı denizci boğulmuş,” diye devam etti kadın. “Sisin içinde bir buzdağına çarpmışlar. Bir kadın şeklinde, kocaman, yüzen bir buzdağı, öyle diyorlar.&#160;Buna ne dersin?”</p>
<p>“Herhalde uzun zamandır denizdelerse her şeyi kadına benzetiyorlardır, hı?” dedi adam, gülerek. Kadın ona bir&#160;Bakış fırlattı.</p>
<p>“Kim olduğunu söylemedi değil mi? Kime benzediğini, bilirsiniz... herhangi birine?” dedi Tiffany, kayıtsızca konuşmaya çalışarak.</p>
<p>“Nereye baktıklarına bağlı...” diye başladı adam, neşeyle.</p>
<p>“Beynini su ve sabunla yıkaman lazım,” dedi kadın, adamın göğsünü sertçe dürtükleyerek.</p>
<p>“Şey, hayır, hanımefendi,” dedi adam, ayaklarına bakarak. “Yalnızca kadın kafasının martı kakasıyla kaplı olduğunu söyledi, hanımefendi.”</p>
<p>Tiffany bu sefer de rahatladığını belli etmemeye çalıştı. Mezarın üzerinde çırpınan kâğıt parçalarına baktı, sonra&#160;yeni bir dileğe benzeyen şeyi arkasına saklamaya çalışan&#160;kadına baktı.</p>
<p>“Bu şeylere inanıyor musun Bayan Carter?”</p>
<p>Kadın aniden şaşaladı. “Ah, hayır hanımefendi, elbette inanmıyorum. Ama yalnızca... şey, bilirsin.</p>
<p>Daha iyi hissetmeni sağlıyor, diye düşündü Tiffany. Yapılacak başka hiçbir şey kalmadığında, yapacak bir şey&#160;daha veriyor sana. Ama kim bilir, işe yarıyor da olabilir.&#160;Evet, biliyorum. Yalnız...</p>
<p>Eli kaşındı. Bir süredir kaşınmakta olduğunu fark etti.</p>
<p>“Ah öyle mi?” dedi kendi kendine. “Cüret edebilecek misin?”</p>
<p>“Sen iyi misin, hanımefendi?” dedi adam. Tiffany onu duymazdan geldi. Bir binici yaklaşıyordu ve peşinden kar&#160;geliyor, yayılıyor, bir dilek kadar sessizce, bir sis kadar&#160;yoğun bir biçimde, bir pelerin gibi adamın arkasında&#160;genişliyordu.</p>
<p>Tiffany gözlerini adamın üzerinden ayırmadan cebine uzandı ve minik Cornucopia’yı kavradı. Hah!</p>
<p>İleri çıktı.</p>
<p>Kış Ustası eski kulübeyle aynı hizaya geldiğinde, kar beyazı atından indi.</p>
<p>Tiffany, yüreği güm güm atarak onun altı metre uzağında durdu.</p>
<p>“Hanımefendi,” dedi Kış Ustası, eğilerek.</p>
<p>Daha... iyi ve daha yaşlı görünüyordu.</p>
<p>“Seni uyarıyorum! Bir Cornucopia’m var ve onu kullanmaktan korkmuyorum!” dedi Tiffany. Ama duraksadı. Kış Ustası o sabit, tuhaf sırıtış dışında neredeyse insan gibi&#160;görünüyordu. “Beni nasıl buldun?” dedi.</p>
<p>“Senin için öğrendim,” dedi adam. “Aramayı öğrendim. Ben insanım!”</p>
<p>Gerçekten mi?</p>
<p>Ama ağzı doğru görünmüyor, dedi Tiffany’nin Üçüncü Kuşkusu. İçi kar gibi beyaz. Onu hemen vur!</p>
<p>Tiffany’nin kendisi, dışarıda olan kısmı, havayı yüzünde hissedebilen parçası düşündü: Bunu yapamam! Tek yaptığı orada durup konuşmak. Bütün bunlar benim suçum!</p>
<p>O sonsuz kış istiyor, dedi Üçüncü Kuşku. Tanıdığın herkes ölecek.</p>
<p>Tiffany, Kış Ustası’nm gözlerinin, zihninin içini görebildiğinden emindi.</p>
<p>Yaz kışı öldürür, diye ısrar etti Üçüncü Kuşku. Bu şekilde olur!</p>
<p>Ama bu şekilde değil, diye düşündü Tiffany. Bu şekilde olmaması gerektiğini biliyorum! Yanlış geliyor. Bu doğru... hikâye değil. Kış kralı uçan bir balkabağı tarafından&#160;öldürülemez!</p>
<p>Kış Ustası dikkatle onu izliyordu. Çevresinde Tiffany biçimli binlerce kar tanesi düşüyordu.</p>
<p>“Şimdi dansı bitirecek miyiz?” dedi Kış Ustası. “Ben de tıpkı senin gibi insanım!” Elini uzattı.</p>
<p>“İnsanın ne olduğunu biliyor musun?” dedi Tiffany.</p>
<p>“Evet! Çok kolay! Çivi yapacak kadar demir!” dedi Kış Ustası hemen. Başarılı bir numara çevirmiş gibi gülümsedi.&#160;“Şimdi, lütfen, dans edelim...”</p>
<p>Öne bir adım attı. Tiffany geriledi.</p>
<p>Şimdi dans edersen, diye uyardı Üçüncü Kuşkusu, her şeyin sonu olur. Kendine inanmaya ve yıldızına güvenmeye başlarsın ve gökyüzünde binlerce kilometre uzakta&#160;ışıldayan şeyler, ışıkları sonsuz karların üzerine düşse de&#160;umurlarında olmaz.</p>
<p>“Ben... hazır değilim,” diye fısıldadı Tiffany.</p>
<p>“Ama zaman geçiyor,” dedi Kış Ustası. “Ben insanım, bu tür şeyleri bilirim. Sen de insan biçiminde bir tanrıça&#160;değil misin?”</p>
<p>Gözler delercesine baktı.</p>
<p>Elayır, değilim, diye düşündü Tiffany. Ben her zaman yalnızca... Tiffany Sızı olacağım.</p>
<p>Kış Ustası elini uzatarak yaklaştı.</p>
<p>“Dans etme zamanı, Hanımefendi.</p>
<p>Düşünceler Tiffany’nin kontrolünden çıktı. Kış Ustası' nın gözleri, zihnini tertemiz karlarla kaplı bir alan gibi, bir&#160;beyazlıkla doldurdu...</p>
<p>“Aaaiiiiieeeee!”</p>
<p>Yaşlı Bayan Ihanet’in kulübesinin kapısı açıldı ve... bir şey dışarı çıkıp karlarda sendeledi. Bu bir cadıydı. Yanlış&#160;anlamak imkansızdı. Kadın -muhtemelen kadındı, ama&#160;bazı şeyler o kadar korkunçtur ki mektup yazacak olsanız ona nasıl hitap edeceğiniz hakkında endişelenmek aptalcadır- tepesi yılan gibi kıvrılan sivri bir şapka giymişti.&#160;Şapka, çılgın yağlı saç yığınlarının üzerinde duruyordu ve&#160;saçların altında kabus gibi bir yüz vardı. Yüz yeşildi ve korkunç pençelere benzeyen siyah tırnaklı parmaklarını sallayan el de yeşildi.</p>
<p>Tiffany bakakaldı. Kış Ustası bakakaldı. İnsanlar bakakaldı.</p>
<p>Çığlıklar atan, sallanan korkunç şey yaklaştıkça, kararmış çürük dişler ve siğiller gibi detaylar belirginleşti. Bol bol siğil. Siğillerin üzerindeki siğillerin bile siğilleri vardı.</p><div><div><img src="main-26.jpg" alt=""/></div></div>
<p>Annagramma her şeyi sipariş etmişti. Tiffany’nin bir parçası şimdi bile gülmek istiyordu, ama Kış Ustası onun&#160;eline yapıştı...</p>
<p>... ve cadı onun omzunu yakaladı.</p>
<p>“Onu o şekilde tutma! Ne cüretle! Ben bir cadıyım, biliyorsun!”</p>
<p>Annagramma’nın sesi en iyi zamanlarda bile kulağa hoş gelen bir ses değildi, ama korktuğunda ya da kızdığında&#160;insanın kafasını delen bir sızıltıya dönüşüyordu.</p>
<p>“Onu bırak, dedim!” diye haykırdı Annagramma. Kış Ustası sersemlemiş göründü. Kızgın bir Annagramma’yı&#160;dinlemek zorunda kalmak, kulak sahibi olmak konusunda&#160;tecrübesiz biri için zor olabilir.</p>
<p>“Onu bırak!” diye bağırdı Annagramma. Sonra bir ateş topu fırlattı.</p>
<p>Iskaladı. Muhtemelen ıskalamayı planlamıştı. Yakınlarda cızırdayan alev alev bir gaz topu, normalde insanları yaptıkları işi bırakmalarına yetecek kadar korkutur. Ama&#160;çoğu insan erimez.</p>
<p>Kış Ustası’nm bacağı düştü.</p>
<p>Daha sonra, tipinin ortasında yolculuk ederken, Tiffany Kış Ustası’nın nasıl çalıştığını merak etti. Kardan yapılmıştı, ama yürüyebiliyor ve konuşabiliyordu. Bu, devamlı&#160;düşünmesi gerektiği anlamına geliyor olmalıydı. Öyle olmalıydı. İnsanların devamlı bedenleri hakkında düşünmesi gerekmiyordu, çünkü bedenler ne yapmaları gerektiğini&#160;biliyordu. Ama kar, dik durmayı bile bilmiyordu.</p>
<p>Annagramma, Kış Ustası gerçekten sinir bozucu bir şey yapmış gibi, dik dik ona bakıyordu.</p>
<p>Kış Ustası kafası karışmış gibi çevresine bakındı, göğsünde çatlaklar belirdi ve sonra ufalanan kara dönüştü, ışıltılı kristaller halinde yıkıldı.</p>
<p>Biri bulutları sıkmış gibi, yoğun bir kar yağışı başladı.</p>
<p>Annagramma maskeyi bir tarafa çekti ve ilk önce yığına, sonra Tiffany’ye baktı.</p>
<p>“Tamam,” dedi, “biraz önce ne oldu? Onun bunu yapması normal mi?”</p>
<p>“Seni görmeye geliyordum ve... bu Kış Ustası!” demeyi başarabildi ancak, Tiffany.</p>
<p>“Demek istediğin... Kış Ustası mı?” dedi Annagramma. “O yalnızca bir hikâye değil mi? Neden senin peşinde ki?”&#160;diye ekledi suçlarcasma.</p>
<p>“Mesele... o... ben..diye başladı Tiffany, ama nereden başlayacağını bilemedi. “O gerçek! Ondan uzaklaşmam gerek!” dedi. “Kaçmam gerek! Açıklamak çok uzun sürer!”</p>
<p>Korkunç bir an boyunca, Annagramma’nın tüm hikâyeyi talep etmeye devam edeceğini sandı, ama Annagramma&#160;uzandı ve siyah plastik pençesiyle Tiffany’nin elini tuttu.</p>
<p>“O zaman hemen buradan uzaklaş! Ah, hayır, hâlâ Bayan Ihanet’in eski süpürgesini mi kullanıyorsun? Tamamen faydasız bir süpürge o! Benimkini kullan!” Kar yoğunlaşırken Tiffany’yi kulübeye doğru sürükledi.</p>
<p>“Çivi yapacak kadar demir!” dedi Tiffany, ona ayak uydurmaya çalışırken. Söyleyecek başka hiçbir şey bulamamıştı ve aniden çok önemli gelmişti. “İnsan olduğunu&#160;sanıyordu...”</p>
<p>“Onun yalnızca kardan adamını devirdim, seni aptal. Geri dönecektir!”</p>
<p>“Evet, ama çivi yapacak kadar, anlıyor musun.</p>
<p>Yeşil bir el Tiffany’ye tokat attı, ama plastik yüzünden fazla canını yakmadı.</p>
<p>“Saçmalama! Akıllı olduğunu sanıyordum! Bütün bunların anlamını gerçekten de bilmiyorum, ama o şey benim peşimde olsa durup saçmalamazdım!” Annagramma Kötü&#160;Cadı Delüks Maskesi Ve Bedava Sarkık Tatak’ı çekiştirdi,&#160;tatağın sarkışını ayarladı ve olayın başından beri oldukları&#160;yere mıhlanmış olan köylülere döndü. “Neye bakıyorsunuz siz? Daha önce hiç cadı görmediniz mi?” diye bağırdı.&#160;“Evinize döndün! Ah, senin küçük oğlan için yarın biraz&#160;sür genle uğrarım, Bayan Carter!”</p>
<p>Köylüler yeşil surata, çürük dişlere, leş gibi saçlara ve aslında camdan yapılmış olan dev tatağa baktılar ve kaçtılar.</p>
<p>Dehşet ve rahatlamayla uyuşukluk hisseden Tiffany mırıldanarak yavaşça sallanıyordu, “Çivi yapacak kadar&#160;demir!” Sonunda Annagramma onu sarstı. Kar taneleri o&#160;kadar yoğundu ki yüzünü görmek bile zordu.</p>
<p>“Tiffany, uçan süpürge. Uçan süpürge uç,” dedi Annagramma. “Uzaklara uç! Beni duydun mu? Güvenli bir</p>
<p>yere!”</p>
<p>“Ama o... zavallıcık kendini...”</p>
<p>“Evet, evet, eminim hepsi çok önemlidir,” dedi Annagramma, onu uçan süpürgesini dayadığı kulübe duvarına doğru sürükleyerek. Tiffany’yi süpürgeye doğru yarı ittirdi,&#160;yarı kaldırdı ve sonra gökyüzüne baktı. Kar şimdi çağlayan&#160;gibi yağıyordu.</p>
<p>“Geri dönüyor!” diye bağırdı ve alçak sesle birkaç sözcük söyledi. Uçan süpürge dümdüz yükseldi ve solmaya yüz tutmuş, karla dolu ışıkta gözden kayboldu.</p><div style="border-rigth:solid;"><div><img src="main-27.jpg" alt=""/></div></div><div style="border-rigth:solid;">
<p>Böfüm 10 EVE DÖNÜŞ</p>
<p>Havausta Nine mürekkep dolu tabaktan başını kaldırdı. Tabağın içinde, minik bir Tiffany, tipinin beyazlığı içinde&#160;kayboluyordu. Nine gülümsüyordu, ama konu Havausta&#160;Nine olunca bu, gülümseme güzel bir şey olduğu anlamına&#160;gelebilirdi de, gelmeyebilirdi de.</p>
<p>“Onu kolaylıkla halledebilirdik,” dedi Herhangibir Rob paylarcasma. “Bize izin vermeliydin.”</p>
<p>“Belki. Belki de sizi kaskatı dondururdu, hı?” dedi Nine. “Dahası, Nac Mac Feegles halkını bekleyen daha büyük bir&#160;görev var. Koca mini kocakarınız için iki şey yapmanız lazım. Biri zor, diğeri ise daha da zor.”</p>
<p>Feegle’lar bunu duyunca bir tezahürat kopardılar. Bayan Ogg’un mutfağının her yerine yayılmışlardı. Bazıları Ogg&#160;Ana’nm üzerine tünemişlerdi ve Bayan Kene de onlarla</p></div>
<p>kuşatılmış olmaktan rahatsız görünüyordu. Bayan Kene’nin aksine, Feegle’lar nadiren banyo yapma fırsatı buluyordu.</p>
<p>“İlk olarak,” dedi Nine, “Gerçek Yaz Hammı’m getirmek için... Yeraltı Dünyası’na gitmenize ihtiyacı var.” Ardından gelen anlamlı sessizlik Feegle’ları hiç rahatsız&#160;etmedi.</p>
<p>“Ah he ye, bunu yapabiliriz,” dedi Herhangibir Rob. “Biz her yere girebiliriz. Çok zor olan kısım buydu, diil mi?”&#160;“Ama sonra yine dışarı çıkacaksınız?” dedi Nine.</p>
<p>“Ah, he ye,” dedi Rob kararlılıkla. “Ama genellikle dışarı atılırız!”</p>
<p>“En zor kısmı ise,” dedi Nine, “bir kahraman bulmak.” “Bu zor diil,” dedi Rob. “Burada hepimiz kahramanız!”&#160;Bir tezahürat koptu.</p>
<p>“Gerçekten mi?” dedi Nine. “Yeraltı Dünyası’na gitmekten korkuyor musun Herhangibir Rob?”</p>
<p>“Ben mi? Yoo!” Herhangibir Rob kardeşlerine baktı ve geniş geniş sırıttı.</p>
<p>“O zaman ‘marmelat’ sözcüğünün nasıl yazıldığını göster.” Havausta Nine bir kurşunkalemi Ogg Ana’nm masasının üzerinde itti ve sandalyesinde arkasına yaslandı. “Hadi. Hemen şimdi. Ve kimse sana yardım etmeyecek!”</p>
<p>Rob geriledi. Havausta Nine tüm kocakarıların kocaka-rısıydı, bunu biliyordu. Hatasını yakaladığı bir Feegle’a ne yapacağını bilmek imkansızdı.</p>
<p>Rob endişe içinde kalemi aldı ve sivri ucunu masanın tahtasına dayadı. Diğer Feegle’lar çevresine toplandılar,</p>
<p>ama Nine’nin kaş çatışı yüzünden hiçbiri ona tezahürat yapmaya cesaret edemedi.</p>
<p>Rob dudaklarını kıpırdatarak bakışlarını kaldırdı. Alm boncuk boncuk terlemişti.</p>
<p>“Mmmmaaa...” dedi.</p>
<p>“Bir,” dedi Nine.</p>
<p>Rob gözlerini kırpıştırdı. “Hey? Kim sayıyo?” diye itiraz etti.</p>
<p>“Ben,” dedi Nine. Kedi yavrusu Sen, kucağına atladı ve kıvrılıp yattı.</p>
<p>“Amanın, saycaanı söölemedin ki!”</p>
<p>“Söylemedim mi? Kurallar her an değişebilir! İki!”</p>
<p>Rob geçer not alabilecek bir M çiziktirdi, duraksadı ve sonra tam Nine “Üç!” derken bir R çizdi.</p>
<p>“Orada bi ‘A’ olması lazım, Rob!” dedi Kocaçene Billy. Meydan okurcasına Nine’ye baktı ve ekledi: “Kurallar her&#160;an değişebilirmiş, diil mi?”</p>
<p>“Kesinlikle. Beş.”</p>
<p>Rob bir A çiziktirdi ve sonra bir yaratıcılık patlaması sayesinde bir M ekledi.</p>
<p>“Altı buçuk,” dedi Nine, sakin sakin kedi yavrusunu okşayarak.</p>
<p>“Ne? Agh, amanın,” diye mırıldandı Rob ve terli ellerini eteğine sildi. Sonra kurşunkalemi yine kavradı ve bir L çizdi. L’nin ayağı oldukça dalgalı oldu, çünkü kurşunkalem&#160;Rob’un elinden kaydı ve ucu kırıldı.</p>
<p>Rob hırlayarak kılıcını çekti.</p>
<p>“Sekiz,” dedi Nine. Rob kurşunkalemin ucunu yontup, eğri büğrü bir uç açarken tahta yongaları uçuştu.</p>
<p>“Dokuz.” Gözleri yuvalarından fırlamış, yanakları kıpkırmızı kesilmiş bir Rob tarafından bir A ve bir T çizildi.</p>
<p>“On.” Rob, MRAMLAT yazısının yanında daha çok endişeli, ama azıcık da gururlu bir biçimde hazrola geçti.&#160;Feegle’lar tezahürat yaptılar. En yakınındakiler etekleriyle&#160;Rob’u yellediler.</p>
<p>“On bir!”</p>
<p>“Ne? Amanın!” Rob sözcüğün ortasına koşturdu ve küçük bir e kondurdu.</p>
<p>“On iki!”</p>
<p>“İstedim kadar say, hamfendi,” dedi Rob, kurşunkalemi fırlatarak, “ama bundan başka marmelat yok!” Bu, bir tezahürat daha kazandı.</p>
<p>“Kahramanca bir çaba, Bay Herhangibir,” dedi Nine. “Bir kahramanın alt etmesi gereken ilk şey korkusudur.&#160;Konu savaşmak olunca, Nac Mac Feegle halkı bu sözcüğün&#160;anlamım bilmiyor.”</p>
<p>“He ye, orası dooru,” diye homurdandı Rob. “Binlerce sözcüün anlamını bilmiyoz! ”</p>
<p>“Bir ejderha ile savaşabilir misin?”</p>
<p>“Ah, he ye, getir bakalım!” Rob marmelat meselesi yüzünden kızgındı hâlâ.</p>
<p>“Yüksek dağları koşarak aşabilir misin?”</p>
<p>“Sorun olmaz!”</p>
<p>“Sizin koca mini kocakarıyı kurtarmak için bir kitabı başından sonuna kadar okuyabilir misin?”</p>
<p>“Ah, he ye.” Rob durdu. Köşeye kıstırılmış gibi görünüyordu. Dudaklarını yaladı. “Kaç sayfamsı şey olcak?” dedi boğuk bir sesle.</p>
<p>“Yüzlerce,” dedi Nine.</p>
<p>“iki tarafta da sözcük olcak mı?”</p>
<p>“Evet, kesinlikle. Hem de çok küçük harflerle!”</p>
<p>Rob çömeldi. Köşeye kıstırıldığında bunu hep yapardı. Böylece savaşarak fırlamak daha kolay olurdu. Feegle yığını nefeslerini tuttular.</p>
<p>“Yaparım!” diye bildirdi Rob sertçe, yumruklarını sıkarak.</p>
<p>“Güzel,” dedi Nine. “Elbette yaparsın. Bu kahramanca olur, senin için. Ama gerçek Yaz Hammı’m bulmak için birinin Yeraltı Dünyası’na gitmesi gerek. Bu bir Hikâye. Daha&#160;önce de oldu. İşe yarıyor. Ve giden kişinin bunu, tıpkı gerçek bir kahraman gibi, korku ve dehşet içinde yapması gerek, çünkü alt etmesi gereken canavarların büyük kısmı&#160;kendi kafasının içinde, onun yanında getirdiği canavarlar.&#160;Bahar zamanı geldi, ama kış ve kar hâlâ bizimle beraber,&#160;bu yüzden onu hemen bulmanız gerek. Onu bulmalı, yola&#160;koyulmasını sağlamalısınız. Aşağı Giden Yol, Herhangibir&#160;Rob.”</p>
<p>“He ye, o yolu biliyoz,” dedi Rob.</p>
<p>“Adı Roland,” dedi Nine. “Hava ışır ışımaz gitmelisiniz, bana göre.”</p>
<p>Uçan süpürge kara tipiyi yarıp geçiyordu. Normalde süpürgeler cadı nereye gitmelerini isterse oraya giderlerdi,&#160;ama şimdi Tiffany sapın üzerine uzanmış, ölümüne don-mamaya çalışıyor ve süpürgenin onu evine götürdüğünü&#160;umuyordu. Karanlık ve gözlerine dolan kar serpintileri&#160;dışında hiçbir şey göremiyordu, bu yüzden hava akımını&#160;kesmesin diye şapkayı iyice öne çekerek sopaya uzanmakla yetindi. Buna rağmen kar taneleri taş gibi çarpıyor, sopanın üzerinde birikiyordu. Oldukları yerde donmasınlar&#160;diye Tiffany birkaç dakikada bir onları süpürmek zorunda&#160;kalıyordu.</p>
<p>Aşağıda çağlayanların kükremesini duydu ve sopası ovalara doğru süzülüp, alçalmaya başlarken ani derinlik&#160;hissini duydu. îliklerine dek üşümüştü.</p>
<p>Kış Ustası yla savaşamazdı, Annagramma’nm yaptığı gibi değil. Ah, yapmayı planlayabilirdi ve kararlı bir biçimde yatağına girebilirdi, ama onu gördüğünde...</p>
<p>... çivi yapacak kadar demir... sopa uçmaya devam ederken sözcükler kafasının içinde asılı duruyordu. Tiffany seneler önce, gezgin öğretmenler köye geldiğinde öğrendiği eski bir tekerlemeyi hatırladı. Herkes bilirdi onu:</p>
<p>Çivi yapacak kadar demir Duvar boyayacak kadar kireç&#160;Köpek boğacak kadar su&#160;Pire durduracak kadar sülfür&#160;Gömlek yıkayacak kadar kül</p>
<p>Fasulye alacak kadar altın</p>
<p>İğne kaplayacak kadar gümüş</p>
<p>Kuş bağlayacak kadar kurşun</p>
<p>Köyü aydınlatacak kadar fosfor...</p>
<p>Vesaire, vesaire...</p>
<p>Saçmalıktı, size öğretildiğini hiç hatırlamadığınız, öteden beri bilirmiş gibi hissettiğiniz türden bir saçmalık. Kızlar bu tekerlemeyle ip atlar, çocuklar ebe seçmek için&#160;onunla sayardı.</p>
<p>Ve sonra, tüm diğer öğretmenler gibi yumurta, taze sebze ve temiz kullanılmış giysiler karşılığında ders veren gezgin bir öğretmen, faydalı olmaktan çok, ilginç olan şeyler öğreterek daha fazla yiyecek alabildiğini anlamıştı. Bir zamanlar, büyü konusunda çok yetenekli olan bazı sihirbazların, bir insanın tam olarak nelerden oluştuğunu bulduğunu anlatmıştı. Bir insan daha çok sudan oluşuyordu,&#160;ama demir, kükürt, is ve başka her şeyden birer çimdik&#160;vardı, hatta azıcık da altın, ama bir şekilde hepsi bir araya&#160;gelmişti.</p>
<p>Tiffany’ye, başka her şey kadar mantıklı gelmişti. Ama şundan emindi: Bütün bu malzemeleri alsanız ve büyük bir&#160;çanağa koysanız, ona ne kadar bağırırsanız bağırın, insana&#160;dönüşmezdi.</p>
<p>Bir kovaya bir sürü boya dökerek resim yapamazdınız. İnsansanız, bunu bilirdiniz.</p>
<p>Kış Ustası insan değildi. Kış Ustası bilmiyordu...</p>
<p>Şarkının sonunu da bilmiyordu.</p>
<p>Ödünç süpürge uçmaya devam ederken sözcükler, Tiffany’nin akimda dönüp duruyordu. Bir noktada, ince ve&#160;kendini beğenmiş sesiyle Dr. Büstle ortaya çıktı ve ona Düşük Unsurlarla ilgili bir ders verdi. İnsanın gerçekten de&#160;onlardan yapılmış olduğunu, ama aynı zamanda bol bol da&#160;öykülemyum içerdiğini anlattı. Öykülemyum, hikâyelerin&#160;temel unsuruydu ve ancak insanların davranış tarzlarını izleyerek fark edebilirdiniz...</p>
<p>“Kaçıyorsun, saklanıyorsun. Buna ne dersin, çoban kız? Onu benden çaldın. Umduğun gibi çıktı mı?” Ses, yanı başından, havadan geldi.</p>
<p>“Senin kim olduğun umurumda değil,” diye mırıldandı Tiffany. Doğru düzgün düşünemeyecek kadar üşümüştü.&#160;“Git buradan...”</p>
<p>Saatler geçti. Burada, aşağılarda hava biraz daha ılıktı ve kar o kadar yoğun değildi, ama kaç kat giyinmiş olursanız olun soğuk yine de içinize işliyordu. Tiffany uyanık&#160;kalmaya çalışıyordu. Bazı cadılar uçan süpürge üzerinde&#160;uyuyabiliyordu, ama Tiffany denemeye cesaret edemiyordu, çünkü rüyasında düştüğünü görmekten ve uyandığında bunun gerçek olduğunu, ama yakında düşüşün sona&#160;ereceğini görmekten korkuyordu.</p>
<p>Ama şimdi aşağıda sarı, kesik kesik parlayan ışıklar vardı. Muhtemelen İkigömlek’teki handı. İkigömlek yön bulmak konusunda önemli bir noktaydı.</p>
<p>Cadılar, çok zorunlu kalmadıkça asla handa kalmazdı, çünkü bu bazı bölgelerde tehlikeli olabilirdi ve her durumda, çoğu han sizden para isteyerek güçlük çıkarıyordu.&#160;Ama hanın karşısındaki hediyelik eşya dükkânını işleten&#160;Bayan Umbridge’in arka tarafta eski bir ahırı vardı ve Bayan Kene ahırın CD, yani Cadı Dostu olduğunu söylerdi.&#160;Hatta, özellikle aramayan kimsenin göremeyeceği bir yerde, ahır duvarına bir cadı işareti çizilmişti: Bir kaşık, sivri&#160;bir şapka ve kocaman, okul müdiresi kılıklı bir kene.</p>
<p>Saman yığınları hiç bu kadar harika görünmemişti. İki dakika sonra Tiffany, samanların içindeydi. Küçük ahırın&#160;diğer ucunda Bayan Umbridge’in iki ineği, mayalanmış çimen kokuları saçarak havayı ısıtıyordu.</p>
<p>Karanlık bir uyku oldu. Tiffany rüyasında Annagramma’ nın Delüks maskeyi çıkarıp yüzünü gösterdiğini gördü.&#160;Sonra da yüzünü çıkarıyordu ve altından Havausta Nine’nin&#160;yüzü çıkıyordu...</p>
<p>Ve sonra: Bir dansa değer miydi, çoban kız? Gücümü aldın ve zayıf kaldım. Dünya buz kesecek. Bir dansa değer miydi?</p>
<p>Tiffany zifiri karanlık ahırda doğrulup oturdu ve havada, yılan gibi kıvranan bir parıltı gördüğünü sandı. Sonra yine karanlığa gömüldü ve rüyasında Kış Ustası’nm gözlerini gördü.</p><div><div><img src="main-28.jpg" alt=""/></div></div><div>
<p>Böfüm 1 1</p></div><div>
<p>TUKKIMZ BİLE</p></div><div>
<p>Klang-klong!</p>
<p>Tiffany, üzerinden samanlar dökerek aniden doğrulup oturdu. Ama yalnızca metal bir kovaya çarpan sapın tan-gırtısıydı.</p>
<p>Bayan Umbridge ineklerini sağıyordu. Duvardaki çatlaklardan solgun gün ışığı geliyordu. Tiffany’nin sesini duyunca başını kaldırdı.</p>
<p>“Ah, gece benim hanımlardan birinin geldiğini düşünmüştüm zaten,” dedi. “Kahvaltı ister misin, hayatım?”</p>
<p>“Lütfen!”</p>
<p>Tiffany, yaşlı kadının kovaları taşımasına, biraz tereyağı yapmasına yardım etti, çok yaşlı köpeğini okşadı, kızarmış&#160;ekmeğin üzerine kuru fasulye koyup yedi ve sonra...</p>
<p>“Sanırım sana gelmiş bir şey var,” dedi Bayan Umbridge, İkigömlek’in Postane’sini oluşturan küçük tezgâha giderek. “Nereye koymuştum?.. Ah, evet...”</p></div>
<p>Tiffany’ye, elastik bantla bağlanmış, köpek kılıyla kaplanmış küçük bir mektup destesi ve yassı bir paket verdi. Kadın konuşmaya devam etti, ama Tiffany fark etmedi bile.&#160;Arabacının ayağını nasıl kırdığı, zavallıcık, hakkında bir&#160;şeyler vardı, belki de ayağını kıran adamın atıydı, zavallı&#160;hayvancık, ve tipiler yüzünden bir sürü ağaç yola devrilmişti ve sonra kar öyle fena çökmüştü ki, hayatım, yaya&#160;bir adam bile geçemezdi ve bu yüzden sorunlar peş peşe&#160;gelmiş, Tebeşir’e gidip gelen mektuplar gecikmişti ve gerçekten de mektuplar pek seyrekti zaten...</p>
<p>Bütün bunlar Tiffany için arka plan uğultusuydu, çünkü mektupların hepsi ona gelmişti. Roland’dan üç tane, annesinden bir tane... Paket de onundu. Resmi bir havası&#160;vardı ve paketi açtığında içinden zarif, siyah bir kutu çıktı&#160;ve kutunun içinden...</p>
<p>Tiffany daha önce hiç suluboya kutusu görmemişti. Aynı kutunun içinde bu kadar renk olabileceğini bile bilmiyordu.</p>
<p>“Ah, bir suluboya kutusu,” dedi Bayan Umbridge, omzunun üzerinden bakarak. “Ne güzel. Küçükken benim de vardı. Oo, içinde turkuaz bile var. Çok pahalı bir renktir&#160;turkuaz. Senin delikanlıdan mı?” diye ekledi, çünkü yaşlı&#160;kadınlar her şeyi ve biraz daha fazlasını bilmek ister.</p>
<p>Tiffany boğazını temizledi. Mektuplarında, ona acı veren resim konusunu açmaktan kaçınmıştı. Roland onun denemek isteyeceğini düşünmüş olmalıydı.</p>
<p>Ellerindeki renkler, kapana kısılmış gökkuşağı gibi parıldıyordu.</p>
<p>“Ne güzel bir sabah,” dedi, “sanırım eve gitsem iyi olacak...”</p>
<p>Gürleyen Lancre Çağlayam’mn hemen üzerinde, soğuk ırmağın üzerine bir ağaç gövdesi bağlanmıştı. Havausta&#160;Nine ve Ogg Ana akıntının ortasındaki, suyla aşınmış dev&#160;taşın üzerinde durup onu izledi.</p>
<p>Kütük, Feegle’larla kaplıydı. Hepsi neşeli görünüyordu. İtiraf etmek gerekir, onları kesin ölüm bekliyordu, ama&#160;hiçbir şey yazmaları gerekmeyecekti ve bu önemliydi.</p>
<p>“Biliyorsun, bu çağlayanlardan düşüp de hikâyesini anlatacak kadar yaşayan adam çıkmadı,” dedi Ogg Ana.</p>
<p>“Bay Parkinson çıktı,” dedi Nine. “Hatırlamıyor musun? Üç sene önce?”</p>
<p>“Ah, evet, o yaşadı, orası kesin, ama feci kekeliyordu,” dedi Ogg Ana.</p>
<p>“Ama hikâyesini yazdı,” dedi Nine. “Adını ‘Çağlayandan Düşüşüm’ koydu. Oldukça ilginç bir hikâyeydi.”</p>
<p>“Ama kimse hikâyesini anlatmadı,” dedi Ogg Ana. “Benim söylemek istediğim de buydu.”</p>
<p>“He ye, şeey, biz mini tüycükler kadar hafifiz,” dedi Koca Yan. “Ve eteee esen rüzgâr adamı epey uçuruyor, bi-liyon mu.”</p>
<p>“Eminim görülecek manzaradır,” dedi Ogg Ana.</p>
<p>“Hepiniz hazır mısınız?” dedi Herhangibir Rob. “Güzel! Bizaamet şurdaki halatı çözer misin Bayan Ogg?”</p>
<p>Ogg ana düğümü çözdü ve kütüğü ayağıyla itti. Kütük biraz yüzdü ve sonra akıntıya kapıldı.</p>
<p>“Fış fış kayıkçı?” diye öneride bulundu Kaçık Wullie.</p>
<p>“Noolmuş?” dedi Herhangibir Rob, kütük hızlanmaya başlarken.</p>
<p>“Neden hepimiz şarkı söylemiyoz?” dedi Kaçık Wullie. Şimdi kanyon duvarları hızla yaklaşıyordu.</p>
<p>“Tamam,” dedi Rob. “Ne de olsa, hoş bi denizci türküsü. Wullie, şu peyniri benden uzak tut. Bana bakışını beenmedim.”</p>
<p>“Onun gözleri yok ki Rob,” dedi Wullie, uysal uysal, Horace’ı tutarak.</p>
<p>“He ye, benim kastettiim de buydu,” dedi Rob, ekşi ekşi.</p>
<p>“Horace seni yemek istememişti aslında Rob,” dedi Kaçık Wullie. “Hem, seni geri tükürdüünde tertemiz olmuştun.”</p>
<p>“Hem, bi peynirin adının ne olduunu nerden biliyon ki?” diye sordu Rob, kütüğün üzerinden köpüklü sular aşmaya başladığında.</p>
<p>“Kendisi sööledi Rob.”</p>
<p>“Ööle mi?” dedi Rob ve omuzlarını silkti. “Ah, tamam. Bi peynirle tartışamam.”</p>
<p>Irmağın üzerinde buz parçaları yüzüyordu. Ogg Ana, onları Havausta Nine’ye gösterdi.</p>
<p>“Bunca kar, buz ırmaklarını harekete geçirdi yine,” dedi.</p>
<p>“Biliyorum.”</p>
<p>“Umarım hikâyelere güvenebiliriz Esme,” dedi Ogg Ana.</p>
<p>“Onlar kadim hikâyeler. Kendilerine has bir yaşamları var. Tekrarlanmak isterler. Bir mağaradan kurtarılan yaz?&#160;Çok eski bir hikâye,” dedi Havausta Nine.</p>
<p>“Ama Kış Ustası, bizim kızı kovalayacak.”</p>
<p>Nine, Feegle’larm kütüğünün bir dönemeci dolanmasını izledi.</p>
<p>“Evet, kovalayacak,” dedi. “Biliyor musun, onun için üzüleceğim neredeyse.”</p>
<p>Böylece, Feeglelar evlerine doğru yelken açtılar. Koca-çene Billy dışında hiçbiri bir ezgiyi tutturamıyordu, ama bu, büyük bir sorunun yanında küçücük kalan önemsiz bir&#160;sorundu ve büyük sorun hiçbirinin aynı tonda, aynı hızda,&#160;hatta aynı sözlerle söylemeye çalışmaya zahmet etmemesi&#160;idi. Üstüne üstlük, Feegle’lar eğlenirken hep olduğu gibi,&#160;kısa süre sonra küçük kavgalar çıktı. Dolayısıyla, kütük&#160;çağlayanın kıyısına yaklaşırken kayalardan yankılanan ses&#160;şuna benzer bir şey oldu:</p>
<p><a id="bookmark0"><sup><a href="#footnote1">1</a></sup></a></p>
<p> Bu olay gazetelerde de yer aldı ve bundan kısa süre sonra dul bir kadın ona mektup yazarak hijyenden gerçekten anlayan bir adama ne kadar büyük&#160;bir hayranlık duyduğunu ifade etti. Kısa süre sonra birlikte yürürken&#160;görüldüler, demek ki bu, dedikleri gibi, kötü bir rüzgârdı...</p>
</body>
</html>