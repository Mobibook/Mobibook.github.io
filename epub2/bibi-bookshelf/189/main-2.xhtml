<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Böfürn 3</h3><h3>BOFFO’NUN SIRRI</h3>
<p>Çılgına dönmüş dansçılar arasında sandviç olmak iyi bir şey değildir. Hepsi iri yarı adamlardı. Tiffany’nin her yanı,&#160;Sızı içinde kalmıştı. Bir sürü yeri morarmıştı ve bir tanesi&#160;hiç kimseye gösteremeyeceği bir yerde, bot şeklindeydi.</p>
<p>Bayan lhanet’in dokuma odasındaki bütün düz yüzeyler Feegle’larla doluydu. Bayan İhanet sırtını odaya dönmüş,&#160;tezgâhın başında çalışıyordu. Bunun düşünmesine yardım&#160;ettiğini söylemişti, ama o Bayan İhanet olduğundan bunun&#160;pek önemi yoktu. Ne de olsa, kullanabileceği bol bol göz&#160;ve kulak vardı. Ateş harlı yanıyordu ve her yerde mumlar&#160;vardı. Siyah mumlar, elbette.</p>
<p>Tiffany kızgındı. Bayan İhanet bağırmamıştı, sesini bile yükseltmemişti. Yalnızca içini çekmiş, ‘aptal çocuk’ demişti&#160;-ki bu çok daha kötüydü- çünkü Tiffany doğru olduğunu&#160;biliyordu. Dansçılardan biri, onu kulübeye getirmelerine&#160;yardım etmişti. Tiffany hiçbirini hatırlamıyordu.</p>
<p>Bir cadı, bir şeyi, o anda iyi bir fikirmiş gibi geldiği için yapmazdı! Bu resmen keh keh gülmek demekti! Her gün&#160;aptal, tembel, yalancı, hatta basbayağı tatsız insanlarla başa&#160;çıkmanız gerekiyordu ve sonunda, onlara bir tokat atarsanız dünyanın çok daha iyi bir yer olacağına inanmaya&#160;başlayabilirdiniz. Ama bunu yapmazdınız, çünkü bir seferinde Bayan Kene’nin açıkladığı gibi: a) dünyayı yalnızca&#160;çok kısa bir süre için daha iyi bir yere dönüştürürdü; b)&#160;sonra dünya, biraz daha kötü bir yer olurdu; ve c) sizin&#160;onlar kadar aptal olmamanız gerekiyordu.</p>
<p>Tiffany’nin ayakları oynamaya başlamıştı ve o da onları dinlemişti. Kafasını dinliyor olmalıydı. Şimdi sırtında bir şal, kucağında tenekeden bir sıcak su şişesiyle, Bayan&#160;Ihanet’in ateşinin yanında oturması gerekiyordu.</p>
<p>“Demek Kış Ustası bir tür tanrı?” dedi.</p>
<p>“Öyle bir şey, evet,” dedi Kocaçene Billy. “Ama dua edilen türden bir tanrı değil. O yalnızca... kışları yapıyor.&#160;Onun işi bu, bilirsin.”</p>
<p>“O doğanın unsurlarından biri,” dedi Bayan İhanet, tezgâhının başından.</p>
<p>“He ye,” dedi Herhangibir Rob. “Tanrılar, unsurlar, iblisler, ruhlar... bazen harita olmadan birbirinden ayırt etmek zor oluyo.”</p>
<p>“Ve dans, kışı karşılamak için, öyle mi?” dedi Tiffany. “Bu hiç mantıklı gelmiyor! Morris dansı yazın gelişini karşılamak içindir, evet, bu...”</p>
<p>“Bebek misin sen?” dedi Bayan İhanet. “Sene döngüsel-dir! Dünya çarkının dönmesi gerekir! İşte bu yüzden buralarda, yükseklerde, onu dengelemek için Kara Morris dansını yaparlar. Kışı karşılarlar, çünkü yeni yaz onun içinde, derinliklerindedir! ”</p>
<p>Klak-klak dedi dokuma tezgâhı. Bayan İhanet kahverengi yünden yeni bir bez dokuyordu.</p>
<p>“Şey, tamam,” dedi Tiffany. “Onu karşıladık. Bu, beni aramaya gelmesi gerekiyor anlamına gelmiyor!”</p>
<p>“Dansa neden katıldın?” diye sordu Bayan İhanet.</p>
<p>“Şey... Bir boşluk vardı ve..</p>
<p>“Evet. Bir boşluk. Senin için olmayan bir boşluk. Senin için değil, aptal çocuk. Sen onunla dans ettin ve şimdi bu cüretli kızla tanışmak istiyor. Hiç böyle şey duymadım!&#160;Kütüphanemin ikinci rafında, sağdan üçüncü kitabı getirmeni istiyorum.” Tiffany’ye büyük siyah bir anahtar verdi.&#160;“Bunu yapmayı becerebilecek misin?”</p>
<p>Cadıların aptallara tokat atması gerekmezdi, her zaman hazır bekleyen keskin bir dilleri varken... bu gereksizdi.</p>
<p>Bayan Ihanet’in aynı zamanda raflar dolusu kitabı vardı ve yaşlı cadılar için sıra dışı bir özellikti. Raflar yüksekteydi, kitaplar büyük ve ağır görünüyordu ve şimdiye dek,&#160;değil onları raflara tutturan büyük siyah şeridin kilidini açmak, Tiffany’nin onların tozunu almasını bile yasaklamıştı.&#160;Buraya gelen insanlar, her zaman kitaplara sinirli bakışlar&#160;fırlatırdı. Kitaplar tehlikeliydi.</p>
<p>Tiffany şeritlerin kilidini açtı ve tozu sildi. Ah... kitaplar, tıpkı Bayan Ihanet’in kendisi gibi, göründükleri gibi değildi. Büyü kitaplarına benziyorlardı, ama Çorba Ansiklopedisi gibi isimleri vardı. Bir sözlük vardı. Yanındaki, Bayan İhanetin istediği kitap, örümcek ağları ile kaplıydı.</p>
<p>Tiffany utanç ve öfkeyle kızarmaya devam ederek örümcek ağlarıyla mücadele etti ve kitabı indirdi. Bazı ağlar koparken pling! sesleri çıkardılar ve sayfaların üzerinden toz yağdı. Açtığında, kitabın tıpkı Bayan İhanet gibi eski ve&#160;parşömensi koktuğunu gördü. Hemen hemen silinmiş altın harflerle yazılan başlık, Chaffinch’in Kadim ve Klasik&#160;Mitolojisi diyordu. Bir sürü ayranla işaretlenmişti.</p>
<p>“On sekiz ve on dokuzuncu sayfalar,” dedi Bayan İhanet, başını çevirmeden. Tiffany sayfaları açtı.</p>
<p>“Meysimlerin Dasnı mı?” dedi. “Mevsimlerin Dansı mı olması gerekiyordu?”</p>
<p>“Ne yazık ki, başyapıtı bu eser olan Ressam Don Weizen de Yoyo, resimde sahip olduğu yeteneğe, yazı konusunda&#160;sahip değildi,” dedi Bayan İhanet. “Bir sebepten onu sinirlendiriyorlardı. Resimlerden önce sözcüklerden bahsettiğini fark ettim. Sen kitapsever bir çocuksun.”</p>
<p>Resimler... tuhaftı. İki şekil betimliyorlardı. Tiffany, süslü elbiseler görmemişti. Evinde, bu tür şeyler için gereken para yoktu. Ama onları kitaplarda okumuştu ve hayal&#160;ettiği şeyler buna benziyordu.</p>
<p>Sayfada bir erkek ve bir kadın -ya da en azından, bir erkeğe ve kadına benzeyen şeyler- görülüyordu. Kadın&#160;“Yaz” olarak adlandırılmıştı ve uzun boylu, sarışın ve güzeldi, dolayısıyla kısa boylu ve kahverengi saçlı Tiffany’nin&#160;hemen güvensizlik beslemeye başladığı bir şekil oldu. Kadının elinde, bir deniz kabuğuna ya da boynuza benzeyen,&#160;meyveyle dolu büyük bir sepet vardı.</p>
<p>‘Kış’ adlı adam ise yaşlı, beli bükük ve kır saçlıydı. Sakalında buzdan sarkıtlar pırıldıyordu.</p>
<p>“Agh, Kış Ustası buna benzer gerçekten,” dedi Herhan-gibir Rob, sayfanın üzerinde gezinerek. “İhtiyar Ayazlı.”</p>
<p>“O mu?” dedi Tiffany. “Kış Ustası bu mu? Yüz yaşında görünüyor!”</p>
<p>“Gençmiş, değil mi?” dedi Bayan İhanet, pis pis.</p>
<p>“Seni öpmesine sakın izin verme, yoksa burnun morarır ve düşer!” dedi Kaçık Wullie, neşeyle.</p>
<p>“Kaçık Wullie, böyle şeyler söylemeye cesaret bile etme!” dedi Tiffany.</p>
<p>“Yalnızca havayı yumuşatmaya çalışıyodum, bilirsin,” dedi Wullie, mahcup mahcup.</p>
<p>“Bu bir ressamın yorumu, elbette,” dedi Bayan İhanet.</p>
<p>“Bu ne demek?” dedi Tiffany, resme bakarak. Resim yanlıştı. Biliyordu. Kış Ustası hiç de buna benzemiyordu...</p>
<p>“Kafadan atmış demek,” dedi Kocaçene Billy. “Onu görmüş olamazdı, diil mi? Kış Ustası’m kimse görmedi.”</p>
<p>“Henüz!” dedi Kaçık Wullie.</p>
<p>“Wullie,” dedi Herhangibir Rob, kardeşine dönerek, “sana akıllıca yorumlar yapmak konusunda ne demiştim,&#160;hatırlıyosun, diil mi?”</p>
<p>“He ye, Rob, iyi hatırlıyom,” dedi Wullie, uysalca.</p>
<p>“Biraz önceki, onlardan biri diildi,” dedi Rob.</p>
<p>Wullie başını eğdi. “Afidersin Rob.”</p>
<p>Tiffany yumruklarını sıktı. “Bütün bunların olmasını amaçlamamıştım! ”</p>
<p>Bayan İhanet sandalyesinde döndü ve gri gözbağını ciddi bir tavırla çıkardı.</p>
<p>“O zaman amacın neydi bana söyler misin? Gençlerin yaşlılara karşı çıkma eğilimi yüzünden mi dans ettin? Amaçlamak, düşünmektir. Sen hiç düşündün mü? Daha&#160;önce de dansa katılanlar oldu. Çocuklar, sarhoşlar, aptalca bir iddia üzerine gençler... hiçbir şey olmadı. Bahar ve&#160;güz dansları... yalnızca eski bir gelenektir; çoğu insan,&#160;öyle der. Yalnızca buz ve ateşin dünya üzerindeki hükümranlıklarının el değiştirdiği zamanı işaretlerler. Bazılarımız&#160;daha iyisini bildiğimizi sanırız. Bir şeyin olduğunu düşünürüz. Senin içinse, dans gerçek oldu ve bir şey oldu. Ve&#160;şimdi Kış Ustası seni arıyor.”</p>
<p>“Neden?” diye sormayı başardı Tiffany.</p>
<p>“Bilmiyorum. Sen dans ederken, herhangi bir şey gördün mü? Bir şey duydun mu?”</p>
<p>‘Her yerde ve her şey olma hissini nasıl tarif edersin?’ diye merak etti Tiffany. Denemedi bile.</p>
<p>“Ben... bir ses duyduğumu sandım. Belki iki ses...” diye mırıldandı. “Şey, benim kim olduğumu sordular.”</p>
<p>“Çok ilginç,” dedi Bayan İhanet. “İki ses mi? Bunun anlamını düşüneceğim. Benim anlayamadığım, seni nasıl&#160;bulduğu. Bunu da düşüneceğim. Bu arada, seni sıcak tutacak giysiler giymen iyi bir fikir olur sanırım.”</p>
<p>“He ye,” dedi Herhangibir Rob, “Kış Ustası sıcaa dayanamaz. Ah, az daha unutuyodum! Ormandaki şu boş aaç-tan mini bi mektup getirdik sana. Mektubu koca mini kocakarıya ver, Wullie. Aacın ordan geçerken aldık.”</p>
<p>“Mektup mu?” dedi Tiffany, dokuma tezgâhı arkasında takırdarken. Kaçık Wullie kemerindeki heybeden rulo yapılmış kirli bir zarf çıkarmaya çalıştı.</p>
<p>“Sizin köydeki şatoda yaşayan mini kocatipten gelmiş,” diye devam etti Rob, kardeşi zarfı çekiştirirken. “Saalığı&#160;iyiymiş ve senin de iyi olduunu umuyomuş. Senin bi an&#160;önce köye dönmeni dört gözle bekliyomuş. Koyunlar hakkında bissürü şey var, ama bence hiç de ilginç diller. Bi de,&#160;en dibe XXX yazmış, ama bunun ne anlama geldiini daha&#160;çözemedik.”</p>
<p>“Mektubumu mu okudunuz?” dedi Tiffany, dehşet içinde.</p>
<p>“Kesinlikle he ye,” dedi Rob gururla. “Hiç sorun olmadı. Kocaçene Billy bazı uzun sözcüklere yardım etti, ama çoonu kendim okudum, he ye.” Geniş geniş gülümsedi,&#160;ama Tiffany’nin ifadesini görünce sırıtışı soldu. “Agh, zarf&#160;şeysini açtıımızda birazcık kızdımı biliyom,” diye açıkladı.</p>
<p>“Ama onu da hallettik, çünkü zarfı yine sümüklüböcekle yapıştırdık. Okunduunu anlamazsın bile.”</p>
<p>Öksürdü, çünkü Tiffany hâlâ dik dik ona bakıyordu. Feegle halkı bütün kadınları biraz korkutucu bulur ve en&#160;kötüsü de cadılardır. Sonunda, Rob’un sinirleri gerçekten&#160;bozulduğunda Tiffany sordu:</p>
<p>“Mektubun orada olacağını nereden biliyordunuz?”</p>
<p>Yan yan Kaçık Wullie’ye baktı. Wullie eteğinin kenarını kemiriyordu. Bunu yalnızca korktuğu zaman yapardı.</p>
<p>“Şey... mini mini bi yalan kabul eder miydin?” dedi Rob.</p>
<p>“Hayır!”</p>
<p>“Çok ilginç ama. İçinde ejderhalar, tekboynuzlar falan</p>
<p>var...”</p>
<p>“Hayır. Gerçeği istiyorum!”</p>
<p>“Agh, gerçek çok sıkıcı. Baron’un şatosuna gidip senin ona gönderdiin mektupları okuyoz. Postacının sana gelen&#160;mektupları çaaalayamn yanındaki içi boş aaca bıraktıım&#160;yazmıştın,” dedi Rob.</p>
<p>Kış Ustası kulübede olsa, içerideki hava bundan daha soğuk olamazdı.</p>
<p>“Senden gelen mektupları bi kutunun içinde saklı-yo. Kutuyu da şeyin altına...” diye başladı Rob ve sonra Tiffany’nin gerilen sinirleri, Bayan îhanet’in tuhaf örümcek&#160;ağlarından da yüksek bir sesle şaklayarak koptuğunda gözlerini yumdu.</p>
<p>“Başkalarının mektuplarını okumanın yanlış olduğunu bilmiyor musunuz!!” diye sordu Tiffany.</p>
<p>“Şey...” diye başladı Herhangibir Rob.</p>
<p>“Hem de zorla Baron’un şatosuna girmişsiniz!..”</p>
<p>“Ah, ah, ah, yo, yo, yo!” dedi Rob, hoplayıp zıplayarak. “Bizi bunla suçlayamazsın işte! Biz yalnızca ok atmak için&#160;kullanılan küçük mini yarıkların birinden girdik.</p>
<p>“Sonra da benim özel olarak Roland’a gönderdiğim mektupları okudunuz, öyle mi?” dedi Tiffany. “Onlar özeldi!” “Ah, he ye,” dedi Herhangibir Rob. “Ama kendini üzme,&#160;neler yazdıım kimseye anlatmayız.”</p>
<p>“Günlüüne yazdıklarını da kimseye anlatmıyoz,” dedi Kaçık Wullie. “Çevresine çiçekler falan çizdiklerini bile.”&#160;Bayan ihanet, arkamda kendi kendine sırıtıyor, diye&#160;düşündü Tiffany. Biliyorum, gülüyor. Ama kullanabileceği&#160;sert ses tonu çeşitlerini tüketmişti. Feegle halkından binleriyle, bir süre konuşunca bu, hep olurdu.</p>
<p>Sen onların keldalığım yaptın, diye hatırlattı İkinci Şüphe. Görevlerinin seni korumak olduğunu düşünüyorlar. Senin ne düşündüğün önemli değil. Hayatını çok feci karıştıracaklar.</p>
<p>“Mektuplarımı okumayın!” dedi Tiffany. “Günlüğümü de okumayın!”</p>
<p>“Tamam,” dedi Herhangibir Rob.</p>
<p>“Söz mü?”</p>
<p>“Elbette, he ye.”</p>
<p>“Ama en son seferde de söz vermiştiniz!”</p>
<p>“He ye, ööle olduydu.”</p>
<p>“Sözünüzü tutmazsanız ölünüzü göreyim?”</p>
<p>“Ah, he ye, sorun yokiko.”</p>
<p>“Ve bu güvenilmez, yalancı, hırsız bir Feegle’m sözü, ööle mi?” dedi. Bayan İhanet. “Çünkü siz çoktan öldüü-nüze inanıyonuz, diil mi? Halkınızın inandu şey bu, diil&#160;mi?”</p>
<p>“Ah, he ye, hamfendi,” dedi Herhangibir Rob. “Bu konuya dikkat çektiin için teşekkür ideriz.”</p>
<p>“Aslında, sözünü tutmaya hiç niyetin yok, diil mi Her-hangibi Rob?”</p>
<p>“He ye, hamfendi,” dedi Rob, gururla. “Bu tür mini, önemsiz sözleri tutmayız. Çünkü, anlıyosundur, koca mini&#160;kocakarıyı korumak bizim kaderimiz. İş buna gelirse, onun&#160;için canımızı bile veririz.”</p>
<p>“Zaten öldüyseniz bunu nasıl yapabilirsiniz ki?” dedi Bayan İhanet, keskin bir sesle.</p>
<p>“Bu bizim de biraz kellemizi karıştırıyo,” dedi Rob. “O zaman, ona yannış yapan kılçıkların canını veririz heralde.”&#160;Tiffany pes etti ve içini çekti: “On üçüme basmak üzereyim. Ben kendi başımın çaresine bakabilirim.”</p>
<p>“Bakınız da!.. Bayan Kendine-Güvenen neler diyor,” dedi Bayan ihanet, ama özellikle ters konuşmamıştı. “Kış&#160;Ustası’na karşı mı?”</p>
<p>“O ne istiyor?” dedi Tiffany.</p>
<p>“Sana söyledim. Muhtemelen ne tür bir kızın onunla dans edecek kadar atılgan olduğunu öğrenmek istiyordur,”&#160;dedi Bayan İhanet.</p>
<p>“Ayaklarım yüzündendi! İsteyerek olmadığını söyledim!”</p>
<p>Bayan İhanet sandalyesinde döndü. ‘Kaç göz kullanıyor?’ diye merak etti Tiffany’nin İkinci Şüphesi. ‘Feegle adamlarının gözleri? Kuzgunlar? Fareler? Yoksa hepsini&#160;birden mi? Şu anda kaç adet ben görüyor? Düzinelerce pırıl pırıl gözü olan böcekleri kullanıyor mu?’</p>
<p>“Ah, o zaman tamam,” dedi Bayan İhanet. “Yine isteyerek olmadı. Bir cadı sorumluluk alır! Hiç mi bir şey öğrenmedin çocuğum?”</p>
<p>Çocuk. On üçüne yaklaşan birine söylemek için korkunç bir şeydi. Tiffany yine kızardığını hissetti. Korkunç sıcaklık içine yayıldı.</p>
<p>İşte bu yüzden odayı adımladı, ön kapıyı açtı ve dışarı çıktı.</p>
<p>Hafif hafif, yumuşacık karlar yağıyordu. Tiffany solgun gri gökyüzüne baktığında, kar tanelerinin yumuşak, tüy&#160;gibi yumaklar halinde düştüğünü gördü; Tebeşir halkı bu&#160;tür kar yağışı gördüklerinde, “Sızı Nine koyunlarmı kırkıyor,” derdi.</p>
<p>Tiffany kulübeden uzaklaşırken, kar tanelerinin saçlarında eridiğini hissetti. Bayan İhanet kapıdan bağırıyordu, ama yürümeye devam etti ve eriyen karın kızarmış yüzünü&#160;serinletmesine izin verdi.</p>
<p>Elbette bu aptalca, dedi kendi kendine. Ama cadı olmak da aptalca. Neden yapıyoruz ki bunu? Çok çalışıyoruz ve&#160;karşılığını aldığımız söylenemez. Bayan İhanet için iyi bir&#160;gün neye benziyor? Birinin, ayağına uyan kullanılmış botlar getirdiği güne! O herhangi bir şey hakkında ne bilir ki?</p>
<p>Kış Ustası nerede o zaman? Burada mı? Bayan İhanet öyle diyor yalnızca! Bu, bir de bir kitaptaki uyduruk resim!</p>
<p>“Kış Ustası!” diye bağırdı.</p>
<p>Kar yağışını işitebiliyordunuz. Hafif, soğuk bir hışırtı gibi, küçük tuhaf bir ses çıkarıyordu.</p>
<p>“Kış Ustası!”</p>
<p>Yanıt gelmedi.</p>
<p>Eh, ne beklemişti ki? Kocaman, kükreyen bir ses mi? Bu-zadam Bay Sarkıt’ı mı? Karanlık ağaçların arasına sabırla yağan beyaz karın yumuşaklığından başka hiçbir şey yoktu.</p>
<p>Tiffany şimdi kendini biraz aptal hissediyordu, ama aynı zamanda tatmin olmuştu. Bir cadı böyle yapardı işte!&#160;Korktuğu şeyle yüzleşirdi ve bundan sonra o şeyden bir&#160;daha korkmazdı! Tiffany bu konuda iyiydi!</p>
<p>Döndü ve Kış Ustası’m gördü.</p>
<p>Şunu hatırla, dedi Üçüncü Kuşkusu, araya girerek. Her küçük detay önemlidir.</p>
<p>Kış Ustası...</p>
<p>... hiçlikti. Ama kar, silüetini çiziyordu. Görünmez bir derinin üzerinde geziniyormuş gibi, onun çevresinden&#160;akıyordu. Kış Ustası yalnızca bir şekildi, o kadar. Belki havada, gözlerini görmeyi bekleyeceğiniz yerdeki iki minik,&#160;solgun, mor-gri nokta dışında.</p>
<p>Tiffany donakaldı. Beyni çalışmıyordu ve bedeni ne yapması gerektiğinin söylenmesini bekliyordu.</p>
<p>Yağan karlardan oluşan el, şimdi ona doğru uzanıyordu, ama korkutmak istemediğiniz bir hayvana uzanırken yaptığınız gibi, çok yavaşça. Bir... şey vardı, onları söyleyecek ses olmadığından söylenmeyen şeyler olduğu hissi, bir&#160;çabalama, sanki o şey yüreğin ve ruhun anlamını bilmediği&#160;halde, o ana yüreğini ve ruhunu koyuyormuş gibi.</p>
<p>El, Tiffany’den otuz santim uzakta durdu. Yumruk olmuştu ve sonra döndü, parmaklar açıldı.</p>
<p>Bir şey ışıldadı. Gümüşten yapılmış, ince gümüş bir zincirin ucunda duran beyaz attı.</p>
<p>Tiffany’nin eli boğazına gitti. Ama dün gece boynun-daydı! Şeye gitmeden önce... şeyi... dansı izlemeye...</p>
<p>Düşmüş olmalıydı! Ve Kış Ustası onu bulmuştu!</p>
<p>Bu ilginç, dedi dünyayı kendi açısından izleyen Üçüncü Kuşku. Görünmez bir yumruğun içinde duran şeyi göremedin. Bu nasıl oldu? Ve göz bulmayı beklediğin yerdeki&#160;küçük, mor-gri bulanıklıklar neden orada? Neden onlar&#160;görünmez değil?</p>
<p>Üçüncü Kuşkular böyle yapar işte. Kafanıza kocaman bir taş düşmek üzereyken, onlar şu şekilde düşünür: Bu, püskürük kayalardan granite benziyor, yoksa kumtaşı mıydı?</p>
<p>Tiffany’nin beyninin daha az detaylı düşünen kısmı o anda gümüş atm zincirinden sarkmasını izliyordu.</p>
<p>Birinci Görüsü: Al onu, dedi.</p>
<p>İkinci Şüphesi: Alma. Bu bir tuzak, dedi.</p>
<p>Üçüncü Kuşkusu: Gerçekten alma. Hayal edemeyeceğin kadar soğuktur kesin, dedi.</p>
<p>Ve sonra Tiffany’nin geri kalanı bütün düşüncelerini bastırdı ve dedi ki: Al onu. O senin kimliğinin bir parçası.&#160;Al onu. O elindeyken evini hatırlıyorsun. Al onu!</p>
<p>Tiffany sağ elini uzattı.</p>
<p>At, eline düştü. Tiffany içgüdüyle parmaklarını kolyenin üzerine kapattı. Gerçekten de hayal edemeyeceği kadar soğuktu ve elini yaktı.</p>
<p>Tiffany çığlık attı. Kış Ustası’nın karlı silüeti, uçuşan kar taneleri arasında bulanıklaştı. Tiffany’nin ayaklarının&#160;dibindeki karlar, “Amanın!” nidaları eşliğinde patladı, bir&#160;yığın Feegle, Tiffany’nin ayaklarını kaptı, onu dik olarak&#160;açıklıktan aşırdılar ve kulübenin kapısından geçirdiler.</p>
<p>Tiffany elini zorla açtı ve titrek parmaklarla gümüş atı avucundan bıraktı. Kolye kusursuz bir imge bırakmıştı,&#160;pembe derisinin üzerinde beyaz bir at. Bu bir yanık değildi,&#160;bir... don yanığıydı.</p>
<p>Bayan Ihanet’in sandalyesi, tekerleklerinin üzerinde gürledi.</p>
<p>“Buraya gel çocuğum!” diye emretti.</p>
<p>Tiffany elini tutarak, gözyaşlarını bastırmaya çalışarak ona yaklaştı.</p>
<p>“Hemen sandalyemin yanında, buracıkta dur!”</p>
<p>Tiffany denileni yaptı. Karşı çıkma zamanı değildi.</p>
<p>“Kulağının içine bakmak istiyorum,” dedi Bayan İhanet. “Saçlarını kenara çek.”</p>
<p>Tiffany saçlarını çekti ve fare bıyıklarının gıdıkladığını hissedince irkildi. Sonra fare uzaklaştı.</p>
<p>“Ah, şaşırdım,” dedi Bayan İhanet. “Hiçbir şey göremiyorum.”</p>
<p>“Şey... ne görmeyi bekliyordun?” diye sormaya cesaret edebildi Tiffany.</p>
<p>“Günışığı!” diye terslendi Bayan İhanet. Öyle bağırmıştı ki, fare koşarak kaçmıştı. “Kafan hiç mi çalışmıyor, çocuk?”</p>
<p>“İlgilenen var mı bilmiyom,” dedi Herhangibir Rob, “ama sizin Kış Ustası giderski yapmış. Ve kar durdu.”</p>
<p>Kimse dinlemiyordu. Cadılar tartışırken, odaklanırlar.</p>
<p>“O benimdi!” Tiffany, at kolyesiyle zinciri yine kavradı.</p>
<p>“Bir süs eşyası!”</p>
<p>“Hayır!”</p>
<p>“Elbette, size söölemek için uygun bi zaman olmayabilir. ..” diye devam etti Rob perişan halde.</p>
<p>“Cadı olmak için ona ihtiyacın olduğunu mu düşünüyorsun?”</p>
<p>“Evet!”</p>
<p>“Bir cadının araçlara ihtiyacı yoktur!”</p>
<p>“Sen de hercümerç kullanıyorsun!”</p>
<p>“Kullandım, evet! Ama ona ihtiyaç duyduğumdan değil. İhtiyaç yok!”</p>
<p>“Demek istediim, kar eriyip gidiyo...” dedi Rob, sinirli sinirli gülümseyerek.</p>
<p>Öfke, Tiffany’nin dilini ele geçirdi. Bu aptal, ihtiyar kocakarı bir şeylere ihtiyaç duymamaktan nasıl bahsedebilirdi!</p>
<p>“Boffo!” diye bağırdı. “Boffo, Boffo, Boffo!”</p>
<p>Sessizlik güm diye indi. Bir süre sonra Bayan İhanet, Tiffany’nin arkasına baktı.</p>
<p>“Siz mini sinsi Feegle’lar! Hemen burdan çıkın! Çıkmazsanız anlarım! Bu kocakarı işi!”</p>
<p>Oda bir tür uğultuyla doldu ve mutfak kapısı çarpılarak kapandı.</p>
<p>“Demek öyle,” dedi Bayan İhanet, “Boffo meselesini biliyorsun, öyle mi?”</p>
<p>“Evet,” dedi Tiffany nefes nefese. “Biliyorum.”</p>
<p>“Pekâlâ. Peki, kimseye söyledin mi...?” Bayan İhanet durdu ve bir parmağını dudaklarına götürdü. Sonra sopasını yere vurdu. “Ah, çışşarı, sizi kılçıklar! Hemmen ormana&#160;yaylanın! Bu sefer cidden gitmeye bakın! Bana karşı çıkarsanız vicdan azabınızı kendi gözlerinizle görürüm!”</p>
<p>Aşağıdan, Feegle adamları küçük havalandırma ızgarasından dışarı fırlarken yuvarlanan patateslerin gürültüsü geldi.</p>
<p>“Artık gittiler,” dedi Bayan İhanet. “Gelmeyecekler. Boffo bunu sağlayacak.”</p>
<p>Bir şekilde, birkaç saniye içinde Bayan İhanet daha insansı ve daha az korkunç olmuştu. Eh... birazcık daha az korkunç.</p>
<p>“Nasıl anladın? Özellikle mi aradın? Köşeyi bucağı mı karıştırdın?” dedi Bayan İhanet.</p>
<p>“Hayır! Ben öyle biri değilim! Bir gün, sen uyurken tesadüfen gördüm!” Tiffany elini ovaladı.</p>
<p>“Çok acıyor mu?” Bayan İhanet, öne eğilerek. Kör olabilirdi, ama işini bilen bütün kıdemli cadılar gibi her şeyi fark ederdi.</p>
<p>“Hayır, artık acımıyor. Ama önceden acıyordu. Bak, ben...”</p>
<p>“O zaman dinlemeyi öğreneceksin! Sence Kış Ustası gitti mi?”</p>
<p>“Yalnızca gözden kayboldu, demek istediğim, daha fazla gözden kayboldu. Sanırım yalnızca kolyemi vermek istiyordu.”</p>
<p>“Tipilere ve donlara hükmeden kışın ruhunun yaptığı türden bir şey mi bu?”</p>
<p>“Bilmiyorum, Bayan ihanet! Gördüğüm tek örnek o!”</p>
<p>“Onunla dans ettin.”</p>
<p>“Dans edeceğimi bilmiyordum!”</p>
<p>“Yine de...”</p>
<p>Tiffany bekledi, sonra sordu, “Yine de ne?”</p>
<p>“Yalnızca genel bir yine de. Küçük at, onu sana getirdi. Ama şu anda burada değil, bu konuda haklısın. Olsa bilirdim.”</p>
<p>Tiffany ön kapıya gitti, bir an duraksadı, sonra açıp açıklığa çıktı. Orada burada biraz kar vardı, ama gün sıradan, kurşuni bir kış gününe dönüşmeye başlamıştı.</p>
<p>Burada olsa ben de bilirdim, diye düşündü. Ve o burada değil. İkinci Şüphesi ise: ‘Ah, öyle mi?’ dedi. ‘Nereden bilecektin?’</p>
<p>“İkimiz de ata dokunduk,” dedi kendi kendine.</p>
<p>Elindeki gümüş zincirle oynayarak boş dallara ve uyuyan ağaçlara bakındı. Ormanlar, kışa hazırlanarak büzülüyordu.</p>
<p>O, orada bir yerde, ama yakında değil. Yapacak koca bir kış varken, çok meşgul olmalı...</p>
<p>“Teşekkür ederim!” dedi düşünmeden, çünkü annesi nazik davranmanın kimseye bir zararı olmayacağını söylemişti. Sonra içeri girdi. Şimdi içerisi çok sıcaktı, ama&#160;Bayan Ihanet’in her zaman koca bir odun yığını olurdu...&#160;Boffo’nun Sırrı sayesinde hazırlanan bir odun yığını. Yöre&#160;oduncuları, yığını hep büyük tutardı. Üşümüş bir cadı aksileşebilir.</p>
<p>“Bir fincan siyah çay hoşuma giderdi,” dedi yaşlı kadın, Tiffany düşünceli bir ifadeyle içeri girerken.</p>
<p>Bayan ihanet, Tiffany fincanı yıkamaya başlayana kadar bekledi, sonra sordu: “Benim hakkımdaki hikâyeleri duydun mu, çocuğum?”</p>
<p>Sesi nazikti. Bağırış çığırış olmuştu, daha iyi ifade edilebilecek şeyler söylenmişti, öfke ve meydan okuma olmuştu. Ama orada birlikte yaşıyorlardı ve gidecek başka yerleri</p><div>
<p>Dehşet Kafatası No. 1 Fiyat 2,99 Lira Boffo Şaka ve Hediyelik Eşya Dükkânı&#160;No 4, Onuncu Yumurta Sokağı, Anklı-Moıpork&#160;&quot;Gİ EDİ Bİ YORSA... BOFFO’DUR!”</p></div>
<p>yoktu. Nazik ses bir barış teklifiydi ve Tiffany bunu duyduğuna memnun olmuştu.</p>
<p>“Şey, kilerinde bir iblis olduğunu söyleyenleri mi?” diye karşılık verdi Tiffany. Kafası hâlâ bilmecelerle doluydu.&#160;“Ve örümcek yediğini? Ve krallar ve prensler tarafından&#160;ziyaret edildiğini? Ve bahçene ektiğin her çiçeğin siyah açtığını?..”</p>
<p>“Ah, öyle mi diyorlar?” dedi Bayan İhanet, sevinçle. “Sonuncusunu duymamıştım. Ne güzel! Peki, senenin karanlık zamanında geceleri dolaştığımı ve iyi vatandaş olanları bir kese gümüşle ödüllendirdiğimi duydun mu? Ama,&#160;kötü vatandaşlar olmuşlarsa, başparmağımın tırnağıyla şu&#160;şekilde karınlarını yarıyormuşum.”</p>
<p>Uzanan kırışık elin parmaklarındaki sarı tırnaklar, karnının önünden geçtiği zaman Tiffany, geriye sıçradı. Yaşlı kadın korkunç görünüyordu.</p>
<p>“Hayır! Hayır, bunu duymamıştım!” diye inledi, sırtını lavaboya vererek.</p>
<p>“Ne? Harika bir hikâye! Hem de gerçek tarihsel kökenleri var!” dedi Bayan İhanet. Korkunç kaş çatışı bir gülümsemeye dönüşmüştü. “Peki, bende inek kuyruğu olduğunu söyleyen hikâyeyi?”</p>
<p>“İnek kuyruğu mu? Hayır!”</p>
<p>“Gerçekten mi? Ne fena,” dedi Bayan İhanet, parmağını indirerek. “Korkarım hikâye anlatma sanatı bu yörelerde&#160;epey geriledi. Gerçekten de bu konuda bir şeyler yapmam&#160;gerek.”</p>
<p>“Bu da bir tür Boffo, değil mi?” dedi Tiffany. Tam olarak emin değildi. Bayan İhanet o tırnakla epey korkunç görünmüştü. Kızların bu kadar çabuk kaçmasına şaşmamak gerekirdi.</p>
<p>“Ah, demek bir beynin varmış. Elbette öyle. Boffo, evet. Güzel bir isim. Gerçekten de Boffo. Beklenti sanatı. İnsanlara görmeyi bekledikleri şeyi göstermek, orada olması&#160;gerektiğini düşündükleri şeyi göstermek. Ne de olsa, korumam gereken bir ünüm var.”</p>
<p>Boffo, diye düşündü Tiffany. Boffo, Boffo, Boffo.</p>
<p>Kafataslarmdan birine gitti, bir tanesini kaldırdı ve tıpkı bir ay önce yaptığı gibi, altındaki etiketi okudu:</p>
<p>“Tıpkı canlı gibi, değil mi?” dedi Bayan İhanet, tıkır tıkır sandalyesine geri dönerek, “bir kafatası hakkında bunu söyleyebilirsen, elbette! Dükkân örümcek ağı yapan harika&#160;bir makine satıyordu. Bu, yapış yapış maddeyi içine döküyorsun, bilirsin, biraz deneyimle oldukça güzel örümcek&#160;ağları yapıyorsun. O sürüngen yaratıklara tahammül edemiyorum, ama ağların olması lazım elbette. Ölü sinekleri&#160;fark ettin mi?”</p>
<p>“Evet,” dedi Tiffany, başını kaldırıp bakarak. “Aslında kuru üzüm. Senin örümceklerin vejetaryen olduğunu düşünmüştüm.”</p>
<p>“Bravo. En azından gözlerin sağlam. Şapkamı da oradan aldım. ‘Kötü Yaşlı Cadı Üç Numara, Korkunç Partiler İçin&#160;Olmazsa Olmaz’ yazıyordu sanırım. İlgini çektiyse kataloglarını hâlâ saklıyorum.”</p>
<p>“Bütün cadılar Boffo’dan mı alıyor?” dedi Tiffany.</p>
<p>“Yalnızca ben, en azından buralarda öyle. Ah, sanırım İki Çağlayan’da yaşayan İhtiyar Bayan Nefessiz de siğillerini oradan alıyordu.”</p>
<p>“Ama... neden?” dedi Tiffany.</p>
<p>“Kendi siğili yoktu da ondan. Bir türlü siğil büyütemedi, zavallı kadın. Her şeyi denedi. Hayatı boyunca yüzü bebek&#160;poposu kadar pürüzsüz oldu.”</p>
<p>“Hayır, demek istediğim, neden bu kadar...” Tiffany duraksadı, sonra devam etti, “...korkunç görünmek istiyorsun?”</p>
<p>“Özel sebeplerim var,” dedi Bayan İhanet.</p>
<p>“Ama hikâyelerin yaptığını söylediği şeyleri yapmıyorsun, değil mi? Sana danışmak için krallar ve prensler gelmiyor, değil mi?”</p>
<p>“Hayır, ama gelebilirler,” dedi Bayan İhanet, kendinden emin bir biçimde. “Örneğin, yollarını kaybederlerse. Ah,&#160;o hikâyelerin hepsini biliyorum. Çoğunu kendim uydurdum!”</p>
<p>“Kendin hakkında hikâyeler mi uydurdun?”</p>
<p>“Ah, evet. Elbette. Neden olmasın? Bu kadar önemli bir işi amatörlere bırakamazdım.”</p>
<p>“Ama insanlar senin insanların ruhunu görebildiğini söylüyorlar!”</p>
<p>Bayan İhanet güldü:</p>
<p>“Evet, bunu uydurmadım! Ama sana söylüyorum, benim köylülerden bazılarının ruhunu görmek için büyütece ihtiyacın olurdu! Ben onların gördüğünü görürüm ve onların kulaklarıyla işitirim. Babalarını, dedelerini, büyük&#160;dedelerini tanıyorum. Söylentileri, sırları, hikâyeleri, gerçekleri biliyorum. Ve onlar için ben Adalet’im. Ve adilim&#160;de. Bana bak. Beni gör.”</p>
<p>Tiffany baktı; siyah pelerinin, kafataslarının, plastik örümcek ağlarının, siyah çiçeklerin, gözbağının ve hikâyelerin arkasına baktı. Ve kör, yarı sağır bir yaşlı hanım gördü.</p>
<p>Farkı Boffo yaratıyordu. Yalnızca aptal parti malzemeleri değil; Boffo-düşünüşü, söylentiler ve hikâyeler... Bayan İhanet güç sahibiydi; çünkü onlar, onun güç sahibi olduğunu&#160;düşünüyorlardı. Tıpkı standart cadı şapkası gibiydi. Ama&#160;Bayan İhanet Boffo’yu çok... çok daha ileri götürmüştü.</p>
<p>“Bir cadının araçlara ihtiyacı yoktur, Bayan ihanet,” dedi Tiffany.</p>
<p>“Bana ukalalık taslama, çocuk. Havausta denen kız sana bütün bunları açıklamadı mı? Ah, evet, bir cadı olmak için&#160;sihirli değneğe, hercümerce, hatta sivri tepeli şapkaya ihtiyacın yoktur. Ama bir cadının gösteri yapmasına yardımcı&#160;olur! İnsanlar bunu bekler. Sana inanırlar. Ben olduğum&#160;yere püsküllü yün bere ve damalı önlük takarak gelmedim!&#160;Ben rolümü oynuyorum. Ben.</p>
<p>Dışarıda, süthanenin olduğu taraftan bir çatırtı geldi.</p>
<p>“Küçük mavi dostlarımız mı?” dedi Bayan ihanet, kaşlarını kaldırarak.</p>
<p>“Hayır, benim çalıştığım süthanelere girmeleri kesinlikle yasak,” diye başladı Tiffany, kapıya yönelerek. “Ah, eyvah, umarım bu Horace değildir..</p>
<p>“Sana baş belası olacağını söyledim, değil mi?” diye bağırdı Bayan İhanet, Tiffany süthaneye seğirtirken.</p>
<p>Gerçekten de Horace’tı. Yine tellerin arasından sıkışarak geçmişti. İstediğinde oldukça cıvık olabiliyordu.</p>
<p>Yerde kırık bir tereyağı tabağı vardı, ama dolu olması gerekirken, şimdi hiç kalmamıştı. Yalnızca yağlı bir leke&#160;vardı.</p>
<p>Ve, lavabonun altındaki karanlıktan, bir tür hızlı homurtu geliyordu; mnnamnamnam gibi bir ses...</p>
<p>“Ah, şimdi de tereyağı peşindesin, öyle mi Horace?” dedi Tiffany, süthane süpürgesini alarak. “Buna yamyamlık derler, biliyorsun.”</p>
<p>Yine de itiraf etmeliydi ki farelerden iyiydi. Yerde küçük fare kemiği yığınları bulmak biraz can sıkıcı oluyordu. Bunu Bayan İhanet bile çözmeyi başaramamıştı. Gözlerini&#160;kullandığı bir fare, peynirlere ulaşmaya çalışırken aniden&#160;her şey kararıyordu.</p>
<p>Bunun sebebi, Horace’ın bir peynir olmasıydı.</p>
<p>Tiffany, Lancre Mavi peynirlerinin biraz canlı olduğunu ve bazen olduğu yere çivilenmeleri gerektiğini biliyordu, ama... eh, kendisi diye demiyordu, ama Tiffany peynir yapmak konusunda oldukça yetenekliydi ve Horace kesinlikle şampiyondu. O türe harika rengini veren ünlü mavi&#160;damarlar aslında güzeldi, ama Tiffany onların gerçekten de&#160;karanlıkta parlaması gerektiğinden emin değildi.</p>
<p>Süpürgenin ucuyla gölgeleri dürtükledi. Bir çatırtı oldu ve Tiffany süpürgeyi geri çektiğinde, sapın beş santimi eksikti. Sonra bir tuuu! sesi duyuldu ve eksik parça odanın&#160;karşı duvarından sekti.</p>
<p>“Sana süt yok madem,” dedi Tiffany, doğrularak. Sonra düşündü:</p>
<p>Kış Ustası atı bana geri vermek için geldi. Bunu yapma zahmetine katlandı.</p>
<p>Hımm...</p>
<p>Bir durup düşünürsen, bu oldukça... etkileyici.</p>
<p>Demek istediğim, çığlar ve boralar organize etmesi, kar taneleri için yeni şekiller falan bulması gerekirken, o buraya gelip kolyemi geri vermek için zaman ayırdı. Hımm...</p>
<p>Ve oracıkta durdu.</p>
<p>Ve sonra gözden kayboluverdi; yani daha fazla kayboldu.</p>
<p>Hımm...</p>
<p>Horace’ı lavabonun altında, kendi kendine homurdanmak üzere yalnız bıraktı ve dokuma işine geri dönmüş olan Bayan ihanet için çay yaptı. Sonra sessizce odasına çıktı.</p><div><div><img src="main-12.jpg" alt=""/></div></div>
<p>Tiffany’nin günlüğü sekiz santim kalmlığındaydı. O yörede eğitim gören bir başka cadı ve Tiffany’nin arkadaşlarından biri -yani, öyle sayılır- olan Annagramma, ona aslında Gölgeler Kitabı adını vermesi ve ZakZak Kolugüçlü’nün&#160;Büyü Dükkâm’nda iyi fiyatla -en azından ZakZak’a göre&#160;iyi sayılan bir fiyatla- satılan özel büyülü mürekkeple,&#160;buzağı derisinden parşömen üzerine yazması gerektiğini&#160;söylüyordu.</p>
<p>Tiffany’nin buna parası yoktu. Cadılık hizmetini satamazdınız, ancak değiş tokuş edebilirdiniz. Bayan İhanet, Tiffany’nin peynir satmasına bir şey demiyordu, ama buna&#160;rağmen kâğıt burada pahalıydı ve gezgin çerçilerde satacak fazla kâğıt bulunmuyordu. Ama genelde, ezilmiş meşe&#160;mazısı ya da taze ceviz kabuğu ile karıştırıldığında doğru&#160;düzgün bir mürekkep elde edilebilen yeşil demir sülfattan&#160;birkaç gram bulunuyordu.</p>
<p>Günlük, Tiffany’nin içine yapıştırdığı ek sayfalarla tuğla kadar kaim olmuştu şimdi. Küçük yazarsa günlüğünün iki&#160;sene daha dayanacağını hesaplamıştı.</p>
<p>Deri cildin üzerine, sıcak şiş kullanarak, “Feegle’lar Uzak Durun!!” sözlerini dağlamıştı. Asla işe yaramamıştı. Onlar bu tür şeyleri davet kabul ediyorlardı. Tiffany bu&#160;günlerde günlüğünün bazı kısımlarını şifreli yazıyordu.&#160;Tebeşir Tepeli Feegle’lar için okumak çok doğal bir yetenek değildi, bu yüzden şifreyi çözemezlerdi kuşkusuz.</p>
<p>Tiffany ne olur ne olmaz diye çevresine dikkatlice bakındı ve kitabın çevresindeki zinciri tutturan kocaman asma kilidi açtı. Bugünün sayfasını çevirdi, kalemini mürekkebe batırdı ve yazdı:</p><div><img src="main-13.jpg" alt=""/></div>
<p>Evet, Kış Ustası için bir kar tanesi iyi bir şifre olurdu. Oracıkta durdu, diye düşündü.</p>
<p>Ve ben çığlık attığım için kaçtı.</p>
<p>Ki bu iyi bir şeydi, elbette.</p>
<p>Fhmm...</p>
<p>Ama... keşke çığlık atmasaydım.</p>
<p>Elini açtı. At imgesi hâlâ oradaydı, tebeşir kadar beyazdı, ama hiç acımıyordu.</p>
<p>Tiffany hafifçe ürperdi ve kendini topladı. Ee? Kışın ruhuyla karşılaşmıştı. O bir cadıydı. Bu tür şeyler olurdu&#160;bazen. Kış Ustası, nezaket gösterip Tiffany’ye ait olan bir&#160;şeyi geri vermişti ve sonra da gitmişti. Bu konuda duygu-sallaşmanm alemi yoktu. Yapılacak işler vardı.</p>
<p>Sonra yazdı: “R’den mktp.”</p>
<p>Büyük dikkatle Roland’m mektubunu açtı. Kolay oldu, çünkü sümüklüböcek salyası pek iyi bir yapıştırıcı değildir.&#160;Şansı varsa, zarfı yeniden kullanabilirdi bile. Kimse omzunun üzerinden okumasın diye mektubun üzerine eğildi.&#160;Sonunda sordu: “Bayan İhanet, yüzümden çıkar mısın lütfen? Gözyuvarlarımı özel olarak kullanmam gerekiyor.”</p>
<p>Bir duraksama oldu, aşağıdan bir homurtu geldi ve gözlerinin ardındaki karıncalanma geçti.</p>
<p>Roland’dan mektup almak her zaman... güzeldi. Evet, genellikle koyunlar ve Tebeşir’deki başka şeyler hakkında oluyordu. Bazen de içinde kurutulmuş bir çiçek buluyordu, bir çançiçeği ya da çuhaçiçeği. Sızı Nine olsa bunu&#160;onaylamazdı; o hep, tepeler insanların çiçek koparmasını&#160;istese, daha fazla çiçek yetiştirirdi, derdi.</p>
<p>Mektuplar Tiffany’nin içinde hep sıla hasreti yaratıyordu.</p>
<p>Bayan İhanet bir gün, “Sana mektup yazan bu genç adam... senin yavuklun mu?” demişti ve Tiffany konuyu&#160;değiştirmiş, sözcüğü sözlükte bulmuş, kızarması geçinceye&#160;kadar beklemişti.</p>
<p>Roland... eh, Roland meselesi... asıl konu... eh, konu şuydu ki... o vardı işte.</p>
<p>Tamam, onunla ilk tanıştığında oldukça işe yaramaz, oldukça aptal bir hödüktü, ama başka ne bekleyebilirdiniz&#160;ki? Her şeyden önce, bir sene boyunca Peri Kraliçesinin&#160;tutsağı olarak yaşamıştı, tereyağı kadar şişmandı, yediği&#160;şekerler ve çaresizlik yüzünden yarı delirmişti. Dahası, iki&#160;kibirli teyze ve atlarla köpeklerle daha fazla ilgilenen bir&#160;baba -Baron- tarafından yetiştirilmişti.</p>
<p>O zamandan bu yana biraz değişmişti: daha düşünceli, daha az gürültücü, daha ciddi, daha az aptal olmuştu. Aynı&#160;zamanda, gözlük takmaya başlamıştı. Tebeşir’de görülen&#160;ilk gözlükler...</p>
<p>Bir de kütüphanesi vardı! Yüzden fazla da kitabı... Aslında, kütüphane şatoya aitti, ama başka kimse onunla ilgilenmiyor gibiydi.</p>
<p>Kitapların bazıları dev gibi ve çok eskiydi. Ahşap ciltliydiler, kocaman siyah harflerle yazılmışlardı ve tuhaf hayvanların, uzak yerlerin resimleriyle süslenmişti. Waspmire’m Sıra Dışı Günler Kitabı, Crumberry’nin Neden&#160;Öyle De Böyle Değil kitapları ve Tekinsiz Ansiklopedi’nin bir&#160;tanesi hariç bütün ciltleri vardı. Roland, Tiffany’nin yabancı sözcükleri okuyabildiğini öğrendiğinde çok şaşırmıştı&#160;ve Tiffany, bunu Dr. Bustle’dan geriye kalanlar sayesinde&#160;yapabildiğini söylememeye özen göstermişti.</p>
<p>Mesele şuydu ki... gerçek şuydu ki... eh, başka kimleri vardı ki? Roland, Baron’un oğlu falan olduğundan, köylü&#160;çocuklarla arkadaş olamazdı, değil mi? Ama Tiffany artık&#160;sivri tepeli bir şapka sahibiydi ve bunun bir anlamı vardı. Tebeşir halkı cadılardan fazla hoşlanmazdı, ama o Sızı&#160;Nine’nin torunuydu, değil mi? Tepedeki çoban kulübesinde yaşlı kadından neler öğrenmiş olabileceğini bilmek&#160;imkansızdı. Hem, kızın dağlardaki cadılara cadılığın nasıl&#160;yapıldığını gösterdiğini söylüyorlardı, hı? Geçen seneki&#160;kuzulama dönemini hatırlıyor musun? Bir bakışla ölü kuzuları hayata döndürdü neredeyse! Ve o bir Sızı, bu tepeler onların iliklerine işlemiş. O iyi biri. O bizden, anlıyor&#160;musun?</p>
<p>Ve bu güzeldi, yalnız Tiffany eski arkadaşlarını kaybetmişti. Köydeki, eskiden arkadaş olduğu çocuklar şimdi...</p>
<p>saygılı davranıyorlardı, çünkü Tiffany’nin sivri tepeli şapkası vardı. Aralarında bir tür duvar belirmişti, sanki Tif-fany büyümüş, onlar aynı kalmış gibi. Ne hakkında sohbet edebilirlerdi ki? Tiffany onların hayal bile edemeyeceği&#160;yerler görmüştü. Çoğu, yarım gün uzaktaki İkigömlek’e&#160;bile gitmemişti. Ve bu onları hiç rahatsız etmiyordu. Onlar&#160;babalarının yaptığı işi yapacak, tıpkı anneleri gibi çocuk&#160;yetiştireceklerdi. ‘Ve bu iyi bir şey’, diye ekledi Tiffany çabucak, kendi kendine. Ama buna onlar karar vermemişti.&#160;Yalnızca, bu şekilde oluyordu ve onlar fark etmiyordu.</p>
<p>Dağlarda da aynıydı. Konuşabileceği, kendi yaşma yakın yegane insanlar, Annagramma ve diğer kızlar gibi, eğitim&#160;gören cadılardı. Köylerdeki insanlarla, özellikle de oğlanlarla konuşmaya çalışmanın bir faydası yoktu. Baron’la konuşmak zorunda kalan köylüler gibi, yalnızca bakışlarını&#160;yere dikip mırıldanıyor, ayak değiştiriyorlardı.</p>
<p>Aslında, bunu Roland da yapıyordu ve Tiffany ona her baktığında kızarıyordu. Tiffany ne zaman şatoyu ziyaret&#160;etse ya da onunla birlikte tepelerde yürüyüşe çıksa, hava&#160;karmaşık sessizliklerle dolu oluyordu... tıpkı Kış Ustası ile&#160;olduğu gibi.</p>
<p>Tiffany, üzerindeki pis Feegle parmak izlerini görmezden gelmeye çalışarak, mektubu dikkatle okudu. Roland mektubuna bir sürü boş sayfa ekleme nezaketini göstermişti.</p>
<p>Tiffany bir tanesini büyük dikkatle düzeltti, bir süre duvara baktı, sonra yazmaya başladı.</p>
<p>Aşağıda, bulaşıkhanede*, Peynir Horace yal kovasının arkasından çıkmıştı. Şimdi arka kapının önündeydi. Bir&#160;peynirin düşünceli göründüğü söylenebilirse, Horace şimdi düşünceli görünüyordu.</p>
<p>Küçük İkigömlek köyünde, posta arabasının sürücüsü sorun yaşıyordu. İkigömlek çevresindeki köylerde yaşayanların mektupları oradaki, aynı zamanda postane görevi&#160;gören hediyelik eşya dükkânında toplanırdı.</p>
<p>Normalde sürücü yalnızca mektupları alırdı, ama bugün bir pürüz vardı. Adam, Postane Kuralları kitabının sayfalarını çılgınca karıştırıyordu.</p>
<p>Bayan Kene ayağını yere vuruyordu. Bu iş sinirine dokunmaya başlamıştı.</p>
<p>“Ah, ah, ah,” dedi arabacı zaferle. “Burada hayvan, kuş, ejderha ve balık alınmaz yazıyor!”</p>
<p>“Peki, benim bunların hangisi olduğumu düşünüyorsun?” dedi Bayan Kene, buz gibi bir sesle.</p>
<p>“Ah, şey, tamam, eh, insan da bir tür hayvandır, değil mi? Demek istediğim, maymunlara baksana, değil mi?”&#160;“Maymunlara bakmak istemiyorum,” dedi Bayan Kene.&#160;“Neler yaptıklarını gördüm.”</p>
<p>Arabacı bunun gidilmemesi gereken bir yol olduğunu anlamıştı, açık ki. Sayfaları hararetle çevirdi. Sonra gülümsedi.</p>
<p>* Mutfağın bir bölümünde pantolonları, diğer ıslak ve kirli elbiseleri yıkamak için ayrılmış olan oda. Her ne kadar Bayan Ihanet’in bir sürü kuru kafası&#160;olsa da, bunları bulaşıkhanede saklamıyordu. Zaten eğer yapsaydı bu biraz&#160;gülünç olurdu.</p>
<p>“Ah, ah, ah!” dedi. “Ağırlığınız ne kadar, hanımefendi?”</p>
<p>“Elli altı nokta altı gram,” dedi Bayan Kene. “Tesadüf eseri, on kuruşa Lancre ve Yakın Yöre’ye gönderilebilecek&#160;bir mektubun ağırlığı da bu.” Yakasına yapıştırılmış iki&#160;pulu gösterdi. “Pullarımı aldım bile.”</p>
<p>“Siz hiç de elli altı gram gelmezsiniz!” dedi arabacı. “En az altmış kilo çekersiniz!”</p>
<p>Bayan Kene içini çekti. Bundan kaçınmak istemişti; ama İkigömlek, İtkavşağı değildi ne de olsa. Bu köy anayolda&#160;yaşıyordu ve dünyanın gelip geçmesini izliyordu. Yukarı&#160;uzanıp şapkasını çalıştıran düğmeye bastı.</p>
<p>“Bunu söylediğini unutmamı ister misin?” dedi.</p>
<p>“Neden?” dedi arabacı.</p>
<p>Bayan Kene boş boş ona bakarken bir duraksama oldu. Sonra Bayan Kene gözlerini yukarı kaldırdı.</p>
<p>“Affedersin,” dedi. “Bu devamlı oluyor, korkarım. Su yüzünden, bilirsin. Yaylar paslanıyor.”</p>
<p>Uzanıp şapkanın yanına vurdu. Gizli sivri tepe kâğıttan çiçekler saçarak fırladı.</p>
<p>Arabacının gözleri tepeyi takip etti. “Ah,” dedi.</p>
<p>Sivri tepeli şapkalarla ilgili gerçek şuydu: Altındaki kişi, kesinlikle ya cadı ya da sihirbazdı. Ah, olmayan biri de sivri&#160;tepeli şapka edinip takabilirdi ve gerçek bir sivri tepeli şapka sahibiyle karşılaşana kadar da gül gibi geçinip giderdi.&#160;Sihirbazlar ve cadılar, sahtekarlardan hoşlanmazdı. Bekletilmekten de hoşlanmazlardı.</p>
<p>“Şimdi sorabilir miyim, ne kadar çekiyor olabilirim?” diye sordu Bayan Kene.</p>
<p>“Elli altı nokta altı gram!” dedi arabacı, çabucak.</p>
<p>Bayan Kene gülümsedi. “Evet. Tek dirhem fazlası yok! Dirhem derken, 3 nokta bir gramı kastediyorum. Aslında... iki dirhem bir çekirdek desen de olur!”</p>
<p>Bu, son derece eğitici esprinin bir gülümseme kazanıp kazanmayacağına baktı, ama gülümseme gelmeyince aldırmadı. Bayan Kene başkalarından daha zeki olmaktan&#160;hoşlanırdı.</p>
<p>Arabaya bindi.</p>
<p>Araba dağlara tırmanırken kar yağmaya başladı. Birbirine benzeyen iki kar tanesi bile bulunamayacağını bilen Bayan Kene, onlara fazla dikkat etmedi. Dikkat etmiş olsa,&#160;kendini o kadar da akıllı hissetmezdi.</p>
<p>Tiffany uyuyordu. Yatak odasındaki ocakta ateş parlıyordu. Aşağıda, Bayan Ihanet’in dokuma tezgâhı gece boyunca çalıştı...</p>
<p>Küçük mavi şekiller, yatak odası zemininde gizlice ilerledi ve bir Feegle piramidi oluşturarak Tiffany’nin yazı masası olarak kullandığı sehpanın üzerine tırmandılar.</p>
<p>Tiffany, küçük bir snfgl sesi çıkararak yatağında döndü. Feegle adamları bir anlığına donakaldı ve sonra yatak odası&#160;kapısı arkalarından yavaşça kapandı.</p>
<p>Mavi-kırmızı bir bulanıklık, dar merdivende bir toz bulutu kaldırarak aşağı indi, dokuma tezgâhının bulunduğu odayı aştı, bulaşıkhaneye girdi ve dış kapıda açılmış tuhaf,&#160;peynir şeklindeki delikten geçti. Bundan sonra, uçuşan&#160;yaprakların oluşturduğu bir çizgi, ormana girdi ve küçük&#160;bir ateşin yanmakta olduğu yere vardı. Ateş bir Feegle sürüsünün yüzlerini aydınlatıyordu, ama ateşe sorsanız, belki de aydınlatmak istemezdi.</p>
<p>Bulanıklık durdu ve altı Feegle adamcığına dönüştü. İki tanesi Tiffany’nin günlüğünü taşıyordu.</p>
<p>Günlüğü dikkatle yere bıraktılar.</p>
<p>“İyi ki o evden çıktık,” dedi Koca Yan. “Kocatip kafa-taslarım gördünüz mü? Kızdırmayı hiç istemiyceeniz bi kocakarı o!”</p>
<p>“Agh, yine şu aşmalı kilitlerden takmış,” dedi Kaçık Wullie, günlüğün çevresinde dolaşarak.</p>
<p>“Rob, bunu okumanın dooru olmıycaam düşünmeden edemiyom,” dedi Kocaçene Billy, Rob anahtar deliğine kolunu sokarken. “Kişisel bi şey bu!”</p>
<p>“O bizim kocakarımız. Onun için kişisel olan, bizim için de kişiseldir,” dedi Rob kayıtsızca, kilidin içini karıştırarak. “Dahası, bişeyler yazduna göre binlerinin okumasını istiyodur. Okunmasını istemiyosan neden yazmaya&#160;zahmet etçen ki? Kalem israfı!”</p>
<p>“Belki kendi kendine okumak istiyodur,” dedi Billy, kuşkuyla.</p>
<p>“Ööle mi? Bunu neden istiycekmiş ki?” dedi Rob, küçümsemeyle. “İçinde ne olduunu zaten biliyo. Hem Jean-nie, onun Baron’un veledi hakkında ne düşündüünü bilmek istiyo...”</p>
<p>Bir tıkırtı oldu ve asma kilit açıldı. Toplanan Feegle adamcıkları dikkatle izliyorlardı.</p>
<p>Rob sayfaları hışırdatarak çevirdi ve sırıttı:</p>
<p>“Agh, baksanıza buraya ne yazmış: Sevgili Feegle’laryine ortaya çıktı.” Bu, alkışlarla karşılandı.</p>
<p>“Agh, bööle yazduna göre ne kadar iyi bi kız,” dedi Kocaçene Billy. “Görebilir miyim?”</p>
<p>Okudu: Serseri Feegle’lar yine ortaya çıktı.</p>
<p>“Ah,” dedi. Kocaçene Billy Jeannie ile birlikte ta Uzun Göl kabilesinden gelmişti. Oradaki kabile, okumak ve yazmak konusunda daha rahattı ve Billy ozan olduğundan,&#160;ikisinde de başarılı olması bekleniyordu.</p>
<p>Diğer yandan, Tebeşir Tepe Feegle’ları içki, hırsızlık ve kavga konularında rahattılar ve Herhangibir Rob üç alanda da başarılıydı. Ama Jeannie istediği için okuma yazma&#160;öğrenmişti. Bunda başarıdan çok, iyimserlik gösteriyordu,&#160;Billy biliyordu. Uzun bir cümleyle karşı karşıya kaldığında,&#160;birkaç sözcüğü çözdükten sonra gerisini tahmin ediyordu.</p>
<p>“Okuma sanatının sırrı, sözcüklerin ne anlatmaya çalış-tımı anlamaktır, diil mi?” dedi Rob.</p>
<p>“He ye, olabilir,” dedi Koca Yan, “ama orada bize koca mini kocakarının, taş şatodaki şişko kocatipe tutkun olduunu anlatan bi sözcük var mı?”</p>
<p>“Çok duygusalsın,” dedi Rob. “Ve yanıt şu: bilmiyom. Mektuplarının bi kısmını mini şifreciklerle yazıyolar. Bi&#160;okuyucu için korkunç bişii. Normal sözcükleri okumak&#160;yeterince zor, ama bi de onları karıştırıyolar.”</p>
<p>“Koca mini kocakarı cadılık öörenmeye çalışmak yerine oolanlarla ilgilenmeye başlarsa bizim için çok kötü olcak,”&#160;dedi Koca Yan.</p>
<p>“He ye, ama oolan onunla evlenmek istemiyodur,” dedi Azıcık Deli Angus.</p>
<p>“Bi gün isteyebilir,” dedi, insanları gözlemlemeyi hobi haline getirmiş olan Kocaçene Billy. “Kocatip adamların&#160;çoğu evleniyo.”</p>
<p>“Ööle mi?” dedi bir Feegle, hayretle.</p>
<p>“Ah, he ye.”</p>
<p>“Evlenmeyi kendileri istiyo, ööle mi?”</p>
<p>“Bissürüsü, he ye,” dedi Billy.</p>
<p>“Ondan soora da içki içmek yok, hırsızlık yok, dövüşmek yok, ööle mi?”</p>
<p>“Hey, benim içmeme, çalmama ve dövüşmeme hâlâ izin var!” dedi Herhangibir Rob.</p>
<p>“He ye Rob, ama bol bol da Açıklama yapman gerektiini fark etmeden geçemiyoz,” dedi Kaçık Wullie.</p>
<p>Herkes başını salladı. Feegle’lar için Açıklama karanlık bir sanattı. Öylesine zordu ki!</p>
<p>“Mesela, içip çalıp dövüşmekten döndüümüzde Jeannie sana dudaklarını bi büzüyo,” diye devam etti Kaçık Wullie.</p>
<p>Bütün Feegle’lardan bir inleme yükseldi:</p>
<p>“Aaaaay, dudak büzmesinden esirge bizi!”</p>
<p>“Sonra, kollarını bi kavuşturuyo,” dedi Wullie, kendi kendini bile korkutarak.</p>
<p>“Ooooy, eyvah, eyvah, eyvah, kollarını kavuşturuyo!” diye feryat etti Feegle’lar, saçlarını başlarım yolarak.</p>
<p>“Hele ayaanı tıp tıp yere vurması yok mu...&quot;</p>
<p>Wullie, ayak vurmasından bahsetmek istemeyerek sustu.</p>
<p>“Aaarg! Uuuuu! Ayaanı tıp tıp vurmasın!” Feegle’ların bazıları başlarını ağaçlara vurmaya başladı.</p>
<p>“He ye, he ye, he ye, amai” dedi Herhangibir Rob, çaresizlik içinde. “Sizin bilmediiniz, kocalııın sırları.”</p>
<p>Feegle adamcıkları bakıştılar. Devrilen küçük bir ağacın çatırtısı dışında çıt çıkmıyordu.</p>
<p>“Biz hiç ööle bişey duymadık, Rob,” dedi Koca Yan.</p>
<p>“Eh, buna şaşırmadım! Kim anlatçak ki size? Siz evli diilsiniz ki! Her şeydeki şiyirsel dengeyi bilmiyonuz. Çevreme toplanın da anlatiim.</p>
<p>Rob, yaklaşık beş yüz Feegle’dan başka dinleyen olup olmadığını görmek için bakındı, sonra sözlerine devam&#160;etti:</p>
<p>“Bakın... ilk önce içip çalıp dövüşüyonuz, tamam mı? Soora, höyüğe döndüünüzde kadının ayaanı tıp tıp yere&#160;vurması zamanı geliyo...”</p>
<p>“Uuuuuu!”</p>
<p>“... bi de kollarını kavuşturuyo...”</p>
<p>“Aaaarg!”</p>
<p>“... bi de, elbette, dudaklarını büzüyo ve... Kılçık herifler! sızlanmayı bırakçak mısınız, yoksa kellelerinizi tokuşturmaya başliim mi? Ha?”</p>
<p>Bütün Feegle’lar sustu. Bir tanesi dışında.</p>
<p>“Ah, eyvah, eyvah, eyvah! Ayyyyyy! Aaaarg! Dudaklarını bü...”</p>
<p>Sustu ve utanç içinde çevresine bakındı.</p>
<p>“Kaçık Wullie?” dedi Herhangibir Rob, buz gibi bir sabırla.</p>
<p>“He ye, Rob?”</p>
<p>“Benim söölediklerimi dinlemen gerektiii zamanlar ol-duunu söölemiştim, diil mi?”</p>
<p>“He ye, Rob?”</p>
<p>“Bu o zamanlardan biriydi.”</p>
<p>Kaçık Wullie başını eğdi. “Afidersin Rob.”</p>
<p>“He ye! Şindi, nerde kalmıştım... Ah, he ye... dudaklar, kollar ve ayaklar, tamam mı? Ve soora...”</p>
<p>“Açıklama zamanı!” dedi Kaçık Wullie.</p>
<p>“He ye!” diye terslendi Herhangibir Rob. “Siz kötülerden biri ‘açıklama’ işini yapmak istiyonuz mu?”</p>
<p>Çevresine bakındı.</p>
<p>Feegle’lar gerilediler.</p>
<p>“Kelda dudak büzerken ve kol kavuştururken ve aya-anı tıp tıp yere vururken?” diye devam etti Rob, kıyamet alameti gibi bir sesle. “Hem de onun o şirin gözlerindeki&#160;bakış, ‘Bu iyi bi Açıklama olsa senin için daa hayırlı olacak’&#160;derken? Ee? İstiyonuz mu?”</p>
<p>Feegle’lar şimdi ağlıyor, dehşet içinde eteklerinin ucunu kemiriyorlardı.</p>
<p>“Hayır Rob...” diye mırıldandılar.</p>
<p>“Hayır ya!” dedi Herhangibir Rob zaferle. “İstemezsiniz tabii! Çünkü siz kocalım sırrını bilmiyonuz!”</p>
<p>“Jeannie’ye göre, dünyadaki başka hiçbi Feegle’m de-nemiycee Açıklamalar buluyomuşsun,” dedi Kaçık Wullie, hayranlıkla.</p>
<p>“He ye, bu mümkün,” dedi Rob, gururla şişinerek. “Feegle’lar koskoca Açıklamalarla dolu güzel bi gelenee&#160;sahip!”</p>
<p>“Senin ‘açıklamalar’mm bazıları ööle uzun ve karışıkmış ki, sonuna vardımda Jeannie her şeyin nasıl başladımı unutuyomuş,” diye devam etti Kaçık Wullie.</p>
<p>“Böbürlenmek istemem, ama doğal bi yetenek bu,” dedi Rob, alçakgönüllülükle elini sallayarak.</p>
<p>“Kocatiplerin ‘açıklama’ konusunda iyi olduunu sanmı-yom,” dedi Koca Yan. “Çok yavaş düşünüyolar.”</p>
<p>“Ama yine de evleniyolar,” dedi Kocaçene Billy.</p>
<p>“He ye ve koca şatodaki oolan koca mini kocakarıyla fazla sıkı fıkı oldu,” dedi Koca Yan. “Babası yaşlı ve hasta,&#160;yakında o koca, taş şato o oolana ait olcak ve tepelerin de&#160;sahibi olduunu sööleyen mini belgecikleri alçak.”</p>
<p>“Jeannie’nin korkusu, tepelerin sahibi olduunu sööleyen mini belgecikleri aldığında,” diye devam etti Kocaçene Billy, “kafayı üşütüp tepelerin ona ait olduunu sanmaya&#160;başlaması. Biz bunun nerelere gitçeeni biliyoz, diil mi?”&#160;“He ye,” dedi Koca Yan. “Saban sürmeye gitçek.”</p>
<p>Bu korkulan bir sözcüktü. Yaşlı baron bir kez Tebeşir’in düz yerlerinden bazılarını sürmeye karar vermişti, çünkü&#160;mısıra iyi para veriyorlardı ve koyunculukta para yoktu,&#160;ama o zamanlar Sızı Nine yaşıyordu ve baronun fikrini değiştirmişti.</p>
<p>Ama Tebeşir’in çevresindeki bazı otlaklar şimdiden sürülmeye başlanmıştı. Mısırda gerçekten para vardı.&#160;Feegle’lar, Roland’m da saban sürmek isteyeceğinden&#160;emindi. İki kibirli, entrikacı, nahoş teyze tarafından yetiştirilmemiş miydi?</p>
<p>“Ona güvenmiyom,” dedi Azıcık Deli Angus. “Kitap falan okuyo. Tebeşir onun umurunda diil.”</p>
<p>“He ye,” dedi Kaçık Wullie, “ama koca mini kocakarıyla evlense saban meselesini unutur, çünkü koca mini kocakarı dudaklarını bi kavuşturur...”</p>
<p>“Kollarını kavuşturur!” diye terslendi Herhangibir Rob.</p>
<p>Bütün Feegle’lar korkuyla çevrelerine bakındılar.</p>
<p>“Oooooy, kollarını kavuşturmasın....”</p>
<p>“Kesin sesinizi!” diye bağırdı Rob. “Sizden utanıyom! Koca mini kocakarı kimlen isterse onlan evlenir! Ööle diil&#160;mi, ozan?”</p>
<p>“Hımm?” dedi Billy, yukarıya bakarak. Bir kar tanesi daha yakaladı.</p>
<p>“Dedim ki, koca mini kocakarı kimlen isterse onlan evlenir, diil mi?”</p>
<p>Billy kar tanesine bakıyordu.</p>
<p>“Billy!” dedi Rob.</p>
<p>“Ne?” dedi Billy, uykudan uyanırmış gibi. “Ah... evet. Sizce Kış Ustası’yla evlenmek ister mi?”</p>
<p>“Kış Ustası mı?” dedi Rob. “O kimseyle evlenemez ki. O bi ruh, gerçek biri diil!”</p>
<p>“Koca mini kocakarı onla dans etti. Kendi gözümüzle gördük,” dedi Billy, bir kar tanesi daha yakalayıp inceleyerek.</p>
<p>“Yalnızca genç kız heycaanı! Hem, Kış Ustası, koca mini kocakarının nerden akima gelcek ki?”</p>
<p>“Çünkü,” dedi ozan yavaşça, başka kar taneleri dans ederek düşerken, “Kış Ustası’nın koca mini kocakarıyı aklından çıkaramadımı düşünmek için sebebim var...”</p><div><img src="main-14.jpg" alt=""/></div><h3>KfiR MNELERİ</h3>
<p>Tamamen birbirine benzeyen iki kar tanesi bile bulunamayacağını söylerler, ama son zamanlarda kontrol eden oldu mu?</p>
<p>Karanlıkta kar, hafif hafif yağıyordu. Keskin bir teneke kokusu eşliğinde çatılarda birikiyor, ağaç dallarına birer&#160;öpücük kondurup geçiyor, nazik bir hışırtıyla orman zeminine yerleşiyordu.</p>
<p>Havausta Nine kar tanelerini hep kontrol ederdi. Şimdi de, mum ışığının aydınlığıyla çevrelenmiş halde eşikte duruyor, bir küreğin arkasıyla kar tanesi yakalıyordu.</p>
<p>Beyaz kedi yavrusu, kar tanelerini izliyordu. Yaptığı tek şey buydu. Onları patilemiyor, yalnızca büyük dikkatle&#160;belli bir kar tanesinin sarmallar çize çize düşmesini izliyordu. Sonra kedi yavrusu, eğlencenin sona erdiğinden emin&#160;olana kadar bir süre daha bakıyor, sonra başını kaldırıp bir&#160;başka kar tanesi seçiyordu.</p>
<p>Kedinin adı Sen’di; tıpkı, ‘Sen! Kes şunu!’ ve ‘Sen! İn oradan!’ cümlelerinde olduğu gibi. Konu isim olunca, Havausta Nine süslü şeylere başvurmuyordu.</p>
<p>Nine kar tanelerine baktı ve pek-de-hoş-olmayan tarzıyla gülümsedi.</p>
<p>“Sen! Gir içeri!” dedi ve kapıyı kapattı.</p>
<p>Bayan Kene, ateşin başında titremekle meşguldü. Ateş pek büyük değildi; sadece gerekli olduğu kadar büyük.&#160;Ama közlerin üzerindeki küçük tencereden pastırma ve&#160;bezelyeli yumurta çöreği kokusu geliyordu ve tencerenin&#160;yanında, tavuk kokusu saçan çok daha büyük bir tencere&#160;vardı. Bayan Kene sık sık tavuk yiyemiyordu, bu yüzden&#160;umutla yaşıyordu.</p>
<p>Havausta Nine ile Bayan Kene’nin birbirleriyle pek anlaşamadıklarını söylemek gerek. Kıdemli cadılar için olağan bir şeydi bu. Birbirlerine her zaman çok nazik davranmadıklarını da görebilirdiniz.</p>
<p>“Bu sene kar erken yağdı Bayan Havausta,” dedi Bayan Kene.</p>
<p>“Gerçekten de öyle oldu Bayan Kene,” dedi Havausta Nine. “Ayrıca çok... ilginç! Ona hiç baktın mı?”</p>
<p>“Daha önce de kar gördüm, Bayan Havausta,” dedi Bayan Kene. “Ben buraya varana kadar, yol boyunca yağdı. Posta arabasını itmelerine yardım etmek zorunda kaldım!</p>
<p>Yeterinden fazla kar gördüm! Ama Tiffany Sızı hakkında ne yapacağız?”</p>
<p>“Hiçbir şey, Bayan Kene. Biraz daha çay almaz miydin?”</p>
<p>“O bizim sorumluluğumuzda.”</p>
<p>“Hayır. O her şeyden önce ve her şeyden sonra kendi sorumluluğunda. O bir cadı. Kış Dansı’m etti. Gözlerimle&#160;gördüm.”</p>
<p>“Eminim bilerek yapmamıştır,” dedi Bayan Kene.</p>
<p>“Bilmeden nasıl dans edebilirsin?”</p>
<p>“Daha genç. Muhtemelen heyecanına kapılıp gitmiştir. Neler olduğunu bilmiyordun”</p>
<p>“Öğrenmesi gerekirdi,” dedi Havausta Nine. “Dinlemesi gerekirdi.”</p>
<p>“Eminim sen on üçüne yaklaşırken sana söylenen her şeyi yapıyordun Bayan Havausta,” dedi Bayan Kene, birazcık alaylı.</p>
<p>Havausta Nine bir an duvara baktı. “Hayır,” dedi. “Hatalar yaptım. Ama bahane uydurmadım.”</p>
<p>“Çocuğa yardım etmek istiyorsun, sanıyordum?”</p>
<p>“Onun kendi kendine yardım etmesine yardım edeceğim. Benim tarzım bu. O var olan en eski hikâyeye dansıyla katıldı ve tek çıkış yolu diğer uç. Tek yol, Bayan Kene.”</p>
<p>Bayan Kene içini çekti. Hikâyeler, diye düşündü. Havausta Nine dünyanın hikâyelerden ibaret olduğunu düşünüyor. Ah, pekâlâ, hepimizin tuhaf küçük adetleri vardır. Ben dışında, elbette.</p>
<p>“Elbette. Yalnız, o kadar... normal ki!” dedi sesli olarak. “Yaptıklarını düşünürsen, demek istiyorum. Ve çok fazla&#160;düşünüyor. Şimdi de Kış Ustası’nm ilgisini çekti ve...”</p>
<p>“Kız onu büyülüyor,” dedi Havausta Nine.</p>
<p>“Bu büyük bir sorun olacak.”</p>
<p>“Kendi çözmesi gereken bir sorun.”</p>
<p>“Ya çözemezse?”</p>
<p>“O zaman Tiffany Sızı değil demektir,” dedi Havausta Nine, kararlılıkla. “Ah, evet, o artık hikâyenin içinde, ama&#160;bunu bilmiyor! Kara bak Bayan Kene. Birbirine benzeyen&#160;iki kar tanesi bile bulunmadığını söylerler. Böyle bir şeyi&#160;nasıl bilebilirler? Ah, çok akıllı olduklarını sanıyorlar! Hep&#160;onların açığını yakalamak istemişimdir. Ve yakaladım işte!&#160;Şimdi dışarı çık ve kara bak. Kara bak, Bayan Kene! Bütün&#160;kar taneleri aynı!”</p>
<p>Tiffany penceresinin çalındığını duydu ve küçük yatak odası penceresini güçlükle açtı. Pencere sahanlığında yumuşak, gevşek bir kar yığını oluşmuştu.</p>
<p>“Seni uyandırmak istemedik,” dedi Herhangibir Rob, “ama Mini Billy bunu görmen gerektiini sööledi.”</p>
<p>Tiffany esnedi. “Ne görmem gerekiyor?” diye mırıldandı. “Şu kar tanelerinden birkaçını yakala,” dedi Rob. “Hayır, elinle diil, yoksa çabucak erir.”</p>
<p>Tiffany loşlukta günlüğünü arandı. Yerinde değildi. Düşürmüş olabileceğini düşünerek yere baktı. Sonra, Herhangibir Rob mum yakmak için bir kibrit çaktı ve günlük&#160;işte, oradaydı, baştan beri oradaymış gibi görünüyordu,&#160;ama Tiffany ele şüphe uyandıran ölçüde soğuk geldiğini&#160;fark etti. Rob masum masum bakıyordu: Apaçık suçluluk&#160;işareti!</p>
<p>Tiffany soruları daha sonraya sakladı ve günlüğü pencereden dışarı uzattı. Üzerine kar taneleri kondu ve Tiffany onu gözlerine yaklaştırdı.</p>
<p>“Tıpkı sıradan kar tanele...” diye başladı ve sonra sustu. Sonra, “Ah, olamaz... bu bir numara olmalı!” dedi.</p>
<p>“He ye? Eh, ööle de diyebilirsin,” dedi Rob. “Ama bu onun hilesi, biliyon.”</p>
<p>Tiffany mum ışığında süzülen kar tanelerine baktı.</p>
<p>Her biri Tiffany Sızı idi. Küçük, donmuş, ışıl ışıl bir Tiffany Sızı.</p>
<p>Aşağıda, Bayan İhanet kahkahayı bastı.</p>
<p>Kuledeki yatak odasına açılan kapının tokmağı öfkeyle sarsılıyordu. Roland de Chumsfanleigh (Çafli okunuyordu, ama bu onun suçu değildi) gürültüyü dikkatle duymazdan geldi.</p>
<p>“içeride 11e yapıyorsun çocuğum?” dedi boğuk bir ses, aksi aksi.</p>
<p>“Hiçbir şey Danuta Teyze,” dedi Roland, yazı masasından dönmeden. Bir şatoda yaşamanın avantajlarından biri, odaların kolaylıkla kilitlenebilmesiydi; Roland’m kapısında üç demir kilit ve kolu kadar kaim iki sürgü vardı.</p>
<p>“Baban seni çağırıyor, biliyorsun!” dedi bir başka ses, daha aksi bir tavırla.</p>
<p>“Babam fısıldıyor Ar amin ta Teyze,” dedi Roland, sakin sakin, zarfın üzerine dikkatle adresi yazarak. “Yalnızca&#160;doktoru üzerine saldığınızda bağırıyor.”</p>
<p>“Bu onun kendi iyiliği için!”</p>
<p>“Ama bağırıyor,” diye yineledi Roland ve sonra zarfın kapağını yaladı.</p>
<p>Araminta Teyze kapı tokmağını yine sarstı.</p>
<p>“Sen çok nankör bir çocuksun! Açlıktan öleceksin, biliyorsun! Nöbetçileri getirip bu kapıyı kırdıracağız!”</p>
<p>Roland içini çekti. Şato, kapılarının kırılmasından hoşlanmayan insanlar tarafından yaptırılmıştı ve bu işi burada yapmak isteyen biri, koçbaşmı sarmallar çizen dar bir merdivenden çıkarmak zorunda kalırdı ve en tepede onu&#160;çevirmesine yetecek kadar yer yoktu. Sonra da dört kereste&#160;kalınlığında, demir kadar sert eski meşe tahtalarından yapılmış bir kapıyı yıkmanın bir yolunu bulmak zorundaydı.&#160;Yeterli erzağı varsa, tek bir adam bu odayı aylar boyunca&#160;savunabilirdi. Roland dışarıda biraz daha homurdandıklarını duydu ve sonra teyzelerinin ayak sesleri yankılanarak&#160;kuleden indi. Sonra onların nöbetçilere yine bağırıp çağırdıklarını duydu.</p>
<p>Bu pek işlerine yaramayacaktı. Çavuş Roberts ve adamları,* teyzelerden emir almaya sinir oluyorlardı.</p>
<p>* Kevin, Neville ve Trevor.</p>
<p>Baron, oğlu yirmi birine basmadan ölecek olursa, o yaşa gelene kadar mülklerini teyzelerinin idare edeceğini herkes&#160;biliyordu. Ve Baron çok hasta olsa da henüz ölmemişti.&#160;İtaatsiz bir muhafız olmak için iyi bir zaman değildi,&#160;ama çavuş ve adamları, emirler gerektirdiğinde sağır,&#160;aptal, unutkan, şaşkın, hasta, kaybolmuş ya da -Kevin’in&#160;durumuna- yabancı olarak teyzelerin öfkesinden canlı&#160;kurtulmayı başarmışlardı.</p>
<p>Şimdilik Roland, gezintilerini ortalıkta kimse bulunmadığından mutfağı yağmalayabildiği erken saatlere saklıyordu. Babasını da o zaman görüyordu. Doktorlar yaşlı adama bir ilaç veriyorlardı, Roland da biraz teselli versin diye bir&#160;süreliğine, babasının elini tutuyordu. Yabanarısı ya da sülük dolu kavanozlar bulursa onları hendeğe fırlatıyordu.</p>
<p>Zarfa baktı. Belki de Tiffany’ye bundan bahsetmeliydi, ama bu konuda düşünmek istemiyordu. Tiffany’yi endişelendirir, kız onu yine kurtarmaya kalkabilirdi ve bu doğru&#160;olmazdı. Bu, kendisinin halletmesi gereken bir işti. Dahası, Roland içeri kapatılmamıştı. Onlar dışarıya kapatılmıştı.&#160;Kule Roland’da olduğu sürece, onların karıştırıp araştıra-mayacağı, hırsızlık yapamayacağı bir yer var demekti. Roland gümüş şamdanlardan kalanları yatağının altına saklamıştı. Antika gümüş çatal bıçak takımlarından kalanları&#160;(‘paha biçilsin diye gönderdik’ demişlerdi) ve annesinin&#160;mücevher kutusunu da öyle. Sonuncusunu bulmakta biraz&#160;geç kalmıştı; annesinin alyansı ve Roland’m büyükannesinin verdiği lal taşları ile süslü gümüş kolyesi eksikti.</p>
<p>Yarın erkenden kalkıp, mektupla birlikte Gömlek’e gidecekti. Mektup yazmak hoşuna gidiyordu. Dünyayı daha iyi bir yere dönüştürüyorlardı, çünkü kötülükleri eklemek&#160;zorunda değildiniz.</p>
<p>Roland içini çekti. Tiffany’ye, kütüphanede ünlü General Callus Tacticus’un —‘taktik’i o keşfetmişti, ilginç bir gerçekti bu- yazdığı Kuşatmalar ve Hayatta Kalma Teknikleri kitabını bulduğunu söyleyebilse hoş olurdu. Böylesine&#160;eski bir kitabın bu kadar işe yarayacağını kim düşünebilirdi? General erzak konusunun çok üzerinde duruyordu,&#160;bu yüzden Roland bol bol küçük bira, büyük sosisler, ağır&#160;cüce ekmekleri almıştı. Ekmekler insanların üzerine atmak&#160;içindi.</p>
<p>Annesinin, odanın karşı tarafındaki, portresine baktı. Onlar onu kilere kaldırmıştı (‘temizlenmeyi bekliyor’ demişlerdi). Portrenin yanında, ne aradığınızı biliyorsanız,&#160;taşların geri kalanından daha açık renk görünen, küçük bir&#160;kapı büyüklüğünde bir bölüm vardı. Yanındaki şamdan da&#160;biraz yamuk görünüyordu.</p>
<p>Bir şatoda yaşamanın pek çok avantajı vardı.</p>
<p>Dışarıda, kar yağmaya başladı.</p>
<p>Nac Mac Feegle adamcıkları Bayan Ihanet’in kulübesinin saz damından yumuşak kar tanelerine bakıyorlardı. Aşağıdaki pis pencerelerden sızmayı başaran ışıkta, minik&#160;Tiffany’lerin döne döne geçmesini izlediler.</p>
<p>“Kar taneleriyle sööle,” dedi Koca Yan. “Hah!”</p>
<p>Kaçık Wullie dönerek uçan bir kar tanesini yakaladı. “İtiraf etmek lazım, mini sivri şapkayı gerçekten iyi yapmış,” dedi. “Koca mini kocakarıdan çok hoşlanmış olmalı...”</p>
<p>“Ama mantıklı gelmiyo!” dedi Herhangibir Rob. “O kışın ta kendisi! O kar ve buz ve fırtına ve don. Bizimkiyse yalnızca mini bi koca kız! Bunun uygun bir eşleşme oldu-unu sööliyemezsin! Sen ne diyon Billy? Billy?..”</p>
<p>Ozan, gözlerinde uzak bir bakışla, kar tanelerini izleyerek fare tulumunun ucunu çiğnemekle meşguldü. Ama Rob’un sesi, bir şekilde düşüncelerini böldü, çünkü, “İnsanlar hakkında ne biliyo ki?” dedi. “Mini bi böcek kadar&#160;bile canlı diil, ama deniz kadar güçlü. Ve koca mini kocakarıya tutkun. Neden? Kızın onun için ne anlamı var? Bi&#160;sonraki adımda ne yapçak? Size şunu sööliim: kar taneleri&#160;yalnızca başlangıç. Dikkatli olmalıyız, Rob. Bu iş çok berbatlaşabilir.”</p>
<p>Yukarıda, dağlarda, 990.393.072.007 Tiffany Sızı, bir sırtın üzerindeki sertleşmiş karların üzerine hafifçe kondu&#160;ve bir çığ başlattı. Çığ yüzden fazla ağacı ve bir avcı kulübesini süpürüp götürdü. Bu, Tiffany’nin suçu değildi.</p>
<p>İnsanların kat kat Tiffany’nin üzerinden kayıp düşmesi, o kapının dışına yığılmış olduğu için kapılarını açamaması,&#160;küçük çocuklar tarafından fırlatılan Tiffany toplarıyla&#160;vurulması da onun suçu değildi. Ertesi gün kahvaltı zamanı&#160;geldiğinde Tiffany’lerin çoğu erimişti zaten ve dahası,&#160;kimse bir tuhaflık fark etmemişti. İnsanların her dediğine&#160;inanmayan cadılar ve kimsenin kulak vermediği çocuklar&#160;dışında...</p>
<p>Yine de, Tiffany büyük utanç içinde uyandı.</p>
<p>Bayan İhanet hiç yardımcı olmuyordu.</p>
<p>“En azından senden hoşlanıyor,” dedi, saatini sertçe kurarken.</p>
<p>“Bunu bilemem Bayan İhanet,” dedi Tiffany, bu sohbeti başlatmayı hiç istemeyerek. Sırtını yaşlı kadına vermiş, lavaboda bulaşıkları yıkıyordu ve Bayan İhanet yüzünü göremediği için memnundu. İş buna gelirse, kendisi Bayan&#160;Ihanet’in yüzünü göremediği için de memnundu.</p>
<p>“Senin delikanlı buna ne der acaba?”</p>
<p>“Bu, hangi delikanlı oluyor, Bayan İhanet?” dedi Tif-lany, becerebildiği kadar duygusuz bir sesle.</p>
<p>“Sana mektuplar yazan, kızım!”</p>
<p>Herhalde onları da benim gözlerimle okudun, diye düşündü Tiffany. “Roland mı? O yalnızca arkadaşım... gibi,” dedi.</p>
<p>“Arkadaşın gibi?”</p>
<p>Bu konuya girmeyeceğim, diye düşündü Tiffany. İddiaya girerim sırıtıyordun Onu ilgilendirmez zaten.</p>
<p>“Evet,” dedi, “bu doğru Bayan İhanet. Arkadaşım gibi.”</p>
<p>Uzun bir sessizlik oldu ve Tiffany fırsattan faydalanarak demir bir tencerenin dibini kazıdı.</p>
<p>“İnsanın arkadaşları olması önemlidir,” dedi Bayan İhanet, nedense öncekinden daha küçük olan bir sesle.</p>
<p>Tiffany kazanmış gibi konuşmuştu. “İşini bitirdiğin zaman, hayatım, bir zahmet bana hercümerç torbamı getiriver.”</p>
<p>Tiffany denileni yaptı ve sonra süthaneye seğirtti. Orada olmak her zaman güzeldi. Ona evini hatırlatıyordu ve orada daha iyi düşünebiliyordu. O...</p>
<p>Kapının dibinde peynir şeklinde bir delik vardı, ama Horace kırık kafesine geri girmiş, peynir horlaması olabilecek çok hafif bir mnmnmnmn sesi çıkarıyordu. Tiffany onu&#160;rahat bıraktı ve sabah sağdığı sütle ilgilendi.</p>
<p>En azından kar yağmıyordu. Tiffany kızardığını hissetti ve bu konuda düşünmemeye çalıştı.</p>
<p>Bu gece cadı meclisi olacaktı. Diğer kızlar biliyor muydu acaba? Hah! Elbette biliyor olmalılardı. Cadılar kara dikkat&#160;ederdi, özellikle de birilerini utandıracak nitelikteyse.</p>
<p>“Tiffany, Seninle konuşmak istiyorum,” diye seslendi Bayan İhanet.</p>
<p>Bayan İhanet ona daha önce hiç Tiffany dememişti. İsmini söylediğini duymak oldukça endişe vericiydi.</p>
<p>Bayan Ihanet’in elinde bir hercümerç vardı. Görmek için kullandığı fare, kemik ve kurdele parçalarının arasından tuhaf bir biçimde sarkıyordu.</p>
<p>“Bu çok uygunsuz bir durum,” dedi ve sesini yükseltti. “Ah sizi koftiler! Çışşarı! Orda olduunuzu biliyom! Bana&#160;baktıınızı görebiliyom!”</p>
<p>Hemen hemen her şeyin arkasından Feegle kafaları çıktı.</p>
<p>“Güzel! Tiffany Sızı, otur!”</p>
<p>Tiffany çabucak oturdu.</p>
<p>“Böyle bir zamanda,” dedi Bayan İhanet, hercümerci bırakarak. “Bu çok uygunsuz bir durum. Ama hiç kuşku&#160;yok.” Bir an duraksadı. “Yarın değil öbür gün öleceğim.&#160;Cuma günü, sabah saat altıdan hemen önce.”</p>
<p>Bu etkileyici bir beyandı ve şu yanıtı hak etmiyordu: “Ah, ne yazık, hafta sonunu kaçırcan,” dedi Herhangi-bir Rob. “Güzel bi yere mi gidiyon?”</p>
<p>“Ama... ama... ölemezsin!” diye patladı Tiffany. “Sen yüz on üç yaşındasın Bayan İhanet!”</p>
<p>“Sebep de muhtemelen bu zaten, biliyorsun, çocuğum,” dedi Bayan İhanet, sakin sakin. “Cadıların 11e zaman öleceklerini önceden bildiklerini kimse söylemedi mi sana?&#160;Her neyse, güzel bir cenaze töreni istiyorum.”</p>
<p>“Ah he ye, iyi bi tören gibisi yok,” dedi Herhangibir Rob. “Bissürü içki, dans, tebrikler, ziyafetler, bissürü içki.”&#160;“Biraz tatlı şeri olabilir,” dedi Bayan İhanet. “Ziyafete gelince, jambonlu böreği herkes beğenir derim her zaman.”&#160;“Ama sen öylesine...” diye başladı Tiffany ve Bayan İhanet, tıpkı bir tavuk gibi, hızla başını çevirince sustu.</p>
<p>“... seni bırakamam, öyle mi?” dedi. “Böyle mi diyecektin?”</p>
<p>“Şey, hayır,” diye yalan söyledi Tiffany.</p>
<p>“Bir başkasının yanma taşınman gerekecek, elbette,” dedi Bayan İhanet. “Bir kulübeyi üstlenebilecek kadar&#160;kıdemli değilsin, bekleyen daha büyük kızlar varken olmaz.</p>
<p>“Bütün hayatımı dağlarda geçirmek istemediğimi biliyorsun Bayan İhanet,” dedi Tiffany, çabucak.</p>
<p>“Ah, evet, Bayan Kene söylemişti,” dedi yaşlı cadı. “Küçük Tebeşir tepelerine dönmek istiyorsun.”</p>
<p>“Onlar küçük değil!” diye terslendi Tiffany, istediğinden daha yüksek sesle.</p>
<p>“Evet, senin için zor bir zaman oldu bu,” dedi Bayan İhanet sakin sakin. “Bazı mektuplar yazacağım. Sen onları&#160;köye götüreceksin ve öğleden sonra serbestsin. Cenazeyi&#160;yarın akşam yapacağız.”</p>
<p>“Pardon? Sen ölmeden önce mi?” dedi Tiffany.</p>
<p>“Niye, elbette! Neden biraz eğlenmeyeyim ki?”</p>
<p>“İyi düşündün!” dedi Herhangibir Rob. “Genelde bu tür mantıklı detayları düşünmezler.”</p>
<p>“Buna veda partisi diyoruz,” dedi Bayan İhanet. “Yalnızca cadılar için, elbette. Başkaları biraz sinirleniyor, ama neden, hiç bilmiyorum. İşin iyi yanı, geçen hafta kestane&#160;ağacının kime ait olduğu meselesini hallettiğimiz için Bay&#160;Armbinder’in verdiği mükemmel jambon da duruyor. Bir&#160;denemeyi çok istiyordum.”</p>
<p>Tiffany bir saat sonra yola çıktı. Cepleri yöredeki köylerin kasaplarına, fırıncılarına, çiftçilerine yazılmış notlarla doluydu.</p>
<p>Onu karşılama tarzları Tiffany’yi biraz şaşırttı. Bütün bunların şaka olduğunu düşünüyor gibiydiler.</p>
<p>“Bayan İhanet bu yaşta ölmez,” dedi bir kasap, sosisleri tartarak. “Ölüm’ün onu almak için daha önce de geldiğini&#160;ve Bayan Ihanet’in kapıyı yüzüne çarptığını duydum!”</p>
<p>“On üç düzine sosis lütfen,” dedi Tiffany. “Pişirilip teslim edilecek.”</p>
<p>“Öleceğinden emin misin?” dedi kasap. Yüzü kararsızlıkla bulutlanmıştı.</p>
<p>“Hayır, ama o emin,” dedi Tiffany.</p>
<p>Fırıncı ise, “Onun saatini biliyorsun, değil mi?” dedi. “Kalbi öldüğünde yaptırmış. Mekanik bir kalp gibi, anlıyor&#160;musun?”</p>
<p>“Gerçekten mi?” dedi Tiffany. “Ee, kalbi öldüyse ve mekanik bir tanesini yaptırdıysa, yeni kalbi yapılırken nasıl hayatta kalmış?”</p>
<p>“Ah, büyüyle belli ki,” dedi fırıncı.</p>
<p>“Ama bir kalp, kan pompalar ve Bayan Kene’nin saati bedeninin dışında,” diye işaret etti Tiffany. “Ve hiç... tüp... yok...”</p>
<p>“Kanı büyüyle pompalıyor,” dedi fırıncı yavaşça. Tiffany’ye tuhaf tuhaf baktı. “Bütün bunları bilmiyorsan&#160;nasıl cadı olacaksın?”</p>
<p>Her yerde aynıydı. Sanki Bayan Ihanet’in olmayacağı fikri, yanlış şekildeydi ve insanların akılları almıyordu. Bayan İhanet 113 yaşındaydı ve insanın 113 yaşında ölmesinin duyulmamış şey olduğunu söylüyorlardı. Şaka dediler,&#160;sanki Bayan İhanet kanla yazılmış bir parşömen almıştı ve&#160;bu, sonsuza dek yaşayacağı anlamına geliyordu. Onun ölmesi için saatini çalmanız gerekirdi ya da Ölüm onu almak&#160;için her geldiğinde Bayan İhanet ismi konusunda yalan&#160;söylemişti ve onu bir başkasına göndermişti ya da belki&#160;yalnızca biraz kırıklığı vardı...</p>
<p>Tiffany işini bitirdiğinde, bunun gerçekten olup olmayacağını merak ediyordu. Ama Bayan ihanet çok emin görünüyordu. Ve 113 yaşında biri için şaşırtıcı olan yarın&#160;ölecek olması değil, bugün hâlâ yaşıyor olmasıydı.</p>
<p>Tiffany meclise giderken kafası kasvetli düşüncelerle doluydu.</p>
<p>Bir iki kez Feegle’larm kendisini izlediklerini hissetti. Bunu nasıl hissedebildiğini hiç bilmiyordu; öğrenilen cinsten bir beceriydi. Ve çoğunlukla tahammül etmeyi öğreniyordunuz.</p>
<p>Tiffany geldiğinde, diğer tüm genç cadılar gelmiş, hatta ateşi bile yakmışlardı.</p>
<p>Bazıları ‘cadı meclisi’nin bir grup cadı anlamına geldiğini düşünür ve sözlüğün böyle dediği doğrudur. Ama bir grup cadıyı anlatan asıl sözcük, ‘tartışma’dır.</p>
<p>Tiffany’nin tanıştığı çoğu cadı bu lafı her durumda kullanmazdı. Ama Bayan Kulağakaçan hemen her zaman kullanırdı. Bayan Kulağakaçan uzun boylu, zayıf ve oldukça soğuk bir kadındı. Küçük bir zincire bağlı gümüş gözlükler takar ve ‘avatar’, ‘simge’ gibi sözcükler kullanırdı. Ve&#160;sırf onun icadı olduğu ve aynı zamanda en yüksek şapkaya&#160;ve en tiz sese o sahip olduğu için cadı meclisini yöneten&#160;Annagramma onun en sevdiği (ve tek) öğrencisiydi.</p>
<p>Havausta Nine her zaman, Bayan Kulağakaçanın yaptığı işin cadı giysisi giyip sihirbazlık yapmak olduğunu söylerdi. Annagramma da toplantılara her zaman bir sürü kitap&#160;ve sihirli değnek getirirdi. Genellikle, kızlar onu susturmak için birkaç tören yaparlardı, çünkü onlar için meclisin&#160;asıl amacı arkadaşlarıyla buluşmaktı. Arkadaş olmalarının&#160;tek sebebi, diğerlerinin serbestçe konuşabilecekleri yegane&#160;insanlar olmalarıydı, çünkü aynı sorunları yaşıyorlardı ve&#160;ne hakkında sızlandıklarını anlayabiliyorlardı.</p>
<p>Her zaman ormanda buluşuyorlardı, kar yağdığında bile. Ateş yakmaya yetecek kadar odun her zaman bulunuyordu ve zaten hepsi sıkı giyiniyordu. Yazın bile, süpürge&#160;sürerken her yükseklikte rahat etmek için tahmin edemeyeceğiniz kadar çok iç çamaşır giymeniz, hatta bazen iple&#160;tutturulmuş sıcak su şişeleri taşımanız gerekiyordu.</p>
<p>O anda ateşin çevresinde üç ateş topu dönmekteydi. Onları Annagramma yapmıştı. Onlarla düşmanlarını öldürebilirsin, demişti. Ateş topları diğerlerini huzursuz&#160;ediyordu. Bir sihirbaz büyüsüydü, gösterişli ve tehlikeli.&#160;Cadılar düşmanlarım bakışlarıyla biçmeyi tercih ederdi.&#160;Düşmanınızı öldürmenizin bir anlamı yoktu. Yoksa sizin&#160;kazandığınızı nereden bilecekti?</p>
<p>Dimity Şamata koca bir tepsi dolusu tersyüz kek getirmişti. Tam da soğuğa karşı içinizi ısıtacak şeydi.</p>
<p>“Bayan İhanet Cuma sabahı öleceğini söyledi,” dedi. “Öylesine anladığını söyledi.”</p>
<p>“Ne yazık,” dedi Annagramma, o-kadar-da-yazık-değil sesiyle. “Ama çok yaşlanmıştı.”</p>
<p>“Hâlâ yaşlı,” dedi Tiffany.</p>
<p>“Hımm, buna Çağrı adı veriliyor,” dedi Petulia Kıkırdak. “Yaşlı cadılar ne zaman öleceklerini bilirler. Nasıl olduğunu kimse bilmiyor ama biliyorlar işte.”</p>
<p>“O kafa taslarını hâlâ saklıyor mu?” diye sordu Lucy Emireri. Bugün saçlarını topuz yapmış, topuzuna bir bıçak&#160;ve çatal saplamıştı. “Onlara tahammül edemiyordum. Devamlı bana bakıyorlarmış gibi geliyordu! ”</p>
<p>“Benim ayrılmama sebep olan, beni ayna olarak kullan-masıydı,” dedi Lulu Hayatım. “Bunu hâlâ yapıyor mu?”</p>
<p>Tiffany içini çekti. “Evet.”</p>
<p>“Ben gitmeyeceğimi açık açık söyledim,” dedi Gertru-der Bıktırıcı, ateşi dürtükleyerek. “Bir cadıyı izinsiz terk edersen, seni başka kimse almıyor. Ama biliyor musun,&#160;yanında bir gece geçirmiş bile olsan, Bayan Ihanet’in yanından ayrılırsan kimse bir şey demiyor ve sana yeni bir&#160;yer buluyorlar.”</p>
<p>“Bayan Kulağakaçan, kafatasları ve kuzgunlar gibi şeylerin aşırılıkta aşırılığa kaçmak olduğunu söylüyor,” dedi Annagramma. “Oralardaki herkesin korkudan ödü patlıyor!”</p>
<p>“Mm, sana ne olacak peki?” dedi Petulia, Tiffany’ye.</p>
<p>“Bilmiyorum. Sanırım başka bir yere giderim.”</p>
<p>“Zavallıcık,” dedi Annagramma. “Tesadüf eseri, Bayan İhanet kulübenin kime kalacağını söylemiş olamaz, değil&#160;mi?” diye ekledi, aklına şimdi gelmiş gibi.</p>
<p>Ardından gelen ses derin bir sessizlik oldu. Yarım düzine çift kulak öyle dikkatli dinliyordu ki neredeyse gıcırdıyorlardı. Çok genç cadı çıkmıyordu, bu doğruydu, ama cadılar da uzun yaşıyorlardı ve kendi kulübenize sahip olmak önemli bir şeydi. İşte o zaman saygı görmeye başlardınız.</p>
<p>“Hayır,” dedi Tiffany.</p>
<p>“İpucu bile vermedi mi?”</p>
<p>“Hayır.”</p>
<p>“Sen olacağını söylemedi, değil mi?” dedi Annagramma, keskin bir sesle. Sesi gerçekten sinir bozucu olabiliyordu.&#160;‘Selam’ sözcüğünü bile bir suçlama gibi söyleyebiliyordu.</p>
<p>“Hayır!”</p>
<p>“Zaten sen çok küçüksün.”</p>
<p>“Aslında, belli bir yaş sınırı yok, biliyorsun,” dedi Lucy Emireri. “En azından yazılı bir kural yok.”</p>
<p>“Sen bunu nereden biliyorsun?” diye terslendi Annagramma.</p>
<p>“İhtiyar Bayan Dumanlıbatak’a sordum,” dedi Lucy.</p>
<p>Annagramma’nm gözleri kısıldı:</p>
<p>“Ona sordun mu? Neden?”</p>
<p>Lucy gözlerini devirdi:</p>
<p>“Çünkü bilmek istiyordum, o kadar. Bak, aramızda en büyük cadının sen olduğunu herkes biliyor ve... bilirsin,&#160;en eğitimli de sensin. Elbette kulübe sana kalacak.”</p>
<p>“Evet,” dedi Annagramma, Tiffany’yi kuşkuyla süzerek. “Elbette...”</p>
<p>“Bu, ımrtı, açıklığa kavuştu o zaman,” dedi Petulia, gereğinden daha yüksek sesle. “Dün gece sizin oraya çok mu kar yağdı? İhtiyar Karatakke Ana, olağandışı olduğunu&#160;söyledi.”</p>
<p>Tiffany düşündü: ‘Eyvah, başlıyoruz işte...’</p>
<p>“Hayır, buralarda erken başlıyor,” dedi Lucy.</p>
<p>“Her zamankinden daha gevşek olduğunu düşündüm,” dedi Petulia. “Bu tür şeylerden hoşlanıyorsanız, oldukça&#160;şekerdi.”</p>
<p>“Yalnızca kar,” dedi Annagramma. “Hey, ihtiyar Bayan Kargaşa’nm yanında başlayan yeni kıza olanları duydunuz&#160;mu? Bir saat sonra bağıra çağıra kaçanı?” Pek de hoş olmayan bir biçimde gülümsedi.</p>
<p>“Kurbağa yüzünden mi?” dedi Petulia.</p>
<p>“Hayır, kurbağa değil. Kurbağaya aldırış etmemiş. Talihsiz Charlie yüzünden.”</p>
<p>“O korkutucu olabiliyor,” diye onayladı Lucy.</p>
<p>Bu kadar olacağını fark etti Tiffany, dedikodular devam ederken. Neredeyse Tanrı sayılan biri ona benzeyen milyarlarca kar tanesi yapmıştı. Ve onlar fark etmemişti bile!&#160;... ki bu da iyi bir şeydi, elbette...</p>
<p>Elbette öyleydi. Tiffany’nin istediği son şey, sataşmalar ve aptalca sorulardı elbette. Eh, elbette...</p>
<p>... ama... şey... bilseler, “Vay be!” deseler, kıskansalar, korksalar ya da etkilenseler güzel olurdu. Ve Tiffany onlara&#160;söyleyemezdi, en azından Annagramma’ya söyleyemezdi.</p>
<p>Annagramma bununla dalga geçerdi ve açık açık Tiffany’nin uydurduğunu ima ederdi.</p>
<p>Kış Ustası onu ziyarete gelmişti ve... etkilenmişti. Bunu Bayan İhanet ve yüzlerce Feegle’dan başka kimsenin bilmemesi biraz üzücüydü, özellikle de -Tiffany ürperdi- cuma&#160;sabahı sadece yüzlerce küçük mavi adam kalacağı için.</p>
<p>Başka bir deyişle; en azından kendisiyle aynı büyüklükte ve canlı olan binlerine söylemezse çatlayacaktı.</p>
<p>Bu yüzden, eve dönerken Petulia’ya söyledi. Aynı yoldan gitmeleri gerekiyordu ve ikisi de geceleri o kadar yavaş uçuyordu ki, yürümek daha kolay geliyordu, çünkü bu şekilde çok fazla ağaca çarpmıyorlardı.</p>
<p>Petulia tombul ve güvenilirdi, şimdiden dağlardaki en iyi domuz cadısı olmuştu, domuz besleyen aileler için çok&#160;anlamlı bir gerçek. Ve Bayan İhanet yakında oğlanların onun&#160;peşinde koşmaya başlayacağını, çünkü domuzlarım bilen&#160;bir kızın asla koca eksikliği çekmeyeceğini söylemişti.</p>
<p>Petulia’nın tek sorunu, devamlı sizinle hemfikir olması ve her zaman sizin işitmek istediğiniz şeyi söylemesiydi.&#160;Ama Tiffany biraz zalimdi ve ona bütün gerçekleri anlatıverdi. Birkaç “Vay!” aldı ve bu, onu memnun etti.</p>
<p>Petulia bir süre sonra, “Bu çok, ımm, ilginç olmalı,” dedi. Petulia, böyleydi işte.</p>
<p>“Ne yapmalıyım?”</p>
<p>“Hımm... herhangi bir şey yapman gerekiyor mu?” dedi Petulia.</p>
<p>“Eh, eninde sonunda insanlar bütün kar tanelerinin bana benzediğini fark edecekler!”</p>
<p>“Hmm, etmeyeceklerinden mi endişeleniyorsun?” dedi Petulia. O kadar masumca söylemişti ki, Tiffany bir kahkaha attı.</p>
<p>“Ama kar taneleriyle bitmeyeceğini hissediyorum! Demek istediğim, o kışla ilgili her şey demek!”</p>
<p>“Ve sen çığlık attığında kaçtı...” dedi Petulia düşünceli düşünceli.</p>
<p>“Doğru.”</p>
<p>“Sonra da biraz... aptalca bir şey yaptı.”</p>
<p>“Ne?”</p>
<p>“Kar taneleri,” dedi Petulia, yardımseverce.</p>
<p>“Şey, tam olarak böyle söylemezdim,” dedi Tiffany, biraz incinerek. “Tam olarak aptalca değil.”</p>
<p>“O zaman çok açık,” dedi Petulia. “O bir oğlan.”</p>
<p>“Ne?”</p>
<p>“Bir oğlan. Ne olduğunu biliyorsun, değil mi?” dedi Pe-tulia. “Kızarırlar, homurdanırlar, mırıldanırlar, sarsaktırlar? Hepsi hemen hemen aynıdır.”</p>
<p>“Ama o, milyonlar yaşında ve daha önce hiç kız görmemiş gibi davranıyor!”</p>
<p>“Hım, bilmiyorum. Daha önce kız görmüş müdür ki?”</p>
<p>“Görmüş olmalı! Yaz’a ne dersin?” dedi Tiffany. “Yaz bir kız. Şey, bir kadın. En azından, gördüğüm bir kitaba&#160;göre öyle.”</p>
<p>“Sanırım yapabileceğin tek şey, bekleyip şimdi ne yapacağını görmek. Pardon, benim şerefime hiç kar tanesi yapılmadı... şey, geldik.</p>
<p>Bayan Ihanet’in yaşadığı açıklığa gelmişlerdi ve Petulia biraz huzursuz görünüyordu.</p>
<p>“Hımm... onun hakkmdaki onca hikâye...” dedi, kulübeye bakarak. “Orada sorun yaşamıyorsun, değil mi?”</p>
<p>“Hikâyelerden bir tanesi başparmak tırnağı ile yapabildikleri hakkında mıydı?” dedi Tiffany.</p>
<p>“Evet!” dedi Petulia, ürpererek.</p>
<p>“Kendisi uydurmuş. Ama kimseye söyleme.”</p>
<p>“İnsan neden kendisi hakkında böyle bir hikâye uydursun ki?”</p>
<p>Tiffany duraksadı. Boffo domuzlan kandıramazdı, bu yüzden Petulia böyle bir şeye rastlamamıştı. Ve hayret verici ölçüde dürüst bir kızdı, ki Tiffany bunun bir cadı için&#160;dezavantaj olduğunu öğrenmeye başlıyordu. Cadılar yalan&#160;söylediğinden değil, ama ne tür gerçekleri dile getirdiklerine dikkat ediyorlardı.</p>
<p>“Bilmiyorum,” diye yalan söyledi. “Hem, bir şeylerin dışarı dökülebilmesi için bir insanı epey derin kesmen gerek. Üstelik deri oldukça sağlamdır. Bunun mümkün olduğunu&#160;sanmıyorum.”</p>
<p>Petulia korkmuş göründü. “Denedin mi?”</p>
<p>“Bu sabah tırnağımla büyük bir jambonu kesmeye çalıştım, eğer kastettiğin buysa,” dedi Tiffany. Kontrol etmen gerekir, diye düşündü kendi kendine. Bayan Ihanet’in kurt&#160;dişleri olduğu hikâyesini de duydum. Üstelik insanlar onu&#160;gördükleri halde anlatıyorlar bunu birbirlerine.</p>
<p>“Hm... yarın gelip yardım ederim, elbette,” dedi Petulia, yeni tırnak denemeleri olması ihtimaline karşı Tiffany’nin&#160;ellerine endişe içinde bakarak. “Veda partileri gerçekten&#160;hoş olabiliyor. Ama, Hmm, senin yerinde olsam, Bay Kış&#160;Ustası’na gitmesini söylerdim. Davey Lummock biraz fazla, ımm, romantik olmaya başladığında ben böyle yaptım.&#160;Ona bir de, ımm, Makky Weaver ile çıktığımı söyledim.&#160;Diğerlerine sakın söyleme!”</p>
<p>“Devamlı domuzlardan bahseden çocuk değil mi?”</p>
<p>“Eh, domuzlar çok ilginç,” dedi Petulia, sitemle. “Hem, dağlardaki en büyük domuz üretme çiftliği Makky’nin babasına ait.”</p>
<p>“Kesinlikle düşünmeye değer bir şey,” dedi Tiffany. “Of.”</p>
<p>“Ne oldu?” dedi Petulia.</p>
<p>“Ah, yok bir şey. Elim bir anlığına fena sızladı.” Tiffany elini ovaladı. “İyileşme sürecinin bir parçası, sanırım. Yarın görüşürüz.”</p>
<p>Tiffany içeri girdi. Petulia ormanda ilerlemeye devam etti.</p>
<p>Çatının yakınından konuşmalar geliyordu.</p>
<p>“Şişko kızın söölediini duydunuz mu?”</p>
<p>“He ye, ama domuzlar okkadar da ilginç diil.”</p>
<p>“Ah, onu bilmem. Çok faydalı bi hayvandır domuz. Her yerini yiyebilirsin, biliyon mu? Ciyaklaması dışında.”</p>
<p>Ağlı, bu konuda yamlıyon. Ciyaklamasını da kullanabilirsin.”</p>
<p>“Salaklaşma!”</p>
<p>“He ye, gerçekten ööle. İlk önce hamuru açıyon, tamam mı, soora içine bissürü domuz jambonu koyuyon, soora&#160;domuz ciyakladunda kaçamadan yakalayıp hamurun tepesine oturtuveriyon, tamam mı, soora da aynen fırına.”</p>
<p>“Hiç ööle bişey duymadım!”</p>
<p>“Gerçekten mi? Ciyaklayan domuz jambonlu börek de-ııiyo.”</p>
<p>“Ööle bişey yok işte!”</p>
<p>“Niye olmuyomuş? Cızbız domuz jambon var, diil mi? C ızbız da ciyaklamaya çok yakın. İddiaya girerim...”</p>
<p>“Siz koftiler, beni dinlemezseniz asıl sizi börek yap-çaın!” diye bağırdı Herhangibir Rob. Feegle’lar mırıldana-lak sustular.</p>
<p>Açıklığın diğer yanında Kış Ustası, mor-gri gözlerle izliyordu. Yukarı kattaki odada bir mum yakılana kadar bekledi ve turuncu parıltı sönene kadar izledi.</p>
<p>Sonra, yeni bacakları üzerinde sallanarak yürüdü ve çi-ı, ek tarhında, yazın güllerin yetiştiği yere yaklaştı.</p>
<p>ZakZak Kolugüçlü’nün büyülü dükkânına gitmişseniz,</p>
<p>I »oy boy kristal küre görmüşsünüzdür. Hepsi üç aşağı beş Mikan aynı fiyatadır ve o fiyat, Çok Çok Pahalı bir fiyattır.&#160;Çoğu cadının, özellikle de iyi cadıların Pek Pek Az Parası&#160;olduğundan, başka şeylerle idare ederler, örneğin eski balık&#160;ağlarının cam şamandıraları ya da siyah mürekkep dolu bir&#160;tabak gibi.</p>
<p>Şimdi Havausta Nine’nin masasında bir siyah mürekkep birikintisi vardı. Önceden bir tabağın içindeydi, ama Nine&#160;ile Bayan Kene tabağa aynı anda bakmaya çalışırken kafalarını tokuşturmuşlardı ve her şey biraz sallanmıştı.</p>
<p>“Bunu duydun mu?” dedi Havausta Nine. “Petulia Kıkırdak önemli soruyu sordu ve üzerinde hiç düşünmedi!”</p>
<p>“Üzgünüm, ama ben de kaçırdım,” dedi Bayan Kene. Beyaz kedi yavrusu Sen, masanın üzerine atladı, mürekkep&#160;birikintisine basmaya özen göstererek yürüdü ve Bayan&#160;Kene’nin kucağına atladı.</p>
<p>Bayan Kene elbisesine bakarken, “Sen, kes şunu!” dedi Havausta Nine, dalgın dalgın.</p>
<p>“Pek belli olmuyor,” dedi Bayan Kene, ama aslında dört kusursuz pati izi açık seçik görülebiliyordu. Cadıların elbiseleri işe siyah olarak başlar, ama sık sık yıkandıkları ya&#160;da Bayan Kene’nin durumunda, düzenli olarak göletlere ve&#160;derelere atıldıklarından, zamanla solarak grinin bir tonuna&#160;dönüşür. Aynı zamanda lime lime ve hırpani bir duruma&#160;gelirler ve sahipleri buna memnun olur. Sizin, göstermelik&#160;bir cadı değil, çalışan bir cadı olduğunuzu gösterir çünkü.&#160;Elbisenizin ortasında dört siyah kedi yavrusu patisi izi ise,&#160;biraz pısırık olduğunuzu düşündürür insana. Bayan Kene&#160;kediyi yere bıraktı. Kedi Havausta Nine’ye doğru koşturdu,&#160;ona sürtündü ve mii’leyerek biraz daha tavuk çağırmaya&#160;çalıştı.</p>
<p>“Önemli olan neydi?” dedi Bayan Kene.</p>
<p>“Bir cadı olarak soruyorum sana, Sezgiye Kene: Kış Ustası’nm bir kızla karşılaştığı oldu mu?”</p>
<p>“Şey,” dedi Bayan Kene, “sanırım Yaz’m klasik tasviri...”</p>
<p>“Ama onlar hiç karşılaşıyorlar mı?” dedi Havausta Nine.</p>
<p>“Dansta, sanırım. Bir anlığına...” dedi Bayan Kene.</p>
<p>“Ve o anda, tam karşılaştıkları anda, Tiffany Sızı dans ede ede geliyor,” dedi Havausta Nine. “Siyah giymeyen bir&#160;cadı. Hayır, o mavi ve yeşili tercih ediyor, tıpkı mavi bir&#160;gökyüzünün altındaki yeşil çimenler gibi. Devamlı tepelerin gücüne sesleniyor. Onlar da yanıt veriyor! Eskiden&#160;canlı olan tepeler, Bayan Kene! Onlar dansın ritmini hissediyor ve bu yüzden kız da, kendisi bilmese bile, o ritmi&#160;iliklerinde hissediyor. Ve bu onun hayatını şekillendiriyor.&#160;Burada bile! Ayağını vurarak tempo tutmadan edemedi!&#160;Mevsimlerin dansına uyarak toprağın kendisi tempo tutuyor!”</p>
<p>“Ama o...” diye başladı Bayan Kene, çünkü hiçbir öğretmen bir başkasının uzun uzun konuşmasını dinlemek istemez.</p>
<p>“O anda ne oldu?” diye devam etti Havausta Nine, durdurulması imkansız bir biçimde. “Yaz, Kış ve Tiffany. Bir an için döndüler! Ve sonra ayrıldılar. Nelerin karıştığını&#160;kim bilebilir! Kış Ustası aniden o kadar aptalca davranmaya başladı ki, birazcık... insan bile olmuş olabilir!”</p>
<p>“Nasıl bir işe bulaştı?” dedi Bayan Kene.</p>
<p>“Dans, Bayan Kene. Dans asla sona ermez. Ve kız adımlarını değiştiremez, henüz değil. Bir süre için Kış Ustası’nm türküsüne göre dans etmek zorunda.”</p>
<p>“Büyük tehlike içinde olacak,” dedi Bayan Kene.</p>
<p>“Ama tepelerin gücüne sahip,” dedi Nine.</p>
<p>“Ama yumuşak tepeler,” dedi Bayan Kene. “Kolaylıkla aşınabilir.”</p>
<p>“Ama Tebeşir’in yüreği çakmaktaşıdır, unutma. Her tür bıçaktan daha keskindir.”</p>
<p>“Kar, tepeleri kaplayabilir,” dedi Bayan Kene.</p>
<p>“Sonsuza dek değil.”</p>
<p>“Bir kez kapladı,” dedi Bayan Kene. Oyun oynamak canına tak etmişti. “En azından binlerce sene sürdü. Bir&#160;buz devri. Dünya üzerinde devasa hayvanlar yuvarlandı ve&#160;hapşırdı.”</p>
<p>“Olabilir,” dedi Havausta Nine, gözlerinde bir ışıltı ile. “Elbette, o sıralarda ben burada değildim. Bu arada, bizim&#160;kıza göz kulak olmalıyız.”</p>
<p>Bayan Kene çayını yudumladı. Havausta Nine’yle kalmak zorlu bir işti. Dün gece yemekteki tavuktan kalan artığın, kendisi için değil, Sen için olduğu ortaya çıkmıştı. Cadılar güzel, yoğun bir bezelyeli yumurtalı börek yemişlerdi. Yanında da domuz pastırmalı çorba, ama -ve bu&#160;kısmı önemliydi- içinde domuz pastırması olmayan bir&#160;çorba. Nine, ip bağladığı büyük, şişman domuz pastırması&#160;parçasını çorbanın içinden çıkarmış, dikkatle kurulamış,&#160;başka bir gün kullanmak üzere kenara kaldırmıştı. Bayan&#160;Kene, açlığına rağmen etkilenmişti. Nine sinekten bile yağ&#160;çıkarabilirdi.</p>
<p>“Bayan Ihanet’in ‘çağrı’ aldığını duydum,” dedi.</p>
<p>“Evet. Cenaze töreni yarın,” dedi Havausta Nine.</p>
<p>“Zor bir bölge orası,” dedi Bayan Kene. “Bayan İhanet uzun, çok uzun zamandır oradaydı. Yeni cadı için zorlu bir&#160;iş olacak.”</p>
<p>“Gerçekten de Bayan Ihanet’in... oyununu taklit etmek zor olacak,” dedi Havausta Nine.</p>
<p>“Oyun mu?” dedi Bayan Kene.</p>
<p>“Yaşamını, demek istedim, elbette,” dedi Havausta Nine.</p>
<p>“Orada kimi vazifelendireceksin?” dedi Bayan Kene, çünkü haberleri ilk alan kişi olmaktan hoşlanırdı. ‘Vazife’&#160;sözcüğünü de her fırsatta kullanmaya çalışırdı. O zaman&#160;kendini daha bilgili hissederdi.</p>
<p>“Bayan Kene, bu benim karar verebileceğim bir şey değil,” dedi Nine, sertçe. “Cadılıkta önderlik yoktur, bunu biliyorsun.”</p>
<p>“Ah, gerçekten öyle,” dedi Bayan Kene. Ancak, cadıların sahip olmadığı önderin Havausta Nine olduğunu da biliyordu. “Ama Bayan Kulağakaçanın genç Annagramma’yı önereceğini biliyorum. Bu günlerde Bayan Kulağakaçanın,&#160;epey takipçisi var. Muhtemelen yazdığı kitaplar yüzünden.&#160;Cadılığı heyecanlı bir işmiş gibi gösteriyor.”</p>
<p>“Kendi isteklerini başkalarına dayatan cadılardan hoşlanmadığımı biliyorsun,” dedi Havausta Nine.</p>
<p>“Kesinlikle,” dedi Bayan Kene, gülmemeye çalışarak.</p>
<p>“Ama sohbet arasında bir isim söylerim,” dedi Havausta Nine.</p>
<p>Bam diye, herhalde, diye düşündü Bayan Kene. “Petulia Kıkırdak epey iyi gidiyor,” dedi. “Her işe yarayan, iyi bir&#160;cadı.”</p>
<p>“Evet, ama daha çok domuzlarla ilgili işlere,” dedi Havausta Nine. “Benim aklımda Tiffany Sızı vardı.”</p>
<p>“Ne?!” dedi Bayan Kene. “O çocuğun uğraşması gereken yeterince şey olduğunu düşünmüyor musun?”</p>
<p>Havausta Nine kısaca gülümsedi:</p>
<p>“Eh, Bayan Kene, ne dediklerini bilirsin: ‘Bir işin yapılmasını istiyorsan, işi başından aşkın birine vereceksin!’ Ve yakında genç Tiffany’nin işi başından aşkın olacak.”</p>
<p>“Neden öyle diyorsun?” dedi Bayan Kene.</p>
<p>“Hmm. Eh, emin olamam, ama ayaklarına neler olacağını görmeyi çok isterdim...”</p>
<p>Tiffany cenazeden önceki gece fazla uyumadı. Bayan fhanet’in tezgâhı gece boyunca tıkır tıkır çalıştı, çünkü aldığı yatak örtüsü siparişini bitirmek istiyordu.</p>
<p>Tiffany pes edip kalktığında hava yeni yeni aydınlanmaya başlamıştı. Diğer işlere girişmeden önce en azından keçi ağılını temizleyebilir, keçileri sağabilir di. Kar vardı ve acı&#160;bir rüzgâr esiyordu.</p>
<p>Keçi pisliği dolu el arabasını, kurşuni ışıkta ışıldayan gübre yığınına sürerken tıngırtıyı duydu. Biraz, Bayan&#160;İçdonu’nun kulübesinin çevresine astığı rüzgâr çanlarına&#160;benziyordu, ama onlar iblisleri rahatsız edecek bir tınıya&#160;ayarlanmıştı.</p>
<p>Yazın güllerin açtığı tarhtan geliyordu. Bu tarhta açanlar güzel, eski güllerdi, çok kokuluydular ve öyle kırmızıydılar ki, evet, neredeyse siyahtılar.</p>
<p>Güller yine açıyordu. Ama onlar...</p>
<p>“Beğendin mi, çoban kız?” dedi bir ses. Ses Tiffany’nin kafasına girmemişti, kendi düşünceleri de değildi, teki&#160;bile! Ve Bay Büstle, saat ona kadar uyanmazdı. Bu kendi&#160;sesiydi ve kendi dudaklarından çıkmıştı. Ama bunu kendisi düşünmemişti ve söylemeye niyetlenmemişti.</p>
<p>Şimdi koşa koşa kulübeye gidiyordu. Buna da kendi karar vermemişti, bacakları kontrolü ele almıştı. Tam olarak korktuğu söylenemezdi yalnızca, daha güneş doğmamışken, toz gibi bir kar esip havayı sis kadar ince buz kristalleriyle doldururken, orada değil de bir başka yerde olmayı&#160;çok istemişti.</p>
<p>Kiler kapısından içeri daldı ve karanlık bir şekille çarpıştı. “Hımm, pardon,” dedi ses, demek ki Petulia’ydı. Petulia, ayağına bile bassanız özür dileyecek türden biriydi. Tiffany onu gördüğüne çok memnun olmuştu.</p>
<p>“Affedersin, zorlu bir ineğe bakmam için çağırmışlardı ve, hımm, tekrar yatmaya değmeyecekti,” dedi ve sonra ekledi: “Sen iyi misin? Hiç iyi görünmüyorsun!”</p>
<p>“Ağzımın içinde bir ses duydum!” dedi Tiffany.</p>
<p>Petulia ona tuhaf tuhaf baktı. İki santim kadar gerilemiş de olabilirdi.</p>
<p>“Kafanın içinde mi demek istiyorsun?” dedi.</p>
<p>“Hayır! Onlarla başa çıkabiliyorum! Ağzım kendi kendine konuştu! Hem, gel de gül bahçesinde neler yetiştiğine bak! Hayatta inanmazsın!”</p>
<p>Güller açmıştı. Öyle kırılgan bir buzdan yapılmışlardı ki, üzerine üfleseniz eriyeceklerdi ve geriye üzerinde büyüdükleri ölü saplardan başka bir şey kalmayacaktı. Ve&#160;rüzgârda düzinelercesi sallanıyordu.</p>
<p>“Elimin sıcaklığı bile sular damlamasına sebep oluyor,” dedi Petulia. “Sence senin Kış Ustası mı yaptı?”</p>
<p>“O benim değil! Ve başka nasıl ortaya çıkabileceklerini düşünemiyorum! ”</p>
<p>“Ve sence o, hm, seninle konuştu, öyle mi?” dedi Petulia, bir gül daha kopararak. Her hareket ettiğinde şapkasından toz şeker kadar ince buz zerrecikleri kayıyordu.</p>
<p>“Hayır! Bendim! Demek istediğim, benim sesimdi! Ama onun gibi konuşmuyordu, onun gibi... demek istediğim,&#160;onun konuşacağını düşündüğüm gibi! Tam havasmday-ken Annagramma’nın konuştuğu gibi iğneliydi! Ama benim sesimdi!”</p>
<p>“Sen onun nasıl konuşacağını düşünüyorsun?” dedi Petulia.</p>
<p>Rüzgâr açıklıkta eserek çam ağaçlarının sallanmasına, kükremesine sebep oldu.</p>
<p>“... Tiffany... benim ol...”</p>
<p>Petulia bir süre sonra öksürdü ve, “Hmm, bana mı öyle geldi, yoksa bu biraz...?” dedi.</p>
<p>“Yalnızca sana öyle gelmedi,” diye fısıldadı Tiffany, hiç kıpırdamadan.</p>
<p>“Ah,” dedi Petulia, buzdan bir gül kadar parlak ve kırılgan bir sesle. “Şey, sanırım artık içeri girmeliyiz, değil mi? Hmm, ateşi yakıp biraz çay yapmalıyız, değil mi? Sonra&#160;her şeyi hazırlamaya başlarız, çünkü birazdan bir sürü insan gelecek.”</p>
<p>Bir dakika sonra kulübeye girmişler, kapıları sürgülemişlerdi ve bütün mumlar titreyerek yanıyordu.</p>
<p>Rüzgâr ve güller hakkında konuşmadılar. Ne anlamı vardı ki? Dahası, yapılması gereken bir iş vardı. Çalışmak&#160;işe yarıyordu. Çalışmak ve düşünmek ve konuşmayı daha&#160;sonraya bırakmak, korkmuş ördekler gibi vakvaklamamak. Hatta pencerelerden bir kat pislik daha temizlemeyi&#160;başardılar.</p>
<p>Sabah boyunca köyden insanlar gelip Bayan Ihanet’in ısmarladığı şeyleri getirdiler. Açıklıktan insanlar geçiyordu. Çılbıra benzeyen bir güneş yükselmişti. Dünya... normaldi. Tiffany kendini, sabahki olaylar hakkında yanılıp&#160;yanılmadığını merak ederken buldu. Onlar gerçekten gül&#160;müydü? Artık gitmişlerdi; taç yaprakları şafağın zayıf ışığına bile dayanamamıştı. Rüzgâr konuşmuş muydu? Sonra&#160;Petulia ile göz göze geldi. Evet, hepsi olmuştu. Ama şimdi,&#160;yemek hazırlanacak bir cenaze töreni vardı.</p>
<p>Kızlar, üç ayrı hardal soslu, jambonlu börekler üzerinde çalışmaya başlamışlardı, ama jambonlu börek konusunda yanlış yapmak zor olsa da yetmiş, seksen aç cadıya sunacağınız tek şey buysa, Yanlış’ı çoktan geçmiş, Mutlak&#160;Parti Felaketi’ne doğru yol alıyorsunuz demekti. Bu yüzden el arabaları dolusu ekmek ve biftek geliyordu. Gelen&#160;kavanozların içindeki salatalık turşuları o kadar büyüktü&#160;ki, boğulmuş balinalara benziyorlardı. Cadılar kural olarak turşuyu çok severdi, ama en sevdikleri yemek, beleş&#160;yemekti. Evet, çalışan bir cadının beslenme rejimi buydu&#160;işte: Parasını başkasının ödediği bol bol yiyecek, hem de o&#160;kadar bol ki, daha sonra yemek için ceplerinizi bile doldurabilirsiniz.</p>
<p>Ama gelen yiyeceklerin parasını Bayan Ihanet’in ödemediği ortaya çıktı. Kimse para kabul etmiyordu. Yemek getirmek için gelenler, gitmiyordu da... Arka kapının orada sinirli sinirli dikiliyorlar, Tiffany ile iki çift laf konuşmak için bekliyorlardı. Tiffany bir şeyler dilimlemeye ve&#160;ekmeklere bir şeyler sürmeye ara verdiğinde, konuşma şu&#160;şekilde gelişiyordu:</p>
<p>“Gerçekten ölmüyor, değil mi?”</p>
<p>“Ölüyor. Yarın sabah altı buçuk civarında.”</p>
<p>“Ama o çok yaşlı!”</p>
<p>“Evet. Sanırım sebebi de bu, anlıyorsundur.”</p>
<p>“Ama onsuz ne yaparız?”</p>
<p>“Bilmiyorum. O gelmeden önce ne yapıyordunuz?”</p>
<p>“Ama o hep buradaydı! Her şeyi biliyordu! Şimdi ne yapacağımızı kim söyleyecek?”</p>
<p>Sonra şöyle diyorlardı: “Yeni cadı sen olmayacaksın, değil mi?” ve Tiffany’ye, şöyle diyen bir bakış fırlatıyorlardı: Umarız olmazsın. Siyah elbise bile giymiyorsun.</p>
<p>Bir süre sonra Tiffany’nin canına tak etti ve karşısına çıkan bir sonraki kadına, altı pişmiş tavuk getirmiş olan&#160;kadına, çok sert bir sesle sordu:</p>
<p>“Başparmağının tırnağıyla kötü insanların karınlarını yardığı hikâyelerine ne diyeceksin?”</p>
<p>“Şey, ee, evet, ama bildiğimiz birine yapmadı,” dedi kadın, erdemlilikle.</p>
<p>“Ya kilerdeki iblis?”</p>
<p>“Öyle diyorlar. Elbette, ben şahsen görmedim.” Kadın, Tiffany’ye endişeyle baktı. “Ama orada, değil mi?”</p>
<p>Orada olmasını istiyorsun, diye düşündü Tiffany. Kilerde bir canavar olmasını ciddi ciddi istiyorsun!</p>
<p>Ama Tiffany’nin bildiği kadarıyla, bu sabah kilerde bulunabilecek tek şey, içki içip sızmış, horul horul uyuyan bir sürü Feegle’dı. Bir Feegle sürüsünü çöle bıraksanız, yirmi dakika içinde korkunç bir maddeyle dolu bir içki şişesi&#160;bulurlardı.</p>
<p>“İnan bana hanımefendi, aşağıda uyuyan şeyi uyandırmak istemezsin,” dedi, kadına endişeli bir gülümseme bahşederek.</p>
<p>Kadın bundan tatmin olmuş göründü, ama sonra aniden yine endişelendi.</p>
<p>“Ya örümcekler? Gerçekten örümcek yiyor mu?” dedi.</p>
<p>“Eh, bir sürü ağ var,” dedi Tiffany, “ama hiç örümcek göremiyorsun!”</p>
<p>“Ah, doğru,” dedi kadın, büyük bir sırra ortak olmuş gibi. “Sen ne dersen de, Bayan İhanet gerçek bir cadı. Kafa tasları bile var! Herhalde onları cilalaman gerekiyordur,&#160;hı? Hah! Bakışlarıyla gözünü çıkartabilir!”</p>
<p>“Ama hiç yapmadı,” dedi, sosis dolu kocaman bir tepsi getirmiş olan bir adam. “En azından buralı birine yapmadı.”</p>
<p>“Bu doğru,” diye itiraf etti kadın, gönülsüzce. “O açıdan çok iyiydi.”</p>
<p>“Ah, o tam bir eski zaman cadısı, bizim Bayan İhanet,” dedi sosisçi adam. “Ağzını açtığında çok adam çizmelerinin içinde büzüldü. Durmaksızın dokuma yapması var ya?&#160;Tezgâhta adını dokuyor, yaptığı iş bu işte! Ve eğer yalan&#160;söylersen, sana ait iplik kopuyor ve olduğun yerde düşüp&#160;ölüyorsun!”</p>
<p>“Evet, bu hep oluyor,” dedi Tiffany. Bir yandan da düşünüyordu: Bu hayret verici! Boffo’nun kendine ait bir hayatı var!</p>
<p>“Eh, bu günlerde onun gibi cadı bulamıyorsun,” dedi, dört düzine yumurta getirmiş olan bir adam. “Bu günlerde&#160;her şey hava cıva ve donsuz dans.”</p>
<p>Hepsi sorarcasına Tiffany’ye baktı.</p>
<p>“Mevsimlerden kış,” dedi Tiffany, soğuk soğuk. “Ve işime bakmam lazım. Cadılar yakında burada olur. Çok teşekkür ederim.”</p>
<p>Yumurtaları kaynatırlarken, Tiffany konuşulanları Petulia’ya anlattı. Petulia hiç şaşırmadı.</p>
<p>“Hmm, onunla gurur duyuyorlar,” dedi. “Lancre’deki domuz pazarında onunla böbürlendiklerini duymuştum.”&#160;“Böbürleniyorlar mı?”</p>
<p>“Ah, evet. Şöyle: Sizin Bayan Havausta’nm zorlu olduğunu sanıyorsunuz, ha? Bizimkinin kafatasları var! Bir de itilişi! O sonsuza dek yaşayacak, çünkü kalbi mekanik ve&#160;onu her gün kuruyor! Ve örümcek yiyor, orası kesin. Zehirli elmalara ne dersiniz, ha?”</p>
<p>Boffo kendi başına çalışıyor, diye düşündü Tiffany, başlatman yeterli. Bizim baron sizin barondan daha büyük, bizim cadı sizin cadıdan daha cadı...</p><div><img src="main-15.jpg" alt=""/>
<p>Böfüm §</p></div>
<p>BAYAN İHANETİN BÜYÜK GÜNÜ</p>
<p>Cadılar saat dörtte gelmeye başladılar. Tiffany, hava trafik kontrolü yapmak için açıklığa çıktı. Annagramma yalnız geldi. Çok solgun görünüyordu ve hayal edemeyeceğiniz kadar çok gizemli takı takmıştı. Bayan Kulağakaçan ile Havausta Nine aynı anda gelip titiz bir nezaketle diğerinin&#160;inmesini bekleyerek havada halkalar çizmeye başladıklarında zor bir an yaşandı. Sonunda Tiffany ikisini açıklığın&#160;iki ayrı köşesine yönlendirdi ve hızla oradan uzaklaştı.</p>
<p>Kış Ustasından haber yoktu ve Tiffany, o yakında olsa bileceğinden emindi. Onun bir bora ya da tipi ayarlamak&#160;için uzaklara gittiğini umuyordu. O sesin anısı kafasının&#160;içinde kalmıştı ve onu utandırıyor, endişelendiriyordu.&#160;Tıpkı bir kum zerresiyle başa çıkmaya çalışan bir midye&#160;gibi, onu insanlar ve sıkı çalışma ile örtüyordu.</p>
<p>Şimdi gün sıradan, solgun, kuru bir kış başı günüydü. Yemekler dışında, cenaze töreniyle ilgili hiçbir şey ayar-lanmamıştı. Cadılar bunu kendileri ayarlardı. Bayan İhanet&#160;büyük koltuğuna oturmuş, eski dostlarını ve eski düşmanlarını karşılıyordu.* Kulübe hepsini birden alamayacak&#160;kadar küçüktü, bu yüzden gruplar halinde bahçeye yayılmışlar, yaşlı kargalardan ya da tavuklardan oluşan bir sürü&#160;gibi, dedikodu ediyorlardı. Tiffany’nin konuşmaya zamanı&#160;yoktu, çünkü tepsi taşımakla meşguldü.</p>
<p>Ama bir şeyler oluyordu, bu kadarını anlayabiliyordu.</p>
<p>0 &#160;&#160;&#160;sendeleyerek geçerken cadılar durup dönüyor, onu izliyor ve sonra gruplarına döndüklerinde grubun şamatası&#160;biraz yükseliyordu. Gruplar bir araya gelip dağılıyorlardı.</p>
<p>1 &#160;&#160;&#160;iffany bunu tanıyordu. Cadılar bir Karar veriyordu.</p>
<p>Tiffany çay tepsisi getirirken Lucy Emireri yanaştı ve suçlu bir sırmış gibi fısıldadı:</p>
<p>“Bayan Havausta seni önermiş, Tiff.”</p>
<p>“Olamaz!”</p>
<p>“Ama doğru! Bundan söz ediyorlar! Annagramma sinir krizleri geçiriyor!”</p>
<p>“Emin misin?”</p>
<p>“Kesinlikle. Gerçekten! İyi şanslar!”</p>
<p>“Ama ben istemiyo...” Tiffany tepsiyi Lucy’nin eline ıoluşturdu. “Bak, bunu benim için dolaştırabilir misin,</p>
<p>llir cadının, eski dostuyla eski düşmanının pekâlâ aynı insan olabilmesi, cadılar hakkında çok şey anlatır.</p>
<p>lütfen? Sen geçerken kapışacaklar zaten. Benim şeyi, ee, düzenlemeleri, ee... yapacak işlerim var...”</p>
<p>Kiler merdivenini telaşla indi. Kilerde kuşku duyulacak bir Feegle eksikliği vardı. Tiffany sırtım duvara yasladı.</p>
<p>Kurallar ne derse desin, Havausta Nine keh keh gülen birine dönüşmeye başlamış olmalıydı! Ama İkinci Şüphesi&#160;sinsice ortaya çıkıp fısıldadı: Ama yapabilirsin. O haklı olabilir. Annagramma insanların sinirlerini bozuyor. Onlarla,&#160;onlar çocukmuş gibi konuşuyor. O büyüye ilgi duyuyor&#160;(pardon, büyük B ile Büyü), ama insanlar onun sinirine&#160;dokunuyor. İşi berbat edecek, edeceğini biliyorsun. O yalnızca uzun boylu ve bir sürü gizemli takı takıyor ve sivri&#160;tepeli şapka altında etkileyici görünüyor...</p>
<p>Nine neden Tiffany’yi önermişti ki? Ah, Tiffany iyiydi. İyi olduğunu biliyordu. Ama tüm hayatını burada geçirmek&#160;istemediğini bilmiyorlar mıydı? Eh, Annagramma’nm seçilmesi gerekiyordu, değil mi? Cadılar ihtiyatlı ve geleneksel&#160;olurdu ve cadı meclisinin en büyüğü oydu. Tamam, pek&#160;çok cadı Bayan Kulağakaçandan hoşlanmıyordu, ama Havausta Ninenin de pek fazla dostu olduğu söylenemezdi.</p>
<p>Eksikliği hissedilmeden yukarı çıktı ve göze çarpmamaya çalışarak kalabalığın içinden geçti.</p>
<p>Bir grubun ortasında Bayan Kulağakaçan ile Anna-gramma’yı gördü; kız endişeli görünüyordu ve Tiffany’yi fark edince yaklaştı. Yüzü kıpkırmızıydı.</p>
<p>“Herhangi bir şey duydun mu?” diye sordu.</p>
<p>“Ne? Hayır!” dedi Tiffany, kirli tabakları toplamaya başlayarak.</p>
<p>“Kulübeyi benden almaya çalışıyorsun, değil mi?” An-ııagramma ağlamak üzereydi.</p>
<p>“Aptallaşma! Ben mi? Ben kulübeyi istemiyorum ki!”</p>
<p>“Öyle diyorsun, ama, onların bazıları kulübenin sana kalması gerektiğini söylüyor! Bayan Düzgün ve Bayan tç-donu seni destekliyor!”</p>
<p>“Ne? Bayan Ihanet’ten sonra ben gelemem herhalde!”</p>
<p>“Eh, elbette, Bayan Kulağakaçan da herkese aynı şeyi söylüyor,” dedi Annagramma, biraz yatışarak. “Kesinlikle&#160;kabul edilemez, diyor.”</p>
<p>Ben kovanı Arka Kapı’dan geçirdim, diye düşündü Tiffany, kuşlar yesin diye yemek artıklarını bahçeye sertçe süpürürken. Beyaz At benim için tepeden çıktı. Kardeşimi ve Roland’ ı Peri Kraliçesi’nden kurtardım. Ve Kış Ustası’yla&#160;dans ettim ve o beni on milyar kar tanesine dönüştürdü.&#160;Hayır, bu rutubetli ormanlardaki bir kulübede yaşamak istemiyorum; kendileri adına düşünmeye zahmet etmeyen&#160;insanlar için bir tür köle olmak istemiyorum; gece karanlığı gibi giyinmek ve insanları korkutmak istemiyorum.&#160;Benim olmak istediğim şey için bir isim yok. Ama bütün&#160;bunları yapabilecek kadar büyüdüm ve ben bu iş için kabul&#160;edilebilir biriyim.</p>
<p>Ama söylediği şu oldu: “Bütün bunları hiç anlamıyorum!”</p>
<p>O noktada birinin ona baktığını hissetti ve dönüp bakarsa, Havausta Nine’yi göreceğini anladı.</p>
<p>Üçüncü Kuşkusu -kulak kenarıyla ve göz ucuyla daima dinleyen kısmı- şöyle dedi: Bir şeyler oluyor. Tek yapabileceğin kendin olmak. Arkana bakma.</p>
<p>“Gerçekten de ilgilenmiyor musun?” dedi Annagram-ma, kararsızca.</p>
<p>“Buraya cadılık öğrenmek için geldim,” dedi Tiffany, gergin gergin. “Ve sonra eve döneceğim. Ama... sen kulübeyi istediğinden emin misin?”</p>
<p>“Eh, elbette! Her cadı bir kulübe ister!”</p>
<p>“Ama seneler boyunca Bayan İhanetleri vardı,” diye işaret etti Tiffany.</p>
<p>“Sonra da bana alışmaları gerekecek,” dedi Annagram-ma. “Kafatasları, örümcek ağları ve korku sona erince epey memnun olacaklardır, herhalde! Bayan İhanetin yöre halkını iyice korkuttuğunu biliyorum.”</p>
<p>“Ah!” dedi Tiffany.</p>
<p>“Ben taze kan olacağım,” dedi Annagramma. “Dürüst olmak gerekirse Tiffany, o yaşlı kadından sonra kim gelse&#160;sevilir.”</p>
<p>“Şey, evet...” dedi Tiffany. “Söylesene Annagramma, hiç başka cadıyla çalıştın mı?”</p>
<p>“Hayır, hep Bayan Kulağakaçanın yanındaydım. Ben onun ilk öğrencisiyim, biliyor musun,” diye ekledi Annagramma, gururla. “Çok seçici biridir.”</p>
<p>“Ve köyleri fazla dolaşmıyor, değil mi?” dedi Tiffany. “Hayır. O Yüksek Büyü’ye odaklanıyor.” Annagramma gözlem yeteneği pek kuvvetli biri değildi ve cadı standartlarına</p>
<p>göre bile çok kibirliydi, ama şimdi özgüveni biraz sarsılmış görünüyordu. “Eh, birinin yapması lazım. Hepimiz kesik&#160;parmak sararak dolaşamayız, biliyorsun,” diye ekledi. “Bir&#160;sorun mu var?”</p>
<p>“Hmm? Ah, hayır, idare edeceğinden eminim,” dedi Tiffany. “Şey... ben buraları köşe bucak tanıyorum, bu&#160;yüzden yardıma ihtiyacın olursa, söylemen yeter.”</p>
<p>“Ah, her şeyi istediğim gibi düzene sokacağımdan eminim,” dedi Annagramma. Sınırsız özgüveni uzun süre sarsılmış kakmıyordu. “Gitsem iyi olacak. Bu arada, yemekler azalıyor gibi.”</p>
<p>Azametle uzaklaştı.</p>
<p>Kapının hemen berisindeki masada duran fıçılar biraz boş görünüyordu. Tiffany, bir cadının, cebine dört haşlanmış yumurta soktuğunu gördü.</p>
<p>“iyi akşamlar Bayan Kene,” dedi yüksek sesle.</p>
<p>“Ah, Tiffany,” dedi Bayan Kene, rahat ve herhangi bir utanç işareti göstermeden dönerek. “Bayan İhanet de bize&#160;burada ne kadar başarılı olduğunu anlatıyordu.”</p>
<p>“Teşekkür ederim Bayan Kene.”</p>
<p>“Gizli detayları yakalayan keskin gözlerin olduğunu söylüyor,” diye devam etti Bayan Kene.</p>
<p>Kafataslarmdaki etiketler gibi, diye düşündü Tiffany. “Bayan Kene,” dedi, “kulübenin bana kalmasını isteyen insanlar hakkında bir şeyler biliyor musun?”</p>
<p>“Ah, bu kararlaştırıldı,” dedi Bayan Kene. “Zaten burada yaşadığın için senin alman gerektiğini söyleyenler oldu, ama gerçekten de henüz çok gençsin ve Annagramma çok&#160;daha deneyimli. Üzgünüm, ama.</p>
<p>“Bu haksızlık Bayan Kene,” dedi Tiffany.</p>
<p>“Hadi, hadi Tiffany, bir cadı bu şekilde konuşmaz...” diye başladı Bayan Kene.</p>
<p>“Bana haksızlık demek istemiyorum, Annagramma için haksızlık. Her şeyi berbat edecek, değil mi?”</p>
<p>Kısacık bir an için Bayan Kene’nin yüzünde suçlu bir ifade belirdi. Gerçekten de çok kısa bir andı, ama Tiffany&#160;gördü.</p>
<p>“Bayan Kulağakaçan, Annagramma’nm iyi iş çıkaracağından emin,” dedi Bayan Kene.</p>
<p>“Ya sen?”</p>
<p>“Lütfen kiminle konuştuğunu unutma!”</p>
<p>“Seninle konuşuyorum Bayan Kene! Bu... yanlış!” Tiffany’nin gözleri çakmak çakmaktı.</p>
<p>Göz ucuyla hareket yakaladı. Koca bir sosis tabağı hızla beyaz masa örtüsünün üzerinde süzülmekteydi.</p>
<p>“İşte bu hırsızlık!” diye hırladı ve tabağın üzerine atladı.</p>
<p>Tiffany kovalarken tabak yerin yirmi otuz santim üzerinde uçarak kulübenin köşesinden dolandı ve keçi ağılının arkasında gözden kayboldu. Tiffany tabağın peşinden daldı.</p>
<p>Ağılın arkasındaki yaprakların üzerinde bir sürü tabak vardı. Kabuklu patatesler, erimiş tereyağı, bir düzine jam-bonlu börek, bir yığın haşlanmış yumurta ve iki pişmiş&#160;tavuk vardı. Şimdi kıpırtısız bekleyen sosis tabağı dışındaki her şey kemirilmiş görünüyordu.</p>
<p>Ama Feegle’lardan kesinlikle işaret yoktu. Tiffany onların burada olduğunu, bu şekilde anlıyordu. Tiffany’nin kızdığını biliyorlarsa saklanırlardı.</p>
<p>Eh, bu sefer gerçekten kızmıştı. Aptal saklanma numaraları sinirine dokunsa da Feegle’lara değil (en azından çok fazla değil), Bayan Keneye, Havausta Nineye, Annagramma’ya, Bayan İhanet’e (öleceği için) ve Kış&#160;Ustasına (henüz sıralamaya zaman bulamadığı pek çok sebepten dolayı)...</p>
<p>Tiffany geriledi ve sessizleşti.</p>
<p>Her zaman ağır ve huzurlu bir gömülme hissi olurdu, ama bu sefer karanlığa dalış yapmak gibiydi.</p>
<p>Gözlerini açtığında, pencerelerden büyük bir baloya bakıyormuş gibi hissetti. Ses, çok çok uzaktan geliyordu ve gözlerinin arasında bir kaşıntı vardı.</p>
<p>Yaprakların altından, dalların arkasından, hatta tabakların altından Feegle’lar çıktı. Sesleri suyun altından geliyordu sanki.</p>
<p>“Agh, amanın! Bize büyük bi cadılık yaptı!”</p>
<p>“Bunu daha önce hiç yapmamıştı!”</p>
<p>Hah, ben sizden saklanıyorum, diye düşündü Tiffany. Değişiklik oldu, ha? Hmm, acaba hareket edebilir miyim?&#160;Yana doğru bir adım attı. Feegle’lar görmemiş gibiydi.</p>
<p>“Her an üstümüze atlayabilir! Aaaah, eyvah...”</p>
<p>Ha! Bu şekilde Havausta Nine’ye yaklaşabilsem çok etkilenirdi. ..</p>
<p>Tiffany’nin burnundaki kaşıntı gittikçe kötüleşiyordu ve tuvalete gitme ihtiyacına benzeyen, ama neyse ki henüz&#160;aynı olmayan bir his vardı. Bunun anlamı şuydu: Yakında&#160;bir şey olacak, bu yüzden hazır olmak iyi fikir.</p>
<p>Sesler berraklaşmaya başladı. Tiffany’nin gözlerinin önünde küçük mavi ve mor benekler yüzüyordu.</p>
<p>Ve sonra, bir ses çıkaracak olsa, Uuuuamp! diye ses çıkaracak bir şey oldu. Süpürgeyle yükseklerde uçtuktan&#160;sonra insanın kulaklarında hissettiği patlama sesi gibiydi.&#160;Tiffany Feegle’ların ortasında belirerek paniğe yol açtı.</p>
<p>“Cenaze töreninin etlerini çalmayı bırakın, sizi mini kıpçıklar!” diye bağırdı.</p>
<p>Feegle’lar durup ona baktı. Sonra Herhangibir Rob sordu:</p>
<p>“Ensiz bez mi?”</p>
<p>Sonra şu, zaman zaman olan anlardan biri oldu -Feegle’ların yanında sık sık olurdu- dünya öyle karman&#160;çorman oldu ki daha ileri gitmeden önce onu çözmek&#160;şarttı.</p>
<p>“Sen neden bahsediyorsun?” dedi Tiffany.</p>
<p>“Kıpçık,” dedi Herhangibir Rob. “Bez demek. Bööle dar, uzun, bilirsin işte?”</p>
<p>“Toz bezi gibi mi?”</p>
<p>“He ye, he ye, bu da iyi bi isim,” dedi Rob. “Aslında, belki de kullanmak istediin sözler ‘hırsız kıpkılçıklar’ idi,&#160;ki bunun anlamı...”</p>
<p>“Biziz,” dedi Kaçık Wullie, yardımseverlikle.</p>
<p>“Ah. Evet. Teşekkür ederim,” dedi Tiffany usulca. Kollarını kavuşturdu ve sonra bağırdı, “Tamam, sizi hırsız kıpkılçıklar! Ne cüretle Bayan Ihanet’in cenaze töreni etlerini çalarsınız!”</p>
<p>“Ah, eyvah eyvah, kollarını kavuşturuyo, kollarını ka-vuşturuyoooo!” diye haykırdı Kaçık Wullie, yere çöküp yaprakların altına saklanmaya çalışarak. Çevresinde, diğer&#160;Feegle’lar feryat etmeye, ezilip büzülmeye başladılar. Koca&#160;Yan ise kafasını süthanenin arka duvarına vuruyordu.</p>
<p>“Bak hele, sakin olmanız lazım!” diye bağırdı Herhangibir Rob, dönüp çaresizlik içinde kollarını kardeşlerine doğru sallayarak.</p>
<p>“Ama dudaklarını da büzüştürüyo!” diye bağırdı bir Fe-egle, titrek parmağını Tiffany’nin yüzüne uzatarak. “Dudak büzüştürmeyi de biliyo! Sonumuz geldi!”</p>
<p>Feegle’lar kaçmaya çalıştılar, ama yine paniğe kapıldıklarından birbirlerine çarpmaktan fazlasını başaramadılar.</p>
<p>“Bir açıklama bekliyorum!” dedi Tiffany.</p>
<p>Feegle’lar donakaldılar ve hep birden Herhangibir Rob’a döndüler.</p>
<p>“Açıklama mı?” dedi Rob, huzursuzca kıpırdanarak. “Ah, he ye. Bi Açıklama. Sorun yokiko. Bi açıklama. Şey...&#160;ne tür bi açıklama isterdin?”</p>
<p>“Ne tür mü? Yalnızca gerçeği istiyorum!”</p>
<p>“He ye? Ah. Gerçek. Emin misin?” dedi Rob endişe içinde. “Bundan çok daha ilginç açıklamalar yapabilirdim...”</p>
<p>“Hemen konuş!” diye terslendi Tiffany, ayağını tıp tıp yere vurarak.</p>
<p>“Agh, amanın, ayaanı vurmaya da başladı!” diye inledi Kaçık Wullie. “Her an kavurucu paylama başlayabilir!”</p>
<p>İşte bu bardağı taşıran damla oldu. Tiffany kahkahayı patlattı. Bir grup korkmuş Feegle’a bakarken gülmemek&#160;imkansızdı. Öyle feciydiler ki! Bir sert sözle, bir sepet dolusu korkmuş köpek yavrusuna dönüşüyorlardı, ama daha&#160;pis kokan cinsten köpek yavrularına.</p>
<p>Herhangibir Rob endişeli bir biçimde yan yan sırıttı.</p>
<p>“Şeey, koca kocakarılar da yapıyo,” dedi. “Mini şişman olan on beş jambonlu börek yürüttü!” diye ekledi, hayranlık içinde.</p>
<p>“Bu Ogg Ana olmalı,” dedi Tiffany. “Evet, iç donunun altında file çanta taşır hep.”</p>
<p>“Agh, bu dooru düzgün bi cenaze töreni diil,” dedi Herhangibir Rob. “Şarkılar, içkiler, diz hoplatmalar falan olmalıydı, ortalıkta durup dedikodu yapmalar diil.”</p>
<p>“Şey, dedikodu cadılığın bir parçasıdır,” dedi Tiffany. “Aralarında delirenler olup olmadığını kontrol ediyorlar.&#160;Diz hoplatmak nedir?”</p>
<p>“Dans etmek, bilirsin,” dedi Rob. “Sallanıp yuvarlanmalar. İyi bi cenaze töreninde eller havaya kalkar, ayaklar kıpırdanır, dizler kırılır, etekler uçuşur.”</p>
<p>Tiffany Feegle dansı hiç görmemişti, ama duymuştu. Kulağa, savaş meydanına benzeyen bir şeymiş gibi geliyordu, ki sonunda bu şekilde bitiyordu herhalde. Ama uçuşan&#160;etekler biraz endişe vericiydi ve akima şimdiye kadar sormaya hiç cesaret edemediği bir soruyu getirdi.</p>
<p>“Söylesene... eteğin altına bir şey giyiliyor mu?”</p>
<p>Feegle’larm yine sessizleşmesine bakarak, sorulmasından hoşlanmadıkları bir soru olduğu hissine kapıldı.</p>
<p>Herhangibir Rob gözlerini kıstı. Feegle’lar nefeslerini tuttu.</p>
<p>“Şart diil,” dedi Rob.</p>
<p>Sonunda, muhtemelen yenilecek içilecek bir şey kalmadığından, cenaze töreni sona erdi. Kulübeden ayrılan cadıların çoğu küçük paketler taşıyordu. Bu da bir başka&#160;gelenekti. Kulübedeki eşyaların çoğu kulübenin malıydı ve&#160;bir sonraki cadıya kalacaktı, ama başka her şey, müstakbel-merhum-cadmm arkadaşlarına geçecekti. Bu olduğunda&#160;yaşlı cadı hayatta olduğundan, tartışmaların önü alınmış&#160;oluyordu.</p>
<p>Cadılar böyleydi işte. Havausta Nineye göre, ‘uzağı gören’. Ama bunun ne demek olduğunu açıklamadı. Nadiren açıklardı. Ufka bakan insanları kastetmiyordu; bunu herkes yapardı. Muhtemelen başını kaldırıp gündelik işlerin ötesine baktıklarını ve, ‘Bütün bunların anlamı nedir?&#160;Nasıl işliyor? Ben ne yapmalıyım? Ben neden varım?’ diye&#160;sorduklarını kastediyordu. Ve muhtemelen hatta: Eteğin&#160;altına bir şey giyiliyor mu? Belki de bu yüzden, tuhaflık,&#160;bir cadıda normale denk geliyordu...</p>
<p>... ama gümüş bile olmayan gümüş bir kaşık için yabani sansarlar gibi didişebiliyorlardı. Şimdi bile, bir sürüsü lavabonun yanında dikilmiş, Bayan Ihanet’in onlara vermeyi&#160;vaat ettiği ve biraz öncesine kadar fırınlanmış patatesleri ve&#160;sosisli börekleri barındıran büyük tabakların, Tiffany tarafından yıkanmasını bekliyorlardı.</p>
<p>En azından artıklar sorun olmamıştı. ‘Artık Sandviç Çorbası’nın’ mucidi Ogg Ana, büyük file torbası ve daha da&#160;büyük bir sırıtışla bulaşıkhanede bekliyordu.</p>
<p>“Akşam yemeğinde kalan jambonla patatesleri yiyecektik,” dedi Tiffany sertçe, ama biraz da ilgiyle. Ogg Ana ile daha önce de karşılaşmıştı ve ondan epey hoşlanmıştı. Ancak Bayan ihanet, karanlık bir tavırla, Ogg Ananın ‘iğrenç&#160;bir ihtiyar pislik” olduğunu söylemişti. Bu tür yorumlar&#160;insanın ilgisini çekerdi.</p>
<p>“Bu adil,” dedi Ogg ana, Tiffany ete uzanırken. “Bugün burada iyi iş çıkardın, Tiff. İnsanlar bu tür şeyleri fark eder.”</p>
<p>Daha Tiffany kendine gelemeden gitmişti. İçlerinden biri teşekkür etmeye bu kadar yaklaşmıştı ha! Hayret verici!</p>
<p>Petulia, Tiffany’nin büyük masayı içeri getirmesine ve ortalığı toplamasına yardım etti. Ama gitmeden önce duraksadı.</p>
<p>“Hmm... sen iyi olacaksın, değil mi?” dedi. “Bütün bunlar biraz... tuhaf.”</p>
<p>“Biz tuhaflığa yabancı değiliz,” dedi Tiffany, kibirle. “Hem, sen de ölülerle ya da ölüm döşeğinde olanlarla birlikte kaldın, değil mi?”</p>
<p>“Ah, evet. Ama çoğu domuzdu. Bazıları insandı. Hmm... ama istersen kalırım,” diye ekledi, bir-an-önce-gitmek-isteyen bir sesle.</p>
<p>“Teşekkür ederim. Ama, en kötü ne olabilir ki?”</p>
<p>Petulia ona baktı ve sonra, “Şey... bir düşüneyim.” dedi. “Bin vampir iblis, her birinde kocaman bir.</p>
<p>“Ben iyiyim,” dedi Tiffany, çabucak. “Sen hiç endişelenme. İyi geceler.”</p>
<p>Kapıyı kapattı ve sonra kapıya yaslanarak, eliyle ağzını kapatıp bahçe kapısının tıkırdamasını bekledi. Petulia’nın&#160;uzaklaştığından emin olmak için ona kadar saydı ve ancak&#160;ondan sonra elini ağzından çekmeye cesaret edebildi. O&#160;zamana dek sabırla dışarı çıkmayı bekleyen çığlık solarak,&#160;&quot;Ank!” gibi bir şeye dönüşmüştü.</p>
<p>Bu çok tuhaf bir gece olacaktı.</p>
<p>insanlar ölürdü. Üzücüydü, ama ölürlerdi işte. Sonra ne yapardınız? İnsanlar bunu yörenin cadısının bilmesini&#160;beklerdi. Bu yüzden cenazeyi yıkardınız, birkaç gizli ve vı-ı ık vıcık şey yapardınız, ona en iyi kıyafetini giydirirdiniz&#160;ve yanma toprak ve tuz dolu çanaklar bırakarak (bunun&#160;neden yapıldığım kimse bilmiyordu, hatta Bayan İhanet&#160;İtile, ama öteden beri yapılagelmişti) yatırırdınız, kayıkçı&#160;için gözlerine iki kuruş koyardınız ve gömülmeden önceki&#160;gece boyunca yanında otururdunuz, çünkü yalnız bırakılmaması gerekirdi.</p>
<p>Bütün bunların tam olarak neden yapıldığını kimse doğru düzgün açıklayamıyordu, ama herkesin sandığı kadar ölü olmayan ve gecenin bir yarısı ölü yatağından kalkıp&#160;karısının yanma uzanan yaşlı adamın hikâyesini herkes&#160;duymuştu.</p>
<p>Muhtemelen gerçek sebep bundan daha karanlıktı. Her şeyin başlangıcı ve bitişi tehlikeli olurdu, en çok da yaşamların.</p>
<p>Ama Bayan İhanet, kötü bir yaşlı cadıydı. Neler olacağını kim bilebilirdi? Dur bir dakika, dedi Tiffany kendi kendine; Boffo’ya inanmaya kalkma. O, yalnızca bir alışveriş katalogu olan, akıllı bir yaşlı hanımdı!</p>
<p>Diğer odada, Bayan Ihanet’in tezgâhı durdu.</p>
<p>Sık sık dururdu. Ama bu akşam, ani sessizliği her zamankinden de gürültülü olmuştu.</p>
<p>Bayan İhanet seslendi:</p>
<p>“Kilerde, yenmeyi bekleyen neyimiz var?”</p>
<p>Evet, bu çok garip bir gece olacak, dedi Tiffany kendi kendine.</p>
<p>Bayan İhanet erkenden yattı. Tiffany onun sandalyesinde uyumadığını ilk kez görüyordu. Aynı zamanda, uzun beyaz bir gecelik giymişti ve Tiffany yine ilk kez, siyahlar&#160;içinde görmüyordu onu.</p>
<p>Daha yapacak çok iş vardı. Kulübenin bir sonraki cadı için ışıl ışıl, tertemiz bırakılması gelenekti -ve siyahı&#160;ışıldatmak zor olsa da- Tiffany elinden geleni yaptı. Aslında, kulübe oldukça temizdi, ama Tiffany ovaladı, fırçaladı,&#160;cilaladı, çünkü böylece Bayan İhanetle konuşacağı zamanı erteliyordu. Sahte örümcek ağlarını bile alıp ateşe attı,&#160;ağlar pis mavi bir alevle yandılar. Kafataslarım ne yapması&#160;gerektiğinden emin değildi. En son olarak da yöredeki köyler hakkında hatırlayabildiği her şeyi yazdı: Doğumların ne&#160;zaman beklendiğini, kimlerin çok hasta olduğunu ve ne&#160;yapmak gerektiğini, kimler arasında düşmanlık olduğunu,&#160;kimin “zor” olduğunu ve Annagramma’ya faydası olacağını&#160;düşündüğü tüm diğer detayları... O anı ertelemek için her&#160;şeyi yapardı.</p>
</body>
</html>