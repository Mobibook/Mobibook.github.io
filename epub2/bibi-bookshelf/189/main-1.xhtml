<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1><a href="http://www.tudem.com">www.tudem.com</a></h1><div><img src="main-4.jpg" alt=""/>
<p>Zekice tasarlanmış komik diyaloglar ve hayal gücünün zirvesi.</p>
<p>The Times</p></div>
<p>Hepsi ustaca tanıtılmış karakterler,-Tiffany'yi kazanmak için tüm dünyayı karla kaplamış olan Kış Ustası bile&#160;okuyucuların sempatisini kazanmayı&#160;başarıyor. Sade ve zekice kullanılmış&#160;mizah, serinin bu son kitabına büyük bir&#160;eğlence katıyor.</p>
<p>School Library Journal</p>
<p>Eğitimdeki küçük cadılarla ilgili seriye bir kitap daha ekleniyor ve okurlara büyük&#160;zevkle okumaları için bir kez daha eğlence&#160;dolu, zekice kurgulanmış ve oldukça&#160;etkileyici bir macera sunuluyor.</p>
<p>Booklıst</p><div><img src="main-5.jpg" alt=""/></div><div><div><img src="main-6.jpg" alt=""/>
<p>Terry Pratchett</p></div></div>
<p>Hâlâ yazmaya devanı eden en ünlü yazarlardan biridir. Bir fenomen&#160;haline gelen ünlü Diskdüııya&#160;serisinin ve pek çok ödül almış&#160;bir dizi çocuk ve gençlik kitabının&#160;yazarıdır. Terry, Wiltshire’da,&#160;bir klavyenin önünde yaşamını&#160;sürdürüyor.</p>
<p>Söylediğine göre bir hayat kazanma çabasında değil, çünkü&#160;şu anda zaten üç tanesini idare&#160;etmeye çalışıyor.</p>
<p>Muhteşem Maurice ve Değişmiş Fareleri kitabıyla 2001 Carnegie&#160;Madalyası sahibi olmuştur.</p><div>
<p>© 2008, Tudem • Cumhuriyet Bulvarı No: 302/501 35220 Alsuııcak - İZMİR metin hakları © 2006, Terry ve Lyn Pratchett</p>
<p>İlk basını 2006 yılında, İngiltere’de “Wintersmith” adı ile Random House Children’s Books tarafından gerçekleştirilmiştir.</p></div><div>
<p>Yazar: Terry Pratchett Türkçeleştiren: Niran Elçi&#160;Resimleyen: Sedat Girgin</p>
<p>Yayın Yönetmeni: İlke Aykanat Çam</p>
<p>Editör: Rukiye Düzçay</p>
<p>Düzelti: Burlıanettin Düzçay</p>
<p>Dizgi - Grafik: Tudem</p>
<p>Baskı: Ertem Matbaa • 0 312 284 18 14</p></div><div>
<p>Birinci Basım: Mart 2009 (3000 adet)</p></div><div>
<p>ISBN: 978 - 9944 - 69 - 292 - 2 Tüm haklan saklıdır.</p>
<p>Bu yayının hiçbir bölümü, telif hakkı sahibinin önceden yazılı izni olmaksızın tekrar üretilemez, bir erişim sisteminde&#160;tutulamaz, herhangi bir biçimde elektronik, mekanik, fotokopi,&#160;kayıt ya da diğer yollarla iletilemez.</p></div><div>
<p><a href="http://www.tudem.com">www.tudem.com</a></p></div><div><h1>U5CA51</h1><h2>Terry Pratchett</h2></div><div>
<p>0 tudem</p></div><div><img src="main-7.jpg" alt=""/></div><div>
<p>mm</p></div><div><div><img src="main-8.jpg" alt=""/></div></div><h3>GİRİŞ</h3>
<p>.Narıd JHhjaea SaBip Ofanfar için Ha^nrf anmış Feeejfe .Sö^füğü&#160;(Bayan Sezgiye Kene Tarafından Hazırlanmaktadır)</p>
<p>abidik gubidik: Saçmalık, boş laf.</p>
<p>alınyazma kısmet demek: Sizi bekleyen kaderle yüzleşmek gerektiğini anlatır.</p>
<p>amanın: “Aman Tanrım!” ile “Şimdi sabrım taştı ve sorun çıkacak!” arasında değişen genel bir nida, antika: Tuhaf, garip.</p>
<p>bulut: Bana “yorgun” anlamına geldiği söylendi.</p>
<p>esrar: Gizli şeyler.</p>
<p>eyvah: Genel ümitsizlik nidası.</p>
<p>fos: bkz. kofti.</p><div><h4>6</h4></div><div><h4>7</h4></div>
<p>hamam: Yalnızca dağ Feegle’larının höyüklerinde, düzenli banyo yapacak kadar su olan yerlerde bulunur; bir tür buhar banyosudur.&#160;Tebeşir Feegle’lan, biriken kirin eninde sonunda kendi kendine üzerinizden döküleceği gerçeğine güvenirler.</p>
<p>kelda: Kabilenin başı. Dişidir ve zaman içinde kabilenin çoğunun annesi olur. Feegle bebekleri çok küçüktür ve bir kelda hayatı boyunca yüzlercesiııi doğurur.</p>
<p>kemer heybesi: Kemerin ön kısmında taşman deriden kese. Feegle halkı bu kesenin içinde değerli eşyalannı, yansı yenmiş yiyeceklerini, ilginç böcekleri, işe yarayacağını düşündüğü dal parçalannı, şans pisliklerini vs. taşır. Bir kemer heybesinin içini karıştırmak iyi&#160;bir fikir değildir.</p>
<p>kılçık: Can sıkıcı kimse.</p>
<p>kılkuyruk: Güçsüz biri.</p>
<p>kıpkılçık: Gerçekten can sıkıcı kimse.</p>
<p>koca adam: Kabile şefi (genelde keldamn kocası).</p>
<p>kocakarı: Her yaştan cadı.</p>
<p>kocakarı işi: Bir cadının yaptığı her şey.</p>
<p>kocakarıların kocakarısı: Çok önemli bir cadı.</p>
<p>kocatıp: insan.</p>
<p>kofti: işe yaramaz kişi.</p>
<p>koyun: ot yiyen ve meleyen yünlü şeyler. Başka şeylerle kanştır-mamak gerek.</p>
<p>kubur: Tuvalet, muşmula: Yaşlı kadın.</p>
<p>ozan: Kabilenin müzisyeni, müzik aletleri, şiirler, hikâyeler ve şarkılar konusunda yetenekli olur.</p>
<p>özel koyun ilacı: Üzgünüm, ama muhtemelen kaçak imal edilmiş viski. Koyunlar üzerinde ne etkisi olduğunu kimse bilmiyor, ama bir&#160;damlasının, çobana soğuk kış gecelerinde, Feegle adamcıklarına ise&#160;her zaman iyi geldiği söylenir. Evde yapmaya kalkışmayın.</p>
<p>ölüyom: Bir şeyi çaresizlikle istemek: “Bir fincan çay için ölü-yom.”</p>
<p>sinsi herif: Nahoş biri.</p>
<p>Son Dünya: Feegle’lar ölü olduklarına inanırlar. Bu dünya çok güzel, derler, demek ki geçmiş yaşamlarında çok iyi kişiler olmuşlardır ve sonra öldükleri zaman buraya gelmişlerdir. Bu dünyada ölüyor&#160;görünmek yalnızca Son Dünya’ya geri dönmek demektir ve onlara&#160;göre Son Dünya oldukça sıkıcıdır.</p>
<p>vecibe: Çok önemli, geleneklerin ve büyünün şart koştuğu görev. Kız ismi değil.</p><div><img src="main-9.jpg" alt=""/>
<p>Böfcfm 1</p></div><h3>KflR FIRTINASI</h3>
<p>Fırtına tepelere çekiç gibi indi. Hiçbir gökyüzü bu kadar kar taşımamalıydı ve hiçbir gökyüzü bu kadarını taşıyamayacağından, kar yere yağdı: beyaz bir duvar halinde...</p>
<p>Kadim bir höyüğün üzerinde, birkaç saat önce dikenli ağaç kümesi olan yerde, şimdi küçük bir kar tepesi yükseliyordu. Geçen sene bu günlerde burada birkaç çuha çiçeği&#160;görülebiliyordu; şimdi ise yalnızca kar vardı.</p>
<p>Kar tabakasının bir noktası kıpırdandı, elma büyüklüğündeki bir parçası kalktı ve çevresinden duman fışkırdı. Tavşan pençesinden büyük olmayan bir el sallanarak dumanı dağıttı.</p>
<p>Kafasında bir parça kar dengelemiş, çok küçük, ama çok öfkeli mavi bir yüz, aniden çöken beyaz ıssızlığa baktı.</p>
<p>“Agh! Amanın!” diye homurdandı. “Şuna baksan ya! Kış Ustası’mn işi bu! ‘Hayır’dan anlamayan bi herif varsa,&#160;odur!”</p>
<p>Başka kar parçaları yükseldi. Başka kafalar uzanıp dışarı baktı.</p>
<p>“Ah eyvah eyvah eyvah!” dedi içlerinden biri. “Koca mini kocakarıyı yine bulmuş!”</p>
<p>İlk kafa, bu kafaya döndü:</p>
<p>“Kaçık Wullie!..”</p>
<p>“Evet Rob?”</p>
<p>“Sana şu eyvah meselesine bi son vermeni söölemedim miydi?”</p>
<p>“He ye Rob, söölediydin,” dedi, Kaçık Wullie olarak hitap edilen kafa.</p>
<p>“O zaman neden eyvah dedin?”</p>
<p>“Afidersin Rob. Aazımdan kaçtı.”</p>
<p>“Çok can sıkıcı.”</p>
<p>“Afidersin Rob.”</p>
<p>Herhangibir Rob içini çekti:</p>
<p>“Ama korkarım haklısın Wullie. Koca mini kocakarı için gelmiş, orası kesin. Çiftlikte kim göz kulak oluyo ona?”&#160;“Mini Tehlikeli Spike, Rob.”</p>
<p>Rob bulutlara baktı. Bulutlar, öyle kar doluydu ki ortaları yere doğru sarkmıştı.</p>
<p>“Tamam,” dedi ve yine içini çekti. “Kahraman’ın zamanı geldi.”</p>
<p>Rob geldiği deliğe döndüğü zaman, başındaki kar parçası, eski yerine tıkaç gibi oturdu. Rob Feegle höyüğün merkezine doğru kaydı.</p>
<p>İçerisi oldukça genişti. Bir insan, ortasında, güçlükle de olsa ayağa kalkabilirdi, ama sonra iki büklüm olup öksürmeye başlardı. Çünkü höyüğün ortası, duman deliğinin&#160;bulunduğu yerdi.</p>
<p>İç duvarlar, kat kat balkonlarla kaplıydı ve her biri Feegle adamcıklarıyla tıka basa doluydu. Normalde höyüğün içi gürültülü olurdu, ama şu anda korkutucu bir sessizlikle&#160;dolmuştu.</p>
<p>Herhangibir Rob ateşe, karısı Jeannie’nin beklediği yere yürüdü. Jeannie, bir keldanm olması gerektiği gibi, dimdik ve gururluydu, ama Rob yakından baktığında, onun&#160;ağlamış gibi göründüğünü düşündü. Kolunu onun omzuna attı.</p>
<p>“Tamam, muhtemelen neler olduunu biliyonuz,” dedi, balkonlardan onu izleyen mavi kırmızı kalabalığa. “Bu sıradan bi fırtına diil. Kış Ustası, koca mini kocakarıyı bulmuş. Şimdi sakin olun!”</p>
<p>Bağırışlar ve kılıç şakırdatmalar dinene kadar bekledi, sonra sözlerine devam etti:</p>
<p>“Kocakarı adına Kış Ustası’ylan savaşamayız! Bu ona düşer! Ona düşeni biz yapamayız! Ama kocakarıların kocakarısı, bize başka bi yol gösterdi! Karanlık bi yol, tehlikeli bi yol!”</p>
<p>Bir tezahürat yükseldi. Bu fikir Feegle’ların hoşuna gitmişti.</p>
<p>“Tamam!” dedi Rob, aldığı tepkiden memnun olarak. “Ben Kahraman’ı getirmeye gidiyom!”</p>
<p>Bunun üzerine kahkahalar yükseldi ve Feegle halkının en uzun boylusu olan Koca Yan bağırdı:</p>
<p>“Daha çok erken. Ona en fazla bikaç kahramanlık dersi verebildik! Bizim kahraman henüz koca bi hiç!”</p>
<p>“Koca mini kocakarı için kahraman olacak, o kadar!” dedi Rob, sertçe. “Şindi, hepiniz birden yaylanın gidin. Tebeşir çukuruna! Benim için Yeraltı’na bi yol kazın!”</p>
<p>k kk</p>
<p>Kış Ustası olmalı, dedi Tiffany Sızı kendi kendine, buz gibi çiftlik evinde babasının önünde dururken. Onu her&#160;yerde hissedebiliyordu. Bu, kış ortası için bile normal bir&#160;hava değildi ve şu an mevsim ilkbahardı. Bu bir meydan&#160;okumaydı. Ya da belki yalnızca bir oyun. Kış Ustası söz&#160;konusu olunca, hangisi olduğunu anlamak zordu.</p>
<p>Ancak, oyun olamazdı, çünkü kuzular ölüyordu. Ben daha on üç yaşındayım, ama babam ve benden yaşlı bir&#160;sürü insan benim bir şeyler yapmamı istiyor. Ve ben yapamıyorum. Kış Ustası beni yine buldu. O şimdi burada ve&#160;ben çok zayıfım.</p>
<p>Beni zorlasalar daha kolay olurdu, ama hayır, yalvarıyorlar. Babamın yüzü endişeden solmuş ve yalvarıyor. Kendi babam bana yalvarıyor.</p>
<p>Ah olamaz, şapkasını çıkarıyor. Benimle konuşmak için şapkasını çıkarıyor!</p>
<p>Parmaklarımı şıklattığımda, büyünün öylesine, bedavaya geldiğini sanıyorlar. Ama şu anda, onlar için bunu bile yapamıyorsam, ne işe yararım ki? Korktuğumu anlamalarına izin veremem. Cadıların korkmasına izin yoktur.</p>
<p>Ve bu benim hatam. Benim... Bütün bunları ben başlattım, ben bitirmeliyim.</p>
<p>Bay Sızı boğazını temizledi:</p>
<p>“... Ve, şey, eğer sen... şey, büyüyle kovabilirsen onu, ah, ya da öyle bir şey? Bizim için.</p>
<p>Odadaki her şey griydi, çünkü penceredeki ışık kar tabakasından süzülüp geliyordu. Kimse o korkunç maddeyi evlerinin çevresinden temizlemek için çaba sarf etmemişti.&#160;Kürek tutabilen herkesin başka yerde işi vardı ve yine de&#160;yetersiz kalıyorlardı. Bu haliyle bile, çoğu kişi gece uyumamış, bir yaşındaki koyunları yürütmüş, yeni doğmuş kuzuları kurtarmaya çalışmıştı. Hem de karanlıkta, hem de bu&#160;karın içinde...</p>
<p>Onun karı. Bu Tiffany’ye bir mesajdı. Bir meydan okuma. Bir çağrı...</p>
<p>“Tamam,” dedi Tiffany. “Ne yapabileceğime bakarım.”</p>
<p>“Aferin kızıma,” dedi içi rahatlayan babası, sırıtarak.</p>
<p>Hayır, aferin demek doğru değil, diye düşündü Tiffany. Bu işi başımıza açan benim.</p>
<p>“Barakaların orada büyük bir ateş yakmanız gerek,” dedi sesli olarak. “Gerçekten büyük bir ateş demek istiyorum,&#160;anlıyor musun? Yanabilecek her şeyi yakın ve söndürme-meye bakın. Sönmeye çalışacak, ama siz yanmaya devam&#160;etmesini sağlamalısınız. Ne olursa olsun, yakacak yığmaya&#160;devam edin. Ateş sönmemeli!”</p>
<p>‘Sönmemeli’ sözcüğünün yüksek ve korkutucu çıkmasını sağladı. İnsanların akıllarının başka yere gitmesini istemiyordu. Bayan İhanet’in onun için yaptığı kahverengi kalın yün pelerini giydi ve çiftlik evinin kapısının arkasında asılı duran sivri tepeli siyah şapkayı kaptı. Mutfağa toplanmış insanlar bir ağızdan homurdandı ve bazıları geriledi.&#160;Şu anda bir cadı istiyoruz, şu anda bir cadıya ihtiyacımız&#160;var, ama... biz yine de gerileyeceğiz.</p>
<p>Sivri tepeli şapkanın büyüsü buydu. Bu, Bayan Ihanet’in ‘boffo’ dediği şeydi.</p>
<p>Tiffany Sızı, iki insan boyunda karla kaplı avluda açılmış dar geçide çıktı. En azından, derin kar, bıçak kadar keskin rüzgârı engelliyordu.</p>
<p>Otlağa kadar yol açılmıştı, ama zor iş olmuştu. Her yer dört buçuk metre kalınlığında karla kaplıyken, onu nasıl&#160;temizleyebilirdiniz ki? Temizleyip nereye atabilirdiniz?</p>
<p>Adamlar kar yığınlarını kazıp, kürerken Tiffany araba barakalarının yanında bekledi. Kemiklerine dek yorulmuşlardı artık; saatlerdir kazıyorlardı.</p>
<p>Önemli olan şuydu ki...</p>
<p>Ama bir sürü önemli şey vardı. Sakin ve özgüvenli görünmek önemliydi, berrak düşünebilmek önemliydi, donunuza kaçıracak kadar korktuğunuzu belli etmemek önemliydi...</p>
<p>Elini uzattı, bir kar tanesi yakaladı ve iyice inceledi. Normal bir kar tanesi değildi, ah hayır. Onun özel kar tanelerinden biriydi. Edepsizlikti bu. Tiffany’ye sataşıyordu.</p>
<p>Artık Tiffany ondan nefret edebilirdi. Daha önce ondan hiç nefret etmemişti. Ama o kuzuları öldürüyordu.</p>
<p>Tiffany ürperdi ve pelerinine sarındı.</p>
<p>“Bunu yapmayı ben seçiyorum,” diye haykırdı. Nefesi havaya küçük bulutlar saçıyordu. Boğazını temizledi ve&#160;yeniden başladı. “Bunu yapmayı ben seçiyorum. Eğer bir&#160;bedel varsa, onu ödemeyi seçiyorum. Eğer bedel benim&#160;ölümümse, o zaman ölmeyi seçiyorum. Bu beni her nereye&#160;götürürse, oraya gitmeyi seçiyorum. Ben seçiyorum. Bunu&#160;yapmayı ben seçiyorum.”</p>
<p>Bu, bir büyü değildi, yalnızca kafasının içindeki bir şeydi; ama büyülerin kafanızın içinde işe yaramasını sağlayamazsanız, işe yaramasını hiç sağlayamazdınız.</p>
<p>Tiffany, rüzgârın pençelerine karşı pelerinine sarındı ve donuk bakışlarla adamların saman ve odun getirmesini&#160;izledi. Ateş, hevesli görünmeye korkarmış gibi, ağır ağır&#160;yanmaya başladı.</p>
<p>Bunu daha önce de yapmıştı, değil mi? Düzinelerce kez. Bir kez nasıl bir his olduğunu öğrenince hiç de zor değildi,&#160;ama daha önce yaptığında aklını toplayacak zamanı vardı ve&#160;buz gibi olmuş ayaklarını ısıtmak için mutfak ateşiyle yapmıştı yalnızca. Teorik olarak, büyük bir ateş ve bir tarla dolusu karla yapmak da bu ölçüde kolay olmalıydı, değil mi?</p>
<p>Değil mi?..</p>
<p>Ateş kükremeye başladı. Babası elini Tiffany’nin omzuna koydu. Tiffany yerinde sıçradı. Onun ne kadar sessizce hareket edebildiğini unutmuştu.</p>
<p>“Seçmek hakkında söylediklerin neydi?” dedi babası, Tiffany onun kulaklarının ne kadar keskin olduğunu da&#160;unutmuştu.</p>
<p>“Bu bir... cadı yöntemi,” diye yanıt verdi Tiffany, babasının yüzüne bakmamaya çalışarak. “Böylece, bu... işe yaramazsa, yalnızca benim hatam olacak.” Zaten benim&#160;hatam, diye ekledi kendi kendine. Adil değil, ama kimse&#160;öyle olacağını söylemedi.</p>
<p>Babasının eli Tiffany’nin çenesini tuttu ve nazikçe başını çevirdi. Elleri ne kadar yumuşak, diye düşündü Tiffany. Büyük adam elleri, ama koyun yünündeki yağ yüzünden&#160;bebek elleri kadar yumuşak.</p>
<p>“Senden istemememiz gerekiyordu, değil mi...” dedi babası.</p>
<p>Hayır aksine, benden istemeniz gerekiyordu, diye düşündü Tiffany. Bu korkunç karın altında kuzular ölüyor. Ve benim hayır demem gerekirdi, henüz o kadar iyi olmadığımı söylemem gerekirdi. Ama bu korkunç karın altında&#160;kuzular ölüyor!</p>
<p>Başka kuzular doğacak, dedi İkinci Şüphesi.</p>
<p>Ama bu kuzular o kuzular değil, değil mi? Bunlar burada ve şu anda ölmekte olan kuzular. Ve onlar, ben ayaklarımı&#160;dinlediğim ve Kış Ustası’yla dans ettiğim için ölüyorlar.</p>
<p>“Yapabilirim,” dedi.</p>
<p>Babası çenesini tuttu ve Tiffany’nin gözlerinin içine baktı.</p>
<p>“Emin misin, yegirmim?” dedi. Bu, ninesinin, -korkunç karlar karşısında tek bir kuzu bile kaybetmemiş olan Sızı</p>
<p>Ninenin- verdiği lakaptı kendisine. Babası bu lakabı daha önce hiç kullanmamıştı. Neden şimdi akima gelmişti acaba?</p>
<p>“Evet!” Tiffany babasının elini itti ve gözyaşlarına boğulmadan gözlerini kaçırdı.</p>
<p>“Ben... bunu daha annene söylemedim,” dedi babası, sözcükler muazzam dikkat gerektiriyormuş gibi, yavaşça,&#160;“ama kardeşini bulamıyorum. Sanırım yardım etmeye çalışıyordu. Abe Swindell onu küçük küreğiyle gördüğünü&#160;söyledi. Şey... iyi olduğundan eminim, ama... gözünü açık&#160;tut, olmaz mı? Üzerinde kırmızı ceketi var.”</p>
<p>İfadesiz yüzüne bakmak yürek burkuyordu. Yedi yaşına yaklaşmış olan Küçük Wentworth devamlı erkeklerin peşinden koşar, onlardan biri olmak ister, devamlı yardım&#160;etmeye çalışırdı. Küçük bir beden o kadar kolay göz ardı&#160;edilebiliyordu ki... Kar yağışı hâlâ yoğundu. Korkunçluk&#160;ölçüsünde yanlış kar taneleri Tiffany’nin babasının omuzlarını çökertmişti. Dünyanın dibi çıktığında, siz hızla düşerken hatırladığınız bu küçük şeyler olurdu...</p>
<p>Ama bu hiç de adil değildi; bu... zalimlikti!</p>
<p>Taktığın şapkayı hatırla! Seni bekleyen işi hatırla! Denge! Asıl mesele denge. Dengeyi merkezde tut, dengeni koru...</p>
<p>Tiffany, biraz ısıtmak için uyuşmuş ellerini ateşe uzattı.</p>
<p>“Unutma, ateşin sönmesine izin vermeyin,” dedi.</p>
<p>“Adamlarıma her yerden odun getirmelerini söyledim,” dedi babası. “Demirhanedeki kömürün de hepsini getirmelerini söyledim. Ateşi beslemekle bitiremeyiz onları, sana söz veriyorum!”</p>
<p>Alevler dans ederek Tiffany’nin ellerine doğru kıvrıldı. İşin püf noktası, püf noktası, püf noktası... ısıyı katlayıp&#160;yakına almak, yanınızda götürmek ve... dengeydi. Başka&#160;her şeyi unut!</p>
<p>“Ben de seninle...” diye başladı babası.</p>
<p>“Hayır! Sen ateşe göz kulak ol!” diye bağırdı Tiffany, korkudan deliye dönerek, aşırı yüksek sesle. “Ben ne dersem onu yapacaksın!”</p>
<p>Bugün ben senin kızın değilim! diye haykırdı zihni. Ben sizin cadmızım! Asıl ben sizi koruyacağım!</p>
<p>Babası onun yüzünü göremeden döndü ve kar tanelerinin arasında, aşağı otlağa doğru açılmış olan yolda koştu. Ayaklar altında ezilmiş kar yumru yumru, engebeli bir patikaya dönüşmüştü ve yeni yağan karla kayganlaşmıştı.&#160;Kürek taşıyan bitkin adamlar Tiffany’nin yoluna çıkmamak için kardan duvarlara yaslandılar.</p>
<p>Başka çobanların kar yığınını kazdığı, daha geniş bir alana ulaştı. Kazılan karlar topak topak düşüyordu.</p>
<p>Zihni içten içe ağlarken, “Durun! Geri dönün!” diye bağırdı Tiffany’nin sesi.</p>
<p>Adamlar hemen itaat etti. O emri veren ağzın üzerinde sivri tepeli bir şapka vardı. Buna itiraz edemezdiniz.</p>
<p>Sıcağı hatırla, sıcağı, sıcağı hatırla, denge, denge...</p>
<p>Bu cadılığın özüydü işte. Oyuncaklar yok, sihirli değnekler yok, sansasyon yok, kafoloji yok, hile yok. Önemli olan tek şey, sizin ne kadar iyi olduğunuzdu.</p>
<p>Ama bazen insanın kendi kendini kandırması gerekiyordu. Tiffany, Yaz Hanımı değildi, Havausta Nine de değildi. Kendine mümkün olduğunca yardımcı olması gerekiyordu.</p>
<p>Küçük gümüş at figürünü cebinden çıkardı. Yağlanmış, lekelenmişti, Tiffany onu temizlemeyi düşünmüştü, ama&#160;zaman bulamamıştı, zaman yoktu...</p>
<p>Tıpkı miğferini takan bir şövalye gibi, gümüş zinciri boynuna taktı.</p>
<p>Daha fazla çalışmış olmalıydı. İnsanları dinlemiş olmalıydı. Kendi kendini dinlemiş olmalıydı.</p>
<p>Derin bir nefes aldı ve avuçlarını açarak ellerini iki yanda kaldırdı. Sağ elinde, beyaz bir yara izi parlıyordu.</p>
<p>“Sağ elimde gök gürültüsü,” dedi. “Sol elimde şimşek. Arkamda ateş. Önümde buz.”</p>
<p>Kar duvarına birkaç santim kalana dek yaklaştı. Onun soğukluğunun şimdiden içindeki sıcağı çekmeye başladığını hissedebiliyordu. Eh, öyle olsun. Birkaç derin nefes aldı.&#160;Bunu yapmayı ben seçiyorum...</p>
<p>“Buz, ateşe,” diye fısıldadı.</p>
<p>Avluda, ateş bembeyaz kesildi ve fırın gibi kükremeye başladı.</p>
<p>Kar duvarı cızırdadı, sonra patlayarak buhara dönüştü, havaya kar topakları fırlattı. Tiffany yavaşça ilerledi. Kar onun ellerinden, gündoğumu görmüş sis gibi kaçtı.&#160;Tiffany’nin sıcaklığıyla eridi, derin kar yığınında bir tünele&#160;dönüştü, onun önünde geriledi, soğuk, sisten bulutlar halinde çevresinde kıvrandı.</p>
<p>Evet! Tiffany çaresizlik içinde gülümsedi. Doğruydu. Merkeziniz kusursuz olursa, zihniniz doğru durumdaysa,&#160;dengeleyebiliyordunuz. Tahterevallinin ortasında hiç hareket etmeyen bir yer vardır...</p>
<p>Botları, ılık suları fışırdattı. Karın altında taze yeşil çimen vardı, çünkü korkunç fırtına çok geç gelmişti. Tiffany yürümeye devam ederek, kuzulama ağıllarının gömülü olduğu yere yöneldi.</p>
<p>Babası ateşe bakıyordu. Ateş kor beyaz yanıyordu, tıpkı fırın gibi, boraya tutulmuş gibi tüketiyordu odunları. Gözlerinin önünde y ıkılıp küle dönüyordu...</p>
<p>Tiffany’nin botlarının çevresinde sular akıyordu.</p>
<p>Evet! Ama bunu düşünme! Dengeyi koru! Daha fazla sıcaklık! Buzdan ateşe!</p>
<p>Bir meleme duyuldu.</p>
<p>Koyunlar karın altında yaşayabilirdi, en azından bir süre için. Ama eskiden Sızı Nine’nin dediği gibi, tanrılar&#160;koyunları yaratırken beyinlerini diğer ceketlerinde unutmuş olmalıydılar. Paniğe kapıldıklarında, ki koyunlar her&#160;zaman paniğin eşiğindedir, kendi kuzularını ezerlerdi.</p>
<p>Çevrelerindeki kar erirken, geride kalmış heykeller gibi, şaşkın ve buharları tüten dişi koyunlar ve kuzular belirdi.</p>
<p>Tiffany önüne bakarak dümdüz ilerledi. Arkasındaki adamların heyecanlı bağırışına dikkat etmiyordu. Onun&#160;ardından geliyor, koyunları çekip kurtarıyor, kuzuları kucaklarına alıyorlardı...</p>
<p>Babası diğer adamlara bağırdı. Bazıları bir çiftlik arabasını parçalamakla ve tahta parçalarını kor beyaz alevlere atmakla meşguldü. Diğerleri evden mobilya sürüklüyordu.&#160;Tekerlekler, masalar, saman balyaları, sandalyeler... Ateş&#160;her şeyi alıyor, yutuyor, daha fazlasını isteyerek kükrüyordu.&#160;Ama daha fazlası yoktu.</p>
<p>Kırmızı ceket yok. Kırmızı ceket yok! Denge, denge. Tiffany, arkasında sular ve koyunlar bırakarak yürümeye&#160;devam etti. Tünelin tavanı şapırtılar ve çamura dönüşmüş&#160;kar topakları eşliğinde yıkıldı. Tiffany bunu görmezden&#160;geldi. Açılan delikten taze kar taneleri düşüyor, başının&#160;hemen üzerinde kaynayıp gidiyordu. Tiffany bunu da görmezden geldi. Ve sonra, ileride... bir kırmızılık.</p>
<p>Buzdan ateşe! Karlar kaçtı ve işte, oradaydı. Tiffany onu kucağına aldı, sarıldı, sıcaklığın bir kısmını ona yolladı, kıpırdandığını hissetti, fısıldadı:</p>
<p>“En az yirmi kilo çekiyordu! En az yirmi kilo!”</p>
<p>Wenthworth öksürdü ve gözlerini açtı. Tiffany, eriyen karlar gibi dökülen gözyaşları içinde bir çobana koştu ve&#160;oğlanı onun kollarına bıraktı.</p>
<p>“Onu annesine götür! Hemen!” Adam oğlanı aldı ve Tiffany’nin hiddetinden korkarak koştu. Bugün o, onların&#160;cadısıydı!</p>
<p>Tiffany geri döndü. Kurtarılması gereken başka kuzular vardı.</p>
<p>Babasının ceketi aç alevlerin üzerine düştü, bir anlığına parladı, sonra gri küllere dönüştü. Diğer adamlar hazır bekliyordu; adam da ceketin peşinden atlamak üzereyken&#160;onu yakaladılar ve tekmeler savurmasına, bağırıp çağırmasına aldırmadan geri çektiler.</p>
<p>Çakmaktaşı kütleleri tereyağı gibi erimişti. Bir an cızır-dadılar, sonra dondular.</p>
<p>Ateş söndü.</p>
<p>Tiffany Sızı başını kaldırıp Kış Ustası’nın gözlerine baktı.</p>
<p>Ve araba barakasının çatısında, Mini Tehlikeli Spike’a ait bir ses, “Agh, amanın!” dedi.</p>
<p>Bütün bunlar daha olmamıştı. Hiç olmayabilirdi de. Gelecek her zaman biraz belirsiz olurdu. En ufak şey, örneğin bir kar tanesinin yağması ya da yanlış türden bir kaşığın&#160;düşmesi onu bambaşka bir yola döndürebilirdi. Ya da dön-dürmeyebilirdi.</p>
<p>Her şeyin başladığı an, geçen güz, o kedili günde yaşanmıştı...</p><div><img src="main-10.jpg" alt=""/></div>
<p>JBöfüm 2</p><h3>JMYftK İHANET</h3>
<p>İşte Tiffany Sızı, yüz elli kilometre uzakta, uçan süpürgesine binmiş, ormanla kaplı dağların arasında ilerliyor. Bu çok eski bir süpürge ve Tiffany yerin hemen üzerinde&#160;uçuyor; devrilmesin diye süpürgenin arkasına, tıpkı emniyet tekerleklerine benzeyen iki küçük süpürge takılmış.&#160;Süpürge, tahmin edilebileceği gibi, Bayan İhanet adlı çok&#160;yaşlı bir cadıya ait. Bayan İhanet 113 yaşında ve süpürge&#160;uçurmak konusunda Tiffany’den de beceriksiz.</p>
<p>Tiffany ondan yaklaşık yüz sene daha küçük, bir ay öncekine göre daha uzun boylu ve kafası pek çok konuda bir sene öncekine göre daha karışık.</p>
<p>Tiffany cadı olmak üzere eğitiliyor. Cadılar genelde siyah giyer, ama Tiffany’nin anlayabildiği kadarıyla cadıların siyah giymesinin tek sebebi öteden beri siyah giyiyor olmaları. Bu ona pek sağlam bir sebep gibi gelmedi, bu yüzden</p>
<p>o mavi ya da yeşil giymeyi tercih ediyor. Süslü giysilere de dudak büküp gülmüyor, çünkü daha hiç süslü giysi görmedi.</p>
<p>Ama sivri tepeli şapkadan kaçınmak imkansızdı. Sivri tepeli bir şapkada, altındaki insanın cadı olduğunu ilan etmesi dışında hiçbir büyülü taraf yoktu. İnsanlar sivri tepeli&#160;şapkayı dikkate alırdı.</p>
<p>Yine de, insanın büyüdüğü köyde cadı olması zordu. Sizi “Joe Sızı’nm kızı” olarak bilen, siz daha iki yaşındayken sizi entarinizle ortalıklarda koşuştururken görmüş&#160;olan insanlara cadılık yapmak zordu.</p>
<p>Uzaklara gitmek işe yarardı. Tiffany’nin tanıdığı pek çok kişi, doğduğu noktadan en fazla on beş kilometre uzaklaşmıştı, bu yüzden gizemli yaban ellere gittiğinizde, bu sizi&#160;de biraz gizemli hale getiriyordu. Birazcık değişmiş olarak&#160;dönüyordunuz. Bir cadının farklı olması gerekirdi.</p>
<p>Tiffany, cadılık denilen şeyin daha çok, sıkı çalışmaktan ibaret olduğunu, ‘zap! şıkır şıkır şıkır’ türü olaylara pek az&#160;rastlandığını anlamaya başlamıştı. Okul diye bir şey yoktu,&#160;derse benzeyen bir şey yoktu. Ama insanın, cadılığı kendi&#160;kendine öğrenmeye çalışması da pek akıllıca değildi, özellikle de doğal bir yeteneğiniz varsa. Yanlış yola saparsanız&#160;bir hafta içinde, cahil birinden keh keh gülen birine dönüşebilirdiniz. ..</p>
<p>İşin püf noktası keh keh gülmemekti zaten. Ama kimse bundan bahsetmezdi. Cadılar, “Ne kadar yaşlı, ne kadar&#160;sıska, ne kadar siğilli olsan az,” gibi şeyler söylerdi, ama&#160;keh keh gülmekten asla bahsetmezlerdi. Açık açık değil.&#160;Ama buna karşı gözlerini hep açık tutarlardı.</p>
<p>Keh keh gülen birine dönüşmek çok kolaydı. Çoğu cadı yalnız yaşardı -kedi sahibi olmak isteğe bağlıydı- ve başka&#160;cadı görmeden haftalar geçerdi. İnsanların cadılardan nefret ettiği günlerde, cadılar sık sık kedileriyle konuşmakla&#160;suçlanmıştı. Elbette kedileriyle konuşurlardı. İnekler hakkında olmayan, aklı başında tek bir cümle telaffuz edemediğiniz üç haftanın sonunda, duvarla bile konuşurdunuz.&#160;Ve bu, keh keh gülmenin ilk işaretlerinden biriydi.</p>
<p>Bir cadı için ‘keh keh gülmek’ yalnızca pis kahkahalar anlamına gelmezdi. Aklınızı oynattığınız anlamına gelirdi.&#160;Kontrolünüzü kaybetmeye başladığınız anlamına gelirdi.&#160;Yalnızlık, çok çalışmak, sorumluluk ve başka insanların&#160;sorunları yüzünden yavaş yavaş delirmeniz, ama süreç çok&#160;yavaş olduğu için fark etmemeniz, sonunda yıkanmaktan&#160;vazgeçmeyi ve tencereyi kafanıza geçirmeyi normal bulmaya başlamanız anlamına gelirdi. Köyünüzdeki başka&#160;herkesten daha bilgili olduğunuz gerçeğinin, sizi onlardan&#160;daha üstün kıldığına inanmaya başlamanız anlamına gelirdi. Doğru ve yanlış kavramlarının tartışmaya açık olduğunu düşünmeniz anlamına gelirdi. Ve, sonunda, cadıların&#160;deyişiyle, ‘karanlık tarafa geçmeniz’ anlamına gelirdi. Kötü&#160;bir yoldu bu. Yolun sonunda, zehirli iğnesi olan çıkrıklar&#160;ve pastadan evler vardı.</p>
<p>Ziyaret alışkanlığı bu süreci durduruyordu. Cadılar durmaksızın diğer cadıları ziyaret eder, bazen bir fincan&#160;çay ve bir çörek için gerçekten uzun yol giderlerdi. Bunun&#160;sebebi kısmen dedikoduydu elbette, çünkü cadılar dedikoduya bayılırdı, özellikle de heyecan payı doğruluk payından daha fazlaysa... Ama daha çok, birbirlerine göz kulak&#160;olmak içindi.</p>
<p>Bugün Tiffany, Havausta Nine’yi ziyaret ediyordu. Çoğu cadı -buna Nine’nin kendisi de dahildi- onun dağlardaki&#160;en güçlü cadı olduğunu düşünüyordu. Ziyaretler her zaman büyük nezaket içinde geçerdi. Kimse, “Ee, daha keçileri kaçırmadın, değil mi?” ya da “Kesinlikle hayır! Zehir&#160;gibiyim!” demezdi. Demelerine gerek yoktu. Ziyaretlerin&#160;asıl amacını hepsi biliyordu, bu yüzden onlar başka şeylerden bahsederdi. Ama Nine havasındaysa epey zorlu biri&#160;olabiliyordu.</p>
<p>Sallanan sandalyesinde sessizce oturuyordu. Bazı insanlar konuşmak konusunda iyidir, ama Havausta Nine sessiz kalmak konusunda iyiydi. Öylesine sessizce, öylesine kıpırtısızca oturabilirdi ki sonunda solardı. Onun orada olduğunu unuturdunuz. Oda boşalırdı.</p>
<p>Bu, insanları rahatsız ederdi. Muhtemelen asıl amacı onları rahatsız etmekti zaten. Ama Tiffany de büyükannesi Sızı Nine’den sessizliği öğrenmişti. Şimdi de, gerçekten&#160;sessizce oturursa, hemen hemen görünmez hale gelebileceğini öğreniyordu.</p>
<p>Havausta Nine bu konuda uzmandı.</p>
<p>Tiffany bunu ‘Burada değilim’ büyüsüne benzetiyordu; ki buna gerçekten büyü denebilirse. Herkesin içinde, orada olduğunu bütün dünyaya haber veren bir şey olduğunu&#160;düşünüyordu. Hiç ses çıkarmıyor bile olsa, arkanızda biri&#160;olduğunu sezebilmenizin sebebi buydu. O kişinin, ‘ben buradayım’ sinyalini alıyordunuz.</p>
<p>Bazı insanların sinyali çok güçlüydü. Dükkânlarda ilk hizmet gören kişiler onlar olurdu. Havausta Nine’nin ‘ben&#160;buradayım’ sinyali ise, o istediğinde, dağlardan sekip gelirdi; o bir ormana girdiğinde, bütün kurtlar ve ayılar ormanın diğer tarafına kaçardı.</p>
<p>Ama sinyalini kapatabiliyordu da.</p>
<p>Şu anda yaptığı buydu. Onu görebilmek için Tiffany’nin odaklanması gerekiyordu. Zihninin büyük kısmı, ona, orada kimse olmadığını söylüyordu.</p>
<p>Eh, diye düşündü, bu kadar yeter. Öksürdü. Aniden Havausta Nine baştan beri oradaymış gibi oldu.</p>
<p>“Bayan İhanet çok iyi,” dedi Tiffany.</p>
<p>“İyi bir kadın,” dedi Nine. “Ah, evet.”</p>
<p>“Tuhaf âdetleri var,” dedi Tiffany.</p>
<p>“Hiçbirimiz kusursuz değiliz,” dedi Nine.</p>
<p>“Yeni gözler deniyor,” dedi Tiffany.</p>
<p>“Bu güzel.”</p>
<p>“İki kuzguna ait gözler.</p>
<p>“Bu da iş görür,” dedi Nine.</p>
<p>“Normalde kullandığı fareden daha iyi,” dedi Tiffany.</p>
<p>“Öyledir herhalde.”</p>
<p>Bu, bir süre daha devam etti ve sonunda Tiffany, çaba harcayan tek kişi olduğu için sinirlenmeye başladı. Nezaket&#160;denen bir şey vardı ne de olsa. Ah pekâla, ne yapması gerektiğini biliyordu.</p>
<p>“Bayan Kulağakaçan bir kitap daha yazdı,” dedi.</p>
<p>“Duydum,” dedi Nine. Odadaki gölgeler biraz daha koyulaştı sanki.</p>
<p>Eh, neden surat astığını bu açıklıyor. Bayan Kulağakaçan hakkında düşünmek bile sinirlendirirdi Havausta Nine’yi.&#160;Havausta Nine’ye göre Bayan Kulağakaçan tepeden tırnağa&#160;yanlıştı. Her şeyden önce, o buralarda doğmamıştı... Neredeyse suç sayılan bir özellik. Kitaplar yazıyordu ve Havausta Nine kitaplara güvenmezdi. Ve Bayan Kulağakaçan&#160;parlak sihirli değneklere, büyülü tılsımlara, gizemli rünle-re ve yıldızların gücüne inanıyordu. Buna karşın Havausta&#160;Nine fincan fincan çaya, kuru bisküvilere, her sabah soğuk&#160;suyla yıkanmaya ve... eh, daha çok Havausta Nine’ye inanıyordu.</p>
<p>Bayan Kulağakaçan genç cadılar arasında çok tutuluyordu, çünkü cadılığı onun yöntemiyle yaptığınız zaman, o kadar çok takı takabiliyordunuz ki, sonunda zar zor yürüyebiliyordunuz. Havausta Nine ise kimse tarafından sevilmiyordu, ta ki...</p>
<p>... ta ki ona ihtiyaç duyulana kadar. Ölüm bir beşiğin yanma dikilmişse ya da ormanda birinin baltası kaymışsa&#160;ve yosunlar kana boğulmuşsa, birini hemen açıklıktaki küçük, soğuk, boğum boğum kulübeye gönderirdiniz. Bütün&#160;umutlar tükendiğinde, Havausta Nine’yi çağırırdınız, çünkü en iyisi oydu.</p>
<p>Ve o, hep gelirdi. Her seferinde. Ama sevilmek? Hayır. İhtiyaç duymak, hoşlanmakla aynı şey değildi. Havausta&#160;Nine, işlerin ciddileştiği zamanlar içindi.</p>
<p>Ama Tiffany, tuhaf bir şekilde hoşlanıyordu ondan. Havausta Nine’nin de kendisinden hoşlandığını düşünüyordu. Tüm diğer genç cadılar ona Bayan Elavausta derken, Tiffany’nin kendisine Nine diye hitap etmesine izin&#160;veriyordu. Tiffany zaman zaman, Havausta Nine’ye dostça&#160;davrandığınızda, daha ne kadar dost canlısı kalabileceğinizi görmek için sizi sınadığını düşünüyordu.</p>
<p>“Yeni kitabının adı Cadılıkta İlk Uçuşlar,” diye devam etti, yaşlı cadıyı dikkatle izleyerek.</p>
<p>Havausta Nine gülümsedi. Daha doğrusu, ağzının iki köşesi yukarı kıvrıldı.</p>
<p>“Hah!” dedi. “Daha önce söyledim, yine söylüyorum, cadılığı kitaplardan öğrenemezsin. Letice Kulağakaçan, alışverişe çıkıp cadı olabileceğini düşünüyor.” Bir konuda karar veriyormuş gibi, delici bakışlarla Tiffany’ye baktı. “Hem iddiaya girerim, bunu bilmiyordur,” dedi.</p>
<p>Sıcak çay dolu fincanını kaldırıp avuçladı. Sonra diğer elini uzatıp Tiffany’nin elini tuttu.</p>
<p>“Hazır mısın?” dedi Nine.</p>
<p>“Ne için?..” diye başladı Tiffany, ama sonra elinin ısındığını hissetti. Sıcak koluna yayıldı. Kemiklerine dek ısındı.</p>
<p>“Hissediyor musun?”</p>
<p>“Evet!”</p>
<p>Sıcaklık uçtu. Ve Havausta Nine, Tiffany’nin yüzüne bakmaya devam ederek, çay fincanını ters çevirdi.</p>
<p>Çay bir yumru halinde düştü. Buz kesmişti.</p>
<p>Tiffany, “Bunu nasıl yaptın?” diye sormayacak kadar büyümüştü. Havausta Nine aptalca soruları yanıtlamazdı,&#160;aslında soruları yanıtladığı pek söylenemezdi.</p>
<p>“Isının yerini değiştirdin,” dedi Tiffany. “Sıcaklığı çaydan alıp bana aktardın, değil mi?”</p>
<p>“Evet, ama bana hiç dokunmadı,” dedi Nine, zaferle. “Her şey dengeye bağlı, anlıyor musun? İşin püf noktası&#160;denge. Dengeni korursan...” Sustu. “Hiç tahterevalliye&#160;bindin mi? Bir ucu kalkar, diğer ucu iner. Ama ortadaki, en&#160;ortadaki kısım, işte o, olduğu yerde kalır. Yukarı ve aşağı&#160;onun içinden geçip gider. Uçların ne kadar yükseğe çıktığı&#160;ya da ne kadar alçağa indiği önemli değildir, o dengesini&#160;korur.” Burnunu çekti. “Büyü dediğin, daha çok bir şeylerin yerini değiştirmekle ilgilidir.”</p>
<p>“Bunu öğrenebilir miyim?”</p>
<p>“Herhalde... Kafanı toplamayı becerebilirsen, zor değildir.”</p>
<p>“Bana öğretebilir misin?”</p>
<p>“Şimdi öğrettim. Sana gösterdim.”</p>
<p>“Hayır Nine, bana nasıl yapıldığını gösterdin, nasıl... yapılacağını değil!”</p>
<p>“Bunu sana anlatamam. Nasıl yapacağımı biliyorum. Senin nasıl yapacağın farklı olacak. Doğru zihinsel durumu bulmak gerek.”</p>
<p>“Bunu nasıl yapacağım?”</p>
<p>“Ben nereden bileyim? Bu senin zihnin,” diye terslendi Nine. “Çaydanlığı ocağa koy, olmaz mı? Çayım soğudu.”</p>
<p>Bütün bunlarda, neredeyse hınçlı bir taraf vardı, ama Nine böyleydi işte. Ona göre, eğer siz öğrenmeyi becerebi-liyorsanız, bir yolunu bulurdunuz. Herkesin işini kolaylaştırmanın anlamı yoktu. Hayat kolay değil, derdi.</p>
<p>“Hem, görüyorum ki o süs eşyasını hâlâ takıyorsun,” dedi Nine. O, süs eşyalarından da hoşlanmazdı. Bu sözcüğü, bir cadının taktığı, ama bir şeyleri tutturmak ya da&#160;kapatmak için kullanılmayan her tür metal nesne için kullanırdı. Süs eşyası takmak, alışverişe çıkarak cadı olmak&#160;demekti.</p>
<p>Tiffany boynunda taşıdığı küçük gümüş at kolyesine dokundu. Küçük ve sadeydi ve onun için çok şey ifade ediyordu.</p>
<p>“Evet,” dedi sakin sakin, “takıyorum.”</p>
<p>“O sepette ne var?” dedi Nine sonra, ki sıra dışı ölçüde kaba bir davranıştı. Tiffany’nin sepeti masanın üzerindeydi. içinde bir armağan vardı elbette. Ziyarete gittiğinizde&#160;yanınızda küçük bir armağan da götürdüğünüzü herkes&#160;bilirdi, ama onu aldığınız zaman şaşırmanız ve “Ooo, niye&#160;zahmet ettin ki?” falan demeniz gerekiyordu.</p>
<p>“Sana bir şey getirdim,” dedi Tiffany, koca kara çaydanlığı ateşe sürerek.</p>
<p>“Bana armağan getirmene gerek yoktu kanımca,” dedi Nine sertçe.</p>
<p>“Evet, pekala,” dedi Tiffany ve orada bıraktı.</p>
<p>Arkasında, Nine’nin sepetin kapağını kaldırdığını duydu. Sepetin içinde bir kedi yavrusu vardı.</p>
<p>“Annesi, Dul Cable Hamının kedisi Pembe,” dedi Tif-fany, sessizliği doldurmak için.</p>
<p>“Hiç gerek yoktu,” diye hırladı Havausta Nine’nin sesi.</p>
<p>“Zahmet olmadı.” Tiffany ateşe bakarak gülümsedi.</p>
<p>“Kedi falan besleyemem ben.”</p>
<p>“Fareleri halleder,” dedi Tiffany, Nine’ye dönmeden.</p>
<p>“Burada fare yok.”</p>
<p>Çünkü burada onların yiyebileceği hiçbir şey yok, diye düşündü Tiffany. Sesli olarak, “Bayan Kulağakaçanın kocaman altı kara kedisi var,” dedi. Sepetin içindeki beyaz&#160;kedi yavrusu şimdi, tüm kedi yavrularının sahip olduğu o&#160;hüzünlü, şok geçirmiş ifadeyle Havausta Nine’ye bakıyor&#160;olmalıydı. Sen beni sınarsan ben de seni sınarım, diye düşündü Tiffany.</p>
<p>“Bununla ne yapacağımı bilemem, eminim. Keçi ağılında uyuması gerekecek,” dedi Havausta Nine. Çoğu cadının keçisi olurdu.</p>
<p>Kedi Nine’nin bacaklarına sürtündü ve “miii,” dedi.</p>
<p>Daha sonra Tiffany giderken, Flavausta Nine kapıda ona güle güle dedi ve kediyi dışarıda bırakarak kapıyı dikkatle&#160;kapattı.</p>
<p>Tiffany açıklığı geçerek Bayan Ihanet’in süpürgesini bağladığı yere yöneldi.</p>
<p>Ama süpürgeye binmedi, henüz değil. Bir çobanpüskü-lü çalısının arkasına saklandı ve sessizleşti, öyle ki artık orada değildi ve onunla ilgili her şey, ben burada değilim,&#160;diyordu.</p>
<p>Herkes ateşte ya da bulutlarda görüntüler görür. Bunu ters çevirmeniz yeterli oluyordu. Orada olduğunuzu söyleyen parçayı kapatıyordunuz. Çözünüyordunuz. Size bakanlar, sizi görmeyi çok zor buluyordu. Yüzünüz bir parça&#160;yaprak ve gölge oluyordu, bedeniniz ağacın ya da çalının&#160;bir parçasına dönüşüyordu. Boşlukları karşınızdaki insanın zihni dolduruyordu.</p>
<p>Tiffany, çobanpüskülü çalısının bir parçasıymış gibi görünerek kapıyı izledi. Ilık ama sinir bozucu bir rüzgâr&#160;yükselmişti, akçaçınar ağacının sarı-kırmızı yapraklarını&#160;silkeliyor, döne döne açıklığa düşmelerine neden oluyordu. Kedi yavrusu birkaç yaprağı havada yakalamaya çalıştı&#160;ve sonra olduğu yere çöküp hüzünlü, küçük miyavlamalar&#160;çıkarmaya başladı. Biraz sonra Havausta Nine, Tiffany’nin&#160;gittiğini sanarak kapıyı açardı ve...</p>
<p>“Bir şey mi unuttun?” dedi Nine, kulağının dibinde.</p>
<p>Çobanpüskülü çalısı oydu.</p>
<p>“Şey... o çok tatlı da. Ben yalnızca senin onu, bilirsin, zamanla sevmeye başlayacağını düşündüm,” dedi Tiffany,&#160;ama bir yandan da düşünüyordu: Koşsa benden önce buraya gelebilirdi, ama neden onu göremedim? Aynı anda hem&#160;koşup hem saklanılabiliyor mu?</p>
<p>“Sen beni boş ver kızım,” dedi cadı. “Sen koşa koşa Bayan İhanet’in yanma dön ve ona en iyi dileklerimi ilet.&#160;Hemen! Ama...” Sesi azıcık yumuşadı, “...biraz önce iyi&#160;saklandın. Çok kişi göremezdi seni. Niye, saçlarının büyümesini bile zar zor duyabiliyordum!”</p>
<p>Tiffany’nin süpürgesi açıklıktan uzaklaştıktan ve Hava-usta Nine onun gittiğinden emin olmak için kendine has başka bazı yöntemler kullandıktan sonra, kedi yavrusunu&#160;dikkatle görmezden gelerek içeri girdi.</p>
<p>Birkaç dakika sonra kapı gıcırdayarak aralandı. Cereyandan da olabilirdi. Kedi yavrusu içeriye girdi...</p>
<p>Bütün cadılar biraz tuhaftır. Tiffany tuhaflığa alışmıştı, bu yüzden tuhaflık ona oldukça normal geliyordu. Bayan&#160;Düzgün vardı örneğin, onun iki bedeni vardı, ama bir tanesi hayaliydi. Sonra, şecereli solucanlar üreten ve hepsine&#160;isim veren Bayan İçdonu vardı... eh, o pek tuhaf sayılmazdı, yalnızca biraz garipti ve zaten solucanlar da kendi temel&#160;olarak sıkıcı tarzlarında oldukça ilginçtiler. Bir de zaman-sal kargaşadan mustarip İhtiyar Dismass vardı, ki bu bir&#160;cadının başına gelince oldukça acayip olabiliyordu; ağzı&#160;asla sözcükleriyle eşzamanlı olarak hareket etmiyordu ve&#160;bazen ayak sesleri kendisinden on dakika önce merdivenleri iniyordu.</p>
<p>Ama konu tuhaflık olduğunda Bayan İhanet, ödül olarak konulan keki kazanmakla kalmıyor, yanında bir paket de şeker serpiştirilmiş bisküvi ve üstüne üstlük bir mum&#160;kazanıyordu.</p>
<p>Duvardan duvara her şey tuhafken nereden başlamalı...</p>
<p>Bayan Eumenides İhanet altmış yaşında kör olmuştu. Çoğu insan için talihsizlik sayılırdı bu, ama Bayan İhanet,&#160;özel bir cadı becerisi olan ‘ödünç alma’ konusunda yetenekliydi.</p>
<p>Hayvanların gözlerini kullanabilir, gördüklerini zihinlerinden okuyabilirdi.</p>
<p>Yetmiş beş yaşında da sağır olmuştu, ama artık buna alışmıştı ve yakınlarda bulabildiği kulakları kullanıyordu.</p>
<p>Tiffany onunla yaşamaya ilk başladığında, Bayan İhanet görüp duymak için bir fare kullanıyordu, çünkü önceki&#160;küçük kargası ölmüştü. Yaşlı bir kadının, elindeki fareyi&#160;uzatarak kulübesinde dolanmasını izlemek biraz can sıkıcıydı, siz bir şey söylediğinizde farenin size dönmesi ise&#160;çok can sıkıcı. Küçük, pembe, titrek bir burnun, bu kadar&#160;ürkütücü gelebilmesi şaşırtıcıydı.</p>
<p>Yeni kuzgunlar çok daha iyiydi. Yöredeki köylerden birinde yaşayan biri, yaşlı kadın için, omuzlarına oturtabileceği bir tünek yapmıştı. İki karga, birer omzuna tünüyordu ve kadının uzun, beyaz saçlarıyla birlikte bıraktığı izlenim,&#160;eh, çok cadımsı oluyordu! Ama günün sonunda pelerininin arkası epey kirleniyordu.</p>
<p>Sonra, bir de saati vardı. Ağır bir saatti; saatçiden çok, demirci sayılabilecek biri tarafından paslı demirden yapılmıştı ve tik-tak yerine klonk-klank yapmasının sebebi&#160;buydu. Bayan İhanet onu kemerinde taşıyordu ve güdük&#160;küçük kollarını eliyle yoklayarak saati okuyabiliyordu.</p>
<p>Köylerde, saatin cadının kalbi olduğu hikâyesi anlatılıyordu. Sözde, ilk kalbi öldüğünden beri onu kullanıyordu. Ama Bayan İhanet hakkında bir sürü hikâye vardı zaten.</p>
<p>Ona tahammül edebilmek için, yüksek bir tuhaflık eşiği belirlemeniz gerekiyordu. Genç cadıların daha yaşlı cadıların yanında kalması gelenekti. Böylece, cadı—bulucu Bayan&#160;Kene’nin deyişiyle, ‘ev işlerine biraz yardım etmek’ -aslında ‘bütün ev işlerini yapmak - karşılığında işi uzmanından&#160;öğreniyorlardı. Çoğu genç cadı Bayan Ihanet’in evinde bir&#160;gece geçirdikten sonra oradan ayrılıyordu. Tiffany üç ayı&#160;doldurmuştu.</p>
<p>Ah... bir de bazen, görmek için kullanacağı bir çift göz ararken Bayan İhanet, sizin gözlerinize girerdi. Görünmez&#160;biri omzunuzun üzerinden yaptığınız işi seyrediyormuş&#160;gibi, tuhaf, huzursuz edici bir histi.</p>
<p>Evet... belki de Bayan ihanet keki, bir paket şeker serpiştirilmiş bisküviyi ve mumu almakla yetinmiyor, üstüne meyveli pastayı, sandviçleri ve daha sonra balonlarla komik hayvanlar yapan adamı alıyordu.</p>
<p>Tiffany içeri girdiğinde dokuma tezgâhının başında çalışıyordu. İki gaga Tiffany’ye döndü.</p>
<p>“Ah, kızım,” dedi Bayan ihanet, tiz ve çatlak bir sesle. “İyi bir gün geçirmişsin.”</p>
<p>“Evet, Bayan İhanet,” dedi Tiffany, uysal uysal.</p>
<p>“Havausta denen kızı görmeye gitmişsin ve o da iyiymiş.” Dokuma tezgâhı klik-klak diye çalışmaya devam etti. Saat klonk-klank yaptı.</p>
<p>“Oldukça iyi,” dedi Tiffany. Bayan İhanet soru sormazdı. O size yanıtları söylerdi. Havausta denen kız, diye düşündü Tiffany, akşam yemeğini hazırlarken. Ama Bayan&#160;İhanet çok yaşlıydı.</p>
<p>Ve çok korkunç!.. Orası kesindi. Bunu inkar edemezdiniz. Çengel burnu yoktu, sararmış olsa da bütün dişleri yerli yerindeydi. Ama bunların dışında, kötü cadı dendiğinde akla gelen görüntüydü. Ve yürürken dizleri tıkırdıyordu. Ve iki baston yardımıyla çok hızlı yürüyor, kocaman bir örümcek gibi ortalıklarda geziniyordu. Tuhaf olan&#160;şeylerden biri de şuydu: Kulübe örümcek ağlarıyla doluydu ve Bayan ihanet, Tiffany’ye onlara asla dokunmamasını&#160;emretmişti, fakat tek bir örümcek bile göremiyordunuz.</p>
<p>Ah, bir de siyah meselesi vardı. Çoğu cadı, siyahtan hoş-lanırdı, ama Bayan Ihanet’in keçisi ve tavukları bile siyahtı. Duvarlar siyahtı, yer siyahtı. Yere bir parça meyankökü düşürseniz, onu bir daha bulamazdınız. Ve Tiffany, peynirleri de siyah yapması gerektiğini öğrendiğinde dehşete&#160;düşmüştü; ki bu, peynirleri yaptıktan sonra parlak siyah&#160;mumla boyaması gerektiği anlamına geliyordu. Tiffany,&#160;kusursuz bir peynirciydi ve mum, peynirlerin kurumamasını sağlıyordu, ama Tiffany siyah peynirlere güvenmiyordu. Hep, bir takım numaralar çeviriyorlarmış gibi görünüyorlardı.</p>
<p>Ve Bayan ihanet, uykuya hiç ihtiyaç duymuyormuş gibiydi. Artık gece ve gündüz onun için pek fark etmiyordu. Kuzgunlar yatmaya gittiğinde o kendine bir baykuş çağırıyordu ve baykuş gözüyle dokumaya devam ediyordu. Baykuş özellikle iyi, diyordu, çünkü başını çevirerek tezgâhın&#160;mekiğini izliyordu. Klik-klak dedi tezgâh, klonk-klank&#160;diye yanıt verdi saat.</p>
<p>Dalgalanan siyah pelerini, sargı bezleri bağlanmış gözleri ve çılgın beyaz saçlarıyla Bayan İhanet...</p>
<p>Bayan İhanet, iki bastonu sayesinde karanlık, don yapmış gecelerde kulübede dolanır, bahçede gezinir, çiçeklerin anısını koklardı...</p>
<p>Bütün cadıların özel bir yeteneği vardır ve Bayan İhanet, ‘adalet’ dağıtırdı.</p>
<p>İnsanlar sorunlarını ona açmak için kilometrelerce uzaktan gelirdi.</p>
<p>Benim ineğim olduğundan eminim, ama o onun olduğunu söylüyor!</p>
<p>Onun tarlası olduğunu söylüyor, ama onu bana babam bıraktı!</p>
<p>... ve Bayan İhanet sırtını bir oda dolusu sinirli insana dönerek tıkırdayan tezgâhının başında oturmaya devam&#160;ederdi. Onların sinirini bozan tezgâhtı. Ondan korkuyor-muş gibi izlerlerdi onu ve kuzgunlar da onları izlerdi.</p>
<p>Köylüler kekeleye kekeleye, eee, aaa nidaları eşliğinde sorunlarını anlatırlardı ve tezgâh, titrek mum ışığında tıkırdamaya devam ederdi. Ah, evet... mum ışığı...</p>
<p>Mumluklar, iki kafatasıydı. Birinin üzerine ENOCHI, diğerine ATHOOTİTA sözcükleri oyulmuştu.</p>
<p>Sözcüklerin anlamı ‘SUÇLULUK DUYGUSU’ ve ‘MASUMİYET’ ti. Tiffany bunu bilmemiş olmayı diliyordu. Tebeşir’de yetiştirilmiş bir kızın bunu bilmesi imkansızdı,&#160;çünkü sözcükler yabancı bir dildeydi, hem de çok eski bir&#160;yabancı dilde. Ama Tiffany, o sözcükleri biliyordu, çünkü&#160;Görünmez Üniversite’de Ataerkil Büyü Profesörlüğü yapmış Dr. Sensibility Büstle kafasının içindeydi.</p>
<p>Eh, en azından onun küçük bir parçası...</p>
<p>îki yaz önce Tiffany bir kovan tarafından ele geçirilmişti; yani milyonlarca senedir bir sürü zihin toplamış olan bir şey tarafından... Tiffany onu kafasından çıkarmayı başarmıştı, ama beynine dolaşmış birkaç parça kalmıştı. Bunlardan biri, merhum Dr. Bustle’dan geriye kalan tek şey, minik bir ego parçası ve birkaç karman çorman anıydı. Adam&#160;fazla sorun çıkartmıyordu, ama Tiffany yabancı dilde olan&#160;herhangi bir şeye baktığında, onu okuyabiliyordu; daha&#160;doğrusu, Bay Bustle’m tiz sesinin onu tercüme ettiğini&#160;işitebiliyordu. (Adamdan kalan tek şey bu olabilirdi, ama&#160;Tiffany yine de aynanın önünde soyunmaktan kaçınmaya&#160;çalışıyordu.)</p>
<p>Erimiş mumlar kafataslarma damlamıştı ve insanlar odada oldukları sürece ikide bir onlara bakıyordu.</p>
<p>Ve sonra, söylenecek her şey söylendikten sonra, tezgâh aniden durur, odaya bir sessizlik çöker, Bayan İhanet büyük, ağır tekerlekli sandalyesinde döner, inci grisi gözlerini örtmek için kullandığı siyah bezi açar ve şöyle derdi:</p>
<p>“Duydum. Şimdi de göreceğim. Neyin doğru olduğunu göreceğim.”</p>
<p>Bu noktada, Bayan ihanet onlara kafataslarından dökülen ışıkta bakarken, bazıları kaçardı. Yüzünüzü göremeyen o gözler bir şekilde zihninizi okuyabilirdi. Bayan İhanet sizin içinize bakarken, ya dürüst olurdunuz ya da çok, ama&#160;çok aptal!..</p>
<p>Bu yüzden kimse Bayan Ihanet’e itiraz etmezdi.</p>
<p>Cadıların yeteneklerini kullanmaları karşılığında ücret almasına izin yoktu, ancak bir anlaşmazlığı çözmesi için&#160;gelen herkes, ona bir armağan getirirdi. Genelde yiyecek&#160;gelirdi, ama eğer siyahsa kullanılmış, temiz giysiler ya da&#160;eğer ayağına oluyorsa eski botlar da getirdikleri olurdu.&#160;Bayan İhanet sizin aleyhinize karar vermişse, getirdiğiniz&#160;armağanı geri istemek pek iyi bir fikir değildi -herkes öyle&#160;diyordu- çünkü küçük ve yapış yapış bir şeye dönüştürülmek, pek hoş bir şey sayılmazdı.</p>
<p>Bayan Ihanet’e yalan söylerseniz, bir hafta içinde korkunç bir biçimde öleceğiniz söylenirdi. Geceleri Bayan Ihanet’i görmek için kralların ve prenslerin geldiği, ona&#160;önemli devlet işleri hakkında sorular sordukları söylenirdi.&#160;Bayan Ihanet’in kilerinde bir yığın altın olduğu, üç kafalı,&#160;ateş derili bir iblis tarafından korunduğu ve iblisin gördüğü herkese saldırıp burnunu yediği söylenirdi.</p>
<p>Tiffany, bu söylentilerden en az ikisinin, yanlış olduğunu tahmin ediyordu. Üçüncüsünün doğru olmadığından da emindi, çünkü bir gün -ne olur ne olmaz diye yanma&#160;bir kova su ve ocak süngüsünü alarak- kilere inmişti ve&#160;orada patatesle havuç yığınlarından başka hiçbir şey yoktu.&#160;Bir de dikkatle onu izlemekte olan bir fare...</p>
<p>Tiffany fazla korkmamıştı. Her şeyden önce, eğer iblis patates kılığına girmek konusunda çok başarılı değilse,&#160;muhtemelen iblis falan yoktu. Ayrıca, Bayan İhanet kötü&#160;görünse de, sesi kulağa kötü gelse de, eski kilitli gardıroplar gibi koksa da kötü bir his vermiyordu.</p>
<p>Birinci Görü ve İkinci Şüphe... bir cadının bunlara güvenmesi gerekirdi. Birinci Görü, orada gerçekte ne olduğunu görmek için, İkinci Şüphe, Birinci Görünün doğru düzgün düşünebildiğinden emin olmak için. Sonra bir de&#160;Üçüncü Kuşku vardı ki, Tiffany bunlardan bahsedildiğini&#160;hiç duymamıştı ve bu yüzden, bundan kimseye bahsetmiyordu; tuhaftılar, kendi kendilerine düşünüyorlardı sanki&#160;ve pek sık ortaya çıkmıyorlardı. Şimdi ona, Bayan Ihanet’te&#160;gözle görülenden daha fazlası olduğunu söylüyorlardı.</p>
<p>Ve sonra, bir gün, Tiffany toz alırken, Enochi adlı kafatasını devirmişti.</p>
<p>... ve aniden, Tiffany, Bayan İhanet hakkında, Bayan lhanet’in muhtemelen bilinmesini istemediği kadar çok&#160;şey öğrenivermişti.</p>
<p>Bu gece, kara fasulyeli yahnilerini yerlerken Bayan İhanet, “Rüzgâr yükseliyor,” dedi. “Bir an önce gitmeliyiz. Böyle bir gecede süpürgeyi ağaçların üstüne çıkaramam.&#160;Tuhaf yaratıklar dolaşıyor olabilir.”</p>
<p>“Gitmek mi? Dışarı mı çıkıyoruz?” diye sordu Tiffany. Akşamları asla dışarı çıkmazlardı, işte bu yüzden akşamlar&#160;yüz sene sürüyor gibi geliyordu.</p>
<p>“Kesinlikle çıkıyoruz. Bu gece dans edecekler.”</p>
<p>“Kim dans edecek?”</p>
<p>“Kuzgunlar göremez ve baykuşun kafası karışır,” diye devam etti Bayan İhanet. “Senin gözlerini kullanmam gerekecek.”</p>
<p>“Kim dans edecek, Bayan İhanet?” diye sordu Tiffany. Tiffany dans etmekten hoşlanırdı, ama buralarda kimse&#160;dans etmiyor gibiydi.</p>
<p>“Çok uzak değil, ama fırtına kopacak.”</p>
<p>Demek öyle; Bayan İhanet söylemeyecekti. Ama kulağa ilginç geliyordu. Dahası, Bayan lhanet’in kimi tuhaf bulduğunu görmek, eğitici olacaktı.</p>
<p>Elbette bu, Bayan Ihanet’in sivri tepeli şapkasını takması anlamına geliyordu. Tiffany işin bu kısmından nefret ediyordu. Bayan İhanetin önünde durması, ona bakması,&#160;yaşlı cadı onu bir tür ayna olarak kullanırken gözlerindeki&#160;minik karıncalanmayı hissetmesi gerekiyordu.</p>
<p>Akşam yemeğini bitirdiklerinde ormandaki rüzgâr büyük, kara bir hayvan gibi kükrüyordu. Tiffany açtığında kapıyı elinden alıp çarptı, odada esip üfürdü ve tezgâhtaki&#160;iplikleri uğuldattı.</p>
<p>“Bundan emin misin Bayan İhanet?” dedi Tiffany, kapıyı itip kapatmaya çalışırken.</p>
<p>“Bunu bana asla söyleme! Bunu bana söylemeyeceksin! Dansa tanık olunmalı! Dansı hiç kaçırmadım!” Bayan İhanet sinirli ve aksi görünüyordu. “Gitmeliyiz! Ve sen de siyah giymelisin.”</p>
<p>“Bayan İhanet, benim siyah giymediğimi biliyorsun,” dedi Tiffany.</p>
<p>“Bu gece siyah gecesi. Benim ikinci en iyi pelerinimi giyeceksin.”</p>
<p>Bunu cadı kararlılığıyla, ona karşı çıkılabileceği hiç aklıma gelmezmiş gibi söylemişti. Bayan İhanet 113 yaşındaydı. Bol bol egzersiz yapmıştı. Tiffany karşı çıkmadı.</p>
<p>Siyaha karşı olduğumdan değil, diye düşündü Tiffany, ikinci en iyi pelerini getirirken, ama bana göre değil işte,&#160;tnsanlar cadıların siyah giydiğini söylediğinde, asıl kastettikleri yaşlı hanımların siyah giydiği. Hem, pembelere falan da bürünüyor değilim...</p>
<p>Bunun ardından Bayan Ihanet’in saatini battaniye parçalarına sarması gerekti, böylece klonk-klank sesleri, klonk-klank seslerine dönüştü. Onu geride bırakmak söz konusu değildi. Bayan İhanet saatini yanından ayırmazdı.</p>
<p>Tiffany hazırlanırken, yaşlı kadın korkunç gıcırtılar eşliğinde saati kurdu. Onu durmaksızın kurardı; bazen dehşete kapılmış insanlarla dolu bir odada, hüküm verirken durup yapardı.</p>
<p>Henüz yağmur yağmıyordu, ama yola çıktıklarında hava, dallar ve uçuşan yapraklarla doluydu. Bayan İhanet,&#160;süpürgeye yan oturdu ve canını kurtarmak için sapa yapıştı, Tiffany ise bir çamaşır ipi marifetiyle süpürgeyi çeke&#160;çeke yürüdü.</p>
<p>Gün batıyordu ve gökyüzü hâlâ kırmızıydı. Dolunay olmaya yaklaşmış tombul ay yükselmişti, ama önünden bulutlar geçiyor, ormanı hareketli gölgelerle dolduruyordu.</p>
<p>Dallar birbirine çarpryordu. Tiffany, uzakta bir tanesi yere düştüğünde çıkan gıcırtıyı ve çatırtıyı duydu.</p>
<p>“Köylere mi gidiyoruz?” diye bağırdı Tiffany, kargaşanın üzerinden.</p>
<p>“Hayır! Orman patikasına dön!” diye bağırdı Bayan İhanet.</p>
<p>Ah, diye düşündü Tiffany. Bu, sık sık duyduğum şu ünlü ‘donsuz dans etme’ olayı mı? Aslında, pek de sık duymadım, çünkü biri bundan bahseder bahsetmez bir başkası&#160;ona sesini kesmesini söylüyor, bu yüzden çok şey duymadım, yine de duymadıklarım çok anlamlıydı.</p>
<p>Bu, insanların cadıların yaptığını düşündüğü bir şeydi, ama cadılar kendilerinin böyle bir şey yaptığını düşünmüyordu. Tiffany nedenini anlayabildiğini itiraf etmek zorundaydı. Sıcak yaz geceleri bile o kadar da sıcak değildi ve&#160;dahası hesaba katılması gereken kirpiler ve dikenli çalılar&#160;vardı. Dahası, Havausta Nine gibi birini şeysiz dans ederken hayal edemiyordunuz. Eh, basitçe hayal edemiyordunuz işte, çünkü edecek olursanız bu kafanızın patlamasına&#160;yol açardı.</p>
<p>Tiffany, havada süzülen Bayan Ihanet’i çeke çeke orman patikasına döndüğünde rüzgâr dinmişti. Ama rüzgâr yanında soğuk hava getirmiş, giderken onu geride bırakmıştı. Tiffany, siyah olsa da sırtında bir pelerin olduğu için&#160;memnundu.</p>
<p>Yürümeye devam etti, Bayan İhanet söylediğinde farklı patikalara döndü ve sonunda ağaçların arasında, küçük bir&#160;çukurun içinde ateş ışığı gördü.</p>
<p>“Burada dur ve inmeme yardım et kızım,” dedi yaşlı cadı. “Ve dikkatle dinle. Kurallar var. Bir, konuşmayacaksın; iki, yalnızca dans edenlere bakacaksın; üç, dans bitene&#160;kadar kıpırdamayacaksın. Bir daha söylemeyeceğim!”</p>
<p>“Peki Bayan İhanet. Burası çok soğuk.”</p>
<p>“Daha da soğuk olacak.”</p>
<p>Uzaktaki ışığa yöneldiler. Yalnızca izleyebiliyorsan, dansa gitmenin ne faydası var? diye merak etti Tiffany. Pek&#160;eğlenceli olacağa benzemiyordu.</p>
<p>“Eğlenceli olması gerekmiyor,” dedi Bayan İhanet.</p>
<p>Ateşin önünden gölgeler geçiyordu. Tiffany erkek sesleri duydu. Sonra, çukurun kıyısına geldiklerinde, biri ateşe su döktü.</p>
<p>Bir hışırtı duyuldu, bir duman bulutu çıktı ve ağaçların arasında buharlar yükseldi. Her şey bir anda olmuştu ve&#160;geride bir şok bırakmıştı. Burada, canlı görünen tek şey&#160;ölmüştü.</p>
<p>Ayaklarının altında kuru yapraklar çıtırdıyordu. Şimdi rüzgârın süpürmesiyle bulutsuz bıraktığı gökyüzünde yalnız kalan ay, orman zemininde küçük gümüşsü şekiller&#160;yaratıyordu.</p>
<p>Tiffany, bir süre sonra açıklığın ortasında altı adam durduğunu gördü. Siyahlara bürünmüş olmalıydılar; ay ışığı altında, hiçliğe açılmış insan şeklinde delikler gibi görünüyorlardı. Birbirine dönük üçerli sıralar halinde dizilmişlerdi, ama öyle kıpırtısızlardı ki, bir süre sonra Tiffany hayal&#160;mi gördüğünü merak etmeye başladı.</p>
<p>Bir davul sesi geliyordu: bom... bom... bom...</p>
<p>Davul sesi yarım dakika kadar devam etti, sonra kesildi. Ama soğuk ormanın sessizliğinde, vuruşlar Tiffany’nin kafasının içinde devam etti. Belki bir tek onun kafasında&#160;gürlemiyordu, çünkü adamlar tempoya uyarak hafifçe başlarını sallıyorlardı.</p>
<p>Dans etmeye başladılar.</p>
<p>Duyulabilen tek ses, birbirlerinin içinden geçerek ilerleyip çekilirken yere vuran botlarının sesiydi. Ama sonra, kafası sessiz davulun gümlemeleriyle dolu olan Tiffany, bir&#160;ses daha duydu. Kendi ayağı, kendiliğinden tempo tutuyordu.</p>
<p>Bu tempoyu daha önce de duymuştu, bu şekilde dans eden adamlar görmüştü. Ama bu, sıcak güneş ışığıyla dolu&#160;sıcak günlerde olmuştu. Adamlar giysilerine küçük çanlar&#160;takmıştı!</p>
<p>“Bu bir Morris dansı!” dedi, pek de fısıltı sayılamayacak bir sesle.</p>
<p>“Şşşş!” diye tısladı Bayan İhanet.</p>
<p>“Ama bu yanlış...”</p>
<p>“Sessiz ol!”</p>
<p>Karanlıkta, kızarak kıpkırmızı kesilen Tiffany, gözlerini dans eden adamlardan ayırdı ve açıklıkta meydan okurcasına çevresini taradı. Oraya sokulmuş başka insan ya da en&#160;azından insansı gölgeler vardı, ama onları açık seçik göre-miyordu ve belki böylesi daha iyiydi.</p>
<p>Hava daha da soğuyordu, orası kesindi. Yapraklarda beyaz kırağı çıtırdıyordu.</p>
<p>Davul vuruşları devam etti. Ama Tiffany, artık yalnız değilmiş gibi hissediyordu, başka vuruşlar ve kafasının&#160;içindeki yankılar ona eşlik ediyordu.</p>
<p>Bayan İhanet istediği kadar şşştlayabilirdi. Bu bir Morris dansıydı. Ama zamanı değildi!</p>
<p>Morris dansçıları köye mayısta gelirdi. Ne zaman geleceklerinden asla emin olamazdınız, çünkü Tebeşir’de bir sürü köye uğramaları gerekirdi ve her köyde bir meyhane&#160;vardı, meyhaneler onları yavaşlatırdı.</p>
<p>Sopalar taşırlar, üstüne çanlar dikilmiş beyaz giysiler giyerlerdi. Böylece kimseye gizlice yaklaşamazlardı. Kimse beklenmedik bir biçimde bir Morris dansçısıyla karşılaşmak istemez. Tiffany diğer çocuklarla birlikte köyün dışında beklerdi ve onlar gelirken oynaya oynaya onlara eşlik&#160;ederlerdi.</p>
<p>Ve sonra, köyün çayırında davul vuruşlarına uyarak dans ederler, sopalarını havada çarpıştırırlardı. Sonra herkes meyhaneye giderdi ve yaz gelmiş olurdu.</p>
<p>Tiffany, son kısmın nasıl olduğunu çözememişti. Dansçılar dans ederdi ve sonra yaz gelirdi. Kimse bundan fazlasını bilmiyor gibiydi. Babası, bir sene dansçıların gelmediğini ve soğuk, ıslak baharın soğuk bir güze dönüştüğünü, aradaki ayların, Ağustos’ta bile sislerle, yağmurla, kırağılarla dolu olduğunu söylemişti.</p>
<p>Şimdi davulların sesi Tiffany’nin kafasının içini dolduruyor, başını döndürüyordu. Dansçılar yanlıştı; yanlış bir şey vardı...</p>
<p>Sonra yedinci dansçıyı, Soytarı denen dansçıyı hatırladı. Genelde ufak tefek bir adam olurdu. Hırpani bir silindir&#160;şapka takardı ve giysilerinin her yerine parlak renkli paçavralar dikilmiş olurdu. Genellikle ortalıklarda dolanır,&#160;şapkasını uzatarak insanlara sırıtır, bira parası vermelerini&#160;beklerdi. Ama bazen şapkayı bırakır, dönerek dansçıların&#160;arasına dalardı. Kolların bacakların birbirine girdiği büyük&#160;bir çarpışma beklerdiniz, ama bu asla olmazdı. Soytarı, terler içinde kalmış adamların arasında sıçrar, döner ve her&#160;zaman, diğer dansçıların bulunduğu yerde bulunmamayı&#160;başarırdı.</p>
<p>Dünya çevresinde dönüyordu. Tiffany gözlerini kırpıştırdı. Kafasının içindeki davullar şimdi gök gürültüsü gibiydi ve bir vuruş okyanuslar kadar derindi. Bayan Ihanet’i unutmuştu. Tuhaf, gizemli kalabalığı da öyle... Şimdi yalnızca dansın kendisi vardı.</p>
<p>Dans, canlı bir yaratık gibi havada kıvranıyordu. Ama içinde, durmaksızın yer değiştiren bir boşluk vardı.&#160;Tiffany’nin olması gerektiği yerdeydi, biliyordu. Bayan&#160;İhanet hayır demişti, ama bu uzun zaman önceydi. Hem,&#160;Bayan İhanet nasıl anlayabilirdi ki? O ne bilirdi? EN son ne&#160;zaman dans etmişti? Dans şimdi Tiffany’nin iliklerindeydi,&#160;onu çağırıyordu. Altı dansçı yeterli değildi!</p>
<p>Tiffany öne koştu ve dansa atladı.</p>
<p>O aralarında sekip, dans ederken, hep onların olmadığı bir yerde olmayı başarırken, dans eden adamlar dik dik ona baktılar. Davullar ayaklarını ele geçirmişti ve artık onlar ayaklarım nereye gönderirse oraya gidiyordu.</p>
<p>Ve sonra...</p>
<p>... sonra biri daha katıldı.</p>
<p>Arkasında duran birini sezmek gibiydi; ama aynı zamanda, önünde, yanında, yukarısında ve aşağısındaydı.</p>
<p>Dans edenler donakaldı, ama dünya dönmeye devam etti. Adamlar, karanlıktan daha da karanlık silüetler gibi,&#160;siyah gölgelerden ibaretti. Davul sesleri durdu ve uzun bir&#160;an boyunca Tiffany kollarını açarak, ayakları yere değmeden, yüzünü buz kadar soğuk, iğne kadar keskin yıldızlara kaldırarak zarifçe ve sessizce döndü. Öyle... harika bir&#160;lıisti ki!</p>
<p>Bir ses, “Sen kimsin?” dedi. Sesin bir yankısı vardı ya da belki iki kişi, hemen hemen aynı anda söylemişti.</p>
<p>Tempo aniden geri döndü ve altı adam ona çarptı.</p>
<p>Birkaç saat sonra, ovadaki Itkavşağı adlı kasabada, kasaba sakinleri bir cadının kollarını ve bacaklarını bağlayıp ırmağa attılar.</p>
<p>Bu tür şeyler dağlarda asla olmazdı. Orada cadılar saygı görürdü, ama aşağıdaki engin ovalarda, kötü hikâyelere inanacak kadar aptal olanlar hâlâ vardı. Dahası, akşamları&#160;yapacak çok şey bulamıyorlardı.</p>
<p>Bununla birlikte, cadıyı ırmağa atmadan önce ona bir fincan çay ve biraz da bisküvi vermeleri pek sık rastlanan&#160;bir şey değildi.</p>
<p>Burada bunu yapıyorlardı, çünkü İtkavşağı halkı her şeyi ‘kitabına göre’ yapardı.</p>
<p>Kitabın adı Magavenatio Obtusis* idi.</p>
<p>Kasabalılar kitabın nereden geldiğini bilmiyordu. Bir gün, dükkânlardan birindeki rafta ortaya çıkmıştı.</p>
<p>Okumayı biliyorlardı elbette. Yaşadığınız yer İtkavşağı bile olsa, iş görmek için biraz okuma yazma bilmeniz gerekirdi. Ama kitaplara fazla güvenmezlerdi, onları okuyan&#160;türden insanlara da öyle.</p>
<p>Ama bu, cadılarla nasıl başa çıkılacağını öğreten bir kitaptı. Oldukça yetkin bir tarzı da vardı, marmelat gibi çok uzun (ve dolayısıyla güvenilmez) sözcüklerin sayısı fazla&#160;değildi. Sonunda, ihtiyacımız olan şey bu, dediler birbirlerine. Bu, aklı başında bir kitap. Tamam, beklediğin türden&#160;bir şey değil, ama geçen seneki cadıyı hatırlıyor musun?&#160;Onu ırmağa attık, sonra da yakmaya çalıştık. Ama fazla ıslanmıştı ve bu yüzden kaçtı, hatırladın mı? Aynı şeyi bir&#160;daha yaşamayalım!</p>
<p>Özellikle şu kısmına dikkat etmişlerdi:</p>
<p>Cadınızı yakaladıktan sonra, ona hiçbir şekilde zarar vermemeniz çok önemlidir (henüz değil!). Onu asla ateşe atmayın! Bu, amatörlerin sık sık yaptığı bir hatadır. Ateş onları çılgına çevirir ve&#160;daha da güçlenmiş olarak geri dönerler. Herkesin bildiği gibi, bir&#160;cadıdan kurtulmanın diğer yolu onu ırmağa ya da göle atmaktır.</p>
<p>En iyi plan şudur:</p>
<p>* Şey... Amatörler İçin Cadı Avı.</p>
<p>ilk önce, onu bir geceliğine ılık bir odaya hapsedin ve istediği kadar çorba verin. Havuçlu mercimek çorbası iş görür, ama daha&#160;iyi sonuç almak için, et suyuna pırasalı patates çorbasını öneririz.&#160;Bu çorbanın, cadının büyü gücüne ciddi zarar verdiği kanıtlanmıştır. Ona domates çorbası vermeyiniz: domates çorbası onu daha da&#160;güçlendirir.</p>
<p>işinizi sağlama almak için, botlarının içine birer gümüş para koyun. Parmaklarını yakacağından onları botlarından çıkartamaz.</p>
<p>Onu sıcak tutacak battaniye ve bir yastık verin. Bu onu kandırarak uyumasını sağlayacaktır. Kapıyı kapatın ve kimsenin içeri girmesine izin vermeyin.</p>
<p>Şafağa yaklaşık bir saat kala, odaya girin. Şimdi, bunu bağıra çağıra içeri dalarak yapmak gerektiğini düşünebilirsiniz. DAHA&#160;BÜYÜK BİR YANLIŞ OLAMAZ. Nazikçe, ayak uçlarınıza basa&#160;basa içeri girin, uyuyan cadının yanma bir fincan çay bırakın, ayak&#160;uçlarınıza basa basa kapıya dönün ve nazikçe öksürün. Bu önemlidir.&#160;Aniden uyanan cadı gerçekten çok tehlikeli olur.</p>
<p>Bazı bilgeler, çayın yanında çikolatalı bisküvi verilmesini önermektedir, bazıları zencefil bisküvinin yeterli olacağını söyler. Canınızı seviyorsanız ona sade bisküvi vermeyin, çünkü bu kulaklarından kıvılcımlar fışkırmasına sebep olur. Cadı uyandığı zaman, şu güçlü mistik runu tekrarlayın. Bu, onun bir arı sürüsüne dönüşüp ve&#160;uçarak kaçmasını engeller:</p>
<p>NEYA ZIK KİEŞ EĞİNTE KİYİM</p>
<p>Cadı çayını ve bisküvilerini bitirdiğinde, 1 Numara Bosun düğümü kullanarak onu halatla bağlayın ve suya atın. ÖNEMLİ</p>
<p>GÜVENLİK NOTU: Bunu hava aydınlanmaya başlamadan önce yapın. Sonra durup izlemeyin!</p>
<p>Elbette, bu sefer bazıları durup izlemişti. Ve gördükleri şey, cadının batması ve bir daha çıkmaması, kötü sivri tepeli şapkasının yüze yüze uzaklaşması olmuştu. Sonra eve&#160;dönüp kahvaltı etmişlerdi.</p>
<p>Bu ırmakta, takip eden dakikalar boyunca pek bir şey olmadı. Sonra sivri tepeli şapka, sık sazlığa doğru yaklaşmaya başladı. Orada durdu ve yavaşça yükseldi. Siperliğin&#160;altından iki göz baktı...</p>
<p>Çevrede kimse kalmadığından emin olduğunda, öğretmen ve cadı - bulucu Bayan Sezgiye Kene, karmüstü kıyıya süründü ve sonra, tam güneş doğmaya başladığında, hızla&#160;ormana koştu. Bir porsuk bendine, içinde temiz bir elbise&#160;ve iç çamaşırı bulunan bir çanta bırakmıştı. Çantada bir&#160;kutu da kibrit vardı (yakalanma olasılığı varsa asla üzerinde kibrit taşımazdı, çünkü insanlara bazı fikirler verebileceğinden korkardı).</p>
<p>Eh, diye düşündü, yaktığı ateşin önünde kurunurken, daha kötü de olabilirdi. Neyse ki köyde okuma yazma bilen&#160;birileri kalmıştı, yoksa Bayan Kene’nin hali haraptı. Belki&#160;de kitabı büyük harflerle bastırması iyi olmuştu.</p>
<p>Aslında, Amatörler İçin Cadı Avı kitabını Bayan Kene yazmıştı ve insanların hâlâ cadıların yakılması ya da boğulması gerektiğine inandığı yerlerde birer kopyasının bulunmasını sağlamıştı.</p>
<p>Bu günlerde oralardan geçme olasılığı bulunan tek cadının, Bayan Kene’nin kendisi olduğundan, işler yolunda gitmediğinde kitap sayesinde güzel bir uyku çekebiliyor,&#160;suya atılmadan önce düzgün bir kahvaltı edebiliyordu. Bayan Kene için su, sorun değildi, çünkü Genç Elanımlar için&#160;Quirm Koleji’ne gitmişti. Orada, Ahlak Damarını sağlam&#160;(utmak için her sabah buz gibi suya dalmanız gerekiyordu.&#160;Ve 1 Numaralı Bosun düğümünü, suyun altında bile olsanız, dişlerinizle kolaylıkla çözebiliyordunuz.</p>
<p>Ah, evet, diye düşündü, botlarındaki suyu boşaltırken, iki de gümüş altı kuruşu olmuştu. İtkavşağı halkı gerçeklen de gittikçe salaklaşıyordu. Elbette, cadılarınızdan kurtulduğunuz zaman olan şeydi bu. Bir cadı yalnızca sizden&#160;itiraz daha bilgili olan birisiydi. İsmin anlamı buydu. Ve&#160;bazı insanlar, onlardan daha bilgili olanları sevmezdi, bu&#160;yüzden gezgin öğretmenler ve kütüphaneciler, bu günlerde oradan uzak duruyordu. Bu gidişle, İtkavşağı halkı&#160;kendilerinden daha bilgili olanları taşlamak istediklerinde,&#160;kendi domuzlarını taşlamaya başlayacaklardı.</p>
<p>Köy berbattı. Ne yazık ki umut vaat eden sekiz yaşında bir kız vardı ve Bayan Kene ona göz kulak olmak için arada&#160;bir oraya uğruyordu. Cadı olarak değil, elbette. Sabahları&#160;soğuk duş almayı sevse de insanın sevdiği şeylerde aşırıya kaçmaması gerekirdi. Bayan Kene, mütevazı bir elma&#160;satıcısı ya da falcı kılığına giriyordu. (Cadılar normalde&#160;lal bakmazdı, çünkü bu işte çok başarılıydılar. İnsanlar&#160;gerçekte neler olacağım bilmekten hoşlanmazdı, yalnızca&#160;geleceğin güzel olacağını bilmek isterdi. Ama cadılar acı&#160;şuruba şeker eklemezdi.)</p>
<p>Ne yazık ki ana caddede yürürken, Bayan Kene’nin şapkasındaki gizli yay bozulmuş, sivri tepesi fırlayıvermişti. Bu sorundan Bayan Kene bile sıyrılamazdı. Ah pekala,&#160;şimdi başka ayarlamalar yapması gerekecekti. Her zaman&#160;tehlikeli bir iş olmuştu Cadı-buluculuğu. Ama yapmak&#160;zorundaydmız. Yapayalnız büyüyen bir cadı, hüzünlü ve&#160;tehlikeli bir çocuk olurdu...</p>
<p>Durup ateşe baktı. Neden aklına Tiffany Sızı gelmişti? Neden şimdi?..</p>
<p>Çabuk çabuk çalışarak ceplerini boşalttı ve bir hercü-merç yapmaya başladı.</p>
<p>Hercümerçler işe yarıyordu. Onlar hakkında kesin olarak söyleyebileceğiniz tek şey buydu. Onları biraz iplik, birkaç dal ve o anda cebinizde bulunan şeylerden yapıyordunuz. On beş bıçaklı, üç tornavidalı, minik büyüteçli ve&#160;tavuklardan kulak kiri çekmek için gereken aleti olan çakılar neyse, cadılar için de hercümerç oydu.</p>
<p>Ne yaptıkları kesin olarak bilinmiyordu, ama Bayan Kene’ye göre kendi zihninizin bir şekilde bildiği gizli şeyleri ortaya çıkarıyorlardı. Her seferinde yeni bir hercümerç&#160;yapmanız gerekirdi ve yalnızca kendi ceplerinizde bulunan&#160;şeyleri kullanabilirdiniz. Ama, ne olur ne olmaz diye, cebinizde ilginç şeyler bulundurmanızın zararı yoktu.</p>
<p>Bir dakikadan daha kısa bir süre içinde, Bayan Kene şu malzemelerden bir hercümerç çıkarmıştı:</p>
<p>Otuz santimlik bir cetvel</p>
<p>Bir bot bağcığı</p>
<p>Bir parça kullanılmış sicim</p>
<p>Biraz siyah yün</p>
<p>Bir kurşunkalem</p>
<p>Bir kalemtıraş</p>
<p>Ortasında delik olan küçük bir taş</p>
<p>İçinde Roger adlı bir un kurduyla un kurdunun yemesi için bir parça ekmek bulunan bir kibrit kutusu, çünkü her&#160;lıercümerçte canlı bir varlık bulunması gerekirdi</p>
<p>Bayan Safaltm’m Yağlı Boğaz Pastilleri’nden yaklaşık yarım paket</p>
<p>Bir düğme</p>
<p>Kedi beşiğine ya da belki çok tuhaf bir kuklanın dolaşık iplerine benziyordu.</p>
<p>Bayan Kene, hercümerin onu okumasını bekleyerek baktı. Sonra cetvel döndü; boğaz pastilleri, küçük bir kırmızı toz bulutu halinde patladı, kurşunkalem uçup gitti ve&#160;Bayan Kene’nin şapkasına saplandı, cetvel kırağı ile kaplandı.</p>
<p>Bunun olmaması gerekiyordu.</p>
<p>Bayan İhanet, kulübesinde, aşağı katta oturdu ve yukarı kattaki alçak tavanlı yatak odasında uyuyan Tiffany’yi izledi. Bunu, kararmış pirinç karyolada oturmakta olan fare&#160;aracılığıyla yapıyordu. Daha akşamüstü olmasına rağmen&#160;rüzgâr gri pencerelerin arkasında -Bayan İhanet elli üç&#160;yıldır temizlemeye zahmet etmemişti onları ve Tiffany de</p>
<p>bütün kirleri yok etmeyi başaramamıştı- rüzgâr ağaçların arasında uluyordu.&#160;&#160;&#160;&#160;...</p>
<p>Onu arıyor, diye düşündü, kucağındaki bir başka fareye bayat fare yedirerek. Ama onu bulamayacak. O burada güvende.</p>
<p>Sonra fare peynirden başını kaldırdı. Bir şey duymuştu. “Size sööledim! Kız buralarda bi yerde, millet!”</p>
<p>“Neden ihtiyar kocakarıyla konuşamıyoz, anlamadım. Biz cadılarla iyi anlaşırız.”</p>
<p>“Olabilir, ama bu cadı tammmm bi baş belasıymış. Pat-tes kilerinde korkunç bi iblis varmış.”</p>
<p>Bayan İhanet şaşırdı. “Onlar olabilir mi?” diye fısıldadı kendi kendine. Sesler yerin altından geliyordu. Fareyi gönderdi. Fare tahtaların üzerinde koşturdu ve bir deliğe&#160;daldı.</p>
<p>“Seni hayal kırıklıma uuratmak istemem, ama şu anda bi pattes kilerindeyiz ve burası pattes dolu.”</p>
<p>Bir süre sonra bir ses, “Ee, nerde o zaman?” dedi.</p>
<p>“Belki izne çıkmıştır?”</p>
<p>“Bi iblis niye izne çıkçakmış ki?”</p>
<p>“İhtiyar anasıyla babasını görmek için olabilir mi?”</p>
<p>“Ah, he ye? İblislerin anası var, ööle mi?”</p>
<p>“Amanın! Tartışmayı bırakçak mısınız? Kocakarı bizi duyabilir!”</p>
<p>“Yok, kadın yarasa kadar kör ve kazık kadar sağırmış, ööle diyolar.”</p>
<p>Farelerin kulakları keskindir. Fare kilerin eski kaba taş dııvarının dibinde, yer hizasında dışarı çıktığında Bayan&#160;llıanet gülümsedi.</p>
<p>Farenin gözleriyle baktı. Fare loşlukta da iyi görebiliyordu.</p>
<p>Yerde, minik adamlardan oluşan küçük bir grup ilerliyordu. Mavi derileri dövmelerle ve kirle kaplıydı. Hep-ı çok pis etekler giymişlerdi ve her biri, kayışlarla sırtına bağlanmış boyu kadar uzun bir kılıç taşıyordu. Ve kızıl,&#160;ama gerçek turuncu-kızıl saçları ensede toplanmıştı. Biri&#160;miğfer olarak tavşan kafatası takmıştı. Kafatası durmak-■ azın gözlerinin önüne kayıp durmasa daha korkutucu gö-ıünürdü.</p>
<p>Yukarıdaki odada, Bayan İhanet yine gülümsedi. Demek Bayan Ihanet’i duymuşlardı, öyle mi? Ama yeterince duymamışlardı anlaşılan.</p>
<p>Dört küçük adam, eski bir fare deliğinden sıkışarak geçip, kilerden çıkarken, iki ayrı fare, üç böcek ve bir güve la rafından izleniyordu. Küçük adamlar ayak uçlarına basa&#160;basa yerde yürüdüler ve uyuduğu açıkça belli olan yaşlı bir&#160;cadının önünden geçtiler; ta ki cadı sandalyesinin kollarına güm diye vurup bağırana kadar:</p>
<p>“Yazıklar olsun! Gördüm sizi, sizi mini sinsi herifler!”</p>
<p>Feegle’lar paniğe kapılarak tepki verdiler, şok ve bay-ı anlık içinde çarpıştılar.</p>
<p>“Size hareket etmenizi söölediimi hatırlamıyom!” diye I »ağırdı Bayan İhanet, korkunç bir biçimde sırıtarak.</p>
<p>“Ah, eyvah, eyvah, eyvah! Nasıl konuşulcaanı biliyo!” diye ağladı biri.</p>
<p>“Siz Nac Mac Feegle halkısınız, diil mi? Ama kabile işaretlerini bilmiyom. Sakin olun, sizi kızartmıycam. Sen!&#160;Adm ne?”</p>
<p>“Adım Herhangibi Rob, Tebeşir Tepe kabilesinin Koca Adamı’yun,” dedi tavşan kafatasından miğferi olan iri&#160;adam. “Ve...”</p>
<p>“He ye Koca Adam, ööle mi? O zaman benlen konuşurken takkeni çıkarma nezaketini göstercen!” dedi Bayan İhanet, feci eğlenerek. “Hem, dik dur! Bu evde kambur çıkartmaya izin yok!”</p>
<p>Dört Feegle hemen dimdik oldu.</p>
<p>“Tamam!” dedi Bayan İhanet. “Peki diyerlerinin adı ne?”</p>
<p>“Bu kardeşim Kaçık Wullie, hamfendi,” dedi Herhan-gibir Rob. Yanındaki Feegle’ın omzunu sarstığında küçük adam hemen ciyakladı. Wullie, dehşet içinde durmuş,&#160;Enochi ile Athootita’ya bakıyordu.</p>
<p>“Diğer ikiniz... demek istediim, diyer ikiniz?” dedi Bayan İhanet. “Sen, ordaki. Seni kastediyom. Fare tulumu ta-şıyon. Sen ozan mısın?”</p>
<p>“He ye, hamfendi,” dedi Feegle. Diğerlerinden daha derli toplu ve daha temiz görünüyordu, ama itiraf etmek gerekir&#160;ki eski kütüklerin altında bile Kaçık YVullie’den daha derli&#160;toplu ve daha temiz şeyler bulmak mümkündür.</p>
<p>“Adm...?”</p>
<p>“Kocaçene Billy, hamfendi.”</p>
<p>“Bana dik dik bakıyon, Kocaçene Billy,” dedi Bayan İhanet. “Korkuyon mu?”</p>
<p>“Hayır, hamfendi. Hayran hayran bakıyodum. Böylesi-ııe... cadımsı... bi cadı görmek yüreeme iyi geliyo da.”</p>
<p>“Geliyo, ööle mi?” dedi Bayan İhanet, kuşkuyla. “Benden korkmadıından emin misin, Bay Kocaçene Billy?”</p>
<p>“Evet, hamfendi. Ama sizi mutlu etçekse korkabilirim,” dedi Billy dikkatle.</p>
<p>“Hah!” dedi Bayan İhanet. “Eh, görüyorum ki... görüyüm ki burada akıllı biri var. İri yarı arkadaşın kim, Billy</p>
<p>Bey?”</p>
<p>Billy, Koca Yan’ın kaburgalarını dürtükledi. Boyuna poşuna rağmen, ki bir Feegle için dev gibi sayılırdı, çok endişeli görünüyordu. Büyük kasları olan pek çok kişi gibi, o da başka açılardan güçlü kişiler karşısında sinirli oluyordu.</p>
<p>Koca Yan ayaklarına bakarken, “Adı Koca Yan, hamfendi,” diye yardımcı oldu Kocaçene Billy.</p>
<p>“Koca dişlerden yapılmış bi kolye taktımı görüyom,” dedi Bayan İhanet. “İnsan dişleri mi onlar?”</p>
<p>“He ye, hamfendi. Dört tane, hamfendi. Bayılttıı her adam için bi tane.”</p>
<p>“İnsan adamlardan mı bahsediyon?” diye sordu Bayan İhanet, hayretle.</p>
<p>“He ye, hamfendi,” dedi Kocaçene Billy. “Genellikle tepe üstü aaçtan kellelerine dalar. Çok saalam bi kellesi vardır&#160;Koca Yan’m,” diye ekledi, belki anlatamamıştır diye.</p>
<p>Bayan İhanet arkasına yaslandı. “Şindi de bi zaamet neden evimde gizli gizli dolaştıınızı açıklayıverdi,” dedi.&#160;“Hadi bakiim, dökülün!”</p>
<p>Minik, çok minik bir duraksamadan sonra Herhangibir Rob mutlulukla yanıt verdi, “Ah, şeey, bu kolay. Biz mum-bar avlıyoduk.”</p>
<p>“Hayır, mumbar avlamıyodunuz!” dedi Bayan İhanet, sertçe. “Çünkü mumbar koyun baarsaadır ve içine kıyma,&#160;baharat, pirinç doldurulup dolma yapılır.”</p>
<p>“Ah, ancak gerçeeni bulamadıımızda onu kullanırız, hamfendi,” dedi Herhangibir Rob, dikkatle. “O dediin ger-çeenin yatımda ne ki? Ah, sinsi bi hayvandır mumbar, inini şeyde... pattes kilerinde yapar.</p>
<p>“Ve gerçek bu, ööle mi? Mumbar avlıyodunuz? Ööle mi Kaçık Wullie?” dedi Bayan İhanet, aniden keskinleşen bir&#160;sesle. Bütün gözler, ki bir kulağakaçana ait olanlar da vardı&#160;aralarında, talihsiz Wullie’ye döndü.</p>
<p>“Şey... he ye... aaah... aarg... eyvah, eyvah, eyvah!” diye inledi Kaçık Wullie ve dizlerinin üzerine çöktü. “Lütfen bana korkunç bişii yapmayın hamfendi!” diye yalvardı.&#160;“Şu Kulaakaçan bana pis pis bakıyo!”</p>
<p>“Pekâlâ, baştan başlayalım,” dedi Bayan İhanet. Uzanıp gözbağını çıkardı. O iki yanındaki kafataslarma dokunurken Feegle’lar gerilediler.</p>
<p>“Yalanın kokusunu almak için gözlere ihtiyacım yok,” dedi. “Bana neden buraya geldiğinizi söyleyin... Bir daha&#160;söyleyin.”</p>
<p>Herhangibir Rob bir an duraksadı. Mevcut koşullar altında, büyük bir cesaret gösterisiydi bu. Sonra konuştu:</p>
<p>“Bu, koca mini kocakarı hakkında, hamfendi. Onun için geldik.”</p>
<p>“Koca mini... Ah, Tiffany’yi mi kastediyorsunuz?”</p>
<p>“He ye!”</p>
<p>“Şu koca kızlardan birini taşıyoz,” dedi Kaçık Wullie, cadının kör bakışlarıyla karşılaşmaktan kaçınarak.</p>
<p>“Vecibe demek istiyor, hamfendi,” dedi Herhangibir Rob, dik dik kardeşine bakarak. “Anlamı.</p>
<p>“... İtaatsizlik edemeyeceğiniz muazzam bir görev,” dedi Bayan İhanet. “Vecibenin ne demek olduğunu biliyorum. Ama neden?”</p>
<p>Bayan İhanet, yaşadığı 113 sene boyunca pek çok şey duymuştu, ama şimdi, birkaç günlüğüne de olsa, bir Nac&#160;MacFeegle kabilesinin keldalığım yapmış olan bir insan&#160;kızı hakkmdaki hikâyeyi dinlerken hayretten hayrete düşüyordu. Ve siz, birkaç günlüğüne bile olsa, onların kel-dalığım yapmışsanız, size her zaman göz kulak olurlardı,&#160;sonsuza dek...</p>
<p>“Ve o, bizim tepelerin kocakarısı,” dedi Kocaçene Billy. “Onları önemsiyo, onları güvende tu tüyo. Ama...”</p>
<p>Billy duraksadı ve Herhangibir Rob devam etti:</p>
<p>“Bizim kelda düşler görüyo. Gelecee dair düşler. Tepelerin dotıduu, herkesin öldüü ve koca mini kocakarının buzdan bi taç giydii düşler!”</p>
<p>“Aman Tanrım!”</p>
<p>“He ye, dahası da var! ” dedi Billy, kollarını açarak. “Buzdan bi diyarın ortasında büyüyen yeşil bi aaç gördü! Demirden bi yüzük gördü! Kalbinde çivi olan bi adam gördü! Bi tavuk istilası ve adam gibi yürüyen bi peynir gördü! ”</p>
<p>Bir sessizlik oldu ve sonra Bayan İhanet, “İlk ikisi, ağaç ve yüzük sorun değil; bunlar güzel, gizemli... simgeler. Çivi&#160;de mecazi. Ama peynir hakkında emin değilim -Horace’ı&#160;kastediyor olabilir mi?- ve tavuklar... Tavuk istilası olabileceğinden emin değilim, sen ne düşünüyorsun?”</p>
<p>“Jeannie, hepsinden çok emindi,” dedi Herhangibir Rob. “Rüyasında pek çok tuhaf ve endişe verici şey gördü,&#160;bu yüzden biz de koca mini kocakarının ne âlemde olduu-nu görelim dedik.”</p>
<p>“Ve dördünüz bunca yol geldiniz, ööle mi?” dedi Bayan İhanet.</p>
<p>“Ah, bizim delikanlılardan bikaç kişi daha getirdik,” dedi Rob. “Ama hepsini birden getirmek istemedik, bilirsin. Onlar dışarıda, ormanda.”</p>
<p>“Kaç kişisiniz, o zaman?”</p>
<p>“Ah, üç aşşaa beş yukarı beş yüz.</p>
<p>Bayan İbanet’in muhtelif gözleri ona bakakaldı. Herhangibir Rob irkilmeden, haşin bir dürüstlükle karşılık verdi bakışlarına.</p>
<p>“Çok şerefli bir girişime benziyor,” dedi Bayan İhanet. “Neden yalan söyleyerek başladın madem?”</p>
<p>“Ah, yalan daha ilginç olcaktı,” dedi Herhangibir Rob.</p>
<p>“İşin, gerçeği bana oldukça ilginç geldi,” dedi Bayan İhanet.</p>
<p>“Olabilir, ama ben hikâyeye devler, korsanlar ve büyülü gelincikler de katçaktım,” diye bildirdi Rob. “Paranın karşılığını alçaktın!”</p>
<p>“Ah, pekâlâ,” dedi Bayan İhanet. “Bayan Kene, Tiffany’yi bana getirdiğinde, onu tuhaf güçlerin koruduğunu söylemişti.”</p>
<p>“He ye,” dedi Herhangibir Rob, gururla. “O biziz işte.”</p>
<p>“Ama Bayan Kene büyüklük taslamayı pek seviyor,” dedi Bayan İhanet. “Üzgünüm, ama söylediklerini pek dinlemedim. Bana devamlı bu kızların gerçekten öğrenmeye&#160;pek hevesli olduğunu söylüyor. Ama çoğu, delikanlıları&#160;etkilemek için cadı olmak isteyen yarım akıllı kızlar ve birkaç gün sonra kaçıyorlar. Ama bu seferki değil, hayır! O&#160;kaçılacak şeye doğru koşuyor! Kış Ustası’yla dans etmeye&#160;çalıştığını biliyor musunuz?”</p>
<p>“He ye. Biliyoz. Ordaydık,” dedi Herhangibir Rob.</p>
<p>“Gerçekten mi?”</p>
<p>“He ye. Sizi takip ettik.”</p>
<p>“Oradaki kimse sizi görmedi. Görseler bilirdim,” dedi Bayan İhanet.</p>
<p>“He ye. Şeey, kimseye görünmemek konusunda iyiyiz-dir,” dedi Herhangibir Rob gülümseyerek. “Bizi nasıl göremedikleri şaşırtıcı.”</p>
<p>“Kız, Kış Ustası’yla dans etmeye çalıştı,” diye yineledi Bayan İhanet. “Ona bunu yapmamasını söylemiştim.”</p>
<p>“Ah, bize de hep bissürü şeyi yapmamamızı söölerler,” dedi Herhangibir Rob. “Neyi yapmanın daha ilginç olcaanı&#160;bu şekilde ööreniriz!”</p>
<p>Bayan İhanet bir fare, iki kuzgun, pek çok güve ve bir kulağakaçanın gözleriyle baktı ona.</p>
<p>“Gerçekten mi?” dedi ve içini çekti. “Evet, bu kadar yaşlı olmanın sorunu şu: Gençlik o kadar uzakta kaldı ki,&#160;bilirsin, bazen sanki başkasının yaşadığı bir şeymiş gibi geliyor. Uzun bir ömür doğal değil, gerçek bu. Asıl...”</p>
<p>“Kış Ustası koca mini kocakarıyı arıyo, hamfendi,” dedi Herhangibir Rob. “Onun Kış Ustası’yla dans ettiğini gördük. Şindi de Kış Ustası onu arıyo. Rüzgârın ulumasında&#160;duyuyo onu.”</p>
<p>“Biliyorum,” dedi Bayan İhanet. Durdu ve bir an dinledi. “Rüzgâr dinmiş,” dedi. “Kış Ustası onu buldu.”</p>
<p>Bastonlarını kaptı ve merdivene doğru koşturdu, şaşırtıcı bir hızla tırmandı. Feegle’lar onu geçip içeri doluştular. Tiffany dar bir yatakta yatıyordu.</p>
<p>Odanın her köşesinde, birer tabağın içinde birer mum yanıyordu.</p>
<p>“Ama onu nasıl buldu?” diye sordu Bayan İhanet. “Kızı saklamıştım! Siz, mavi adamlar, hemen odun getirin!” Dik&#160;dik baktı onlara. “Dedim ki, hemen...”</p>
<p>Birkaç gümleme duydu. Toz yatışıyordu. Feegle’lar beklenti içinde Bayan Ihanet’i izliyordu. Ve yatak odasının minik şöminesine dallar... bir sürü dal yığılmıştı.</p>
<p>“Aferin,” dedi Bayan İhanet. “Nihayet!”</p>
<p>Bacadan aşağı kar taneleri süzülüyordu.</p>
<p>Bayan İhanet bastonlarını önünde çaprazladı ve ayağını hızla yere vurdu.</p>
<p>“Yan odun, harlan ateş!” diye bağırdı. Ocaktaki odunlar alevlerle parladı. Ama şimdi pencerede kırağı oluşuyor, eğreltiotuna benzeyen beyaz dallar çıtırdayarak cama yayılıyordu.</p>
<p>“Bu yaşta tahammül etmeyeceğim buna!” dedi cadı.</p>
<p>Tiffany gözlerini açtı ve sordu:</p>
<p>“Neler oluyor?”</p><div><img src="main-11.jpg" alt=""/></div>
</body>
</html>