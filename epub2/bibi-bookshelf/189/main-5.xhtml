<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h5>“Fış fışaargg kayıkçı of kayıkçının fış fı^üreee</h5><h5>w hoppi<sub>dj</sub> küreee eder yureee f<sub>lş</sub> f<sub>lşaa</sub>rggg-</h5>
<p>AM4 2VII utsTinrın!”</p>
<p>Ve böylece kütük Feegle’dan yüküyle birlikte eğildi ve şarkı eşliğinde çağlayanın sisleri arasında gözden kayboldu.</p>
<p>Tiffany balina sırtına benzeyen Tebeşir’in üzerinde uçtu. Şimdi beyaz bir balinaya benziyordu, ama kar burada&#160;çok derin görünmüyordu. Karı ovalara süpüren acı rüzgâr,&#160;aynı zamanda onu buralardan uzağa süpürüyordu. Karın&#160;yığılmasına yardımcı olan ağaçlar yoktu ve duvarlar pek&#160;azdı.</p>
<p>Tiffany, eve yaklaşırken aşağıdaki korunaklı alanlara baktı. Kuzulama ağıllarını kurmaya başlamışlardı. Senenin bu zamanı için çok fazla kar vardı -bu kimin ha tasıydı&#160;peki?- ama kar olsa da, olmasa da dişi koyunlar kendi zamanlarına uyardı. Çobanlar, kuzulama döneminde soğuğun ne kadar keskin olabildiğini bilirdi; kış asla savaşmadan pes etmezdi.</p>
<p>Tiffany avluya kondu ve uçan süpürgeye birkaç kelime söyledi. Ne de olsa onun süpürgesi değildi. Süpürge yine&#160;yükseldi ve dağlara doğru fırladı. İşin hilesini biliyorsanız,&#160;bir süpürge her zaman evini bulabilir.</p>
<p>Buluşmalar, kahkahalar, birkaç damla gözyaşı oldu. Herkes Tiffany’nin fasulye sırığı gibi uzadığını, neredeyse&#160;annesinin boyuna geldiğini ve bu tür zamanlarda söylenen&#160;diğer şeyleri söyledi.</p>
<p>Tiffany, cebindeki minik Cornucopia dışında bütün eşyalarını geride bırakmıştı. Günlüğünü, giysilerini, her şeyini. .. Fark etmezdi. O kaçmamıştı, evine koşmuştu ve işte buradaydı, kendini bekliyordu. Bir kez daha, botlarının altında kendi topraklarını hissedebiliyordu.</p>
<p>Sivri şapkayı kapının arkasına astı ve gidip adamların ağıl kurmasına yardım etti.</p>
<p>Güzel bir gündü. Bulanıklığın içine birazcık güneş ışığı sızmayı başarıyordu. Karın beyazlığının üzerinde bütün renkler parlak görünüyordu, burada oldukları gerçeği bile&#160;tek başına onlara özel bir ışıltı veriyordu sanki. Ahır duvarındaki eski koşum takımları gümüş gibi parlıyordu; eskiden kasvetli gelen kahverengiler ve griler bile şimdi kendilerine has can sahibiydi.</p>
<p>Tiffany boya kutusunu ve kıymetli kâğıtlarından birkaç tanesini çıkardı, ve gördüklerinin resmini yapmaya çalıştı. Burada da bir tür büyü vardı. Her şey ışık ve gölgeye&#160;bağlıydı. Gölgeyi ve ışıltıyı, her yaratığın dünyada bıraktığı şekli kağıda dökmeyi başarabilirseniz, o şeyin kendisini&#160;elde etmiş oluyordunuz.</p>
<p>Daha önce yalnızca renkli tebeşirlerle resim yapmıştı. Boya çok daha iyiydi.</p>
<p>Güzel bir gündü. Sırf ona ayrılmış bir gün. Tiffany içindeki bazı kısımlarının açıldığını, saklandıkları yerden çıktıklarını hissedebiliyordu. Yarın ev işleri olacaktı, insanlar endişe içinde çiftliğe gelip cadıdan yardım isteyeceklerdi.&#160;Acı yeterince güçlüyse, kimse onu yok eden cadının en son&#160;iki yaşındayken entarisiyle ortalıkta koşuştururken hatırladığı biri olduğunu umursamıyordu.</p>
<p>Yarın... her şey olabilir. Ama bugün kış dünyası renklerle doluydu.</p><div><img src="main-29.jpg" alt=""/></div><h4>Böfüm 1 2 TÜRKÜ BÜLIĞI</h4>
<p>Ovaların her yerinde bir tuhaflıktan bahsediliyordu. Çağlayanın hemen üzerindeki barakada yaşayan yaşlı&#160;adamın kayığı meselesi vardı, örneğin. Anlatılanlara göre&#160;kayık kendi kendine, o kadar hızlı kürek çekerek uzaklaşmıştı ki, suyun üzerinde yusufçuk gibi sekiyordu; ama&#160;içinde kimse yoktu. Kayık, ırmağın araba yolunun altından&#160;geçtiği İkigömlek’te bağlanmış olarak bulunmuştu. Ama&#160;sonra, hanın dışında bekleyen gececi posta arabası kendi&#160;kendine kaçmıştı ve bütün posta çuvallarını geride bırakmıştı. Arabacı arabayı kovalamak için bir at ödünç almıştı&#160;ve arabayı Tebeşir’in gölgesinde, bütün kapıları açık halde,&#160;atsız olarak bulmuştu.</p>
<p>At iki gün sonra, iyi giyimli genç bir adam tarafından getirilmişti. Adam onu başıboş dolaşırken bulduğunu&#160;söylemişti. Ama şaşırtıcı bir biçimde, at iyi beslenmiş ve&#160;bakılmış görünüyordu.</p>
<p>Şatonun duvarlarını tarif etmenin en iyi yolu, kaim, çok kaim demek olurdu. Gece nöbetçi konmuyordu, çünkü&#160;saat sekizde her yeri kilitleyip evlerine gidiyorlardı. Bunun yerine, eskiden nöbetçilik yapan ve şimdi resmi gece&#160;bekçisi olan ihtiyar Robbins vardı, ama onun saat dokuzda&#160;ateşin önünde uyuyakaldığını herkes bilirdi. Robbins’in,&#160;saldırı olursa çalması gereken eski bir borazanı vardı, ama&#160;kimse bunun ne işe yarayacağından emin değildi.</p>
<p>Roland, Balıkçıl Kulesi’nde kalıyordu, çünkü kaldığı yer uzun bir merdivenin sonundaydı ve teyzeleri tırmanmaktan fazla hoşlanmıyordu. Aynı zamanda, kalın, çok kaim&#160;duvarları vardı ve bu da iyi bir özellikti, çünkü saat on birde biri kulağına bir borazan dayadı ve tüm gücüyle çaldı.</p>
<p>Roland yataktan sıçradı, kaz tüyü yorgana takıldı, buz gibi zemini kaplayan kilimde kaydı, kafasını dolaba çarptı&#160;ve çılgınca çaktığı üçüncü kibritle mum yakmayı başardı.</p>
<p>Yatağının yanındaki komodinin üzerinde kocaman bir körük duruyordu ve İhtiyar Robbins’in borazanı da ucuna&#160;takılmıştı. Oda, gölgeler dışında boştu.</p>
<p>“Kılıcım var, biliyor musun,” dedi. “Ve onu nasıl kullanacağımı biliyorum!”</p>
<p>“Agh, sen çoktan öldün,” dedi bir ses tavandan. “Domuz gibi horlarkene yataanda mini mini parçalar halinde doorandın. Yalnızca şaka yapıyom, biliyon. Hiçbirimiz</p>
<p>sana zarar vermek istemiyoz.” Kirişlerin arasındaki karanlıktan bazı telaşlı fısıltılar geldi ve sonra ses devam etti: “Mini bi düzeltme: çooomuz sana zarar vermek istemiyoz.&#160;Ama Koca Yan konusunda endişelenme, o zaten kimseyi&#160;sevmez.”</p>
<p>“Siz kimsiniz?”</p>
<p>“He ye, bak işte, yine yanlış anlıyon,” dedi ses, sohbet edercesine. “Ben yukarıdayım ve iyice silahlanmış durumdayım, bilirsin, sen de aşşaadasm, mini gecelimle iyi bi hedef oluşturuyosun ve soruları soran kişinin sen olduunu&#160;sanıyosun. Demek savaşmayı biliyon, ööle mi?”</p>
<p>“Evet!”</p>
<p>“Yani koca mini kocakarıyı kurtarmak için canavarlarla savaşırsın? Ööle mi?”</p>
<p>“Koca mini kocakarı?”</p>
<p>“Sen Tiffany diycen.”</p>
<p>“Tiffany Sızı mı demek istiyorsun? Ona ne oldu?”</p>
<p>“Sana ihtiyaç duyduunda ona yardım etmeye hazır ol-can mı?”</p>
<p>“Evet! Elbette! Siz kimsiniz?”</p>
<p>“Ve nasıl savaşıldımı biliyon?”</p>
<p>“Kılıç Ustasının El Kitabı’nı baştan sona okudum!” Birkaç saniye sonra, yüksek gölgelerden gelen ses, “Ah,”&#160;dedi, “sanırım bu plandaki mini kusurun üzerine parmaa-mı bastım...”</p>
<p>Şatonun avlusunda bir silahhane vardı. Ahım şahım bir silahhane sayılmazdı. Birbirine uymayan muhtelif&#160;parçalardan yapılmış bir zırh, birkaç kılıç, kimsenin kaldıramadığı bir savaş baltası ve son derece güçlü güvelerin&#160;saldırısına uğramış görünen zincir bir zırh vardı. Orada&#160;burada, kılıç egzersizinde kullanmak için düşünülmüş,&#160;büyük yaylar üzerinde duran tahta mankenler vardı ve&#160;şu anda Feegle’lar, Roland’m onlardan bir tanesine büyük&#160;şevkle saldırmasını izliyorlardı.</p>
<p>“Ah şeey,” dedi Koca Yan ümitsizlikle, Roland oraya buraya sıçrarken. “Ona karşı koymayan tahta parçalarından başka hiçbi şeyle karşılaşmazsa, iyi idare edebilir.”</p>
<p>“Ama hevesli,” diye işaret etti Herhangibir Rob, Roland ayağını mankene dayayıp kılıcının ucunu saplandığı yerden kurtarmaya çalışırken.</p>
<p>“Ah, he ye.” Koca Yan kasvetli görünüyordu.</p>
<p>“Hareketleri iyi ama, itiraf etmen lazım,” dedi Rob.</p>
<p>Roland kılıcı mankenden çıkarmayı başardı, manken eski yayının üzerinde sallandı ve Roland’m kafasına çarptı.</p>
<p>Oğlan gözlerini kırpıştırarak Feegle’lara baktı. Onları, Peri Kraliçesi’nden kurtarıldığı zamandan hatırlıyordu.&#160;Nac Mac Feegle’larla karşılaşan biri, unutmak için çok çabalasa bile, onları kolay kolay unutamazdı. Ama her şey&#160;belirsizdi. Zamanın yarısında deh gibiydi ya da baygındı ve&#160;o kadar çok tuhaflık görmüştü ki nelerin gerçek, nelerin&#160;gerçek dışı olduğunu bilmek zordu.</p>
<p>Artık gerçek olduklarını biliyordu. Böyle bir şeyi kim uydururdu ki? Tamam, içlerinden biri kendi başına</p>
<p>yuvarlana yuvarlana dolaşan bir peynirdi, ama kimse kusursuz değildir zaten.&#160;&#160;&#160;&#160;-</p>
<p>“Ne yapmam gerekecek, Bay Herhangibir?” dedi.</p>
<p>İşin bu kısmı Herhangibir Rob’u endişelendiriyordu. Yeraltı Dünyası gibi laflar insanlara yanlış fikir verebilirdi.</p>
<p>“Bi... bi hanımı kurtarman lazım,” dedi. “Koca mini kocakarıyı diil. Başka bi... hanımı. Seni onun oturduuu yere götürebiliriz. Orası... yer altı gibi, bilirsin. Hanım... uyu-yo. Ve senin tek yapman gereken onu dışarı çıkarmak gibi&#160;bişey.”</p>
<p>“Ah, Orpheo’nun Euniphon’u Yeraltı Dünyası’ndan kurtarması gibi diyorsun?” dedi Roland.</p>
<p>Herhangibir Rob boş boş baktı.</p>
<p>“Bir Ephebe mitidir,” diye devam etti Roland. “Sözde bir aşk hikâyesi, ama aslında yazın her sene geri dönmesini&#160;anlatan bir mecaz. Bu hikâyenin bir sürü çeşidi vardır.”</p>
<p>Feegle’lar boş boş bakmaya devam ettiler. Feegle’ların çok endişe verici bakışları vardır. Bu açıdan tavuklardan&#160;da beterdirler.<a id="footnote1"></a><sup><a href="#bookmark0">1</a></sup></p>
<p>“Mecaz, insanların dooru olanı anlamasına yardım etmek için söylenen bi tür yalandır,” dedi Kocaçene Billy, ama bunun da pek yardımı olmadı.</p>
<p>“Ve güzel bir müzik çalarak kadının özgürlüğünü kazanır,” diye ekledi Roland. “Sanırım lavta çalıyordu. Ya da belki lir.”</p>
<p>“Agh, şeey, bu bize uyar,” dedi Kaçık Wullie. “Biz çalma ve martaval atma konusunda uzmanızdır.”</p>
<p>“Bunlar müzik enstrümanları,” dedi Kocaçene Billy. Başım kaldırıp Roland’a baktı. “Sen çalabiliyon mu bayım?”</p>
<p>“Teyzelerimin bir piyanosu var,” dedi Roland, kuşkuyla. “Ama ona bir şey olursa başım gerçekten belaya girer. Şatoyu başıma yıkarlar.”</p>
<p>“Kılıç olsun, o zaman,” dedi Herhangibir Rob, gönülsüzce. “Gerçek biriyle dövüştüün oldu mu bayım?”</p>
<p>“Hayır. Nöbetçilerle çalışmak istedim, ama teyzelerim izin vermedi.”</p>
<p>“Ama daha önce kılıç kullandın, diil mi?”</p>
<p>Roland utanmış göründü:</p>
<p>“Son zamanlarda değil. Pek sayılmaz. Şey... aslında hiç kullanmadım. Teyzelerim diyor ki...”</p>
<p>“Ee, nasıl çalışıyon o zaman?” diye sordu Rob, dehşet içinde.</p>
<p>“Şey, odamda büyük bir ayna var, anlıyorsundur ve ben egzersizimi... aslında...” diye başladı Roland ve&#160;Feeglelarm yüzlerindeki ifadeyi görünce sustu. “Özür dilerim,” diye ekledi. “Sizin aradığınız türden biri olduğumu&#160;sanmıyorum...”</p>
<p>“Ah, ben ööle demezdim,” dedi Herhangibir Rob, bitkinlik içinde. “Kocakarıların kocakarısına bakılırsa, dooru delikanlı sensin. Yalnız, savaşcak biri lazım sana...”</p>
<p>Her zaman kuşkulu biri olan Koca Yan kardeşine baktı ve onun bakışlarını izleyerek eski zırhı buldu.</p>
<p>“Ah, ööle mi?” diye hırladı. “Eh, ben diz olmam!”</p>
<p>Ertesi gün iyi bir gündü, ta ki küçük, kalabalık bir dehşet çanağı olduğu ana kadar.</p>
<p>Tiffany erkenden kalktı ve ateşleri yaktı. Annesi aşağı indiğinde hararetle mutfak zeminini fırçalamakla meşguldü.</p>
<p>“Şey... senin bu tür şeyleri büyüyle yapman gerekmiyor muydu hayatım?” dedi annesi. Cadılığın amacını doğru&#160;düzgün anlayamamıştı.</p>
<p>“Elayır anne, yapmamam gerekiyor,” dedi Tiffany, ovmaya devam ederek.</p>
<p>“Ama elini şöyle bir sallayıp bütün kirlerin uçup gitmesini sağlayamıyor musun?”</p>
<p>“Asıl sorun, kirin ne olduğunu büyüye anlatmak,” dedi Tiffany, bir lekeyi ovarak. “Escrow’da bir cadı yanlış yapmış ve sonunda bütün zemin ve kadının sandaletleri yok&#160;olmuş. Neredeyse ayak parmaklarından birisi de gidiyormuş.”</p>
<p>Bayan Sızı geriledi. “Ben ellerini sallaman gerektiğini sanıyordum,” diye mırıldandı sinirli sinirli.</p>
<p>“Bu da işe yarıyor,” dedi Tiffany, “ama ancak onları bir yer fırçasıyla yerin üzerinde sallıyorsan.”</p>
<p>Yeri silmeyi bitirdi. Lavabonun altını da temizledi. Bütün dolapları açtı, temizledi ve yeniden yerleştirdi. Masayı temizledi ve sonra çevirip altını temizledi. Bacakların altını, yere dokundukları yeri bile sildi, işte o zaman Bayan&#160;Sızı gidip başka yerde iş buldu, çünkü bunun ev temizliğiyle ilgili olmadığı açıktı.</p>
<p>Değildi de. Havausta Nine’nin bir kez söylediği gibi, eğer burnunuz havada dolaşmak istiyorsanız, iki ayağınızı&#160;sıkıca yere basmanız gerekir. Yer silmek, odun kesmek, çamaşır yıkamak, peynir yapmak... Bu işler sizi yere indirir,&#160;nelerin gerçek olduğunu öğretirdi. Zihninizin küçük bir&#160;kısmını onlara ayırır, düşüncelerinize bir düzene girip yerleşmeleri için zaman tanırdınız.</p>
<p>Burada Kış Ustası’na karşı güvende miydi? Burası Kış Ustası’na karşı güvende miydi?</p>
<p>Eninde sonunda onunla yine yüzleşmesi gerekecekti; insan olduğunu sanan ve çığların gücüne sahip bir kardan&#160;adamla. Büyü onu yalnızca bir süreliğine yavaşlatırdı ve&#160;onu kızdırırdı. Sıradan silahlar işe yaramazdı ve Tiffany’nin&#160;pek fazla sıra dışı silahı yoktu.</p>
<p>Annagramma öfkeye kapılıp onun üzerine yürümüştü! Tiffany o kadar öfkelenebilmeyi diliyordu. Geri dönüp ona da teşekkür etmesi gerekecekti. En azından Annagramma’nın işleri yoluna girecekti. İnsanlar onun&#160;çığlıklar atan, yeşil derili bir canavara dönüştüğünü görmüştü. Böyle bir cadıya saygı duyarlardı. Bir kez saygı kazandınız mı, her şeye sahipsiniz demekti.</p>
<p>Hava kararmadan Roland’ı da görmeye çalışmalıydı. Ne diyeceğini bilmiyordu. Bu sorun değildi, çünkü o da ne&#160;diyeceğini bilemeyecekti. Kim bilir kaç akşamı, ne diyeceklerini bilemeyerek birlikte geçirmişlerdi. Muhtemelen&#160;Roland şu anda şatodaydı. Tiffany bir sandalyenin oturma&#160;yerinin altını temizlerken, onun ne yaptığını merak etti.</p>
<p>Silahhane kapısı vuruluyordu. Teyzeler böyleydi işte. Kapı dört kat meşe ve demirden yapılmıştı, ama onlar yine&#160;de güm güm vuruyordu.</p>
<p>“Bu dikbaşlılığa hoşgörü göstermeyeceğiz!” dedi Danu-ta Teyze. Kapının diğer yanından bir tangırtı geldi. “Sen orada savaşıyor musun?”</p>
<p>“Hayır, bir flüt sonatı yazıyorum!” diye bağırdı Roland. Ağır bir şey kapıya çarptı.</p>
<p>Danuta Teyze sırtını dikleştirdi. Genel olarak Bayan Kene’ye benziyordu, ama gözlerinde devamlı gücenmiş,&#160;ağzında ise şimdi şikâyet edecekmiş gibi bir ifade vardı.</p>
<p>“Sana söyleneni yapmazsan, babana söyleyeceğim...” diye başladı ve kapı hızla açılınca durdu.</p>
<p>Roland’ın kolunda bir kesik vardı, yüzü kızarmıştı, çenesinden ter damlıyordu ve nefes nefeseydi. Titrek elindeki kılıcı kaldırdı. Arkasında, kurşuni odanın diğer yanında, feci ezilmiş bir zırh duruyordu. Zırh miğferini çevirip teyzelere baktı. Buna bir gıcırtı eşlik etti.</p>
<p>“Babamı rahatsız etmeye kalkarsanız,” dedi Roland, teyzeler zırha bakarken, “ona kasa odasındaki büyük sandıktan alman paradan bahsederim. Yalan söylemeyin!”</p>
<p>Bir an, göz açıp kapamak bile daha uzun sürerdi, Danu-ta Teyze’nin yüzünde bir vicdan azabı belirdi, ama sonra hemen kayboldu. “Ne cüretle! Sevgili annen...”</p>
<p>“O öldü!” diye bağırdı Roland ve kapıyı çarparak kapattı.</p>
<p>Miğferin vizörü kaldırıldı ve yarım düzine Feegle dışarı baktı.</p>
<p>“Amanın, amma da lüplüp,” dedi Koca Yan.</p>
<p>“Teyzelerim,” dedi Roland, karanlık bir tavırla. “Lüplüp ne?”</p>
<p>“Böyle, birinin ölmesini bekleyen koca ihtiyar leş kargaları gibi,” dedi Kocaçene Billy.</p>
<p>“Ah, demek onlarla daha önce de karşılaştınız,” dedi Roland, gözlerinde bir ışıltı ile. “Bir daha deneyelim, olmaz&#160;mı? Sanırım öğrenmeye başlıyorum.”</p>
<p>Zırhın her yanından itirazlar geldi, ama Herhangibir Rob aşağıya bağırdı.</p>
<p>“Tamam! Delikanlıya bi şans daa verin,” dedi. “Görev yerlerinize dönün!”</p>
<p>Feegle’lar zırhın içinde yerlerine dönerken tangırtılar ve küfürler duyuldu, ama birkaç saniye sonra zırh kendini toparladı. Bir kılıç aldı ve sallana sallana Roland’a doğru yürüdü. Roland içeriden gelen boğuk emirleri duyabiliyordu.</p>
<p>Kılıç savruldu, ama Roland tek bir hızlı hareketle savuşturdu onu, yana çekildi, kendi kılıcını bir bulanıklık halinde savurdu ve şatonun her yerinde yankılanan bir&#160;tangırtıyla zırhı ikiye biçti.</p>
<p>Zırhın üst kısmı duvara çarptı. Alt yarı sallanarak ayakta kaldı.</p>
<p>Birkaç saniye sonra, demir pantolondan bir sürü küçük kafa çıktı.</p>
<p>“Bunun olması normal mi?” dedi Roland. “Herkes, şey... sağlam mı?”</p>
<p>Çabucak sayım yapıldığında yarım Feegle bulunmadığı anlaşıldı, ama bir sürü yara bere vardı ve Kaçık Wullie heybesini kaybetmişti. Bir sürü Feegle yerde halkalar çiziyor,&#160;elleriyle kulaklarını dövüyordu. Çok yüksek bir tangırtıydı.</p>
<p>“Bu sefer fena dildi,” dedi Herhangibir Rob belirsizce. “Savaşmayı öörenmeye başlıyon sanki.”</p>
<p>“Gerçekten de daha iyi gibiydi, değil mi,” dedi Roland gururla. “Bir daha yapalım mı?”</p>
<p>“Hayır! Demek istediim... hayır,” dedi Rob. “Hayır, bugünlük yeter heralde, hı?”</p>
<p>Roland duvarda, yükseğe oturtulmuş küçük parmaklıklı pencereye baktı. “Evet, gidip babamı görsem iyi olacak,” dedi ve yüzündeki parıltı soldu. “Öğle yemeği zamanı çok&#160;geçmiş. Onu her gün görmezsem beni unutuyor.”</p>
<p>Oğlan gittikten sonra Feegle’lar bakıştılar.</p>
<p>“O delikanlının hayatı kolay diil,” dedi Herhangibir Rob.</p>
<p>“Gittikçe daha iyi olduunu itiraf etmek lazım,” dedi Ko-caçene Billy.</p>
<p>“Ah, he ye, sandum gibi kılkuyruk dilmiş, ama o kılıç onun için fazla aar ve onu dooru düzgün kullanması haftalar alçak,” dedi Koca Yan. “Haftalarca zamanımız var&#160;mı Rob?”</p>
<p>Herhangibir Rob omuzlarını silkti. “Kim bilir?” dedi. “Ne olursa olsun, Kahraman o olcak. Koca mini kocakarı&#160;yakında Kış Ustasıyla karşılaşır. Onunla savaşamaz. Kocakarıların kocakarısının dedii gibi: o kadar eski bi hikâyeyle&#160;savaşamazsın. O bi yol bulur.” Ellerini boru yapıp ağzına&#160;götürdü. “Hadi millet, höyüğe gidiyoz. Yarın gece yine geliriz. Belki de bi seferde kahraman yapılmıyodur.”</p>
<p>Tiffany’nin küçük erkek kardeşi, daha da büyük sayılmak isteyecek kadar büyümüştü. Herkesin bir işle meşgul olduğu bir çiftlikte tehlikeli bir hırstı bu, büyük toynaklı&#160;atlar, koyun banyoları ve küçük birinin çok geç olana kadar fark edilmeyebileceği başka yüz bir ayrı yer vardı. Ama&#160;ufaklık en çok da suyu seviyordu. Onu bulamadığınızda,&#160;genelde ırmak kıyısında balık avlıyor olurdu. Irmağa bayılıyordu ve bu şaşırtıcıydı, çünkü bir kez ırmaktan kocaman yeşil bir canavar fırlayıp onu yemeye çalışmıştı. Ama&#160;Tiffany kızartma tavasıyla canavarın ağzına vurmuştu. O&#160;sırada oğlan şeker yemekte olduğundan, daha sonra yaptığı&#160;tek yorum şu olmuştu: “Tiffy balığa bam güm vurdu.” Ama&#160;becerikli bir olta balıkçısı oluyor gibiydi. Bu akşam da balık&#160;avlamaya gitmişti. Canavarların nerede olduğunu biliyordu artık. Gerçekten büyük turnabalıklan derin, karanlık&#160;deliklerde saklanıyor, ağır, aç düşünceler düşünüyorlardı,&#160;ta ki Wentworth’ün gümüş rengi olta kurşunu neredeyse&#160;ağızlarına düşene kadar.</p>
<p>Tiffany çağırmaya gittiğinde onu saçı başı dağılmış halde, neredeyse kendi ağırlığının yarısı kadar çeken bir balığı taşımaya çalışarak, sallana sallana patikada yürürken buldu.</p>
<p>“Büyük bir tane yakaladım!” diye bağırdı Wentworth, Tiffany’yi görür görmez. “İhtiyar Abe devrilmiş söğüdün&#160;altına girdiğini düşünüyordu, biliyor musun? Senenin bu&#160;zamanında her şeyi ısırmaya çalışacağını söyledi! Beni neredeyse suya çekiyordu, ama dayandım! En az on beş kilo&#160;çeker!”</p>
<p>Yaklaşık on, diye düşündü Tiffany, ama balıklar onları yakalayan adamlara her zaman daha ağır gelir.</p>
<p>“Aferin. Ama içeri gel artık, don yapacak,” dedi.</p>
<p>“Akşam yemeğinde bunu yiyebilir miyim? Ağa çekmek saatler aldı! En az on sekiz kilo!” dedi Wentworth, yükünün altında çabalayarak. Tiffany balığı taşımayı önermedi.&#160;Bu hakaret sayılırdı.</p>
<p>“Hayır, temizlenmesi ve bir gün suya yatırılması gerekiyor. Üstelik annem bu akşam için yahni yaptı. Ama yarın onu senin için zencefilli sosla pişiririm.”</p>
<p>“Üstelik herkese yeter,” dedi Wentworth mutlulukla, “çünkü en az yirmi kilo çekiyor!”</p>
<p>“Rahat rahat,” diye onayladı Tiffany.</p>
<p>Ve o gece, herkes turnabalığına gerekli övgüleri düzdükten ve Tiffany’nin terazideki eh .sayesinde on bir buçuk kilo çektiği anlaşıldıktan sonra, Tiffany bulaşıkhaneye girdi ve balığı temizledi, ki bu, balığın yenmeyecek bütün&#160;kısımlarının kesilip çıkarılmasını anlatan daha hoş bir tabirdir ve Tiffany’nin istediği olsa balığın tamamının atılmasını gerektirir. Tiffany turnabalığım sevmezdi, ama bir&#160;cadı hiçbir yemeğe, özellikle de bedava yemeğe burun kı-vırmamalıdır. Ayrıca, iyi bir sosla, tadı turnabalığına benzemezdi.</p>
<p>Sonra, balığın iç organlarını domuzların yal kovasına boşaltırken, gümüş ışıltısı gördü. Eh, kurşunu çıkarmayı&#160;unutacak kadar heyecanlandığı için Wentworth’ü suçlayamazdınız.</p>
<p>Tiffany eğildi ve parlayan şeyi çıkardı. Kan ve pullarla kaplıydı, ama bunların dışında ne olduğu açık seçik belliydi: gümüş at.</p>
<p>O anda gök gürültüsü patlamalıydı. Tam o anda yan odada Wentworth canavar balığı nasıl kahramanca avladığını onuncu kez anlatıyordu. Rüzgâr uğuldamaya başlamalıydı.&#160;Odadaki cereyan mum alevlerini zar zor oynatabiliyordu.</p>
<p>Ama Kış Ustası, Tiffany’nin ona dokunduğunu biliyordu. Tiffany onun şokunu hissedebiliyordu.</p>
<p>Kapıya gitti. Kapıyı açarken birkaç kar tanesi düşüyordu, ama bir seyirci bulduğuna memnun olmuş gibi, o anda daha fazlası yağmaya başladı, ta ki bir hışırtı eşliğinde geceyi beyaza boyayana kadar. Tiffany elini uzatıp birkaç kar&#160;tanesi yakaladı ve yakından baktı. Küçük buzsu Tiffany’ler&#160;eriyip gitti.</p>
<p>Ah, evet. Kış Ustası onu bulmuştu.</p><div>
<p>Zihni buz kesti, ama düşüncenin kristal çarkları hızla dönüyordu.</p>
<p>Ata atlayabilirdi... Hayır, böyle bir gecede fazla uzakla-şamazdı. O uçan süpürgeyi alıkoymalıydı!</p>
<p>Dans etmemeliydi.</p>
<p>Koşacak hiçbir yer yoktu. Onunla bir kez daha, hem de burada yüzleşmesi ve onu durdurması gerekecekti. Kara&#160;ormanlarla kaplı dağlarda, sonsuz kışı hayal etmek güçtü. Burada daha kolaydı, ve daha kolay olduğu için daha&#160;kötüydü, çünkü Kış Ustası, kışı Tiffany’nin yüreğine getiriyordu. Tiffany yüreğinin gittikçe soğuduğunu hissedebiliyordu.</p>
<p>Ama kar bu kadar kısa bir süre içinde birkaç santimetre daha derinleşmişti bile. Tiffany, bir cadıdan önce bir çoban&#160;kızıydı ve bu zamanda, bu yerde, yapacak daha acil işler&#160;vardı.</p>
<p>Tiffany mutfağın altın rengi sıcaklığına ve ışığına döndü:</p>
<p>“Baba, sürüye bakmalıyız.”</p></div><div><div><img src="main-30.jpg" alt=""/></div></div>
<p>Böfüm 1 3</p><h4>BUZDAN’ mç,</h4>
<p>Dün dündü. Bugün ise bugün.</p>
<p>“Agh, amanın,” diye inledi Mini Tehlikeli Spike, araba barakasının çatısından.</p>
<p>Ateş söndü. Gökyüzünü dolduran kar seyrelmeye başladı. Mini Tehlikeli Spike, çok yükseklerden bir feryat duydu ve tam olarak ne yapması gerektiğini anladı. Kollarını havaya kaldırdı ve gözlerini yumdu. Bir akbaba beyaz gökyüzünden yere dalıp onu yakaladı.</p>
<p>Spike işin bu kısmını seviyordu. Gözlerini açtığında, dünya altında sallanıyordu. Yakından bir ses, “Hemen buraya çık, delikanlı!” dedi.</p>
<p>Spike tepesindeki ince deri kayışı yakaladı, çekti ve pençeler nazikçe açıldı. Sonra, uçuşun rüzgârına direnerek&#160;kayışa tutuna tutuna kuşun tüylerinin üzerinde tırmandı&#160;ve pilot Hamish’in kemerini yakaladı.</p>
<p>“Rob Yeraltı Dünyası’na inecek kadar büyüdüünü söylü-yo,” dedi Hamish, omzunun üzerinden. “Rob, Kahraman’ı getirmeye gitti. Amma şanslı bi mini çocuksun!”</p>
<p>Kuş yan yattı.</p>
<p>Aşağıda, kar... kaçıyordu. Erimiyordu. Bir iç çekişten daha fazla ses çıkarmadan, çekilen gelgit dalgaları ya da&#160;alman derin bir nefes gibi, kuzulama ağıllarından uzaklaşıyordu.</p>
<p>Morag kuzulama alanının üzerinde süzüldü. Aşağıda, insanlar şaşkın şaşkın çevrelerine bakmıyordu. “Bir ölü&#160;koyun ve bir düzine ölü kuzu,” dedi Hamish, “ama koca&#160;mini kocakarı yok! Kış Ustası onu alıp götürmüş!”</p>
<p>“Nereye?”</p>
<p>Hamish, Morag’a geniş bir daire çizdirdi. Çiftliğin çevresinde kar yağışı kesilmişti. Ama aşağıdaki ovalarda hâlâ çekiç gibi düşmekteydi.</p>
<p>Sonra kar biçimlendi.</p>
<p>“Şuraya, yukarıya,” dedi Hamish.</p>
<p>Tamam, yaşıyorum. Bundan oldukça eminim.</p>
<p>Evet.</p>
<p>Beni kuşatan soğuğu da hissedebiliyorum, ama üşümüyorum ve bunu bir başkasına açıklamak zor olurdu.</p>
<p>Ve hareket edemiyorum. Hem de hiç.</p>
<p>Her yer beyaz. Kafamın içi de bembeyaz.</p>
<p>Ben kimim?</p>
<p>Tiffany adını hatırlıyorum. Umarım bu benimdir.</p>
<p>Her yer beyaz. Bu daha önce de oldu. Bir tür rüya, anı ya da adlandıramadığım bir başka şeydi. Her yerde, beyazlık yağıyordu. Ve çevremde birikiyor, beni kaldırıyordu.&#160;Bu... kadim denizlerin altında sessizce büyüyen tebeşir&#160;diyarıydı.</p>
<p>Adımın anlamı bu.</p>
<p>Adım, Dalganın Altındaki Ülke anlamına geliyor.</p>
<p>Ve, tıpkı bir dalga gibi, renkler zihnine doluştu. Daha çok öfke kırmızısı vardı.</p>
<p>Nasıl cüret edebilir!</p>
<p>Kuzuları öldürmek!</p>
<p>Sızı Nine olsa, buna izin vermezdi. O tek bir kuzu bile kaybetmezdi. Onları hayata döndürebilirdi.</p>
<p>Buradan hiç ayrılmamalıydım, diye düşündü Tiffany. Belki de burada kalmalı, kendi kendime öğrenmeye çalışmalıydım. Ama gitmesem, ben yine ben olur muydum? Bildiklerimi bilir miydim? Ninem kadar güçlü olur muydum,&#160;yoksa keh keh gülen birine mi dönüşürdüm? Eh, şimdi&#160;güçlüyüm.</p>
<p>Öldüren hava yalnızca kör doğaysa, elinizden lanet etmekten başka şey gelmez, ama iki bacak üzerinde yürüyorsa... o zaman buna savaş derler. Ve hesap sorulacaktı!</p>
<p>Tiffany hareket etmeye çalıştı ve bu sefer beyazlık pes etti. Sert kara benziyordu, ama dokunduğunda eline soğuk&#160;gelmedi; yıkılıp gitti ve geride bir delik bıraktı.</p>
<p>Önünde pürüzsüz, hafifçe saydam bir zemin uzanıyordu. Büyük sütunlar, sisler tarafından gizlenmiş tavana doğru yükseliyordu.</p>
<p>Ve yerle aynı malzemeden yapılmış duvarlar vardı. Buza benziyorlardı -Tiffany içlerindeki küçük hava kabarcıklarını bile görebiliyordu- ama onlara dokunduğu zaman yalnızca serin geldi.</p>
<p>Çok geniş bir odaydı. Hiç mobilya yoktu. Bir kralın, “Bak, bu kadar yeri boşa harcayabilecek kadar zenginim!”&#160;demek için yaptıracağı türden bir odaydı.</p>
<p>Tiffany odayı keşfederken ayak sesleri yankılandı. Hayır, tek bir sandalye bile yoktu. Sandalye bulsa bile, ne kadar rahat olurdu ki?</p>
<p>Sonunda yukarı çıkan bir merdiven buldu (en tepeden başlamamışsanız, elbette). Merdivenin tırmandığı salonda&#160;mobilya vardı en azından. Zengin hanımların, yorgun ama&#160;güzel görünerek uzanmaları gereken türden divanlardı.&#160;Ah, bir de vazolar vardı, oldukça büyük vazolar ve heykeller. Hepsi aynı ılık buzdan yapılmıştı. Heykeller, atletler&#160;ve tanrılar betimliyordu, Chaffinch’in Mitoloji kitabındaki&#160;resimlere çok benziyorlardı ve cirit atmak, çıplak elleriyle&#160;dev yılanları öldürmek gibi kadim uğraşlara dalmışlardı.&#160;Hiçbirinin üzerinde bir karış giysi yoktu, ama bütün erkekler incir yapraklarıyla örtünmüştü ve araştırmacı bir&#160;ruha sahip olan Tiffany, incir yapraklarının yerlerinden&#160;çıkmadığını öğrendi.</p>
<p>Bir de ateş vardı. Ateşle ilgili ilk tuhaf şey, kütüklerin de aynı buzdan olması idi. Diğer tuhaf şey ise alevlerin mavi&#160;-ve soğuk- olması.</p>
<p>Bu katta yüksek, sivri tepeli pencereler vardı, ama yerden çok yüksekte başlıyorlar ve gökyüzünden başka hiçbir şey göstermiyorlardı. Solgun güneş, bulutların arasında&#160;hayalet gibi görünüyordu.</p>
<p>Bir başka ve daha ihtişamlı bir merdiven... Bir kat daha yukarı çıktı. Burada daha fazla heykel, daha fazla divan ve&#160;vazo vardı. Böyle bir yerde kim yaşayabilirdi ki? Yemeğe ve&#160;uyumaya ihtiyacı olmayan biri. Rahat etmeye ihtiyaç duymayan biri.</p>
<p>“Kış Ustası!”</p>
<p>Sesi duvardan duvara sekti, &quot;... Sİ... sı... sı...” sesleriyle solup gitti.</p>
<p>Sonra bir merdiven daha ve bu sefer yeni bir şey. Heykellerin konduğu türden bir kaidenin üzerinde bir taç vardı. Kaidenin birkaç santim yukarısında, havada yüzüyor, yavaşça dönüyor, kırağı ile pırıldıyordu. Biraz daha ileride,&#160;diğerlerinden daha küçük görünen bir başka heykel vardı, ama bunun çevresinde mavi, yeşil ve altın rengi ışıklar&#160;dans ediyor, ışıldıyordu.</p>
<p>Tıpkı kış ortasında, bazen dağların üzerinden görülebilen, dünyanın merkezindeki Merkezışıkları gibi görünüyordu. O ışıkların canlı olduğunu düşünenler vardı.</p>
<p>Heykel Tiffany’nin boyundaydı.</p>
<p>“Kış Ustası!” Hâlâ yanıt yoktu. Mutfağı ve yatağı olmayan güzel bir saray... Kış Ustası’nın yemek yemesi ve uyuması gerekmiyordu, o zaman saray kimin içindi?</p>
<p>Tiffany yanıtı biliyordu zaten: benim...</p>
<p>Dans eden ışıklara dokunmak için uzandı ve ışıklar koluna aktılar, bedenine yayıldılar, ay ışığı altındaki karlı&#160;düzlükler gibi parıldayan bir elbise yaptılar. Tiffany şok&#160;geçirdi, sonra kızdı. Sonra bir aynası olmasını diledi, bu&#160;yüzden suçluluk hissetti ve sonra yine kızdı. Ve tesadüf&#160;eseri bir ayna bulursa, ona yalnızca ne kadar öfkeli olduğunu kontrol etmek için bakacağına karar verdi.</p>
<p>Bir süre aradıktan sonra ayna buldu, ama bir buz duvarından ibaretti ve o kadar koyu bir yeşildi ki neredeyse siyahtı.</p>
<p>Gerçekten öfkeli görünüyordu. Aynı zamanda, son derece güzel ışıldıyordu. Tıpkı kış gecelerinde gökyüzünde olduğu gibi, mavi ve yeşilin üzerinde küçük altın pırıltıları&#160;vardı.</p>
<p>“Kış Ustası!”</p>
<p>Kış Ustası onu izliyor olmalıydı. Her yerde olabilirdi.</p>
<p>“Tamam! Ben buradayım! Bunu biliyorsun!”</p>
<p>“Evet. Biliyorum,” dedi Kış Ustası, arkasından.</p>
<p>Tiffany hızla döndü ve ona tokat attı, sonra diğer eliyle bir tokat daha attı.</p>
<p>Bir kayaya vurmak gibiydi. Kış Ustası artık çok hızlı öğreniyordu.</p>
<p>“Bu kuzular için,” dedi Tiffany, uyuşan ellerini sallayarak. “Buna nasıl cüret edersin! Bunu yapmak zorunda değildin!”</p>
<p>Kış Ustası insana çok daha fazla benzemişti. Ya gerçek giysiler giyiyordu ya da gerçekçi görünmeleri için çok çabalamıştı. Aslında... eh, yakışıklı görünmeyi başarmıştı.&#160;Artık soğuk değildi, yalnızca... serindi.</p>
<p>O yalnızca bir kardan adam, diye itiraz etti İkinci Şüphesi. Bunu unutma. Sadece, gözlerini kömür parçalarından, burnunu havuçtan yapmayacak kadar akıllı.</p>
<p>“Of,” dedi Kış Ustası, bunu söylemesi gerektiğini şimdi hatırlamış gibi.</p>
<p>“Beni serbest bırakmanı talep ediyorum!” diye terslendi Tiffany. “Hemen şimdi.” Aferin, dedi İkinci Şüphesi. Onun&#160;mutfak dolabının tepesindeki tencerelerin arkasına saklanmasını istiyorsun. Sanki o...</p>
<p>“Şu anda,” dedi Kış Ustası sakin sakin, “bin beş yüz kilometre uzakta, gemileri enkaza çeviren bir borayım. Karla kaplı bir köyde su borularım donduruyorum. Korkunç bir&#160;tipide kaybolmuş, ölmek üzere bir adamın terini donduruyorum. Sessizce kapıların altından süzülüyorum. Su oluklarından sarkıyorum. Mağarasının derinliklerinde uyuyan&#160;ayının kürkünü okşuyor, buzun altındaki balıkların kanında dolaşıyorum.”</p>
<p>“Umurumda değil!” dedi Tiffany. “Ben burada olmak istemiyorum! Sen de burada olmamalısın!”</p>
<p>“Çocuk, benimle yürür müsün?” dedi Kış Ustası. “Sana zarar vermem. Burada güvendesin.”</p>
<p>“Neyden?” dedi Tiffany ve sonra, Bayan Kene ile çok fazla zaman geçirmek gerilimli zamanlarda bile insanın konuşma tarzını etkilediğinden düzeltti: “Neye karşı?”</p>
<p>“Ölüme,” dedi Kış Ustası, “burada asla ölmezsin.”</p>
<p>Feegle’ların tebeşir çukurunun arka duvarında daha fazla tebeşir oyulmuş, bir buçuk metre yüksekliğinde ve&#160;yaklaşık aynı uzunlukta bir tünel açılmıştı.</p>
<p>Roland de Chumsfanleigh (onun suçu değildi) tünelin önünde duruyordu. Ataları şövalyeydi ve Tebeşir’e, ona sahip olduğunu düşünen kralları öldürerek sahip olmuşlardı.&#160;Kılıçlar, asıl mesele buydu, kılıçlar ve kelle uçurmalar...&#160;Eski günlerde bu şekilde toprak sahibi olurdunuz. Sonra&#160;kurallar değişmişti, öyle ki artık toprak sahibi olmak için&#160;kılıca ihtiyaç duyulmaz olmuştu; doğru cinsten bir belge&#160;yeterli oluyordu. Ama Roland’m ataları, ne olur ne olmaz,&#160;belki insanlar kâğıt parçalarının adil olmadığını düşünür&#160;diye (herkesi memnun edemezdiniz) kılıçlarını hâlâ saklıyorlardı.</p>
<p>Roland her zaman iyi bir kılıç kullanıcısı olmak istemişti ve kılıçların bu kadar ağır olduğunu öğrendiğinde şok geçirmişti. Hava kılıcı konusunda harikaydı. Aynanın&#160;önünde çalışırken, kendi yansımasına karşı kılıç sallayabiliyor ve her seferinde kazanıyordu. Gerçek kılıçlar buna&#160;izin vermiyordu. Onları sallamaya çalıştığınızda, onların&#160;sizi salladığını görüyordunuz. Roland, belki de kendisinin&#160;kâğıt parçalarına daha uygun olduğunu fark etmişti. Dahası,&#160;gözlük kullanması gerekiyordu ve miğfer takmışken bu biraz sorun oluyordu, özellikle de biri size kılıçla vuruyorsa.</p>
<p>Şimdi de başında bir miğfer vardı ve elindeki kılıç (kendisi itiraf etmese de) onun için fazla ağırdı. Aynı zamanda bir örme zırh giymişti ve bu yürümeyi oldukça güçleştiriyordu. Feegle’lar zırhı onun üzerine uydurmak için ellerinden geleni yapmışlardı, ama zırhın bacak arasına gelen&#160;kısmı Roland’m dizlerine kadar sarkıyordu ve hareket ettiği zaman komik bir biçimde sallanıyordu.</p>
<p>Ben kahraman değilim, diye düşündü Roland. Bir kılıcım var, ama kaldırmak için iki elimi birden kullanmam gerekiyor ve bir kalkanım var, ama gerçekten çok ağır ve&#160;üzerine perdeler asılmış bir atım var, ama onu evde bırakmak zorunda kaldım (ve teyzelerim oturma odasına girdiklerinde çok kızacaklar), ama içten içe yalnızca tuvaletin&#160;yerini merak eden bir çocuğum...</p>
<p>Ama o, beni Peri Diyarı’nın Kraliçesi’nden kurtardı. Bunu yapmasa, şey yerine... mm... çok aptal olmadığını&#160;uman genç bir adam yerine, aptal bir çocuk olarak kalacaktım.</p>
<p>Nac Mac Feegle’lar, gece başlayan fırtınayla savaşarak odasına dalmışlardı ve şimdi, demişlerdi, Tiffany için bir&#160;kahraman olma zamanı geldi... Eh, Roland da kahraman&#160;olacaktı. Bundan emindi. Oldukça emin. Ama şu anda&#160;manzara hiç beklediği gibi değildi.</p>
<p>“Biliyor musunuz, bu Yeraltı Dünyasının girişine benzemiyor,” dedi.</p>
<p>“Agh, her mağara giriş olabilir,” dedi, miğferinin tepesinde oturmakta olan Herhangibir Rob. “Ama yengeç adımını bilmen lazım. Tamam, Koca Yan, ilk sen gir.</p>
<p>Koca Yan kasıla kasıla tebeşir çukuruna yaklaştı. Kollarını arkasına uzattı, dirseklerini kırdı. Geriye eğildi ve dengesini korumak için bir bacağını uzattı. Sonra ayağını&#160;birkaç kez havada oynattı, öne eğildi ve ayağı yere değer&#160;değmez gözden kayboldu.</p>
<p>Herhangibir Rob yumruğuyla Roland’m miğferine vurdu.</p>
<p>“Tamam, koca kahraman,” diye bağırdı. “Şimdi sen!”</p>
<p>Çıkış yolu yoktu. Tiffany, bir giriş yolu olduğundan bile emin değildi.</p>
<p>“Sen Yaz Hanımı olsaydın, işte o zaman dans ederdik,” dedi Kış Ustası. “Ama artık, öyleymiş gibi görünsen bile,&#160;o olmadığını biliyorum. Ama senin hatırına insan oldum&#160;artık ve bir eşlikçim olmalı.”</p>
<p>Tiffany’nin tıkır tıkır işleyen zihni ona bazı resimler gösteriyordu: filiz veren meşe palamudu, bereketli ayaklar,&#160;Cornucopia. Ben yalnızca birkaç yer tahtasını, bir meşe palamudunu ve bir avuç tohumu kandırabilecek kadar tanrıçayım, diye düşündü. Tıpkı onun gibiyim. Çivi yapacak&#160;kadar demir, bir kardan adamı insan yapmaz. İki meşe yaprağı da beni tanrıça yapmaz.</p>
<p>“Gel,” dedi Kış Ustası, “sana dünyamı göstereyim. Bizim dünyamızı...”</p>
<p>Roland gözlerini açtığında, tek görebildiği gölgeler oldu. Bir şeylerin gölgesi değil; örümcek ağları gibi süzülen gölgeler.</p>
<p>“Ben daha... sıcak bir yer beklemiştim,” dedi, hissettiği rahatlamayı sesine yansıtmamaya çalışarak. Çevresinde, Feegle’lar yoktan var oldu.</p>
<p>“Ah, senin akimdaki cehennemler,” dedi Herhangibir Rob. “Onlar kızartmalı cinsten olur, dooru. Yeraltları daha&#160;çok loş türdendir. Kaybolduun zaman kendini bu tür yerlerde bulursun, biliyon.”</p>
<p>“Ne? Demek istediğin, karanlık bir geceyse ve yanlış yöne dönersen...”</p>
<p>“Agh, yo! Bööle, zamanı gelmediii halde öldüysen ve gidecek başka yerin yoksa ya da dünyalar arasındaki boş-luua düştüysen ve yolu bilmiyosan falan. Bazıları nerde&#160;olduklarını bile bilmezler, zavallıcıklar. Bu tür şeyler çok&#160;olur. Yeraltı Dünya’ sı gülünecek yer dildir. Burasına eskiden Limbo derlerdi, bilirsin, çünkü kapısı çok alçaktır.&#160;Son gelişimizden bu yana daha da beter olmuş gibi.” Sesini&#160;yükseltti. “Millet, ilk kez bizimle gelen Mini Tehlikeli Spi-ke için koca bi alkış istiyom!” Dağınık bir tezahürat oldu&#160;ve Mini Tehlikeli Spike kılıcını salladı.</p>
<p>Roland gölgelerin içine girdi. Gölgeler ona biraz direndi. Burada, havanın kendisi bile griydi. Roland bazen inlemeler duyuyordu ya da uzakta biri öksürüyordu... ve&#160;sonra sürüne sürüne yaklaşan ayak sesleri duyuldu.</p>
<p>Kılıcını çekti ve loşluğun içine baktı.</p>
<p>Gölgeler aralandı ve yıpranmış, lime lime olmuş giysiler içinde çok yaşlı bir kadın, ayak sürüyerek ve büyük bir&#160;karton kutuyu peşinden sürükleyerek geçti. Kadın çekiştirdikçe kutu sarsak sarsak sallanıyordu. Kadın, Roland’a&#160;bakmadı bile.</p>
<p>Roland kılıcını indirdi.</p>
<p>“Ben canavarlar olacağını sanıyordum,” dedi, yaşlı kadın gölgelerin arasında kaybolurken.</p>
<p>“He ye,” dedi Herhangibir Rob sertçe. “Var. Katı bişi düşün, olmaz mı?”</p>
<p>“Katı bir şey mi?”</p>
<p>“Şaka yapmıyom! Kocaman, güzel bi dağ ya da bir çekiç düşün! Ne yaparsan yap, dilek dileme, pişman olma ve umut besleme!”</p>
<p>Roland gözlerini yumdu ve sonra uzanıp gözlerine dokundu.</p>
<p>“Hâlâ görebiliyorum! Ama gözlerim kapalı!”</p>
<p>“He ye! Gözlerin yumukken daa fazlasını görebilirsin. Cesaret edebiliyosan çevrene bak!”</p>
<p>Roland gözlerini açmadan öne birkaç adım attı ve çevresine bakındı. Hiçbir şey değişmemiş gibiydi. Belki her şey birazcık daha loştu. Ve sonra gördü: parlak turuncu bir&#160;ışık çakması, karanlığın içinde, gelip giden bir çizgi.</p>
<p>“O neydi?” dedi.</p>
<p>“Kendilerine ne diyolar bilmiyoz. Biz onlara böcü di-</p>
<p>yoz.”</p>
<p>“Işık çakmaları mı onlar?”</p>
<p>“Agh, gördüün çok uzaktaydı,” dedi Rob. “Bi tanesini yakından görmek istiyosan, tam yanında duruyo...”</p>
<p>Roland hızla döndü.</p>
<p>“Ah, gördüün gibi, klasik bi hata yaptın,” dedi Rob, sohbet edercesine. “Gözlerini açtın!”</p>
<p>Roland gözlerini kapattı. Böcü ondan on beş santim uzakta duruyordu.</p>
<p>Roland irkilmedi. Çığlık atmadı. Yüzlerce Feegle’m onu izlediğini biliyordu.</p>
<p>Başta şöyle düşündü: Bu bir iskelet. Tekrar çaktığında bir kuşa benziyordu, balıkçıl gibi uzun boylu bir kuşa.&#160;Sonra bir çocuğun çizeceği çöpten adama benzedi, ince,&#160;yanan çizgilerle karanlıkta kendini tekrar tekrar çizdi.</p>
<p>Kendine bir ağız çizdi ve bir anlığına öne eğilerek yüzlerce iğneye benzeyen diş sergiledi. Sonra yok oldu.</p>
<p>Feegle’lar arasında bir mırıltı dolaştı.</p>
<p>“He ye, iyi iş çıkardın,” dedi Herhangibir Rob. “Aaazma baktın ve tek bi adımcık bile gerilemedin.”</p>
<p>“Bay Herhangibir, kaçamayacak kadar korkmuştum,” diye mırıldandı Roland.</p>
<p>Herhangibir Rob oğlanın kulağı ile aynı hizaya gelecek şekilde eğildi.</p>
<p>“He ye,” diye fısıldadı. “Bunu çok iyi biliyom! Bissü-rü adam kaçamayacak kadar korktukları için kahraman olmuşlardır! Ama sen baarmadm, istifra da etmedin, ve bu&#160;iyi bişey. İleride daha fazlasını görücez. Onların kafana girmesine izin verme! Dışarıda tut!”</p>
<p>“Neden, ne yapı...? Hayır, söyleme!” dedi Roland. Gölgelerin arasında yürümeye devam etti. Hiçbir şey&#160;kaçırmamak için gözlerini kırpıştırıyordu. Yaşlı kadın gitmişti, ama loşluk insanlarla dolmaya başlamıştı. Çoğu kendi başına duruyor ya da sandalyelerde oturuyordu. Bazıları&#160;sessizce ortalıkta dolanıyordu. Kendi ellerine ilk defa görüyormuş gibi bakan, çok eski tarz giysiler içinde bir adamın&#160;yanından geçtiler.</p>
<p>Yavaşça sallanan ve küçük kız sesiyle usul usul saçma bir şarkı söyleyen bir başka kadın vardı. Roland yanından&#160;geçerken ona tuhaf, delice bir gülümseme bahşetti. Kadının hemen arkasında bir böcü duruyordu.</p>
<p>“Tamam,” dedi Roland sertçe. “Şimdi bana ne yaptıklarını söyle.”</p>
<p>“Anılarını yiyolar,” dedi Herhangibir Rob. “Düşüncelerin onlar için gerçek. Dilekler ve umut onların besini! Onlara haşarat da diyebilirsin. Bu yerlere göz kulak olun-madıında bu olur işte.”</p>
<p>“Peki, onları nasıl öldürebilirim?”</p>
<p>“Ah, çok pis bi sesle sööledin bunu. Bakın da bizim koca mini kahramana! Onlara aldırış etme, delikanlı. Daa&#160;saldırmazlar ve bizim yapçak bi işimiz var.”</p>
<p>“Bu yerden nefret ettim!”</p>
<p>“He ye, cehennemler daa canlıdır,” dedi Herhangibir Rob. “Şindi yavaşla, ırmaa geldik.”</p>
<p>Yeraltı Dünyası’ndan bir ırmak geçiyordu. Toprak kadar karaydı ve ağır ağır, yağlı yağlı kıyılara vuruyordu.</p>
<p>“Ah, sanırım bunu duymuştum,” dedi Roland. “Bir kayıkçı var, değil mi?”</p>
<p>EVET.</p>
<p>Ve oradaydı, aniden uzun, alçak bir kayığın içinde be-lirivermişti ve ayaktaydı. Tamamen siyahlara bürünmüştü, elbette siyahlara, derin başlığı yüzünü tamamen gizliyordu&#160;ve bunun aslında çok daha iyi olduğu duygusu uyandırıyordu.</p>
<p>“Selam, ahbap,” dedi Herhangibir Rob neşeyle. “Na-ber?”</p>
<p>ah hayir, yine Ml siz, dedi karanlık şekil, işitilmekten çok hissedilen bir sesle, ben sîzîn girişinizin yasaklandiğini sa-</p>
<p>NIYORDUM.</p>
<p>“Yalnızca mini bi yannış anlama oldu, biliyosun,” dedi Rob, Roland’ın zırhından aşağı kayarak. “Bizi içeri alman&#160;lazım, çünkü biz zaten ölüyüz.”</p>
<p>Şekil kolunu uzattı. Siyah cüppe sıyrıldı ve Roland’a uzanan şey, Roland’a, tıpkı kemikten bir parmak gibi göründü.</p>
<p>ama o kayikçinin parasini ödemeli, dedi şekil, suçlarcası-na, mezarlıkların ve mahzenlerin sesiyle.</p>
<p>“Diğer tarafa geçmeden olmaz,” dedi Roland, kararlılıkla.</p>
<p>“Ah, hadi ama!” dedi Kaçık Wullie, kayıkçıya. “Onun bi kahraman olduunu görebiliyon! Bi kahramana güvenemezsen, kime güvenebilirsin?”</p>
<p>Başlık, Roland’a yüz sene boyunca baktı sanki.</p>
<p>AH, PEKÂLÂ MADEM.</p>
<p>Feegle’lar her zamanki hevesleriyle “Amanın!”, “Bu geminin içkileri nerde?”, “İşte şindi Styx Irmaandayız!”&#160;haykırışları eşliğinde çürük kayığa doluştular. Roland ise,&#160;kayıkçıyı kuşkuyla süzerek, dikkatle bindi.</p>
<p>Şekil büyük küreği çekti ve bir gıcırtıyla yola koyuldular. Sonra, ne yazık ki, kayıkçıyı bezdiren bir şarkı başladı. Daha doğrusu, şarkıya benzeyen bir şey sayılabilirdi, olası&#160;her hız ve tempo vardı ve ezgiye hiç dikkat edilmiyordu:</p><h5>fiş kayıkçı fış fış</h5><h5>kayıkçı kayıkçının hop hop küreee Kuş kuş gibi yüreee...”</h5>
<p>sesinizi keser misiniz?</p><h5>ne güze] kayıkçı da küreee piş fış kürek yüree</h5><h5>Hop hop e<sub>der böree hop hop</sub> kayık küreee...</h5>
<p>BU SON DERECE UYGUNSUZ BİR DAVRANIŞ!</p><h5>“Kayıkçı f<sub>lş</sub> ^ ^ ^ <sub>vüre</sub>e</h5><h5>Yüree yüree hoppidi hop h°P</h5><h5>Fincan böree var akşama.</h5>
<p>“Bay Herhangibir?” dedi Roland, sarsıla sarsıla ilerlerlerken.</p>
<p>“He ye?”</p>
<p>“Neden, üzerine ekose kumaş dolanmış mavi bir peynirin yanında oturuyorum?”</p>
<p>“Ah, o Horace,” dedi Herhangibir Rob. “Kaçık Wullie'nin arkadaşı. Yaramazlık yapmıyo, diil mi?”</p>
<p>“Hayır. Ama şarkı söylemeye çalışıyor!”</p>
<p>“He ye, bütün mavi peynirler birazcık mırıldanır.”</p>
<p>“Mnamnam mnam mnamnam,” diye kuğurdu Horace.</p>
<p>Kayık uzak kıyıya çarptı ve salcı çabucak kıyıya çıktı.</p>
<p>Herhangibir Rob, Roland’m lime lime zincir zırhının kol yenine tırmandı ve fısıldadı: “Ben söölediimde kaç!”</p>
<p>“Ama kayıkçının parasını ödeyebilirim. Param var,” dedi Roland, cebine dokunarak.</p>
<p>“Sen ne?..” dedi Feegle, bu garip ve tehlikeli bir fikirmiş gibi.</p>
<p>“Param var,” diye tekrarladı Roland. “Ölüm Irmağı’nı geçiş ücreti iki kuruştur. Bu eski bir gelenektir. Ölülerin&#160;gözlerine konan iki kuruş. Kayıkçının ücretini ödemek&#160;için.”</p>
<p>“Amma da akıllı bi adamsın,” dedi Rob, Roland kayıkçının kemikten eline iki bakır kuruş bırakırken. “Peki, dört kuruş getirmeyi akıl edebildin mi?”</p>
<p>“Kitap yalnızca ölülerin iki kuruş götürdüğünü söylüyordu,” dedi Roland.</p>
<p>“He ye, ööle yapıyo olabilirler,” diye onayladı Rob, “ama bunun sebebi ölülerin geri dönmeyi düşünmüyo olması'”</p>
<p>Roland geriye dönüp karanlık ırmağa baktı. Geride bıraktıkları kıyı turuncu ışık çakmaları ile doluydu.</p>
<p>“Bay Herhangibir, ben Peri Kraliçesi’ne tutsak düşmüştüm,” dedi.</p>
<p>“He ye, bunu biliyom.”</p>
<p>“Bu dünyada bir sene geçti, ama orada birkaç hafta gibi geldi... yalnız, haftalar yüzyıllar kadar uzun geliyordu.&#160;Öylesine... sıkıcıydı ki bir süre sonra hiçbir şey hatırlaya-maz olmuştum. İsmimi, gün ışığının verdiği hissi, gerçek&#160;yiyeceğin tadını.”</p>
<p>“He ye, bunu biliyoz, kurtarılmana yardım etmiştik. Hiç teşekkür etmedin, ama akim pek yerinde dildi, bu yüzden&#160;gücenmedik.”</p>
<p>“O zaman size şimdi teşekkür etmeme izin ver, Bay Herhangibir.”</p>
<p>“Lafı bile olmaz. Reca ederiz. Yardım edebildiimiz için memnunuz.”</p>
<p>“Seni, açlıktan ölene kadar düşlerle besleyen evcil yaratıkları vardı, insanın benliğini alıp götürmeye çalışan şeylerden nefret ediyorum. O şeyleri öldürmek istiyorum,&#160;Bay Herhangibir. Hepsini öldürmek istiyorum. Anılarını&#160;yok ettiklerinde, o kişiyi de yok etmiş oluyorlar. Kişinin&#160;olduğu her şeyi.”</p>
<p>“Güzel bir hırs seninkisi,” dedi Rob. “Ama biliyon, burada yapçak mini bi işimiz var. Of, amanın, işler sav-saklandıında ve böcüler kontrolü ele aldımda bööle olur&#160;işte.”</p>
<p>Yolda büyük bir kemik yığını vardı. Kesinlikle hayvan kemikleriydi. Çürümeye yüz tutmuş boyun tasmaları ve&#160;uzun paslı zincirler de ipucu veriyordu.</p>
<p>“Üç büyük köpek mi?” dedi Roland.</p>
<p>“Üç kelleli çok büyük bi köpek,” dedi Herhangibir Rob. “Bu ırk yeraltlarmda çok popülerdir. Adamın gırtlaanı paralayabilir. Hem de üç kez!” diye ekledi zevkle. “Ama yere&#160;yan yana üç köpek bisküvisi koy, zavallı minik şeyler orada oturur ve bütün gün oraya buraya çekiştirerek sızlanır.&#160;Acayip komik bi manzaradır!” Kemikleri tekmeledi. “He&#160;ye, eskiden bu tür yerlerin bi kişilii vardı. Bak da buraya&#160;neler yaptıklarını gör.”</p>
<p>Yolun ilerisinde, muhtemelen iblis olan bir şey vardı. İblisin yüzü korkunçtu, o kadar çok sivri dişi vardı ki, bazıları gösteriş için olmalıydı. Kanatları da vardı, ama yaratığı&#160;kaldırmaları imkansızdı. Yaratık bir ayna parçası bulmuştu&#160;ve birkaç saniyede bir aynaya bakıp ürperiyordu.</p>
<p>“Bay Herhangibir,” dedi Roland, “burada, taşıdığım bu kılıcın öldürebileceği herhangi bir şey var mı?”</p>
<p>“Ah, yo! Öldüremez,” dedi Herhangibir Rob. “Böcüleri diil. O tipleri diil. Çünkü bu büyülü bi kılıç diil, anladın&#160;mı?”</p>
<p>“O zaman neden onu peşimde sürüklüyorum?”</p>
<p>“Çünkü sen bi kahramansın. Kılıçsız kahraman duyulmuş şey mi?”</p>
<p>Roland kılıcı kınından çekti. Ağır bir kılıçtı, Roland’m aynanın önünde hayal ettiği uçan, kaçan gümüşsü şeyle&#160;uzaktan yakından alakası yoktu. Bu daha çok keskin bir&#160;kenarı bulunan metal bir sopaya benziyordu.</p>
<p>Roland kılıcı iki eliyle tuttu ve ağır akan karanlık ırmağın ortasına fırlatmayı başardı.</p>
<p>Kılıç suya düşmeden hemen önce beyaz bir kol yükseldi ve onu yakaladı. El kılıcı iki kez salladı ve sonra suyun altında kayboldu.</p>
<p>“Bunun olması normal mi?” dedi Roland.</p>
<p>“Kılıcını fırlatıp atan bi adam mı?” diye bağırdı Rob. “Hayır! Güzel bi kılıcı suya atmaman gerekiyodu!”</p>
<p>“Hayır, benim kastettiğim eldi,” dedi Roland. “Öylesine...”</p>
<p>“Agh, bazen görünürler.” Herhangibir Rob, akıntının ortasında su altı kılıç jonglörleri sıradan bir olaymış gibi&#160;elini salladı. “Ama şindi silahsız kaldın!”</p>
<p>“Kılıçların böcülere karşı işe yaramadığım söyledin!”</p>
<p>“He ye, ama önemli olan dooıu görüntüyü vermek, tamam mı?” dedi Rob, hızla devam ederek.</p>
<p>“Ama kılıcım olmaması benim daha da kahramanca görünmemi sağlayacak, değil mi?” dedi Roland, Feegle’ların geri kalanı peşlerinden koşarken.</p>
<p>“Tekniksel olarak, he ye,” dedi Herhangibir Rob, gönülsüzce. “Ama belki aynı zamanda daha ölü olmanı saalar.”</p>
<p>“Dahası, benim bir Plan’ım var,” dedi Roland.</p>
<p>“Bi Plan’m mı var?” dedi Rob.</p>
<p>“Evet. Demek istediğim, he ye.”</p>
<p>“Yazılı bi Plan mı?”</p>
<p>“Şimdi aklıma geldi...” Roland durdu. Durmaksızın değişen gölgeler aralanmıştı ve ileride büyük bir mağara&#160;vardı.</p>
<p>Mağaranın ortasında, bir kaya levhasına benzeyen şeyin üzerinde, soluk sarı bir parıltı vardı. Levhanın üzerinde&#160;küçük bir şekil yatıyordu.</p>
<p>“İşte geldik,” dedi Herhangibir Rob. “Çok da kötü diil-di, diil mi?”</p>
<p>Roland gözlerini kırpıştırdı. Levhanın çevresine yüzlerce böcü toplanmıştı, ama uzakta duruyorlardı ve daha ileri gitmeye niyetli görünmüyorlardı.</p>
<p>“Birinin... yattığını görebiliyorum,” dedi.</p>
<p>“O Yaz’ın kendisi,” dedi Rob. “Bu işte açıkgöz olmalıyız.”</p>
<p>“Açıkgöz?”</p>
<p>“Böyle... dikkatli gibi,” dedi Rob, yardımseverlikle. “Tanrıçalar mini bi parça hileci olabilir. Görüntüye çok&#160;önem verirler.”</p>
<p>“Onu öylesine... bilirsin, kapıp kaçsak?” dedi Roland.</p>
<p>“Ah, he ye, bööle bişey yapmak zorunda kalıcaaz,” dedi Rob. “Ama sen bayım, ilk önce onu öpmek zorundasın.&#160;Sorun olmaz diil mi?”</p>
<p>Roland biraz gerilmiş göründü, ama sonra, “Evet... şey, tamam,” dedi.</p>
<p>“Hanımlar böylesini bekler, bilirsin,” diye devam etti Rob.</p>
<p>“Sonra kaçıyoruz, değil mi?” dedi Roland umutla.</p>
<p>“He ye, çünkü muhtemelen böcüler bizim kaçmamızı engellemeye çalışcak. Onların hoşlanmadıı şey insanların&#160;gitmesi. Hadi bakalım, delikanlı.”</p>
<p>Bir Plan’ım var, diye düşündü Roland, taş levhaya doğru yürürken. Ve buna yoğunlaşacağım, ki sırf gözlerimi kırpıştırdığım zaman ve gözlerim sulanırken var olan çi-ziktirilmiş canavarlardan oluşmuş bir kalabalığın içinden&#160;yürüdüğüm gerçeğini düşünmeyeyim. Kafanın içindekiler&#160;onlar için gerçek, değil mi?</p>
<p>Gözlerimi kırpacağım, gözlerimi kırpacağım, gözlerimi...</p>
<p>... kırptı. Bir an sonra bitmişti bile, ama ürperti çok daha uzun sürdü. Her yerdeydiler ve bütün diş dolu ağızlar&#160;ona bakıyordu. Dişlerle bakmak mümkün olmamalıydı.</p>
<p>Roland gözlerini kapatmama çabasıyla yaşaran gözlerle ileri koştu ve sarı parıltının içinde yatan şekle baktı. Dişiydi, nefes alıyordu, uyuyordu ve Tiffany Sızıya benziyordu.</p>
<p>Tiffany, buzdan sarayın tepesinden kilometrelerce uzağı görebiliyordu ve kilometreler boyunca yalnızca kar vardı.&#160;Yalnızca Tebeşirin üzerinde yeşillik izi vardı. Orası bir&#160;adaydı.</p>
<p>“Nasıl öğrendiğimi görüyorsun, değil mi?” dedi Kış Ustası. “Tebeşir senin. Bu yüzden oraya yaz gelecek ve sen mutlu olacaksın. Ve sen gelinim olacaksın ve ben mutlu&#160;olacağım. Ve her şey mutlu olacak. Her şey doğru olduğunda mutluluk oluyor. Artık insan olduğumdan, bu tür&#160;şeyleri anlayabiliyorum.”</p>
<p>Çığlık atma, bağırma, dedi Üçüncü Kuşkusu. Aynı zamanda, donup kalma.</p>
<p>“Ah... anlıyorum,” dedi. “Ve dünyanın geri kalanı kış mevsiminde kalacak, öyle mi?”</p>
<p>“Hayır, bazı enlemler benim buzumu hiç hissetmiyor,” dedi Kış Ustası. “Ama dağlar, halka denize kadarki ovalar... ah, evet.”</p>
<p>“Milyonlarca insan ölecek!”</p>
<p>“Ama yalnızca bir kez, anlıyor musun? Harika olan da bu. Ondan sonra, hiç ölüm olmayacak!”</p>
<p>Ve Tiffany, tıpkı bir Domuznöbeti Bayramı kartpostalı gibi gördü: dallarında donmuş kuşlar, tarlalarda kıpırtısızca duran atlar ve inekler, hançer gibi donmuş çimenler, dumansız bacalar; ölecek hiçbir şey kalmadığı için ölümsüz&#160;olan bir dünya ve her şeyin üzerinde gümüşsü bir parıltı.</p>
<p>Dikkatle başını salladı. “Çok... mantıklı,” dedi. “Ama hiçbir şeyin hareket etmemesi yazık olurdu.”</p>
<p>“Bu kolay. Kardan adamlar,” dedi Kış Ustası. “Onları insan yapabilirim!”</p>
<p>“Çivi yapacak kadar demir?” dedi Tiffany.</p>
<p>“Evet! Kolay. Sosis bile yedim! Ve düşünebiliyorum! Daha önce hiç düşünmemiştim. Bir parçaydım. Şimdi ayrıyım. Ancak ayrı olduğunda kim olduğunu biliyorsun.”</p>
<p>“Bana buzdan güller yaptın,” dedi Tiffany.</p>
<p>“Evet! Oluşuyordum!”</p>
<p>Ama güller şafakta eridi, diye ekledi Tiffany içinden ve soluk sarı güneşe baktı. Kış Ustası’nm ışıldamasını sağlayacak kadar gücü ancak vardı. Kış Ustası gerçekten de insan&#160;gibi düşünüyor, diye düşündü Tiffany, onun tuhaf gülümsemesine bakarak. Daha önce hiçbir insanla karşılaşmamış&#160;bir insan gibi düşünüyor. Keh keh gülüyor. O kadar deh&#160;ki, ne kadar deh olduğunu asla anlayamayacak.</p>
<p>Ama ‘insanın ne demek olduğuna dair en ufak fikri yok, ne tür dehşetler planladığını bilmiyor... anlamıyor işte. Ve&#160;o kadar mutlu ki, tatlı olduğu bile söylenebilir...</p>
<p>Herhangibir Rob Roland’m miğferine vurdu.</p>
<p>“Yap artık şunu, delikanlı!” diye emretti.</p>
<p>Roland parlayan şekle bakıyordu. “Bu Tiffany olamaz!”</p>
<p>“Agh, o bi tanrıça, istediii gibi görünebilir,” dedi Herhangibir Rob. “Yanaana minicik bi öpücük, tamam mı? Kendini kaptırma, bütün gün seni bekleyemeyiz. Minicik&#160;bi öpücük, sonra biz giderski.”</p>
<p>Bir şey Roland’m ayak bileğine çarptı. Mavi peynirdi.</p>
<p>“Horace’a bakma sen, yalnızca dooru şeyi yapmanı isti-yo,” dedi, Roland’m Kaçık Wullie olarak tanıdığı deli Feegle.</p>
<p>Çevresinde çıtırdayan parıltının içine eğildi, çünkü kimse bir peynirin önünde korkak gibi görünmek istemez.</p>
<p>“Bu biraz... utanç verici,” dedi.</p>
<p>“Amanın, yap şunu, olmaz mı?”</p>
<p>Roland öne eğildi ve uyuyan şeklin yanağını öptü.</p>
<p>Uyuyan şekil gözlerini açtı ve Roland çabucak geri çekildi.</p>
<p>“Bu Tiffany Sızı değil!” dedi ve gözlerini kırpıştırdı. Çevresindeki böcüler çimen yaprakları kadar yoğundu.</p>
<p>“Şimdi onun elini tut ve koş,” dedi Herhangibir Rob. “Böcüler gitmek üzere olduğumuzu anlayınca kötü olcak-lar.” Neşeyle miğferin yanma vurdu ve ekledi: “Ama bu&#160;sorun diil, diil mi? Çünkü bi Plan’m var!”</p>
<p>“Ama iyi bir Plan olduğunu umuyorum,” dedi Roland. “Teyzelerim zeka fazlalığından mustarip olduğumu söylüyor.”</p>
<p>“Bunu duyduuma sevindim,” dedi Herhangibir Rob, “çünkü bu zeka gerilimden mustarip olmaktan iyidir! Şimdi hanımı yakala da kaç!”</p>
<p>Roland kızla göz göze gelmemeye çalışarak elini tuttu ve nazikçe çekip taş levhadan kaldırdı. Kız anlayamadığı&#160;bir dilde bir şeyler söyledi, yalnız sonunda soru işareti var&#160;gibiydi.</p>
<p>“Seni kurtarmaya geldim,” dedi. Kız, bir yılanın altın rengi gözleriyle ona baktı.</p>
<p>“Çoban kızın başı dertte,” dedi kız, nahoş yankılar ve tıslamalarla dolu bir sesle. “Çok hüzünlü, çok hüzünlü.”</p>
<p>“Şey, ee, koşsak iyi olacak,” demeyi başardı Roland, “sen her kimsen...”</p>
<p>Tiffany olmayan kız ona gülümsedi. İçinde bir parça alay barındıran, huzursuz edici bir gülümsemeydi. Kaçtılar.</p>
<p>“Onlarla nasıl savaşılır?” dedi Roland nefes nefese, Fe-egle ordusuyla birlikte mağaralardan geçerken.</p>
<p>“Agh, bizim tadımızı pek beenmediler,” dedi Herhan-gibir Rob, gölgeler aralanırken. “Devamlı içki düşündüü-müzden olabilir. Bu başlarını döndürüyo. Koşmaya devam et!”</p>
<p>İşte bu noktada böcüler saldırdı, ama tarif etmek için doğru sözcük bu değildi. Daha çok, bir fısıltı duvarına&#160;çarpmak gibiydi. Hiçbir şey kavramadı, pençeler yoktu.&#160;Karides ya da sinek gibi zayıf varlıklardan binlercesi birini&#160;durdurmaya çalışsa, böyle bir his olurdu.</p>
<p>Ama kayıkçı bekliyordu. Roland kayığa doğru sendelerken elini kaldırdı.</p>
<p>alti kuruş, dedi.</p>
<p>“Altı mı?” dedi Roland.</p>
<p>“Ah, daha buraya geleli iki saat olmadı, ama o altı kuruş istiyo!” dedi Kaçık Wullie.</p>
<p>BİR gidiş dönüş, bir dönüş, dedi kayıkçı.</p>
<p>“O kadar param yok!” diye bağırdı Roland. Kafasının içinde minik çekişler hissetmeye başlamıştı. Düşünceler,&#160;ağzına kadar gelebilmek için ittirip geçmek zorunda kalıyordu.</p>
<p>“Bu işi bana bırak,” dedi Herhangibir Rob. Dönüp diğer Feegle’lara baktı ve sessizlik için Roland’m miğferine vurdu.</p>
<p>“Tamam, millet,” dedi. “Gitmiyoz!”</p>
<p>ne? dedi kayıkçı, ah hayir, siz gidiyorsunuz! sizin burada</p>
<p>KALMANIZA BİR DAHA İZİN VERMEYECEĞİM! SON SEFER BIRAKTIĞINIZ ŞİŞELERİ ORTALIKLARDA BULUYORUZ HÂLÂ! HADİ, HEMEN KAYIĞA BİNİN!</p>
<p>“Amanın, bunu yapamayız, ahbap,” dedi Herhangibir Rob. “Bu delikanlıya yardım etmek gibi bi vecibemiz var,&#160;bilirsin. O gitmiyosa biz de gitmeyiz! ”</p>
<p>BURADA KALMAYI İSTEYENLER OLMAMASI GEREKİYORDU! diye terslendi kayıkçı.</p>
<p>“Agh, kısa zamanda hareketlendiririz burayı,” dedi Herhangibir Rob, sırıtarak.</p>
<p>Kayıkçı parmaklarını kayığın direğinde tıkırdattı. Parmaklar, zar gibi tıkırdadılar.</p>
<p>AH, TAMAM MADEM. AMA -VE BUNUN AÇIK SEÇİK ANLAŞILMASINI İSTİYORUM- ŞARKI SÖYLEMEK YOK!</p>
<p>Roland kızı kayığa çekti. Böcüler en azından kayıktan uzak duruyordu, ama kayıkçı kayığı kıyıdan uzaklaştırırken</p>
<p>Koca Yan, Roland’ın botunu tekmeledi ve yukarıyı gösterdi. Yüzlerce turuncu ışıktan çiziktirme mağara tavanında&#160;hareket ediyordu. Karşı kıyıda daha fazlası vardı.</p>
<p>“Plan nasıl gidiyo, Kahraman Bey?” dedi Herhangibir Rob sessizce, oğlanın miğferinden inerken.</p>
<p>“Doğru anı bekliyorum,” dedi Roland kibirle. Dönüp Tiffany olmayan kıza baktı. “Seni dışarı çıkarmaya geldim,”&#160;dedi, kızın gözlerine doğrudan bakmamaya çalışarak.</p>
<p>“Sen mi?” dedi Tiffany olmayan kız, fikir çok gülünçmüş gibi.</p>
<p>“Şey, biz,” diye düzeltti Roland. “Her şey...”</p>
<p>Kayık güm diye karşı kıyıya oturdu. Böcüler burada mısır tarlası kadar kalabalıktı.</p>
<p>“Hadi bakalım,” dedi Koca Yan.</p>
<p>Roland Tiffany olmayan kızı patikada birkaç adım sürükledi ve sonra durdu. Gözlerini kırptığı zaman, ilerideki patika turuncu bir yığına dönüşüyordu. Bir esintiden daha&#160;güçlü olmayan küçük çekişleri hissedebiliyordu. Ama beynine de girmişlerdi. Soğuktular ve kemiriyorlardı. Bu ap-talcaydı. Bu işe yaramazdı. Başaramayacaktı. Bu tür şeylerde iyi eğildi. Dikbaşlıydı, düşüncesizdi, itaatsizdi, tıpkı...&#160;tıpkı teyzelerinin... dediği gibi.</p>
<p>Arkasında, Kaçık Wullie her zamanki neşeli tavrıyla bağırdı, “Teyzelerin seninle gurur duyacak!”</p>
<p>Roland aniden öfkelenerek yarı döndü. “Teyzelerim mi? Sana teyzelerimi anlatayım...”</p>
<p>“Zaman yok, delikanlı!” diye bağırdı Herhangibir Rob. “İşine bak!”</p>
<p>Roland, alev alev bir zihinle çevresine baktı.</p>
<p>Anılarımız gerçek, diye düşündü. Ve buna göz yummayacağım!</p>
<p>Tiffany olmayan kıza döndü ve, “Korkma,” dedi. Sonra sol elini uzatarak alçak sesle fısıldadı: “Bir kılıç hatırla.</p>
<p>Gözlerini kapattığında oradaydı: O kadar hafifti ki zar zor hissedebiliyordu, o kadar inceydi ki zar zor görebiliyordu, havada, daha çok keskinlikten oluşan bir çizgiydi.&#160;Roland aynada, onunla bin düşman öldürmüştü. Asla çok&#160;ağır değildi, onun bir parçasıymış gibi hareket ediyordu ve&#160;işte buradaydı. Yapışan, yalan söyleyen ve çalan her şeyi&#160;doğrayan bir silah. Roland gülümsedi ve kararlılıkla kavradı.</p>
<p>“Belki de tek bi denemede kahraman yapabiliyosun-dur,” dedi Herhangibir Rob düşünceli düşünceli, böcüler kendi kendilerini çiziktirip var olur olmaz ölürken. Kaçık&#160;Wullie’ye döndü. “Kaçık Wullie,” dedi, “tam olarak dooru&#160;şeyi söölediini söölediim zamanı hatırlıyon mu?”</p>
<p>Kaçık VVullie hayretler içinde baktı. “Şindi sen söz edince düşündüm de Rob, bunu bana hiç söölediini hatırlamı-yom.”</p>
<p>“Öyle mi?” dedi Rob. “Şeey, bööle bişey söölemiş olsam, bu sefer de o zamanlardan biri olurdu.”</p>
<p>Kaçık Wullie endişelendi. “Ama bu iyi bişey, diil mi? Dooru bişey söylemem?”</p>
<p>“He ye. Dooru bişey söyledin, Kaçık Wullie. Hayatın boyunca ilk defa. Seninle gurur duyuyom,” dedi Rob.</p>
<p>Kaçık Wullie’nin yüzüne muazzam bir sırıtış yayıldı. “Amanın! Hey, millet, ben dooru...”</p>
<p>“Ama kendini kaptırma,” diye ekledi Rob.</p>
<p>Roland hava kılıcını sallarken, böcüler örümcek ağları gibi aralanıyordu. Daha fazlası vardı, her zaman daha fazlası, ama gümüş çizgi onları her zaman buluyor, biçip&#160;kurtarıyordu. Böcüler gerilediler, yeni şekiller denediler,&#160;Roland’ın kafasının içindeki öfkenin sıcağından kaçtılar.&#160;Kılıç uğulduyordu. Böcüler kılıcın üzerinde iki büklüm&#160;olarak ciyakladılar ve yerde cızırdayarak yok oldular...</p>
<p>... ve biri miğferine vuruyordu. Bunu uzun süredir yapıyordu.</p>
<p>“Ha?” dedi Roland, gözlerini açarak.</p>
<p>“Başka kalmadı,” dedi Herhangibir Rob. Roland derin derin nefes alarak çevresine baktı. Gözleri açıkken de,&#160;kapalıyken de mağaralarda turuncu çizgi yoktu. Tiffany&#160;olmayan kız, yüzünde tuhaf bir gülümsemeyle onu izliyordu.</p>
<p>“Ya şindi dışarı çıkarız,” dedi Rob, “ya da sen burada kalıp yenilerini beklersin, hı?”</p>
<p>“işte geliyolar,” dedi Kocaçene Billy. İrmağın karşı tarafını işaret etti. Mağaraya saf turuncu bir yığın dökülüyordu, o kadar çok böcü vardı ki aralarında boşluk bile yoktu.&#160;Roland nefeslenmeye çalışarak duraksadı.</p>
<p>“Bak sana ne diycem,” dedi Herhangibir Rob yatıştırır-casına. “İyi bi çocuk olup hamfendiyi kurtarırsan, başka bi gün yanımıza sandviç falan alıp seni buraya getiririz ve&#160;bütün gün bu işi yapabilirsin.”</p>
<p>Roland gözlerini kırpıştırdı. “Şey, evet,” dedi. “Mm... pardon. Biraz önce neler oldu bilmiyorum...”</p>
<p>“Giderski zamanı!” diye bağırdı Koca Yan. Roland, Tiffany olmayan kızın elini yakaladı.</p>
<p>“Buradan çıkana kadar arkana bakma,” dedi Herhangibir Rob. “Gelenek ööle.”</p>
<p>Kulenin tepesinde, Kış Ustası’nın solgun ellerinde buzdan taç belirdi. Solgun gün ışığında elmaslardan daha fazla parlıyordu. Kabarcıksız, kusursuz ve çiziksiz, en saf buzdandı.</p>
<p>“Bunu senin için yaptım,” dedi. “Yaz Hanımı asla takmaz,” diye ekledi hüzünle.</p>
<p>Taç Tiffany’nin başına tam oldu. Soğuk değildi.</p>
<p>Kış Ustası geriledi.</p>
<p>“İşte bitti,” dedi Kış Ustası.</p>
<p>“Benim de yapmam gereken bir şey var,” dedi Tiffany. “Ama ilk önce, bilmem gereken bir şey var. insan yapan&#160;şeyleri buldun mu?”</p>
<p>“Evet!”</p>
<p>“Ne gerektiğini nereden öğrendin?”</p>
<p>Kış Ustası gururla çocukları anlattı. Tiffany dikkatle nefes alıp vererek kendini gevşemeye zorladı. Kış Ustası’nın mantığı çok... mantıklıydı. Ne de olsa, bir havuç ve iki&#160;kömür parçası bir kar yığınını kardan adama dönüştüre-biliyorsa, kovalar dolusu tuz, gaz ve metal onu kesinlikle insana dönüştürebilirdi. Bu... akla yakın geliyordu. En&#160;azından Kış Ustası’na öyle geliyordu.</p>
<p>“Ama, görüyorsun, tekerlemenin tamamını bilmen gerek,” dedi Tiffany. “Bu daha çok insanların nelerden yapıldığını anlatıyor. İnsanların ne olduğu hakkında değil.” “Bazı şeyleri bulamadım,” dedi Kış Ustası. “Hiç mantıklı değildi. Maddesel değillerdi.”</p>
<p>“Evet,” dedi Tiffany, başını üzüntüyle sallayarak. “Son üç satır, sanırım, ve asıl önemli olanlar da onlar. Onlar&#160;maddesel değildir.”</p>
<p>“Ama onları bulacağım,” dedi Kış Ustası. “Bulacağım!” “Umarım bir gün bulursun,” dedi Tiffany. “Şimdi, hiç&#160;boffo diye bir şey duydun mu?”</p>
<p>“Boffo ne? Şarkıda yoktu!” dedi Kış Ustası, huzursuz-lanarak.</p>
<p>“Ah, boffo, insanların kendi kendilerini kandırarak dünyayı nasıl değiştirdiklerini anlatmak için kullanılır,”&#160;dedi Tiffany. “Harika bir şeydir. Ve boffo der ki, nesnelerde&#160;bulunan tek güç insanların oraya koyduğu güçtür. Nesneleri büyülü yapabilirsin, ama büyüyle nesnelerden insan&#160;yapamazsın. Kalbindeki aslında bir çivi. Yalnızca bir çivi.”&#160;Zamanı geldi ve ne yapmam gerektiğini biliyorum, diye&#160;düşündü dalgın dalgın. Hikâyenin nasıl sona ermesi gerektiğini biliyorum. Doğru şekilde bitirmem gerek.</p>
<p>Kış Ustası’m kendine çekti ve onun yüzündeki hayreti gördü. Başı dönüyordu, sanki ayakları yere değmiyordu.&#160;Dünya... daha basit olmuştu. O, geleceğe giden bir tüneldi. Kış Ustası’nın soğuk yüzünden başka görecek, kendi&#160;nefeslerinden başka duyacak, saçlarına vuran güneşin sıcaklığından başka hissedecek hiçbir şey yoktu.</p>
<p>Güneş, yaz mevsiminin alev alev küresi değildi, ama yine de bütün odun ateşlerinden çok daha büyüktü.</p>
<p>Bu beni nereye götürecekse, oraya gitmeyi seçiyorum, dedi kendi kendine, sıcaklığın içine dolmasına izin vererek. Ben seçiyorum. Bunu yapmayı ben seçiyorum. Ve ayak&#160;uçlarıma basarak yükselmem gerekecek, diye ekledi.</p>
<p>Sağ elimde Gök gürültüsü. Sol elimde Şimşek.</p>
<p>Tepemde ateş...</p>
<p>“Lütfen,” dedi, “kışı alıp götür. Dağlarına dön. Lütfen.”</p>
<p>Önümde buz...</p>
<p>“Hayır. Ben kışım. Başka bir şey olamam.”</p>
<p>“O zaman insan da olamazsın,” dedi Tiffany. “Son üç dize şöyle der: ‘Bir ev yapacak kadar güç, bir çocuğa sarılacak kadar zaman, bir kalp kıracak kadar sevgi’.”</p>
<p>Denge... denge hiç yoktan hemen geldi ve Tiffany’yi içten içe kaldırdı.</p>
<p>Tahterevallinin merkezi hiç hareket etmez. Ne yukarı çıkar, ne aşağı iner. O, dengelidir.</p>
<p>Denge... ve onun dudakları mavi buz gibi. Tiffany daha sonra, insan olmak isteyen Kış Ustası için ağlayacaktı.</p>
<p>Denge... eski kelda bir kez ona şöyle demişti: “Senin içinde, eriyip akmayacak mini bi parça var.”</p>
<p>Çözülme zamanı.</p>
<p>Gözlerini kapattı ve Kış Ustası’m öptü...</p>
<p>.. .ve güneşi yere çekti.</p>
<p>Buz ateşe.</p>
<p>Buzdan sarayın tüm çatısı beyaz bir ışık çakması eşliğinde eridi. Işık yüzlerce kilometre uzaktaki duvarlara gölgeler düşürdü. Bir buhar sütunu kükreyerek yükseldi,&#160;şimşeklerle bezendi ve dünyanın üzerine şemsiye gibi yayılarak güneşi perdeledi. Sonra yumuşak, ılık bir yağmur&#160;halinde yağmaya başlayarak karı delik deşik etti.</p>
<p>Normalde kafası düşüncelerle dolu olan Tiffany’nin buna ayıracak tek bir düşüncesi bile yoktu. Yumuşak yağmurun altında bir buz parçasının üzerine uzanmış, sarayın&#160;çevresinde yıkılmasını dinliyordu.</p>
<p>Yapılabilecek her şeyi yaptığınız ve artık kıvrılıp gök gürültüsünün dinmesini beklemekten başka yapılacak hiçbir şeyin kalmadığı zamanlar vardır.</p>
<p>Havada bir şey daha vardı, Tiffany bakmaya çalıştığında kaybolan ve göz ucunda yine beliren altın bir pırıltı.</p>
<p>Saray çağlayan gibi eriyordu. Üzerinde yattığı buz levhası, ırmağa dönüşmeye başlamış bir merdivenden yarı kaydı, yarı yüzdü. Yukarıda dev sütunlar devriliyor, ama&#160;havanın ortasında buzdan ılık suya dönüşüyordu, bu yüzden yere çarpan her şey serpintiden ibaretti.</p>
<p>Işıltılı taca elveda, diye düşündü Tiffany. Dans eden ışıklardan yapılmış elbiseye elveda, buzdan güllere ve kar&#160;tanelerine elveda. Yazık. Çok yazık.</p>
<p>Sonra altında çimenler belirdi. Çevresinde o kadar çok su akıyordu ki, ya kalkacaktı ya da boğulacaktı. En azından&#160;dizleri üzerinde doğrulmayı başardı ve devrilmeden ayağa&#160;kalkabilecek hale gelene kadar bekledi.</p>
<p>“Sende bana ait bir şey var, çocuğum,” dedi bir ses arkasından. Tiffany döndü ve altın ışık biçimlendi. Kendi şekliydi, ama gözleri... tuhaftı, tıpkı bir yılamnki gibi. Burada ve şu anda, güneşin sıcağının kükremesi kulaklarını&#160;doldururken, bu hiç de şaşırtıcı gelmedi.</p>
<p>Tiffany yavaşça Cornucopia’yı cebinden çıkardı ve uzattı.</p>
<p>“Sen Yaz Hammı’sm, değil mi?” diye sordu.</p>
<p>“Sen de benim yerimi alan çoban kızsın, değil mi?” Sözcüklerde bir tıslama vardı.</p>
<p>“İsteyerek olmadı!” dedi Tiffany telaşla. “Neden bana benziyorsun?”</p>
<p>Yaz Hanımı buharlar saçan çimenlerin üzerine oturdu. İnsanın kendini izlemesi çok tuhaftı. Tiffany ensesinde küçük bir ben olduğunu fark etti.</p>
<p>“Seselim deniyor buna,” dedi Yaz Hanımı. “Bunun ne olduğunu biliyor musun?”</p>
<p>“Birlikte titremek demek,” dedi Tiffany.</p>
<p>“Bir çoban kız bunu nasıl bilebilir?”</p>
<p>“Bir sözlüğüm var,” dedi Tiffany. “Ve ben bir cadıyım, çok teşekkür ederim.”</p>
<p>“Eh, sen benden bir şeyler öğrenirken, ben de senden bir şeyler öğreniyordum, akıllı çoban cadı,” dedi Yaz Hanımı. Tiffany’ye Annagramma’yı hatırlatmaya başlamıştı.&#160;Aslında Tiffany’yi rahatlatan bir şeydi. Kadın bilge ya da&#160;nazik değildi... tesadüf eseri çok güçlü olan sıradan biriydi, ama korkutucu ölçüde akıllı değildi ve dürüst olmak&#160;gerekirse biraz da sinir bozucuydu.</p>
<p>“Gerçek şeklin nasıl?” diye sordu.</p>
<p>“Yoldaki sıcağın şekli, elmaların kokusunun şekli.” Güzel yanıt, diye düşündü Tiffany, ama pek işe yaramıyor.</p>
<p>Tiffany tanrıçanın yanma oturdu. “Başım dertte mi?” diye sordu.</p>
<p>“Kış Ustası’na yaptığından dolayı mı? Hayır. Tıpkı benim gibi, onun da her sene ölmesi gerekiyor. Ölürüz, uyuruz ve uyanırız. Dahası... sen eğlenceliydin.”</p>
<p>“Ah, eğlenceliydim, öyle mi?” dedi Tiffany, gözlerini kısarak.</p>
<p>“İstediğin ne?” dedi Yaz Hanımı. Evet, diye düşündü Tiffany, tıpkı Annagramma’ya benziyor. Bir buçuk kilometre büyüklüğündeki bir imayı bile anlamıyor.</p>
<p>“Ne mi?” dedi Tiffany. “Hiçbir şey. Yalnızca yazın gelmesini... Teşekkür ederim.”</p>
<p>Yaz Hammı’nın kafası karışmış gibiydi. “Ama insanlar tanrılardan hep bir şey ister.”</p>
<p>“Ama cadılar ödeme kabul etmez. Yeşil çimenler ve mavi gökler yeterli.”</p>
<p>“Ne? Ama bunlar zaten gelecek!” Yaz Hanımı hem şaşkın, hem öfkeli gibiydi ve Tiffany küçük, hınçlı bir şekilde buna birazcık memnun oldu.</p>
<p>“Güzel,” dedi.</p>
<p>“Dünyayı Kış Ustası’ndan kurtardın!”</p>
<p>“Aslında, onu aptal bir kızdan kurtardım, Bayan Yaz. Bozduğum şeyi düzelttim.”</p>
<p>“Basit bir hata? Ödül kabul etmemen aptallık olurdu.”</p>
<p>“Ödülü reddetmem aklı başında bir genç kadının yapacağı şey olurdu,” dedi Tiffany ve bunu söylemek iyi geldi. “Kış bitti. Biliyorum. Ben hallettim. Beni götürdüğü yere&#160;gitmeyi tercih ettim. Kış Ustası’yla dans etmek de benim&#160;seçimimdi.”</p>
<p>Yaz Hanımı ayağa kalktı. “Olağanüstü,” dedi. “Ve tuhaf. Artık ayrılmalıyız. Ama ilk önce, bir şeyler daha alınmalı.&#160;Ayağa kalk, genç kadın.”</p>
<p>Tiffany denileni yaptı ve Yaz’ın yüzüne baktığında, altın gözler onu içeri çeken çukurlara dönüştü.</p>
<p>Ve sonra yaz içini doldurdu. Yalnızca birkaç saniye sürmüş olmalıydı, ama içten içe çok daha uzun sürdü. Bir&#160;bahar günü yeşil mısırların arasında esen yel olmanın, bir&#160;elmayı olgunlaştırmanın, somon balıklarının çağlayanlardan yukarı atlamasını sağlamanın nasıl bir his olduğunu&#160;anladı; duygu bir anda geldi ve tek bir büyük, ışıltılı, sarı&#160;altın yaz duygusuna dönüştü...</p>
<p>... ve daha da ısındı. Şimdi güneş alev alev yanan bir gökyüzünde kıpkırmızı olmuştu. Tiffany havada kızgın&#160;yağ gibi süzülerek, develeri bile öldüren derin çöllerin kavurucu sükunetine aktı. Burada tek bir canlı yoktu. Küller&#160;dışında hiçbir şey hareket etmiyordu.</p>
<p>Kıyılarına bembeyaz hayvan kemikleri serpiştirilmiş, kuru bir ırmak yatağından aşağı süzüldü. Çamur yoktu, bu&#160;fırına benzeyen yerde tek bir damla nem yoktu. Bu, bir taş&#160;ırmağıydı; kedi gözü gibi çizgili akikler, yerlere saçılmış lal&#160;taşları, rengârenk halkalı kuvarslar, kahverengi, turuncu,&#160;bej, bazıları siyah damarlı, sıcakla cilalanmış taşlar.</p>
<p>“Burası yazın yüreği,” diye tısladı Yaz Haraminin sesi. “Benden Kış Ustası kadar korkmalısın. Siz bize şekiller ve&#160;isimler veriyorsunuz, ama biz size ait değiliz. Biz, denge&#160;halindeki ateş ve buzuz. Bir daha aramıza girme.</p>
<p>Ve sonunda hareket belirdi. Taşların arasındaki aralıktan, tıpkı canlanmış taşlar gibi çıktılar: bronz ve kızıl, kahverengi ve sarı, siyah ve beyaz, parlak, desenli, ışıl ışıl&#160;pullu.</p>
<p>Yılanlar kaynayan havayı dilleriyle kokladılar ve zaferle tısladılar.</p>
<p>Görüntü kayboldu. Dünya geri geldi.</p>
<p>Su akıp gitmişti. Dinmek bilmez rüzgâr sisleri ve buharları uzun bulutlara dönüştürmüştü, ama alt edilmez güneş yine de aradan sızmayı başarıyordu. Ve, her zaman olduğu&#160;gibi, çok çabuk olduğu gibi, tuhaf ve harika bir anıya, anı&#160;ise bir düşe dönüştü. Yarın yok olacaktı.</p>
<p>Tiffany biraz önce sarayın durduğu çimenlerde yürüdü. Birkaç yerde buz kalmıştı, ama onlar da bir saate kadar&#160;erirdi. Bulutlar vardı, ama bulutlar süzülüp gitti. Normal&#160;dünya, küçük tekdüze şarkılarıyla her yeri kapladı. Tiffany,&#160;oyun bittikten sonra sahnede yürüyordu. O oyunun oynandığı nereden belliydi artık?</p>
<p>Çimenlerin arasında bir şey cızır diyordu. Tiffany eğildiği zaman bir parça metal buldu. Onu büken ısının sıcaklığı ile ılıktı hâlâ, ama eskiden bir çivi olduğunu anlayabiliyordunuz.</p>
<p>Hayır, verenin daha iyi hissetmesini sağlamak için armağan almam, diye düşündü. Neden alayım ki? Ben kendi armağanlarımı bulurum. Ne de olsa, onun için... ‘eğlenceliydim’.</p>
<p>Ama Kış Ustası... O bana güller, buz dağları, kırağılar yaptı ve hiç anlamadı...</p>
<p>Sesler duyunca aniden döndü.</p>
<p>Feegle’lar, bir insanın onlara ayak uydurabileceği bir hızda koşarak çimenlik yamaçta hoplaya zıplaya yaklaşıyordu. Ve biraz nefes nefese kalmış olan Roland, üzerine&#160;fazla büyük gelen zincir zırhı yüzünden ördek gibi koşarak&#160;onlara ayak uyduruyordu.</p>
<p>Tiffany kahkaha attı.</p>
<p>Tiffany iki hafta sonra Lancre’ye döndü. Roland onu İkigömlek’e kadar geçirdi, yolun geri kalanında da sivri&#160;tepeli şapka götürdü onu. Tiffany şanslı sayılırdı. Araba&#160;sürücüsü Bayan Keneyi hatırlıyordu ve arabanın üzerinde&#160;boş bir yer olduğundan aynı şeyleri bir daha yaşamak istemedi. Yolları sel basmıştı, hendeklerde sular foşurduyor-du, kabaran ırmaklar köprüleri çekiştiriyordu.</p>
<p>İlk önce Ogg Anayı ziyaret etti ve her şeyi anlatmak zorunda kaldı. Bu ona zaman kazandırdı, çünkü bir şeyi Ogg Anaya anlattıktan sonra, başka herkese anlatmış kadar&#160;olurdunuz. Ogg Ana, Tiffany’nin Kış Ustası’na tam olarak&#160;ne yaptığını duyduğunda güldü de güldü.</p>
<p>Tiffany, Ogg Ananın süpürgesini ödünç aldı ve ormanın üzerinde ağır ağır uçarak Bayan Ihanet’in kulübesine gitti.</p>
<p>Bir şeyler oluyordu. Açıklıkta, pek çok adam sebze bahçesini kazıyordu ve kapının çevresinde bir sürü insan oyalanıyordu, bu yüzden Tiffany ormana indi, süpürgeyi bir tavşan deliğine soktu, şapkasını bir çalının altına sakladı&#160;ve yaya olarak gitti.</p>
<p>Patikanın açıklığa girdiği yerde, bir huş ağacına takılmış... bir oyuncak bebek olabilirdi, birbirine bağlanmış dallardan yapılmıştı. Yeniydi ve biraz huzursuz ediciydi.&#160;Muhtemelen amaç da buydu. Tiffany ağaçların arasından&#160;arka kapıya dolandı.</p>
<p>Kimse onun bulaşıkhane kapısının çengelini kaldırıp kulübeye girdiğini görmedi. Tiffany mutfak duvarına yaslandı ve sessizleşti.</p>
<p>Yan odadan Annagramma’nm tanınmaması imkansız, tipik, Annagrammatik konuşması geliyordu:</p>
<p>“Yalnızca bir ağaç, anladın mı? Onu kesin ve odunu paylaşın. Anlaştık mı? Şimdi el sıkışın. Hadi. Ciddiyim.&#160;Doğru düzgün el sıkışın yoksa kızarım ha! Güzel. Böylesi&#160;daha iyi oldu, değil mi? Bir daha bu tür aptallıklar yapmayalım.</p>
<p>Tiffany, on dakika boyunca insanların azarlanmasını, aşağılanmasını dinledikten sonra gizlice dışarı çıktı, ormandan geçti ve patikayı kullanarak açıklığa girdi. Ona&#160;doğru seğirten bir kadın vardı, ama Tiffany, “Affedersiniz,&#160;yakınlarda bir cadı var mı?” diye sorunca durdu.</p>
<p>“Aaaah, evet,” dedi kadın. Tiffany’ye sert sert baktı. “Sen buralardan değilsin, değil mi?”</p>
<p>“Hayır,” dedi Tiffany ve düşündü: Aylar boyunca burada yaşadım Bayan Carter, ve çoğu gün seni gördüm. Ama şapkam hep başımdaydı. İnsanlar hep şapkayla konuşur.&#160;Şapkam olmadan, kılık değiştirmiş oluyorum.”</p>
<p>“Eh, Bayan Şahinci var,” dedi Bayan Carter, bir sırrı söylemeye gönülsüzmüş gibi. “Ama dikkatli ol.” Öne eğildi ve sesini alçalttı. “Kızdığı zaman korkunç bir canavara dönüşüyor! Kendi gözlerimle gördüm! Bize iyi davranıyor,&#160;elbette,” diye ekledi. “Bir sürü genç cadı ondan bir şeyler&#160;öğrenmek için buraya geliyor!”</p>
<p>“Vay, gerçekten iyi olmalı!” dedi Tiffany. “Muhteşemdir,” diye devam etti Bayan Carter. “Buraya&#160;geldikten beş dakika sonra, bizim hakkımızda her şeyi biliyordu ! ”</p>
<p>“Muhteşem,” dedi Tiffany. Birinin ona notlar bıraktığını sanırsın. İki kez. Ama bu yeterince ilginç olmazdı, değil mi? Hem, gerçek bir cadının yüzünü Boffo’dan satın aldığına kim inanırdı ki?</p>
<p>“Bir de yeşil yeşil kaynayan bir kazanı var,” dedi Bayan Carter, büyük gururla. “Kenarlardan taşıyor. İşte cadılık&#160;diye buna derim.”</p>
<p>“Öyle görünüyor,” dedi Tiffany. Tanıştığı hiçbir cadı, kazanlarda yahniden başka bir şey yapmamıştı, ama bir şekilde insanlar içten içe cadı kazanlarının yeşil yeşil kaynaması gerektiğini düşünüyordu. İşte bu yüzden Bay Boffo,&#160;61 Numara, Yeşil Kaynayan Kazan, Takım Halinde ürününü 14 liraya, yedek Yeşil keselerini tanesi 1 liraya satıyor&#160;olmalıydı.</p>
<p>Eh, işe yarıyordu. Muhtemelen yaramamahydı, ama insanlar insandı işte. Tiffany, Annagramma’nm şu anda bir ziyaretçiyle fazla ilgileneceğini sanmıyordu, özellikle de&#160;Boffo katalogunu baştan sona okumuş bir ziyaretçiyle. Bu&#160;yüzden süpürgesini aldı ve Havausta Nine’nin kulübesine&#160;yollandı.</p>
<p>Şimdi arka bahçede bir tavuk kümesi vardı. Esnek fındık dallarından dikkatle örülmüştü ve diğer tarafından tatmin dolu “gut” sesleri geliyordu.</p>
<p>Havausta Nine arka kapıdan çıkıyordu. Tiffany’ye, Tiffany kulübenin çevresinde çıktığı gezintiden yeni dönmüş gibi baktı.</p>
<p>“Şu anda kasabada işim var,” dedi. “Sen de gelirsen sorun olmaz.” Nine’den geldiği zaman bu yorum, bando mızıka&#160;ve ışıklı bir hoş geldin pankartına eşdeğerdi. Nine patikada&#160;yola koyulurken Tiffany de yanında yürüdü.</p>
<p>“Umarım iyisindir, Bayan Havausta?” dedi, ona ayak uydurabilmek için koşturarak.</p>
<p>“Bir kış daha geçti ve hâlâ buradayım, bildiğim tek şey bu,” dedi Nine, “iyi görünüyorsun kızım.”</p>
<p>“Ah, evet.”</p>
<p>“Buharı ta buradan gördük,” dedi Nine.</p>
<p>Tiffany hiçbir şey söylemedi. Bu kadarcık mıydı? Eh, evet. Nine söz konusuysa, hepsi buydu.</p>
<p>Bir süre sonra, “Genç arkadaşlarını görmeye geldin, hı?” dedi Nine.</p>
<p>Tiffany derin bir nefes aldı. Bu konuşmayı defalarca aklından geçirmişti: Ne diyecekti, Nine ne diyecekti? Tiffany ne diye bağıracaktı, Nine ne diye bağıracaktı?..</p>
<p>“Sen planladın, değil mi?” dedi. “Diğerlerinden birini önersen, muhtemelen kulübeyi alırdı, bu yüzden beni önerdin. Ve benim ona yardım edeceğimi biliyordun, biliyordun. Ve her şey planladığın gibi oldu, değil mi? İddiaya&#160;girerim artık dağlardaki her cadı neler olduğunu biliyordur. İddiaya girerim Bayan Kulağakaçan için için kaynıyordun Ve en iyi kısmı da, kimsenin incinmemesi. Annag-ramma Bayan Ihanet’in bıraktığı yerden devam etti, bütün&#160;köylüler mutlu ve sen kazandın! Ah, herhalde beni meşgul etmek, önemli şeyler öğrenmemi sağlamak ve aklımı</p>
<p>Kış Ustasından uzak tutmak için olduğunu söyleyeceksin, ama yine de sen kazandın!”</p>
<p>Havausta Nine sakin sakin yürümeye devam etti. Bir süre sonra, “Bakıyorum küçük süs eşyanı geri almışsın,” dedi.</p>
<p>Şimşek çakması ve sonra gök gürültüsü olmaması ya da göle bir taş atmak ve su sıçramaması gibiydi.</p>
<p>“Ne? Ah. At. Evet! Bak, ben...”</p>
<p>“Ne tür balık?”</p>
<p>“Şey... turnabalığı,” dedi Tiffany.</p>
<p>“Öyle mi? Bazıları sever, ama benim zevkime göre fazla çamurlu. Çoğu hikâyede somondur.”</p>
<p>Bu kadarcıktı. Nine’nin sükuneti karşısında, Tiffany’nin gidecek hiçbir yeri yoktu. Dırdır edebilir, sızlanabilirdi ve&#160;hiç fark etmezdi. Tiffany, Nine’nin en azından bildiğini&#160;bildiğini düşünerek kendini teselli etti. Büyük bir teselli&#160;değildi, ama bundan başkası yoktu.</p>
<p>“Gördüğüm tek süs eşyası at değil,” diye devam etti Nine. “Bu Büyü, değil mi?” Onaylamadığı her büyüyü, büyük B harfiyle başlatırdı.</p>
<p>Tiffany parmağındaki yüzüğe baktı. Donuk donuk parlıyordu. O takarken asla paslanmazdı, demirci öyle demişti, çünkü derinin yağıyla yağlanırdı. Adam minik bir keski ile üzerine minik kar taneleri oymuştu.</p>
<p>“Yalnızca çividen yapılmış bir yüzük,” dedi Tiffany.</p>
<p>“Yüzük yapacak kadar demir,” dedi Nine ve Tiffany olduğu yerde kalakaldı. Nine gerçekten de insanların zihnine girebiliyor muydu? Öyle bir şey olmalıydı.</p>
<p>“Peki, bu bir yüzük merakı da nereden çıktı?” dedi Nine.</p>
<p>Tiffany, kafasında berraklaşmayı asla başaramamış türlü türlü neden sayabilirdi, ama sadece “O anda iyi bir fikirmiş&#160;gibi geldi,” cümlesinden başka yanıt gelmedi akima. Patlamayı bekledi.</p>
<p>“O zaman muhtemelen iyi bir fikirdi,” dedi Nine, ılımlı bir tavırla. Durdu, Ogg Ana’nın evinin olduğu yönü gösterdi ve “Çevresine çit çektim,” dedi. “Onu koruyan başka&#160;şeyler de var, bundan emin olabilirsin, ama bazı hayvanlar&#160;korkutulamayacak kadar aptaldır.”</p>
<p>Şimdiden bir buçuk metreyi bulmuş olan meşe fidanını gösteriyordu. Çevresine direklerden ve örülmüş dallardan&#160;oluşan bir çit çekilmişti.</p>
<p>“Bir meşe için hızlı büyüyor,” dedi Nine. “Ona göz kulak oluyorum. Ama gel artık, kaçırmak istemeyiz.” Yine yola&#160;koyuldu ve hızla yol aldı. Şaşkın Tiffany peşinden koştu.</p>
<p>“Neyi kaçırmak istemeyiz?” dedi nefes nefese.</p>
<p>“Dansı, elbette!”</p>
<p>“Bunun için çok erken değil mi?”</p>
<p>“Buralarda değil. Buralarda şimdi başlıyor!”</p>
<p>Nine küçük patikalardan, bahçelerin arkasından geçti ve köy meydanına çıktı. Meydan insan doluydu. Küçük&#160;tezgâhlar kurulmuştu. Bir sürü insan, yüreklerinden geçeni yapan, ama kafaları yaptıkları şeye utanan kalabalıkların&#160;her zamanki hafifçe umutsuz neden buradayızki bakışıyla&#160;duruyordu, ama en azından çubuğa takılmış sıcak yiyecekler vardı. Bir sürü beyaz tavuk da... Çok iyi yumurtalar&#160;veriyorlar, demişti Ogg Ana. Bu yüzden onları kesmek yazık olurdu.</p>
<p>Nine kalabalığın önüne geçti. İnsanları yolundan itmesine gerek yoktu. İnsanlar, hiç fark etmeden, kendiliklerinden kenara çekiliyordu zaten.</p>
<p>Tam zamanında gelmişlerdi. Bir sürü çocuk köprü yolundan koşa koşa geldi. Hemen arkalarından dansçılar geliyordu. Silindir şapkalı Soytarı, en öndeydi ve hepsi oldukça sıradan köylülere benziyorlardı. Tiffany’nin sık sık demirhanelerde çalışırken ya da araba sürerken gördüğü&#160;adamlar. Hepsi beyaz ya da en azından eskiden beyaz olan&#160;giysiler giymişlerdi ve tıpkı seyirciler gibi biraz mahcup&#160;görünüyorlardı. Yüzlerindeki ifadeler, bütün bunların pek&#160;de ciddiye alınmaması gereken bir eğlence olduğunu anlatıyordu. Hatta kalabalıktaki insanlara el sallıyorlardı. Tif-fany çevresine bakındı ve Bayan Keneyi, Ogg Ana’yı, hatta Bayan Kulağakaçanı gördü... Tanıdığı hemen hemen&#160;tüm cadılar buradaydı. Ah, Annagramma da Bay Boffo’nun&#160;ürünlerinden arınmış halde gelmişti ve çok gururlu görünüyordu.</p>
<p>Geçen güz böyle değildi, diye düşündü Tiffany. Karanlık, sessiz, ciddi ve gizemliydi, şimdiki dansın olmadığı her şey. Onu gölgelerden kim izliyordu?</p>
<p>Bunu aydınlıktan kim izliyor? Gizlice buraya gelmiş olan kim? Bu noktada Havausta Nine şapkasını çıkardı ve&#160;kedi yavrusu Seni yere bıraktı.</p>
<p>Bir davulcu ve akordeoncu kalabalığı ittirip geçtiler. Köyün hancısı, bir tepsi üzerinde sekiz yarım litrelik bira&#160;kupası taşıyarak peşlerinden geldi (çünkü büyük bir içki&#160;vaat edilmeden hiçbir yetişkin erkek şapkasına kurdeleler,&#160;pantolonuna çanlar takıp arkadaşlarının önünde oynamaz).</p>
<p>Gürültü biraz dindiğinde davulcu davulunu birkaç kez vurdu ve akordeoncu uzun bir nota çaldı. Böylece Morris&#160;dansının başladığına dair resmi işaret verilmiş oldu ve bu&#160;noktadan sonra ortalıklarda oyalanan kalmışsa, bunun için&#160;yalnızca kendilerini suçlayabilirlerdi.</p>
<p>İki kişilik orkestra ezgiye başladı. Adamlar, birbirine bakan üçerli iki sıra halinde dizilip vuruşları saydılar ve&#160;sonra sıçradılar... On iki kabaralı bot yere güm diye inerek&#160;kıvılcımlar çıkardığında Tiffany, Nine’ye döndü.</p>
<p>“Acıyı nasıl alabileceğimi söyle bana,” dedi, dansın gürültüsünün üzerinden.</p>
<p>Güm!</p>
<p>“Zordur,” dedi Nine, bakışlarını dans edenlerden ayırmadan. Güm yaptı botlar yine.</p>
<p>“Onu bedenin dışına çıkarabiliyor musun?”</p>
<p>Güm!</p>
<p>“Bazen. Ya da saklıyorum. Ya da onun için bir kafes yapıyorum ve alıp götürüyorum. Ve bütün bunlar tehlikelidir ve ona saygı göstermezsen seni öldürebilir, küçükhanım.&#160;Yalnızca bedel vardır ve kâr yoktur. Benden elini aslanın&#160;ağzına nasıl sokacağını anlatmamı istiyorsun.”</p>
<p>Güm!</p>
<p>“Baron’a yardım edebilmek için bilmem lazım. Durumu kötü. Yapmam gereken çok şey var.”</p>
<p>“Bunu yapmayı kendin mi seçiyorsun?” dedi Nine, izlemeye devam ederek.</p>
<p>“Evet!”</p>
<p>Güm!</p>
<p>“Bu, senin, cadıları sevmeyen baron mu?” dedi Nine, kalabalıktaki yüzleri inceleyerek.</p>
<p>“Ama ihtiyaç duyana kadar cadıları kim sever ki, Bayan Havausta?” dedi Tiffany tatlı tatlı.</p>
<p>Güm!</p>
<p>“Bu bir hesaplaşma Bayan Havausta,” diye ekledi Tiffany. Ne de olsa, Kış Ustası’nı öptün ve meydan okuma havasmdasın. Ve Havausta Nine, Tiffany ondan beklenen&#160;her şeyi yapmış gibi gülümsedi.</p>
<p>“Ha! Şimdi mi?” dedi. “Pekâlâ. Gitmeden önce gel ve beni gör. Yanında ne götürebileceğine bakarız. Umarım&#160;açtığın kapıları kapatmayı becerebilirsin. Şimdi insanları&#160;izle! Bazen onu görebilirsin!”</p>
<p>Tiflany dikkatini dansa çevirdi. Soytarı o fark etmeden ortaya çıkmıştı, kalabalıkta dolanıyor, yağlı silindir şapkasıyla para topluyordu. Bir kız, o öperse ciyaklayacakmış&#160;gibi görünürse, kıza bir öpücük veriyordu. Bazen de hiçbir&#160;uyarı vermeden sıçrayıp dansa katılıyor, ayağını asla yanlış&#160;yere koymadan sıçrayan adamların arasında dönüyordu.</p>
<p>Sonra Tiffany onu gördü. Dansın diğer tarafındaki bir kadının gözleri bir anlığına altın rengi parladı. Bir kez gördükten sonra yine gördü; bir oğlanın, bir kızın, biraları tutan, gezinerek Soytarı’yı izleyen bir adamın gözlerinde...</p>
<p>“Yaz burada!” dedi Tiffany, ve ayağını ezginin temposuna uyarak yere vurmakta olduğunu fark etti; bunu fark etti, çünkü daha ağır bir bot ayağına basmış, onu nazikçe&#160;yere mıhlamıştı. Ağır botun yanında Sen, mavi gözlü bir&#160;masumlukla ona baktı ve kısacık bir an boyunca gözler bir&#160;yılanın tembel altın gözlerine dönüştü.</p>
<p>“Öyle olması gerekiyor,” dedi Havausta Nine, ayağını çekerek.</p>
<p>“Şans için birkaç bakır, küçükhanım?” dedi bir ses yakından ve eski bir şapkada silkelenen madeni paraların şıngırtısı duyuldu.</p>
<p>Tiffany döndü ve mor-gri gözlere baktı. Gözlerin çevresindeki yüz kırışık, güneşten kararmış ve sırıtkan bir yüzdü. Altın bir küpesi vardı. “Güzel hanımdan bir iki bakır?” diye dil döktü. “Gümüş ya da altın, belki?”</p>
<p>Bazen, diye düşündü Tiffany, hikâyenin nasıl gitmesi gerektiğini bilirsin...</p>
<p>“Demir?” dedi. Yüzüğü parmağından çıkardı ve şapkanın içine attı.</p>
<p>Soytarı yüzüğü dikkatle aldı ve bir fiskeyle havaya fırlattı. Tiffany gözleriyle onu izledi, ama bir şekilde artık havada değildi, adamın parmağında parlıyordu.</p>
<p>“Demir yeterli,” dedi adam ve aniden Tiffany’nin yanağına bir öpücük kondurdu.</p>
<p>Temas yalnızca birazcık soğuktu.</p>
<p>Feegle höyüğünün içindeki balkonlar kalabalık ve suskundu. Bu önemliydi. Burada kabilenin şerefi söz konusuydu.</p>
<p>En ortada büyük bir kitap vardı. Kitabın boyu Rob’un-kinden uzundu ve rengârenk resimlerle doluydu. Höyüğe yaptığı yolculuk esnasında iyice çamurlanmıştı.</p>
<p>Rob’a meydan okunmuştu. Seneler boyunca kendini bir kahraman olarak düşünmüştü ve sonra kocakarıların&#160;kocakarısı onun aslında bi kahraman olmadımı, pek ööle&#160;sayılamıycaam söölemişti. Eh, kocakarıların kocakarısı ile&#160;tartışamazdınız, ama Rob meydan okumaya yanıt verecekti, ah he ye, verecekti ya da adı Herhangibi Rob diildi.</p>
<p>“İneem nerde?” diye okudu. “Bu benim ineem mi? Bu ‘git git’ yapıyo! Bu bi... bi... toyuk! Bu benim ineem diil!&#160;Sonra üstünde iki toyuk olan bu mini resim var. Bi sayfa&#160;daa oldu, diil mi?”</p>
<p>“Kesinlikle, Rob!” dedi Kocaçene Billy.</p>
<p>Rob ellerini havada sallayarak kitabın çevresinde koşarken toplanmış izleyen Feegle’lardan bir tezahürat yükseldi.</p>
<p>“Bu Abce’den çok daa zor, diil mi?” dedi, dönüşünü tamamladığı zaman. “O kolaydı! Ve konusunu tahmin ede-biliyodun. O kitabı her kim yazdıysa, kendini fazla zorlamamış, derim ben.”</p>
<p>“ABC kitabını mı diyon?” dedi Kocaçene Billy.</p>
<p>“He ye.” Herhangibir Rob birkaç kez hoplayıp zıpladı ve havayı yumrukladı. “Mini bi parça zor bişeyin var mı?”</p>
<p>Ozan Feegle’ların muhtelif yöntemlerle topladığı yıpranmış kitap yığınına baktı.</p>
<p>“Dişime göre bişey,” diye ekledi Rob. “Büyük bi kitap.”</p>
<p>“Eh, bu kitabın adı Çağdaş Muhasebenin İlkeleri,” dedi Billy, kuşkuyla.</p>
<p>“Bu okuması kahramanca olcak bi kitap mı?” dedi Rob, olduğu yerde koşarak.</p>
<p>“He ye. Muhtemelen, ama...”</p>
<p>Herhangibir Rob sessizlik istemek için elini salladı ve Jeannie’ye baktı. Jeannie’nin çevresine bir Feegle kalabalığı toplanmıştı. Jeannie, Rob’a gülümsüyordu ve oğulları&#160;sessiz bir hayret içinde babalarına bakıyordu. Bir gün, diye&#160;düşündü Rob, en uzun sözcüklere bile kasıla kasıla yaklaşıp bir güzel tekmeleyecekler. Virgüller ve şu hileci noktalı&#160;virgül şeysileri bile onları durduramayacak!</p>
<p>Rob bir kahraman olmak zorundaydı.</p>
<p>“Bu okuma meselesi konusunda iyi hissediyom,” dedi Herhangibir Rob. “Yolla bakalım!”</p>
<p>Ve bütün sabah Çağdaş Muhasebenin İlkelerini okudu, ama sırf işi daha ilginç hale getirmek için içine bir sürü</p><div><img src="main-31.jpg" alt=""/></div>
<p><a id="bookmark0"><sup><a href="#footnote1">1</a></sup></a></p>
<p> “Gııt”...</p>
</body>
</html>