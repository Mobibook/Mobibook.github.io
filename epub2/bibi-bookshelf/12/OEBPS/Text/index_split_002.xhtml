<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Drizzt Do'urden'in Maceraları 4 Şafağa Geçit</title>
  <meta content="R. A. Salvatore" name="author" />
  <meta content="2013-7-20" name="creation-time" />
  <meta content="2013-7-20" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">Büyücü Mithril Salonunda bulunmuş, drow savaşında görev almıştı ve anlaşıldığı üzere oldukça iyi hikâye anlatıyordu. Anlattığı hikâyeleri de minik abartılarla süslüyordu hani.</p>

      <p class="calibre2">Deudermont kendisini bütün bunlara garip bir şekilde yabancı hissetti. Aniden denizi ve gemisini özlemiş, açık sularda korsanların peşine düşmek üzere Derinsu Limanından denize açılmaya hasret duyar olmuştu.</p>

      <p class="calibre2">Bu muhabbetler, bütün ikindi vakti boyunca sürebilirdi, tabii bir rahip kapıyı çalıp da Danica'ya çocukların uyandığını haber vermemiş olsaydı. Kadın, cüceleri de yanma alıp dışarı çıkmaya davrandı, ama Drizzt onu durdurdu. Panter heykelciğini çıkarttı ve Guenhwyvar'ı çağırdı.</p>

      <p class="calibre2">İşte bu, Ivan'm ödünü koparttı! Pikel de cıyakladı, ama neşeyle haykırmıştı. Cüce druit, her zaman bunun gibi muhteşem bir hayvanla karşılaşmak istemişti, her ne kadar o hayvan yüzünü yarıp deşebilecek olsa bile.</p>

      <p class="calibre2">"İkizler Guenhwyvar ile vakit geçirmekten hoşlanacaklardır," diye açıkladı drow.</p>

      <p class="calibre2">İri kedi odadan dışarı çıktı. Pikel onun hemen ardmdaydı ve panter kendisini çeksin diye Guenhwyvar'ın kuyruğuna asıldı.</p>

      <p class="calibre2">"Ben kardeşim gibi değilim," diye belirtti, hâlâ biraz şaşkınlık içinde olan Ivan.</p>

      <p class="calibre2">Danica çocukların güvenliği hakkında sorular sormak üzereydi, ama eğer panter güvenilmez olsaydı, Drizzt'in onu asla buraya çağırmayacağını fark ederek, bu düşüncesini kendisine sakladı. Gülümseyip zarafetle reverans yaptıktan sonra Ivan ile birlikte odadan ayrıldı. Cattibrie da onlarla gidebilirdi, ama Drizzt'in aniden resmileşmiş olan tavrına bakınca iş konuşma vaktinin gelmiş olduğunu anladı.</p>

      <p class="calibre2">"Her ne kadar hoş olsalar bile, buraya sadece hikâye anlatmaya gelmediniz herhalde," dedi Cadderly. Doğrulup oturdu, ellerini önünde kavuşturdu ve onların en önemli hikâyesini baştan sona dinlemeye hazırlandı.</p>

      <p class="calibre2">Hikâyeyi Deudermont anlattı, Drizzt ile Cattibrie önemli olduğunu düşündükleri bazı noktalara ekleme yaptılar ve Harkle ise sürekli olarak, konuyla hiçbir alâkası yokmuş gibi görünen bazı ek bilgilerle hikâyeyi süsledi.</p>

      <p class="calibre2">Cadderly, Caenvich ve oradaki kör kâhin hakkında bir şeyler okumuş olduğunu söyledi. "Kâhin bazı bilmecelerle konuşur ve bu bilmeceler her zaman göründükleri gibi değildir," diye uyardı.</p>

      <p class="calibre2">"Biz de öyle duymuştuk," diye hemfikir oldu Deudermont. "Ama bu, dostlarımın yabana atamayacağı bir bilmece."</p>

      <p class="calibre2">"Eğer kâhin doğru söylediyse, o zaman kayıp bir dost, yani babam Zaknafein, şeytani bir varlığın pençelerinde esir demektir," diye açıkladı Drizzt. "Belki de Llothün bir hizmetkârı, ya da Menzoberranzan'ın hükümdar ailelerinden birisinin matron anası."</p>

      <p class="calibre2">Harkle dudağını ısırdı. Bu noktada bir hata gördü ama büyüsünün sınırlarını düşünmek zorunda kaldı. Kör kâhinin şiirini kelimesi kelimesine, en az yirmi kere okumuş ve tamamen ezberine yazmıştı. Ama bu ayrıcalıklı bir bilgiydi, büyüsünün sınırlarının ötesindeydi. Kaderin sisi olacak şeyleri kolaylaştırırdı, fakat Harkle şayet büyünün özel olarak ona sunduğu bilgiyi kullanırsa, kaderin gidişatını değiştirebilirdi. Bunun felaketle mi, yoksa daha iyi bir şeyle mi sonuçlanacağını ise ancak tahmin edebilirdi.</p>

      <p class="calibre2">Cadderly başıyla onayladı, Drizzt'in mantığına karşı çıkmıyordu.</p>

      <p class="calibre2">Ama bütün bu hadisede kendisinin nereye oturacağını, ziyaretçilerin ondan hangi rolü oynamasını beklediğini anlayamamıştı.</p>

      <p class="calibre2">"Bunun bir hizmetkâr olduğunu düşünüyorum," diye devam etti Drizzt. "Cehennem'in ekstra boyutsal bir varlığı."</p>

      <p class="calibre2">"Bunu doğrulamak için güçlerimi kullanmamı istiyorsun," diye mantık yürüttü Cadderly. "Hatta belki de, babanın ruhu konusunda pazarlık etmek veya savaşmak için o yaratığı buraya getirmemi."</p>

      <p class="calibre2">"İstediğim şeyin boyutlarının farkındayım," dedi Drizzt ciddiyetle.</p>

      <p class="calibre2">"Bir yochlol güçlü bir yaratıktır..."</p>

      <p class="calibre2">"Kötülükten korkmamayı uzun süre önce öğrendim," diye sakince onu temin etti Cadderly.</p>

      <p class="calibre2">"Altınımız var," diye önerdi Deudermont, bedelin yüksek olacağını düşünerek.</p>

      <p class="calibre2">Ama Drizzt bunun böyle olmadığını biliyordu. Cadderly ile geçirdiği kısa süre içinde, Drizzt, bu adamın yüreğini ve harekete geçmesi için gerekli olan nedenleri anlamıştı. Cadderly basit bir cevap verdiğinde drow hiç şaşırmadı, "Tek bir ruh dahi kurtarılmaya değerdir."</p>

      <p class="calibre2">&nbsp;</p>
    </div>

    <h2 id="sigil_toc_id_17">BÖLÜM 14</h2>

    <p class="calibre2"><span class="none6">SABRI TAŞAN BÜYÜCÜ</span></p>

    <div class="s">
      <p class="calibre2">"Deudermont nerede?" diye Harkle'a sordu Cattibrie, büyücü, genç kadının Drizzt ile birlikte oturmakta olduğu yan odaya daldığında.</p>

      <p class="calibre2">"Ah, buralarda bir yerlerde, buralarda bir yerlerde," diye yanıtladı, aklı başka yerlerde olan Harpel. Odada iki koltuk vardı ve ikisi de görkemli Kartanesi Dağlarina bakan geniş pencerenin önündeydi. Drizzt ile Cattibrie bu koltuklarda oturuyor, hem birbirilerine dönük duruyor, hem de dışarıdaki güzel manzaraya bakıyorlardı. Kara elf arkasına yaslanmıştı ve ayaklan pencerenin geniş pervazına dayalıydı. Harkle bu manzarayı bir saniyeliğine gözden geçirdikten sonra kendisine gelmiş gibiydi. Büyücü dosdoğru ikisinin arasına yürüdü. Drizzt'e ayaklarını indirmesini işaret ettikten sonra hoplayarak pencere pervazına oturdu.</p>

      <p class="calibre2">"Lütfen bize katıl," dedi Cattibrie bariz bir iğnelemeyle, en azından Drizzt için barizdi, zira Harkle aptal aptal gülümsedi.</p>

      <p class="calibre2">"Elbette ki, şiir hakkında tartışıyordunuz," diye mantık yürüttü büyücü. Bu kısmen doğruydu. Drizzt ve Cattibrie en az, önemli şiir hakkında konuştukları kadar, Bruenor'un Mithril Salonu'nu terk etmesi hakkında konuşmaktaydı.</p>

      <p class="calibre2">"Elbette ki konuşuyordunuz," dedi Harkle. "Buraya bu sebeple geldim."</p>

      <p class="calibre2">"Şiirin başka bir dizesini deşifre mi ettin?" diye sordu Drizzt, pek de umutlu olmayan bir tavırla. Drow, Harkle'dan hoşlanıyordu, ama büyücüden pek fazla bir şey beklememeyi öğrenmişti. Her şeyin ötesinde, Harkle ile ailesi sağı solu belli olmayan tiplerdi. Bazen büyük yardımları dokunurdu, mesela Mithril Salonu savaşında olduğu gibi. Ama bazen de, yarardan çok zarar verirlerdi.</p>

      <p class="calibre2">Harkle, drov/un şüpheli ses tonunu fark etti ve o anda kendisini kanıtlamak, büyülü günlüğünün kendisine sunduğu bütün bilgileri drowa vermek ve tıpkı kâhinin ağzından çıktığı şekliyle, kelimesi kelimesine bütün şiiri okumak istedi. Fakat, büyüsünün sınırlarım zorlamaktan ve muhtemel sonuçlarından korkan Harkle dilinin ucuna kadar gelen sözleri yuttu.</p>

      <p class="calibre2">"Bu kişinin Baenre olduğunu düşünüyoruz," dedi Cattibrie. "Yani, Baenre tahtına her kim çıkmışsa o olduğunu. 'Lloth'a verilmişti ve Lloth tarafından veriliyor,' demişti kâhin. Örümcek Kraliçe böyle bir armağanı Baenre tahtında oturan kişiden başka kime verir ki?"</p>

      <p class="calibre2">Harkle başıyla onaylayıp Drizzt'in söze devam etmesine izin verdi, ama doğru yoldan sapmakta olduklarına inanıyordu.</p>

      <p class="calibre2">"Cattibrie onun Baenre olduğunu düşünüyor, ama kâhin Cehennem'den söz etmişti ve bu da, Lloth'un bir hizmetkârını görevlendirdiğini düşünmemi sağlıyor," dedi Drizzt.</p>

      <p class="calibre2">Harkle dudağını sertçe ısırdı ve hiç ikna olmamış bir edayla başını iki yana salladı.</p>

      <p class="calibre2">"Cadderly'nin Cehennem'de bir muhbiri varmış," diye ekledi Cattibrie. "Bir imp*, veya ona benzer bir şey. O yaratığı çağıracak ve bize bir isim bulmaya çalışacak."</p>

      <p class="calibre2"><span class="none4">* Ç.N. imp: düşük seviyeli şeytan türü, küçük iblis.</span></p>

      <p class="calibre2">"Ama korkarım ki benim yolum..." diye başladı Drizzt.</p>

      <p class="calibre2">Cattibrie, "Bizim yolumuz," diye öyle sert bir sesle düzeltti ki, Drizzt buna razı olmak zorunda kaldı.</p>

      <p class="calibre2">"Korkarım ki, bizim yolumuz tekrar Menzoberranzarfa uzanıyor," dedi Drizzt iç geçirerek. Oraya geri gitmek istemiyordu, bu kadarı barizdi, ama kolcunun bir dostu uğruna o lânetli şehre körlemesine hücum edeceği de kesindi.</p>

      <p class="calibre2">"Neden oraya?" diye sordu Harkle, neredeyse çılgın gibi bir ses tonuyla. Büyücü, kâhinin şiirinin Drizzt'i nereye götürdüğünü görebiliyor ve ikinci dizenin, yani Drizzt'in babasının hayaletiyle ilgili olan satırın, bütün bunların kaynağının Menzoberranzan olduğunu düşünmesini sağladığını da anlıyordu. Şiirde Menzoberranzan'a gönderme yapılıyordu, ama özellikle öyle bir kelime vardı ki, Harkle'ın nihai hedeflerinin drow şehri olmadığı sonucuna varmasını sağlamıştı.</p>

      <p class="calibre2">"Bu konuyu daha önce de tartışmıştık," diye yanıtladı Drizzt.</p>

      <p class="calibre2">"Kâhinin sözünü ettiği o karanlık yol Menzoberranzan gibi görünüyor."</p>

      <p class="calibre2">"Bunun Lloth'un bir hizmetkârı olduğunu mu düşünüyorsun?" diye Drizzt'e sordu Harkle.</p>

      <p class="calibre2">Drow yarı yarıya başıyla onayladı ve yan yarıya omuz silkti.</p>

      <p class="calibre2">"Sen de hemfikir misin?" diye Cattibrie'a sordu Harkle.</p>

      <p class="calibre2">"Öyle olabilir," diye yanıtladı Cattibrie. "Ya da bir matron ana olabilir. Ki tahminimce bu İkincisi."</p>

      <p class="calibre2">"Lloth'un hizmetkârları dişi değil midir?" Harkle'ın sorusu konuyla alâkasız gibi görünüyordu.</p>

      <p class="calibre2">"Lloth'un en yakın tebaasının tümü dişidir," diye yanıtladı Cattibrie.</p>

      <p class="calibre2">"İşte bu yüzden Örümcek Kraliçe'den korkmak gerek," diye ekledi ve gerginliği azaltmaya çalışarak göz kırptı.</p>

      <p class="calibre2">"Bütün maton analar da öyle," dedi Harkle.</p>

      <p class="calibre2">Drizzt, Cattibrie'a baktı. İkisi de, sağı solu belirsiz büyücünün konuyu nereye getirmeye çalıştığını anlamıyordu.</p>

      <p class="calibre2">Harkle aniden kollarını çırptı, sanki patlayacak gibi görünüyordu.</p>

      <p class="calibre2">Pencere pervazından aşağı atladı ve neredeyse Drizzt'in koltuğunu ters çevirecekti. "Kâhin adam dedi!" diye haykırdı sabrı taşan büyücü. "Kör cadı 'adam' dedi yahu! 'Lloth'a hainlik eden kişi aranıyor Ondan en çok nefret eden adam tarafından!'" Harkle durdu ve derince, öfkeyle iç geçirdi. Derken bir tıslama sesi duyuldu ve büyücünün ceplerinden dışarı gri bir duman sızmaya başladı.</p>

      <p class="calibre2">"Ah, tanrılar adına," diye inledi büyücü.</p>

      <p class="calibre2">Drizzt ile Cattibrie sıçrayarak ayağa kalktılar. Bunun sebebi o anda beliren dumanlar değil, büyücünün şaşırtıcı derecede doğru olan sözleriydi.</p>

      <p class="calibre2">"Hangi düşman, Drizzt?" diye acilen üsteledi Harkle. Büyücü aniden zamanının daraldığından şüphelenmeye başlamıştı.</p>

      <p class="calibre2">"Adam," diye tekrarladı Cattibrie üst üste, hafızasını toplamaya çalışarak. "Jarlaxle mı?"</p>

      <p class="calibre2">" Acımasızların en acımasızı,'" diye ona hatırlattı Harkle.</p>

      <p class="calibre2">"Öyleyse paralı asker değil," dedi Drizzt, zira Jarlaxle'm birçoğu kadar şeytani olmadığı sonucuna varmıştı. "Belki de Berg'inyon Baenre'dir. Akademi'deki günlerimizden beri benden nefret ediyor."</p>

      <p class="calibre2">"Düşünün! Düşünün! Düşünün!" diye haykırdı Harkle, cebinden dışarı kocaman bir duman kütlesi yükselirken.</p>

      <p class="calibre2">"Sen ne yakıyorsun öyle?" diye sordu Cattibrie, daha iyi görmek için Harkle'ı döndürmeye çalışarak. Cattibrie'in eli, onu şaşırtacak ve dehşete düşürecek şekilde, aniden maddiyatım yitirmiş olan büyücünün içinden geçti.</p>

      <p class="calibre2">"Onu boş ver şimdi!" diye ona kızdı Harkle. "Düşün, Drizzt Do'Urden. Hangi düşman acımasızlar acımasızı, Cehennem'in dönen dumanları içinde olan ve senden herkesten çok nefret eden düşman kim?"</p>

      <p class="calibre2">Harkle'ın sureti yok olmaya başladığında, sesi de giderek uzaklaştı.</p>

      <p class="calibre2">"Büyümün sınırlarım aştım," diye açıklamaya çalıştı büyücü, dehşete düşen yol arkadaşlarına. "Bu yüzden korkarım ki artık onun dışındayım, gönderiliyorum..."</p>

      <p class="calibre2">Harkle'ın sesi, beklenmedik bir şekilde tekrar güçlendi. "Hangi canavar, Drizzt? Hangi düşman?" Sonra büyücü gitmiş, öylece yok olmuş, Drizzt ile Cattibrie'ı bomboş odanın içinde yalnız başlarına bırakmıştı.</p>

      <p class="calibre2">Görünürden kaybolurken Harkle'ın son haykırışı, Drizzt'e bunun gibi uzaktan gelen bir feryadı duymuş olduğu başka bir zamanı hatırlattı.</p>

      <p class="calibre2">"Errtu," diye fısıldadı drow, nefesi kesilerek. Bu bariz cevabı verirken dahi kafasını olumsuz manada salladı, zira Harkle'ın sözleri kulağa her ne kadar mantıklı gelse bile, şiirdeki sözlerin ışığında Drizzt'e doğru gelmiyordu.</p>

      <p class="calibre2">"Errtu," diye tekrarladı Cattibrie. "Kesinlikle o senden herkesten çok nefret ediyor ve Lloth'un onu tanıması ya da bilmesi muhtemel."</p>

      <p class="calibre2">Drizzt başını olumsuz anlamda salladı. "Böyle olamaz, zira o tanar'riyle, kör kâhinin iddia ettiği üzere, Menzoberranzan'da tanışmadım."</p>

      <p class="calibre2">Cattibrie bir saniyeliğine düşündü. "Hiç Menzoberranzan demedi ki," diye yanıtladı kadın. "Bir kez bilge."</p>

      <p class="calibre2">"İlk yurdunda edindiğin..." diye şiiri tekrarlamaya başladı Drizzt, ama o dizenin anlamı hakkında çıkardığı yorumun doğru olmayabileceğini fark edince neredeyse bu sözleri yutarak durdu.</p>

      <p class="calibre2">Cattibrie da ayrıntıyı yakalamıştı. "Oraya asla yurdum demedin," dedi. "Ve sık sık bana ilk yurdunun..."</p>

      <p class="calibre2">"Buzyeli Vadisi olduğunu söylerdim," dedi Drizzt.</p>

      <p class="calibre2">"Errtu ile tanıştığın ve onu düşman edindiğin yer de orasıydı," dedi Cattibrie ve o anda Harkle Harpel'in gerçekten bile bir adam olduğunu düşündü.</p>

      <p class="calibre2">Drizzt, şeytani balorun gücünü ve acımasızlığını hatırlayarak yüzünü buruşturdu. Zaknafein'i, Errtu'nun pençeleri arasında düşünmek kolcuya acı veriyordu.</p>

      <p class="calibre2">Harkle Harpel, iri çalışma masasının üzerinden kafasını kaldırdı ve esneyerek iyice gerindi.</p>

      <p class="calibre2">"Ah, evet," dedi, masanın üzerine saçılmış olan parşömen tomarlarını fark ederek. "Büyüm üzerinde çalışıyordum."</p>

      <p class="calibre2">Harkle parşömenleri tasnif etti ve onlara daha dikkâtle baktı.</p>

      <p class="calibre2">"Yeni büyüm!" diye neşeyle haykırdı. "Ah, en sonunda tamamlandı işte, kaderin sisi! Ah, ne mutlu, ne kutlu bir gün!" Büyücü, sandalyesinden sıçrayarak kalktı ve bol cübbesini etrafta uçuşturarak odanın içinde dönüp durdu. Yorucu araştırmalarla geçen birçok ayın ardından, yeni büyüsü en sonunda tamamlanmıştı. İhtimaller Harkle'ın zihninde uçuşup duruyordu.</p>

      <p class="calibre2">Belki de kaderin sisi onu Calimshan'a götürüp bir paşayla maceraya çıkmasını sağlayacaktı, ya da belki onu büyük çöl Anauroch'a, hatta hatta Vaasa bozkırlarına dahi götürebilirdi. Evet, Harkle Vaasa'ya ve engebeli Galena Dağlan'na gitmekten çok hoşlanırdı.</p>

      <p class="calibre2">"Galena Dağları hakkında daha fazla bilgi edinmeli ve büyüyü yaptığımda o bilgileri tamamen zihnime yazmış olmalıyım," dedi kendi kendisine. "Evet, evet, işin sim bu." Büyücü, parmaklarım şaklattıktan sonra hızla çalışma masasının başına geri koşturdu, uzun ve karmaşık büyüye ait çok sayıdaki parşömeni dikkâtle tasnif edip sıraya dizdi ve onları bir çekmeceye yerleştirdi. Sonra hızla dışan çıktı ve Vaasa ile civarında bulunan Damara, yani meşhur Kantaşı Topraklan hakkında bilgi toplamak için Sarmaşık Konak'm kütüphanesine yollandı. Aylarını verdiği zorlu çalışmanın meyvesi olan yeni büyüsünün ilk kez yapıldığını sandığından o kadar heyecanlanmıştı ki, dengesini zor koruyordu.</p>

      <p class="calibre2">Zira Harkle, büyüsünün esas "ilk yapılışı" hakkında hiçbir şey hatırlamıyordu. Son birkaç haftanın hatıralan hafızasından silinmişti, tıpkı büyüyle birlikte gelen tılsımlı günlüğün sayfalarının bir kez daha bomboş olması gibi. Harkle'ın bildiği tek şey; Drizzt ile Cattibrie'm, adını bilmediği korsan avcısı bir gemiyle birlikte Derinsu sahillerinde yelken açtığıydı.</p>

      <p class="calibre2">Drizzt, içinde tek bir mobilya olmamasına rağmen harika bir şekilde dekore edilmiş dörtgen şeklindeki bir odada Cadderly ile birlikte duruyordu. Duvarlar parlak kara taştandı ve her duvann tam merkezine yerleştirilmiş olan demir meşalelikler haricinde bomboşlardı. Bu meşaleler yanmıyordu, yani alışılmış şekilde yanmıyordu. Ahşaptan değil, kara metalden yapılmışlardı ve her birinin üst kısmında kristal bir küre mevcuttu.</p>

      <p class="calibre2">Işık —göründüğü üzere, Cadderly istediği her renkten ışık elde edebiliyordu— o kürelerden yayılıyordu. Birisi şimdi kırmızı renkle parlıyordu, diğeri sarıydı, geri kalan ikisi de yeşil ışık saçıyordu. Böylece meşaleler, odaya garip bir renk kanşımı ve derinlik katıyordu. Bazı tonlar, cilalı duvarlann cam gibi yüzeyinde diğerlerinden daha derine işliyor gibi görünüyordu.</p>

      <p class="calibre2">Bütün bunlar bir süre Drizzt'in ilgisini meşgul etti, bu gerçekten de etkileyici bir görüntüydü. Fakat yetmiş yıllık hayatında birçok muhteşem sahne görmüş olan kara elfte en çok hayranlık uyandıran şey zemindi.</p>

      <p class="calibre2">Zeminin çevresi, tıpkı duvarlar gibi kara renkli ve cam gibiydi. Ama zemin alanının büyük bir kısmı çift çizgili bir dairenin içindeki bir mozaikle doluydu. Çizgiler arasında bulunan, bir ayak genişliğindeki alan kadim rünlerle doluydu. İç kısmına bir sembol hakkedilmişti ve yıldıza benzer uçları en içteki daireye değiyordu. Bütün bu desenler zeminin kesilmesiyle elde edilmişti ve içleri çeşitli renklerdeki ezilmiş mücevher tozlarıyla doldurulmuştu. Yakuttan bir yıldızın yanında zümrütten bir rün vardı ve her ikisi de, dış dairelerin elmastan hatları arasında duruyordu.</p>

      <p class="calibre2">Drizzt, kesinlikle bu kadar muhteşemine rastlamamış olsa da, Menzoberranzan'da bunun gibi odalar görmüştü ve odanın işlevini biliyordu. İyiliğin en büyük yapılarından birisinin içinde, böylesi bir oda ona oldukça garip görünüyordu. Zira ikiz daireler ve sembol yabancı dünyadan yaratıklar celp etmek için kullanılıyordu, ayrıca kenarları süsleyen o rünler güç ve korunma rünleriydi. Celp edilen yaratıklar muhtemelen iyi huylu olmazdı.</p>

      <p class="calibre2">"Bu mekâna girmeye pek az kişi izinlidir," diye açıkladı Cadderly, ciddi bir sesle. "Sadece ben, Danica ve kütüphane sakinlerinden birisi olan Birader Chaunticleer. Bu mekânın hizmetlerinden yararlanmak isteyen bütün ziyaretçiler yüksek bir incelemeye tabi tutulurlar."</p>

      <p class="calibre2">Drizzt az evvel büyük bir iltifat almış olduğunun farkına vardı, ama bu durum, düşüncelerinde dönüp duran birçok soruyu aklından uzaklaştırmaya yetmedi.</p>

      <p class="calibre2">"Bunun gibi çağırma işlemlerinin sebepleri vardır," diye devam etti Cadderly, sanki drowun zihnini okurmuş gibi. "Bazen iyilik davasına, sadece kötülüğün aracılanyla işbirliği yapmakla hizmet edilebilir."</p>

      <p class="calibre2">"Bir tanar'ri veya daha küçük bir iblis çağırmak, kendi içinde kötü bir davranış değil midir?" diye dobra dobra sordu Drizzt.</p>

      <p class="calibre2">"Hayır," diye yanıtladı Cadderly. "Burada değil. Bu oda muhteşem bir tasarımla yapıldı ve bizzat Deneir tararından kutsandı. Buraya çağrılan bir iblis, tuzağa düşmüş bir iblistir ve buradayken Cehennem'de olduğundan daha fazla tehdit oluşturmaz. İyilik ve kötülük hakkındaki bütün meselelerde olduğu üzere, bu işin değerini belirleyecek şey celbin ardında yatan niyettir. Bu hadisede, hiçbir işkenceyi hak etmemiş bir ruhun, bir iblisin ellerine düştüğünü öğrendik. O ruhu sadece iblisle karşılaşarak geri getirebiliriz. Bunu yapmak için, bundan iyi bir yer ve yöntem olabilir mi?"</p>

      <p class="calibre2">Drizzt bunu kabul edebilirdi, özellikle de şimdi, yani işin sonucu çok yüksek ve kişisel iken.</p>

      <p class="calibre2">"O Errtu," diye ilan etti Drizzt, kendinden emin bir şekilde. "Bir balor."</p>

      <p class="calibre2">Cadderly başıyla onayladı ve ona itiraz etmedi. Drizzt ona, Harkle Harpel ile konuşmasının ardından duymaya başladığı şüphelerden bahsettiğinde, Cadderly küçük bir iblis, habis bir imp çağırmış ve onu dramın şüphelerini doğrulaması için görevlendirmişti. Şimdi cevapları almak için o impi geri çağıracaktı.</p>

      <p class="calibre2">"Birader Chaunticleer, bugün Deneir'in bir aracısıyla irtibata geçti," diye belirtti Cadderly.</p>

      <p class="calibre2">"Peki cevap?" diye sordu kolcu. Fakat Drizzt, Chaunticleer'in seçmiş gibi göründüğü yöntem karşısında biraz şaşırmıştı.</p>

      <p class="calibre2">"Deneir'in hiçbir aracısı buna cevap veremez," diye derhâl yanıtladı Cadderly, dramın konu dışına saptığını fark ederek. "Hayır, hayır, Chaunticleer, kayıp büyücü dostumuz hakkında bilgi istedi. Korkma, zira görünüşe bakılırsa Harkle Harpel, Uzunsemefdeki Sarmaşık Konak'a geri dönmüş. Onunla irtibata geçme, hatta eğer dilerseniz onu geri getirme imkânımız mevcut."</p>

      <p class="calibre2">"Hayır!" diye atıldı Drizzt ve aniden çıkış yaptığı için biraz utanarak kafasını çevirdi. "Hayır," diye daha sessizce tekrarladı. "Harkle Harpel zaten üzerine düşeni yaptı. Kendisini ilgilendirmeyen bu konu yüzünden onu tehlikeye atmak istemem."</p>

      <p class="calibre2">Drowun çekincesinin esas sebebini fark eden Cadderly başıyla onayladı ve gülümsedi. "Cevabımızı almamız için şimdi Druzil'i çağırayım mı?" diye sordu, fakat bir cevabın gelmesini beklemedi. Her bir meşaleliğe bir kelime söyleyen Cadderly, odanın içindeki ışıklan kadifemsi mor bir renge dönüştürdü. İkinci bir kelime ise zemindeki desenlerin ürkütücü bir şekilde parıldamasını sağladı.</p>

      <p class="calibre2">Böyle bir ayinin tam ortasında asla rahat edemeyen Drizzt nefesini tuttu. Cadderly hafif ve ritmik bir şekilde büyü sözleri söylemeye başladığında onu pek dinlemedi. Bunun yerine, parlayan rünlere odaklandı, şüphelerine ve gelecek konusundaki ihtimâllere yoğunlaştı.</p>

      <p class="calibre2">Birkaç dakika sonra, dairelerin tam ortasından keskin bir tıslama sesi geldi ve bunun ardından, düzlemlerin dokusu yarılıp ayrılırken saniyelik bir karanlık yaşandı. Keskin bir çatırtı sesi, hem tıslamayı hem de yırtılmayı sona erdirdi. Zeminde oturmuş küfreden ve tüküren, oldukça kızgın görünen, yarasa kanatlı, köpek suratlı bir imp beliriverdi.</p>

      <p class="calibre2">"Pekâlâ, selamlar sevgili Druzil," dedi Cadderly neşeyle. Bu da elbette ki gönülsüz bir hizmetkâr olan habis impin daha da fazla homurdanmasına sebep oldu. Druzil sıçrayarak ayağa kalktı. Küçük boynuzları, ancak Drizzt in diz seviyesine geliyordu. İmp kanatlarını kıvırıp topladı.</p>

      <p class="calibre2">"Dostumla tanışmanı istedim," dedi Cadderly, havadan sudan konuşur gibi. "O kaliteli kılıçlarıyla seni küçük parçalara bölmesine izin verip vermeyeceğimi henüz kararlaştırmadım."</p>

      <p class="calibre2">Druzil'in kara gözlerindeki şeytani bakış Drizzt'in lavanta renkli gözlerine kenetlendi. "Drizzt Do'Urden," diyerek âdeta tükürdü imp. "Örümcek Kraliçe'ye ihanet eden kişi."</p>

      <p class="calibre2">"Ah, çok iyi," dedi Cadderly. Rahibin ses tonu, drowu tanımakla istemeden biraz bilgi sızdırmış olduğunu impe açık etti. "Onu tanıyorsun, demek ki gerçeği bilen bir iblisle konuşmuşsun."</p>

      <p class="calibre2">"Belirli bir cevap istedin, tek bir cevap," diye hırladı Druzil. "Bunun karşılığında da, bir yıllığına senin emrinden azat olacağımı vaat ettin."</p>

      <p class="calibre2">"Öyle yaptım," diye kabul etti Cadderly. "Peki cevabımı getirdin mi?"</p>

      <p class="calibre2">"Sana acıyorum, ahmak drow," dedi Druzil, tekrar dikkâtle Drizzt'e bakarak. "Sana acıyor ve gülüyorum. Ahmak drow. Örümcek Kraliçe seni artık pek umursamıyor, çünkü senin cezanı verme görevini, kendisine Sıkıntılar Zamanı sırasında yardım eden bir kişiye bahşetti."</p>

      <p class="calibre2">Drizzt gözlerini Druzil'den ayırıp Cadderly'ye baktı. Yaşlı rahip mükemmel bir şekilde sakin ve kendisine hakim duruyordu.</p>

      <p class="calibre2">"Bir balorun hiddetim uyandıran herkese acırım," diye devam etti Druzil, acımasız bir kahkaha atarak.</p>

      <p class="calibre2">Cadderly, impin bu tavrının, bütün bu olanların yoğun gerginliğini yaşayan drowun gücüne gittiğini fark etti. "Balorunismi!" diye cevap istedi rahip.</p>

      <p class="calibre2">"Errtu!" diye havladı Druzil. "Bunu iyi belle, Drizzt Do'Urden!"</p>

      <p class="calibre2">Drizzt'in lavanta gözlerinde alevler parladı ve Druzil o gözlerin çelikten bakışına tahammül edemedi.</p>

      <p class="calibre2">İmp, habis bakışlarım Cadderly'ye çevirdi. "Bir yıl boyunca azat olacağımı vaat ettin," diye hırladı.</p>

      <p class="calibre2">"Yıllar farklı usullerle ölçülebilir," diye ona hırladı Cadderly.</p>

      <p class="calibre2">"Ne gibi bir hainlik—" diye konuşmaya başladı Druzil, ama Cadderly ellerim çırpıp tek bir kelime söyledi ve impin her iki yanında iki kara çizgi, yani düzlemlerin dokusundaki yanklar tekrar belirdi. Sonra çizgiler, Cadderly'nin birbirine çarpan elleri kadar kuvvetli bir şekilde birleşti. Bir gümbürtü koptu ve bir duman patlaması oldu. Druzil gitmişti.</p>

      <p class="calibre2">Cadderly derhâl odadaki ışığı aydınlattı ve bir süre sessiz kalıp, başım önüne eğmiş bir halde haberin doğrulanışmı hazmetmekte olan Drizzt'e baktı.</p>

      <p class="calibre2">"Onu kesinlikle yok etmelisin," dedi drow en sonunda.</p>

      <p class="calibre2">Cadderly gülümsedi. "Bu o kadar da kolay bir iş değil," diye itiraf etti. "Druzil kötülüğün vücut bulmuş hali, normal bir varlıktan daha öte bir tür. Onun fiziki bedenini yok edebilirim, ama bu onu sadece Cehennem'e geri yollar. Sadece orada, onun dumanlı yuvasında, Druzil'i gerçekten yok edebilirim ve Cehennem'i ziyaret etmeyi hiç istemiyorum!" Cadderly, sanki bu gerçekten de hiç önemli değilmişçesine omuz silkti. "Druzil oldukça zararsızdır," diye açıkladı rahip, "zira onu tanıyor, hakkında haber alıyor, onu nerede bulacağımı biliyor ve eğer gerekirse o sefil hayatını daha da sefil bir hale sokmanın yolunu biliyorum."</p>

      <p class="calibre2">"Artık şimdi söz konusu olanın gerçekten Errtu olduğunu biliyoruz," dedi Drizzt.</p>

      <p class="calibre2">"Bir balor," diye yanıtladı Cadderly. "Kudretli bir düşmandır."</p>

      <p class="calibre2">"Cehennem'deki bir düşman," dedi Drizzt. "Yani benim de gitmeyi hiç istemediğim bir yerde."</p>

      <p class="calibre2">"Hâlâ bazı cevaplara ihtiyacımız var," diye hatırlattı Cadderly.</p>

      <p class="calibre2">"Druzil'in bize getiremeyeceği cevaplara."</p>

      <p class="calibre2">"Kim, öyleyse?"</p>

      <p class="calibre2">"Biliyorsun," dedi Cadderly sessizce.</p>

      <p class="calibre2">Drizzt biliyordu, ama iblis Errtu'yu buraya çağırma fikri ona hiç hoş gelmiyordu.</p>

      <p class="calibre2">"Çember, baloru tutacaktır," diye onu temin etti Cadderly. "Errtu'yu çağırdığımda burada olman gerekmiyor,"</p>

      <p class="calibre2">Daha Cadderly cümlesini bitirmeden önce Drizzt bu fikri elini sallayarak savuşturdu. Kendisinden en çok nefret eden ve görünüşe bakılırsa bir dostunu esir tutan kişiyle yüzleşmek için burada olacaktı.</p>

      <p class="calibre2">Drizzt derince iç geçirdi. "Kocakarının sözünü ettiği esirin babam Zaknafein olduğunu düşünüyorum," diye rahibe açıldı Drizzt, zira Cadderly'ye gerçekten güvendiğini anlamıştı. "Bu konuda neler hissettiğim hakkında henüz emin değilim."</p>

      <p class="calibre2">"Babanın o denli feci ellerde olması kesinlikle sana acı veriyordur," diye yanıtladı Cadderly. "Ayrıca Zaknafein ile bir kez daha karşılaşabileceğin düşüncesi de kesinlikle seni heyecanlandırıyordun" Drizzt başıyla onayladı. "Bundan da fazlası," dedi.</p>

      <p class="calibre2">"Kararsız mısın?" diye sordu Cadderly ve sorunun dobralığı karşısında hazırlıksız yakalanan Drizzt başını yana yatırıp rahibi inceledi.</p>

      <p class="calibre2">"Hayatının o bölümünü kapadın mı, Drizzt Do'Urden? Ve şimdi, tekrar açılmasından korkuyor musun?"</p>

      <p class="calibre2">Drizzt hiç tereddüt etmeden başım sağa sola salladı, ama bu pek ikna edici bir hareket değildi. Uzun süre duraksadıktan sonra tekrar derinden iç geçirdi. "Hayal kırıklığına uğradım," diye itiraf etti drow. "Kendimden, bencilliğimden. Zaknafein'i tekrar görmek istiyorum, onun yanında olmak, öğrenmek ve sözlerini dinlemek." Drizzt kafasını kaldırıp, oldukça dingin bir yüz ifadesiyle Cadderly'ye baktı. "Ama onu son gördüğüm zamanı hatırlıyorum," dedi ve Cadderly'ye babasıyla son karşılaşmasını anlattı.</p>

      <p class="calibre2">Zaknafein'in cesedi, Drizzt'in annesi olan Matron Malice tarafından ayağa kaldırılmış ve ölü drowun ruhuyla donatılmıştı. Şeytani Malice'e hizmet etmek üzere bağlı olan ve onun için katillik yapan Zaknafein, bundan sonra Drizzt'i aramak için Karanlıkaltı'na çıkmıştı. En kritik anda, gerçek Zaknafein, bir anlığına şeytani matron ananın iradesini kırmış, bir kez daha kendisi olmuş ve sevgili oğluyla konuşmuştu. O zafer anında, Zaknafein'in ruhu ebedi huzura erişmişti. Zaknafein kendi cesedini yok edip Drizzt'i kurtarmış ve kendisini şeytani Malice Do'Urden'in kıskacından azat etmişti.</p>

      <p class="calibre2">"Kör cadımn sözlerini işittiğimde ve üzerinde düşünmek için zaman harcadığımda, gerçekten çok üzüldüm," diye sözünü bitirdi Drizzt.</p>

      <p class="calibre2">"Zaknafein'in artık onlardan azat olduğuna, Lloth'tan ve tüm şeytanlıklardan kurtulduğuna, her zaman ruhunda mevcut olan doğruluk karşılığında kendisine sunulan adil bir ödül mekânında bulunduğuna inanıyordum."</p>

      <p class="calibre2">Cadderly, bir elini Drizzt'in omzuna koydu.</p>

      <p class="calibre2">"Onu bir kez daha yakaladıklarını düşünmek..."</p>

      <p class="calibre2">"Ama durum böyle olmayabilir," dedi Cadderly. "Ve eğer doğruysa, bütün umut yitirilmiş değil. Babanın yardımına ihtiyacı var."</p>

      <p class="calibre2">Drizzt dişlerini sıkıp başıyla onayladı. "Cattibrie'ın yardımına da," diye yanıtladı. "Errtu'yu çağırdığımız zaman o da burada olacak."</p>

      <p class="calibre2">&nbsp;</p>
    </div>

    <h2 id="sigil_toc_id_18">BÖLÜM 15</h2>

    <p class="calibre2"><span class="none6">KARANLIĞIN SURETİ</span></p>

    <div class="s">
      <p class="calibre2">Dumanlı gövdesi neredeyse tüm çemberi kaplıyordu. Dev köselemsi kanatlan en son raddeye kadar açılamıyordu, zira o zaman iblisin aşamayacağı sınır çizgisini geçmiş olurlardı. Errtu taş zemini pençeledi ve hafif, gırtlaktan gelen bir sesle hırladı. İri, çirkin kafasını geriye savurdu ve çılgınlar gibi kahkaha atü. Derken balor aniden sakinleşti ve ileri baktı.</p>

      <p class="calibre2">Bilgiç gözleri Drizzt DoUrden'in bakışlarını âdeta delip geçiyordu.</p>

      <p class="calibre2">Drizzt'in, kudretli Errtu'yu en son görüşünün üzerinden birçok sene geçmişti, ama kolcu kesinlikle bu iblisi tamdı. Çirkin yüzü bir köpekle maymun kanşımıydı ve gözleri —özellikle o gözleri— şeytanlığın kara çukurlarıydı, bazen hiddetle genişleyip alev alıyor, bazen kısılıp yan bakışlar atıyor ve yoğunluklarıyla cehennemi işkenceler vaat ediyordu.</p>

      <p class="calibre2">Evet, Drizzt Errtu'yu ve yıllar önce Kelvin Yığını'nm yamacında ona karşı yaptığı çaresiz dövüşü gayet iyi hatırlıyordu.</p>

      <p class="calibre2">Kolcunun palası, beyaz ejderhanın ininde bulduğu kılıç da iblisi hatırlamış gibiydi. Zira Drizzt palanın kendisine seslendiğini, Errtu'nun alevli kalbini ısırıp beslenmesi için onu çekip tekrar balora vurmasını söylüyordu. Kılıç, alev yaratıklarıyla savaşmak için yapılmıştı ve özellikle de bir iblisin dumanlı tenine aç görünüyordu.</p>

      <p class="calibre2">Cattibrie daha evvel hiç böyle bir yaratık görmemişti; karanlığın sureti, şeytanın vücut bulmuş hali, kötünün en kötüsü. Taulmaril'i kaldırıp yaratığın çirkin suratına bir ok atmak istiyordu, ama bunu yaparsa acımasız Errtu'nun üzerlerine saldıracağından korkuyordu, ki bu da, genç kadının olmasını hiç istemediği bir hadiseydi.</p>

      <p class="calibre2">Errtu gülmeye devam etti ve dehşet verici bir süratle, çok kayışlı kamçısını Drizzt'e doğru savurdu. Silah ileri doğru atıldı ve sanki bir duvara çarpmış gibi havada asılı kalıp düşüverdi, ki gerçekten de bir duvara çarpmıştı.</p>

      <p class="calibre2">"Silahlarını, bedenini veya büyünü engelin ötesine geçiremezsin, Errtu," dedi Cadderly sakince —yaşlı rahip, gerçek tanafri karşısında biraz olsun etkilenmiş görünmüyordu.</p>

      <p class="calibre2">Bakışlarını Cadderly'ye çeviren Errtu'nun gözleri acımasızca kısıldı, zira kendisini celp etmeye cüret eden rahibin o olduğunu biliyordu. O gümbürtü dolu kahkaha yemden duyuldu. Errtu'nun iri, pençeli ayaklarının dibinden sıcak, beyaz alevler fişkırdı ve öylesine yüksek bir ısıyla parladı ki neredeyse yol arkadaşları baloru göremez oldular. Üç dost, yoğun, yakıcı ısı karşısında gözlerini kırpıştırdılar. En sonunda Cattibrie bir uyarı haykınşıyla birlikte geri çekildi ve bu uyarıya kulak asan Drizzt de onunla beraber gitti. Fakat Cadderly olduğu yerde kaldı ve rünlerle kaplı çemberlerin alevleri durduracağından emin olduğu için hiç istifini bozmadan durdu. Yüzünde boncuk boncuk terler belirdi ve burnundan aşağı damladı.</p>

      <p class="calibre2">"Vazgeç!" diye çatırtılar arasından haykırdı Cadderly. Sonra ne Drizzt'in, ne de Cattibrie'ın daha önce duymadığı bir lisanda sözler söyledi; vurguyla söylenen son sözü Errtu'nun ismiyle biten büyülü bir mısraydı.</p>

      <p class="calibre2">Balor sanki acı çekiyormuş gibi kükredi ve alev duvarlan yok olup gitti.</p>

      <p class="calibre2">"Seni hatırlayacağım, yaşlı adam," diye söz verdi büyük balor.</p>

      <p class="calibre2">"Senin dünyan olan düzlemde yeniden dolaşabildiğim zaman."</p>

      <p class="calibre2">"Beni bir ziyaret et," diye cevap verdi Cadderly. "Esasen ait olduğun pisliğe seni geri sürmek benim için bir şeref olacaktır."</p>

      <p class="calibre2">Errtu daha fazla konuşmadı, sadece hırladı ve bir kez daha hain drowa, en çok nefret ettiği kişi olan Drizzt Do'Urden'e odaklandı.</p>

      <p class="calibre2">"O benim elimde, drow," diye alay etti iblis. "Cehennem'de."</p>

      <p class="calibre2">"Kim?" diye cevap talep etti Drizzt, ama balorun tek cevabı başka bir sapık kahkaha krizi oldu.</p>

      <p class="calibre2">"Kim elinde, Errtu?" diye sertçe sordu Cadderly.</p>

      <p class="calibre2">"Hiçbir soruya cevap vermek zorunda değilim," diye rahibe hatırlattı balor. "O bende, bunu biliyorsunuz ve onu geri almanızın tek yolu benim sürgün hükmüme son vermek. Onu buraya, sizin dünyanıza getireceğim, Drizzt Do'Urden ve eğer onu istiyorsan gelip alman gerekecek!"</p>

      <p class="calibre2">"Zaknafein ile konuşmak istiyorum!" diye haykırdı Drizzt, eli aç palasının kabzasına doğru seğirerek. Errtu onunla alay etti, ona güldü.</p>

      <p class="calibre2">Drizzt'in yaşadığı hüsrandan büyük bir haz duyuyordu. Bu drowun işkencesinin henüz sadece başlangıcıydı.</p>

      <p class="calibre2">"Serbest bırak beni!" diye kükredi iblis, sorulan sorulan susturarak.</p>

      <p class="calibre2">"Beni şimdi serbest bırak! Esirim için her gün sonsuz bir işkence, yani senin ba—" Errtu aniden durdu ve bu alay dolu kelimeyi yanm bıraktı.</p>

      <p class="calibre2">Balor bir parmağını Cadderly'ye doğru salladı. "Kandırıldım mı?" dedi Errtu, dehşete düşmüş gibi davranarak. "Neredeyse benden istenmemiş bir soruyu cevaplayacaktım."</p>

      <p class="calibre2">Cadderly, Drizzt'e baktı ve kolcunun yaşadığı ikilemi fark etti.</p>

      <p class="calibre2">Rahip, kayıp babası ya da bir dostu veya iyi yürekli herhangi birisi uğruna, Drizzt in hemen orada, o anda çemberin içine atlayıp Errtu'yla dövüşmeye gönüllü olacağından emindi. Ama iblisi serbest bırakmak, soylu kolcuya çaresiz ve tehlikeli bir hareket gibi geliyordu. Babasının uğruna yapacağı ve diğer birçok kişiyi tehlikeye atacak bencilce bir davranıştı.</p>

      <p class="calibre2">"Serbest bırak beni!" diye kükredi balor, gümbürtü dolu sesi daire içinde yankılanarak.</p>

      <p class="calibre2">Drizzt aniden sakinleşti. "Bunu yapamam, sefil yaratık," dedi sessizce, kafasını sallayarak ve her geçen saniyede verdiği kararından daha da emin olarak.</p>

      <p class="calibre2">"Seni ahmak!" diye kükredi Errtu. "Onun derisini kemiğinden ayıracağım! Parmaklarını yiyeceğim! Ve onu canlı tutacağım, buna yemin ederim. Onu bütün bunlar sırasında canlı ve bilinçli tutacak, senin ona yardım etmeyi reddettiğini ve felaketine sebep olduğunu söyleyeceğim!"</p>

      <p class="calibre2">Şimdi o kadar da rahat olmayan Drizzt kafasını çevirdi. Nefesi sık ve hiddetli soluklar halindeydi. Fakat Zaknafein'in fikir yapısını, babasının yüreğini anlıyor ve bedeli her ne olursa olsun, Drizzt'in Errtu'yu serbest bırakmasını istemeyeceğini biliyordu.</p>

      <p class="calibre2">Cattibrie Drizzt'in elini tuttu, Cadderly de öyle.</p>

      <p class="calibre2">"Sana ne yapman gerektiğini söylemeyeceğim, iyi yürekli drow," dedi yaşlı rahip, "ama eğer bu iblis o kaderi hak etmeyen bir esiri elinde tutuyorsa, o zaman onu kurtarmak bizim sorumluluğumuz..."</p>

      <p class="calibre2">"Ama bedeli ne?" diye çaresizce sordu Drizzt. "Dünyaya bedeli ne?"</p>

      <p class="calibre2">Errtu yine çılgınlar gibi gülmekteydi. Cadderly, iblisi susturmak için döndü, ama ilk olarak Errtu konuştu. "Biliyorsun, rahip," diye suçladı iblis.</p>

      <p class="calibre2">"Biliyorsun!"</p>

      <p class="calibre2">"Bu çirkin yaratık ne kastediyor?" diye sordu Cattibrie.</p>

      <p class="calibre2">"Söylesene onlara," diye Cadderly'ye emretti Errtu. Rahip ise işin başından beri ilk defa rahatsız olmuş gibi görünüyordu.</p>

      <p class="calibre2">"O zaman onlara ben söylerim!" diye haykırdı Errtu Balorun gırtlaktan çıkan dehşetengiz sesi yine taştan odanın içinde yankılandı ve dostların kulaklarına acı verdi.</p>

      <p class="calibre2">"Gideceksin!" diye söz verdi Cadderly ve büyü sözleri söylemeye başladı. Errtu aniden, şiddetle sarsıldı ve daha küçülmüş gibi, sanki iradesi zayıflıyormuş gibi göründü, "Artik serbestim!" diye ilan etti balor.</p>

      <p class="calibre2">"Bekle," dedi Drizzt, Cadderly'ye ve rahip ona itaat etti.</p>

      <p class="calibre2">"Nereye istersem oraya giderim, ahmak Drizzt DoUrden! Senin rızanla Ana Madde Düzlem'e ayak bastım ve böylece kovulma hükmüm sona erdi. Başka herhangi birisinin çağrısıyla buraya geri dönebilirim!"</p>

      <p class="calibre2">Cadderly tekrar, bu sefer daha fazla aceleyle büyü sözleri söyledi ve Errtu kaybolmaya başladı.</p>

      <p class="calibre2">"Gel bana, Drizzt DoUrden," diye çağırdı balorun uzaktan gelen sesi. "Onu tekrar görmek istiyorsan. Ben sana gelmeyeceğim."</p>

      <p class="calibre2">Sonra iblis gitti ve üç dostu odanın içinde bitkin düşmüş bir halde bıraktı. İçlerinden en bitkini Drizzt idi. Drow geri yığılıp duvara yaslandı ve diğerlerine, sanki bitap düşen kolcuyu ayakta tutan tek şey sert duvarmış gibi göründü</p>

      <p class="calibre2">"Bunu bilmiyordun," dedi Cattibrie, dostunun omuzlarına binen suçluluk duygusunu anlayarak. Ortaya çıkan sonuçlar karşısında hiç rahatsız olmamış gibi görünen yaşlı rahibe baktı.</p>

      <p class="calibre2">"Bu doğru mu?" diye Cadderly'ye sordu, Drizzt.</p>

      <p class="calibre2">"Emin değilim," diye yanıtladı rahip. "Fakat sanırım, Errtu'yu Ana Madde Düzlem'e çağırmamız, hakikaten de balorun kovulma hükmünü sonlandırmış olabilir."</p>

      <p class="calibre2">"Sen de bunu başından beri biliyordun," dedi Cattibrie, suçlayıcı bir tonlamayla.</p>

      <p class="calibre2">"Şüpheleniyordum," diye itiraf etti Cadderly.</p>

      <p class="calibre2">"Peki öyleyse yaratığı çağırmama neden izin verdin?" diye sordu Drizzt, tamamen şaşkınlığa uğrayarak. Cadderly'nin öylesine şeytani bir canavann sürgün hükmüne son vereceği hayatta aklına gelmezdi. Fakat şimdi yaşlı rahibe bakan Drizzt e, sanki Cadderly biraz olsun endişelenmemiş gibi geliyordu.</p>

      <p class="calibre2">"İblis, o tür varlıklarda her zaman söz konusu olduğu üzere, Ana Madde Düzlem'e sadece başka bir rahibin veya büyücünün yardımıyla gelebilir," diye açıkladı Cadderly. "Öyle bir yaratığı celp etmek isteyen birisi, çağrısına cevap verecek birçok iblis, hatta başka balorlar dahi bulabilir. Errtu'nun serbest kalması, tabii eğer Errtu serbest kaldıysa, o kadar da feci bir şey değil."</p>

      <p class="calibre2">Bu açıdan bakınca, Drizzt ile Cattibrie'a gayet mantıklı geliyordu.</p>

      <p class="calibre2">Hizmetine bir iblis çağırmak isteyen kişiler bu konuda hiç kıtlık çekmezlerdi, Cehennem kudretli varlıklarla doluydu ve hepsi de dünyaya gelip ölümlülere zarar ziyan vermeye hevesliydi.</p>

      <p class="calibre2">"Benim korktuğum şey," diye itiraf etti Cadderly, "bu balorun senden herkesten çok nefret etmesi, Drizzt. En son sözlerine rağmen, eğer dünyamıza geri gelirse, seni arayıp bulabilir."</p>

      <p class="calibre2">"Ya da ben Errtu'yu bulurum," diye yanıtladı Drizzt sertçe, hiç korkmadan ve bu tavn Cadderly'nin dudaklarına bir gülümseme getirdi. Cesur drowdan duymayı beklediği cevap da tam olarak buydu zaten. Cadderly, karşısında iyilik uğruna savaşan kudretli bir savaşçı olduğunu biliyordu.</p>

      <p class="calibre2">Rahip, eğer öylesi bir savaş yaşanırsa Drizzt ile dostlarının galip geleceğine ve Drizzt'in babasının çektiği işkencenin sona ereceğine tüm kalbiyle inanıyordu.</p>

      <p class="calibre2">Waülan Micanty ve Dunkin Uzundirek, o günün ilerleyen saatlerinde Yükselen Ruh'a geldiler ve Kaptan Deudermont'u binanın dışında, bir ağacın gölgesi altına rahatça kurulmuş bir halde beyaz bir sincabı garip bir çeşit fındıkla beslerken buldular.</p>

      <p class="calibre2">"Percival" diye iki adama açıklama yaptı Deudennont ve elini sincaba doğru uzattı. Percival kendisine sunulan yemişi kapar kapmaz, Deudermont elini uzattı ve her zaman olduğu gibi bahçeleriyle ilgilenen Pikel Bouldershoulder'ı işaret etti. "Pikel bana Percival'ın Cadderlynin yakın bir dostu olduğunu söyledi."</p>

      <p class="calibre2">Waillan ile Dunkin birbirilerine şüpheli bakışlar attılar, zira Deudermonrun neden bahsetmekte olduğu hakkında ikisinin de en ufak bir fikri yoktu.</p>

      <p class="calibre2">"Önemli değil," diye belirtti Deudermont, ayağa kalkıp pantolonundaki kabukları silkeleyerek. "Su Perisinden haberler ne?"</p>

      <p class="calibre2">"Onarımlar gayet iyi gidiyor," diye yanıtladı Waillan. "Carradoonlu balıkçıların birçoğu yardım etmeye geldiler. Hatta direği değiştirmek için uygun bir ağaç bile buldular."</p>

      <p class="calibre2">"Şu Carradoonlu adamlar gayet dost canlısı tipler," diye belirtti Dunkin.</p>

      <p class="calibre2">Deudermont bir süreliğine Dunkin'i inceledi ve adamda sezinlediği hafif değişikliklerden memnun kaldı. Lord Tarnheel Embuirhan'm elçisi olarak Drizzt Do'Urden ile konuşmak için Su Perisine gelen somurtkan ve sinsi elçiden eser yoktu. Adam iyi bir denizciydi ve Waillan'a bakılırsa, iyi bir yoldaştı. Deudermont, gemiyi ait olduğu Kılıç Sahiline çıkartmanın bir yolunu bulur bulmaz ona Su Perisi'nin maaşlı mürettebatına katılmasını teklif edecekti.</p>

      <p class="calibre2">"Robillard Carradoon'da," dedi Waillan beklenmedik bir şekilde, kaptanı hazırlıksız yakalayarak. Fakat kaptan, büyücünün o fırtınayı atlattığından ve kısa süre içinde kendilerini bulacağından hiç şüphe etmemişti.</p>

      <p class="calibre2">"Ya da öyleydi. Şimdi Derinsu'ya dönmüş olabilir. Bizi ait olduğumuz yere geri götürebileceğini söylüyor."</p>

      <p class="calibre2">"Ama bu bize pahalıya patlayacakmış," diye ekledi Dunkin. "Zira büyücünün kendi camiasından bazılarının yardımına ihtiyacı olacakmış ve Robillard’ın da itiraf ettiği üzere, onlar aşın derecede aç gözlü tipler."</p>

      <p class="calibre2">Deudermont bu konuda endişeli değildi. Derinsu Lordlan büyük bir ihtimâlle her türlü ödemeyi kabul ederlerdi. Dunkin'in "biz" demesi kaptanın kulağından kaçmadı ve bu onu oldukça memnun etti.</p>

      <p class="calibre2">"Robillard, bütün bunları ayarlamanın biraz zaman alacağını söyledi," diye bitirdi Waillan. "Ama, her halükârda Su Perisi'nin onarımım iki haftadan önce bitiremeyiz ve aldığımız yardımla birlikte, onu Derinsu'dansa burada onarmak çok daha kolay olacak."</p>

      <p class="calibre2">Deudermont sadece başıyla onayladı. Derken Pikel geldi ve Waillan ile Dunkin'in ilgisini üzerine çekti. Deudermont için hava hoştu. Su Perisi'ni ait olduğu yere geri götürme işinin detayları eninde sonunda hallolacaktı, bundan hiç şüphesi yoktu. Robillard becerikli ve sadık bir büyücüydü. Ama kaptan yakın gelecekte birileriyle yollarının ayrılacağım görebiliyordu. Zira iki dostunun (Guenhwyvar da sayılırsa üç dostunun) gemiyle birlikte geri dönmesi ya da eğer dönerlerse bile uzun süre onlarla kalması pek muhtemel değildi.</p>

      <p class="calibre2">&nbsp;</p>
    </div>

    <h2 id="sigil_toc_id_19">BÖLÜM 16</h2>

    <p class="calibre2"><span class="none6">YEM</span></p>

    <div class="s">
      <p class="calibre2">"Buzyeli Vadisi," dedi Drizzt, üçü celp odasını terk etmeden önce.</p>

      <p class="calibre2">Cadderly şaşırmış görünüyordu, ama Cattibrie bu sözleri işitir işitmez Drizzt'in neden bahsettiğini anladı ve onunla hemfikir oldu. "İblisin kristal parçasını bulmaya gideceğini düşünüyorsun," diye açıkladı kadın, Drizztin düşüncesini doğrulama ihtiyacından çok Cadderly'ye bir açıklama yapmış olmak için.</p>

      <p class="calibre2">"Eğer Errtu dünyamıza geri dönerse, kesinlikle o ziyneti aramaya gidecektir," diye yanıtladı Drizzt.</p>

      <p class="calibre2">Cadderly, onların sözünü ettiği şu kristal parçası hakkında hiçbir şey bilmiyordu, ama ikilinin onun önemli bir şey olduğuna inandığını fark etti.</p>

      <p class="calibre2">"Bundan emin misin?" diye Drizzt'e sordu.</p>

      <p class="calibre2">Drow başıyla onayladı. "Errtu'yla ilk olarak, Dünyanın Omurgası'nın ötesindeki rüzgârlı bir dağın üzerinde, Buzyeli Vadisi'nde bulunan Kelvin Yığını'nda karşılaşmıştım," diye açıkladı. "İblis, Crenshinibon'a —yani çok kudretli bir şeytani ziynet olan kristal parçasına— sahip bir büyücünün çağrısıyla gelmişti."</p>

      <p class="calibre2">"Peki bu ziynet nerede?" diye sordu Cadderly, aniden epey endişelenmiş gibi görünerek. Şeytani ziynetlerle uğraşma konusunda rahibin deneyimi vardı, bir keresinde öyle bir nesneyi yok etmek uğruna hem kendi hayatını, hem de sevdiği kimselerin hayatım tehlikeye atmıştı.</p>

      <p class="calibre2">"Gömüldü," diye yanıtladı Cattibrie. "Kelvin Yığınının yamacından aşağı yuvarlanan bir çığ ile birlikte bir dağ dolusu kar ve kayanın altına gömüldü." Konuşurken rahipten çok Drizzt'e bakıyordu. Yüzündeki ifade, kadının dramın yürüttüğü mantıktan şüphe etmeye başladığını gösteriyordu.</p>

      <p class="calibre2">"Nesne bilinçlidir," diye kadına hatırlattı kolcu. "Öylesi bir inzivayı kabul etmeyecek nitelikte, şeytani bir ziynet. Eğer Errtu dünyamıza geri dönecek olursa, Crenshinibon'u aramak için Buzyeli Vadisi'ne gidecek ve eğer ona yakın olursa ziynet onu kendisine çağıracaktır."</p>

      <p class="calibre2">Cadderly bu konuda hemfikir oldu. "Şu kristal parçasını yok etmelisiniz," dedi. O kadar kararlı konuşmuştu ki, diğer ikisini şaşkınlığa uğrattı. "En büyük gaye bu olmalıdır."</p>

      <p class="calibre2">Drizzt onun verdiği bu önceliğe katıldığından emin değildi, özellikle de babası görünüş itibanyla balor tarafından esir tutulurken. Ama Crenshinibon gibi ziynetler olmadığı takdirde bu dünyanın daha iyi bir yer olacağı konusunda hemfikirdi.</p>

      <p class="calibre2">"O denli güçlü bir ziyneti nasıl yok edebiliriz ki?" diye sormaya cesaret etti kolcu.</p>

      <p class="calibre2">"Bilmiyorum. Her ziynetin yok edilmesi için kendine has yolları vardır," diye yanıtladı Cadderly. "Birkaç yıl önce, ben gençken, tanrım benden Ghearufü'yu, yani bilinçli ve şeytani bir ziyneti yok etmemi istedi.</p>

      <p class="calibre2">Onu aramak... Büyük bir kırmızı ejderhadan yardım istemek zorunda kalmıştım."</p>

      <p class="calibre2">"Birkaç yıl önce, ben gençken," diye tekrarladı Cattibrie sessizce, diğer ikisinin de duyamayacağı kadar hafif bir şekilde.</p>

      <p class="calibre2">"Bu sebeple Crenshinibon'u, sizin kristal parçası dediğiniz şu ziyneti bulma ve yok etme işini sizin sorumluluğunuza veriyorum."</p>

      <p class="calibre2">"Ben hiç ejderha tanımıyorum," diye nahoşça belirtti Cattibrie.</p>

      <p class="calibre2">Aslında Drizzt bir kırmızı ejderha tanıyordu, ama Hephaestus adındaki o büyük ejderle bir daha yüzleşmeye hiç niyeti olmadığı ve Cadderly'nin başka bir yol önereceğini umduğu için, bunu dile getirmedi.</p>

      <p class="calibre2">"Ziyneti aldığınızda ve Errtünun icabına bakıldığında onu bana getirin," dedi Cadderly. "Hep birlikte, Deneir'in rehberliğiyle, kristal parçasının nasıl yok edilebileceğini keşfederiz."</p>

      <p class="calibre2">"Çok kolaymış gibi söylüyorsun," diye ekledi Cattibrie ve ses tonu yine iğneleme doluydu.</p>

      <p class="calibre2">"Hiç değil," dedi Cadderly. "Ama inancıma sıkı sıkıya tutunurum.</p>

      <p class="calibre2">'Başardığınızda' demek yerine, 'eğer başanrsanız' deseydim bu seni memnun eder miydi?</p>

      <p class="calibre2">"Ne demeye çalıştığını anlamadım," diye yanıtladı Cattibrie.</p>

      <p class="calibre2">Cadderly gülümsedi ve bir kolunu genç kadının güçlü omuzlarına doladı. Rahipten gerçekten hoşlandığını fark eden Cattibrie onun temasından biraz olsun kaçınmadı. Cadderly'de onu rahatsız eden hiçbir şey yoktu, tabii Errtu veya kristal parçası gibi kudretlerle başa çıkma konusundaki rahat tavrı dışında. İşte özgüven diye buna denir!</p>

      <p class="calibre2">"Kristal parçasını çöken yığının altından çıkartamayız," dedi Cattibrie, Drizzt'e.</p>

      <p class="calibre2">"Muhtemelen o kendisini çıkartmanın bir yolunu bulur," dedi Cadderly. "Muhtemelen bulmuştur da."</p>

      <p class="calibre2">"Ya da Errtu onu bulur," dedi Drizzt.</p>

      <p class="calibre2">"O zaman Buzyeli Vadisi'ne gidip bekleyecek miyiz?" diye söylendi Cattibrie, önlerinde uzanan görevin ehemmiyetini aniden fark ederek.</p>

      <p class="calibre2">"Öylece oturup muhafızlık etmemizi mi istiyorsun? Peki kaç asır boyunca?"</p>

      <p class="calibre2">Drizzt de bu ihtimâlden memnun değildi. Ama şimdi, yani Errtu görünüşe bakılırsa serbest kaldığı için, sorumluluğu kendisine açıkça görünüyordu Sırf Zaknafein'i tekrar görebilme düşüncesi dahi drowu orada tutardı, hem de asırlar boyu hizmet etmek anlamına gelse bile.</p>

      <p class="calibre2">"Onu kaderin bize verdiği zaman alacağız," dedi Drizzt, Cattibrie'a.</p>

      <p class="calibre2">"Önümüzde uzun bir yol var, ve evet, ondan sonra belki de uzun bir bekleyiş."</p>

      <p class="calibre2">"Luskan'da Denerdin bir tapmağı var," diye söze karıştı Cadderly.</p>

      <p class="calibre2">"Orası şu Buzyeli Vadisi adındaki yere yakın, değil mi?"</p>

      <p class="calibre2">"Dağların güneyindeki en yakın şehir," diye yanıtladı Drizzt.</p>

      <p class="calibre2">"Sizi oraya ulaştırabilirim," dedi Cadderly. "Üçümüz Luskan'a gitmek için rüzgârın üzerinde yürüyebiliriz."</p>

      <p class="calibre2">Drizzt olasılıkları düşünüp tarttı. Neredeyse yaz ortasıydı ve birçok tüccar, değerli boğumbaş alabalığından yapılan oyma eserlerinin ticareti için Luskan'dan On-Kasaba'ya doğru yola koyulacaktı. Eğer Cadderly onları süratle Luskan'a ulaştırabilirse, Buzyeli Vadisi'ne giden bir kervana katılmakta pek güçlük çekmezlerdi.</p>

      <p class="calibre2">Drizzt başka bir engelin olduğunu sadece o anda arılayabildi. "Peki ya dostlarımız?" diye sordu.</p>

      <p class="calibre2">Cattibrie ve Cadderly birbirilerine baktılar. Yaşanan olayların heyecanı içinde, ikisi de Deudermonfu ve karaya oturan Su Perisi'ni neredeyse unutmuşlardı.</p>

      <p class="calibre2">"Yanıma o kadar fazla kişi alamam," diye itiraf etti Cadderly.</p>

      <p class="calibre2">"Kesinlikle bir gemiyi götüremem!"</p>

      <p class="calibre2">Drizzt bu konuyu bir süre düşündü. "Ama gitmemiz gerekli," dedi Cattibrie'a.</p>

      <p class="calibre2">"Bence Deudermont bir gölde gemi yüzdürmekten hoşlanacaktır," diye alaycı bir sesle karşılık verdi Cattibrie. "Hem etrafta pek fazla korsan yok, hem de eğer Su Perisi'nin yelkenlerini tamamen fora ederse, kendisini kesinlikle şu lanet ormanın bir mil derinlerinde bulur!"</p>

      <p class="calibre2">Kadının dürüstçe söylediği sözler karşısında Drizzt'in havası sönmüş gibiydi. "Haydi gidip kaptanı bulalım," diye yanıtladı. "Belki de Harkle Harpel'i geri getiririz. Su Perisi'ni Impresk Gölü'ne o getirdi, bırakalım da ait olduğu yere o götürsün!"</p>

      <p class="calibre2">Cattibrie hafifçe, Drizzt'in herhangi bir kelimeyi deşifre edemeyeceği kadar kısık bir ses tonuyla bir şeyler homurdandı. Fakat Drizzt, kadının Harkle hakkında neler düşündüğünü biliyor ve söylediği sözleri tahmin edebiliyordu.</p>

      <p class="calibre2">Üçü, Deudermont, Waillan ve Dunkin'i, Yükselen Ruh'un ön kapısının önündeki kaldırımda Ivan ve Pikel ile birlikte otururken buldular. Deudermont onlara Robillard'dan gelen haberleri ve ait oldukları yere geri dönme planlarım anlattı, ki bu da Drizzt ile Cattibrie'ın içini büyük ölçüde rahatlatmıştı. İkisi birbirine baktı ve Deudermont onlan, neler döndüğünü anlayabilecek kadar iyi tanıyordu.</p>

      <p class="calibre2">"Bizi terk ediyorsunuz," diye mantık yürüttü. "Robillard’ın dönüşümüzü ayarlaması için gerekli olan iki ya da üç haftalık süreyi bekleyerek geçiremezsiniz."</p>

      <p class="calibre2">"Cadderly bizi Luskan'a götürebilirmiş," diye yanıtladı Drizzt. "İki ya da üç haftadan kısa bir süre içinde On-Kasaba'da olmayı umuyorum."</p>

      <p class="calibre2">Bu haberler, az önce gayet hoş geçen sohbete gölge düşürdü.</p>

      <p class="calibre2">Diğerlerinin neden bahsettiğini pek bilmeyen Pikel dahi uzun ve içten bir "Ooooo," koyverdi.</p>

      <p class="calibre2">Deudermont bu zor durumdan kurtulmanın bir yolunu bulmaya çalıştı, ama bunun kaçınılmaz olduğunu fark etti. Onun yeri Su Perisi'ydi ve bu denli büyük bedeller söz konusuyken Drizzt ile Cattibrie'ın, kör kâhinin sözlerini takip etmekten başka seçenekleri yoktu. Ayrıca Deudermont, Ivan, Bruenofun Mithril Salonu'nu terk ettiğini haber verdiğinde ikisinin yüz ifadelerinde olan değişikliği gözden kaçırmamıştı.</p>

      <p class="calibre2">Drizzt On-Kasaba'ya, yani Buzyeli Vadisi'ne geri gideceğini söylemişti ve muhtemelen Bruenor'un gittiği yer de orasıydı.</p>

      <p class="calibre2">"Eğer mevsim kışa dönmeden önce Kılıç Sahili'ne geri çıkmayı başarırsak, Su Perisi'ni büyük burnun etrafından dolaştınp Hareketli Buz Denizi'ne getiririm," dedi Deudermont; işte dostlanna hoşça kal deme yolu buydu. "Buzyeli Vadisini görmek isterim."</p>

      <p class="calibre2">"Yuvam," dedi Drizzt ciddiyetle.</p>

      <p class="calibre2">Cattibrie, Drizzt'e ve Deudermont'a doğru başını salladı. Veda etme konusunda hiç rahat olamazdı ve bunun tam olarak bir veda olduğunu biliyordu.</p>

      <p class="calibre2">Yuvaya dönme vakti gelmişti.</p>

      <p class="calibre2">&nbsp;</p>
    </div>

    <h2 id="sigil_toc_id_20">BÖLÜM 17</h2>

    <p class="calibre2"><span class="none6">GÜCÜN HİSSİ</span></p>

    <div class="s">
      <p class="calibre2">Stumpet Rakingclaw, Kelvin Yığını yamacının yan mesafesinde karlar arasında bata çıka ilerlemekteydi. Cüce, seçtiği rotanın riskli olduğunu biliyordu, zira Buzyeli Vadisindeki kar erimeleri had safhadaydı ve dağ pek yüksek değildi, bu sebeple ısı seviyesi donma noktasının altında kalıyordu. Kalın deri çizmeleri arasından sızan ıslaklığı hissedebiliyordu ve itiraz eden karın uyan niteliğindeki homurtularını birkaç defa işitmişti.</p>

      <p class="calibre2">Muhtemel tehlikeden heyecan duyan inatçı cüce, bata çıka yoluna devam etti. Dağın yamacı büsbütün aşağı yuvarlanabilirdi; erimelerin hızla yaşandığı Kelvin Yığını'nda çığ olayları alışılmadık bir şey değildi.</p>

      <p class="calibre2">Stumpet o anda kendisini, birçok yıldır kimsenin ayak basmadığı yollarda yürümeye cesaret eden gerçek bir maceracı gibi hissetti. Bu bölgenin tarihi hakkında pek az bilgisi vardı, zira Mithril Salonu'na Dagna ve Adbar Kalesi'nin binlerce cücesiyle birlikte gelmişti. Ayrıca, madenlerdeyken çalışmakla o kadar çok meşgul olmuştu ki, Battlehammer Klanı üyelerinin Buzyeli Vadisi hakkında anlattığı hikâyelere pek dikkât edememişti.</p>

      <p class="calibre2">Stumpet, bu dağın üzerinde yaşanmış olan en meşhur çığ olayının hikâyesini bilmiyordu. Drizzt ile Akar Kessel'in en son savaşlarını burada yaptıklarını ve altlarındaki zeminin kayıp Kessel'i karlar altına gömdüğünü de bilmiyordu.</p>

      <p class="calibre2">Stumpet durdu ve elini keselerinden birisine atıp bir parça domuz yağı çıkarttı. Küçük bir tılsım sözü söyleyerek domuz yağını dudaklarına sürdü ve soğuktan korunmasına yardımcı olacak bir büyü yapü. Aşağıdaki mevsim hızla yaza dönmekteydi, fakat buradaki rüzgâr hâlâ ayazdı ve cüce sırılsıklam kalmıştı. Bu işi bitirdiğinde başka bir gümbürtü duydu ve hâlâ kendisinden altmış metre uzakta bulunan dağ zirvesine baktı. Oraya varıp varamayacağını ilk defa merak etti.</p>

      <p class="calibre2">Kelvin Yığını kesinlikle iri bir dağ değildi. Eğer Stumpet'in memleketi olan Adbar yakınlarında veya Mithril Salonu civarında bulunsaydı, buna bir dağ bile denilmezdi. Sadece bir tepe, üç yüz elli metre yüksekliğinde bir kaya yığınıydı. Ama dümdüz tundranın üzerinde bir dağ gibi görünüyordu ve Stumpet Rakingclaw, her türlü dağın başlıca varoluş sebebinin tırmanma sınavı olduğunu düşünen bir cüceydi. Yaz sonuna kadar bekleyebileceğini biliyordu, ki o zaman Kelvin Yığını üzerinde pek az kar bulunurdu ve zemin çok daha kolay olurdu. Ama cüce asla sabrıyla ün salmış birisi değildi. Ne de olsa, tehlikeli ve kaygan karlar olmadığı zaman, bu dağ pek de zorlu bir rakip olmazdı.</p>

      <p class="calibre2">"Sakın tepeme cokeyim deme!" dedi Stumpet dağa. "Beni ta aşağı kadar yuvarlayayım da deme!"</p>

      <p class="calibre2">Çok yüksek sesle konuşmuştu ve dağ da sanki cevap verirmişçesine muazzam bir gümbürtü koparttı. Aniden Stumpet geriye doğru kaymaya başladı.</p>

      <p class="calibre2">"Ah, lanet olsun sana!" diye küfretti, kazmasını çıkartıp tutunacak bir yer ararken. Geriye doğru yuvarlandı, ama kendisini çıkıntılı bir kayadan kurtaracak ve kayanın yanına kazmasını sertçe saplayacak kadar yönünü tayin etmeyi başardı. Karlar üzerinden yuvarlanıp geçerken tüm kasları gerildi, ama çığ çok derin değildi ve gücü de şiddetli değildi.</p>

      <p class="calibre2">Birkaç saniye sonra her taraf yine sessizleşti, tabii uzaktan gelen yankılar haricinde. Stumpet kendisini, tutunduğu kayayla birlikte içine gömüldükleri dev kartopunun içinden kurtardı.</p>

      <p class="calibre2">Derken, şimdi dümdüz olmuş zeminde duran garip bir buz parçası gördü. Kar yığınından tamamen kurtulan cüce, garip şekilli nesneye pek aldırış etmedi. Zeminin çıplak olduğu bir noktaya gitti ve kar eriyip de zaten ıslak olan giysilerini sırılsıklam etmesin diye elinden geldiğince hızlı bir şekilde silkelendi.</p>

      <p class="calibre2">Gözleri tekrar kristale takıldı. O kadar sıradışı görünmüyordu, sadece bir buz parçasıydı. Yine de cücenin içinden, çok derinlerinden gelen bir ses, bunun bir buz parçasından daha fazlası olduğunu söylüyordu.</p>

      <p class="calibre2">Stumpet içine dolan mantık dışı dürtüleri birkaç saniye boyunca zaptedip tekrar tırmanmaya hazırlanma işine yoğunlaşmayı başardı.</p>

      <p class="calibre2">Kristal, cücenin bilinç seviyesinin hemen altından onu çağırmaya, kendisini yerden alması için ona seslenmeye devam ediyordu.</p>

      <p class="calibre2">Daha ne yaptığını dahi anlayamadan nesneyi eline almıştı. Buz değil,' diye derhâl fark etti, zira sıcaktı. Sıcak ve oldukça huzur verici.</p>

      <p class="calibre2">Nesneyi kaldırıp ışığa tuttu. Taş çatlasa otuz santim boyunda olan dörtgen köşeli bir buz saçağı gibiydi. Stumpet durdu ve eldivenlerini çıkarttı.</p>

      <p class="calibre2">"Kristal," diye mınldanarak kendi kendisine onay verdi, zira sıcak nesnenin buzda olduğu gibi kaygan bir yüzeyi yoktu. Stumpet gözlerini kapatıp dokunma duyusuna yoğunlaştı ve nesnenin esas ısısı derecesini hissetmeye çalıştı.</p>

      <p class="calibre2">"Büyüm," diye fısıldadı cüce, gizemi çözdüğünü düşünerek. Tekrar büyü sözü söyledi ve soğuktan korunmak için yaptığı tıslımı bozdu.</p>

      <p class="calibre2">Kristal hâlâ sıcaktı. Stumpet ellerini nesnenin kenarına sürttü ve sıcaklık ıslak ayak parmaklarına kadar yayıldı.</p>

      <p class="calibre2">Cüce, çenesindeki kısa sakallan kaşıdı ve küçük çığ sırasında yerinden çıkmış başka bir parçanın olup olmadığını görmek için etrafina bakındı. Şimdi net bir şekilde düşünüyor ve bu beklenmedik gizemi mantığıyla çözmeye çalışıyordu. Ama tek gördüğü beyaz, gri ve kahverengiydi, yani Kelvin Yığını adındaki gösterişsiz duvar halısı. Bu onun şüphelerini dindirmedi. Tekrar kristal parçasını yukan kaldırdı ve güneş ışığının kristalin derinliklerindeki raksını izledi.</p>

      <p class="calibre2">"Soğuğa karşı büyülü bir koruma," dedi yüksek sesle. "Seni buraya, vadiye yolculuk yapan bir tüccar getirdi," diye mantık yürüttü. "Senin onu koruyacağını düşünerek hazine aramaya çıkmış olabilir, ya da etrafa daha iyi bakabilmek için buraya çıkmıştır. Ve onu soğuktan korudun da," diye kendisinden emin bir şekilde mantık yürütmeye devam etti, "ama üzerine çöken çığdan değil!"</p>

      <p class="calibre2">İşte gizemi çözmüştü. Stumpet, Kelvin Yığını adındaki bu boş ve çorak arazide bu denli yararlı bir nesne bulduğu için kendisini şanslı hissediyordu. Güneye, Dünyanın Omurgası'mn sürekli olarak karlarla kaplı olan ve gri sislerin içinde duran yüksek zirvelerine baktı. Aniden, cüce rahibe bu kristal parçasının onu nerelere götürebileceğini düşünmeye başladı. Eğer yanında böyle bir koruyucu taşırsa, hangi dağ onu alt edebilirdi? Hepsini tek bir yolculukta tırmanabilirdi ve böylece cüceler arasında nam salardı.</p>

      <p class="calibre2">Kristal parçası Crenshinibon, bilinçli ve sinsi ziynet, daha şimdiden işe koyulmuştu. Stumpet'in en derin arzularını ona gizlice vaat ediyordu.</p>

      <p class="calibre2">Crenshinibon kendisini alan bu kişinin sadece bir cüce değil, aynı zamanda bir cüce rahibesi olduğunu anlamıştı ve bundan hiç memnun değildi.</p>

      <p class="calibre2">Cüceler inatçı ve zorlu bir ırktı, aynca büyüye karşı dirençliydiler. Ama yine de, ziynetlerin en şeytanisi olan Crenshinibon, kann içinden çıktığına ve kendisini alıp götürecek birisinin Kelvin Yığını'na gelmiş olduğuna memnundu.</p>

      <p class="calibre2">Kristal parçası yaşayanların diyarına, daha fazla yıkıma yol açabileceği diyara artık geri dönmüştü.</p>

      <p class="calibre2">Tüneller arasında gizlice, adımlarını cüce çekiçlerinin ritmik çınlayışlarına göre atarak ilerliyordu. Bu dar mekân hiç rahat değildi, yani yıldızlan tavan edinmeye alışkın birisi için. Kierstaad, bazen alçak kavisli geçişleri aşabilmek için dizlerinin üzerine çökmek zorunda kalıyordu.</p>

      <p class="calibre2">Ayak sesleri işiten barbar bir köşe başında durdu ve kendisini elinden geldiğince duvara yasladı. Silahsızdı, fakat burada, yani cüce madenlerinde hoş karşılanmayacaktı, özellikle de Bruenofun Berkthgar ile yaşadığı tatsız karşılaşmanın ardından. Kierstaad’ın babası Revjak, Bruenofun geri dönüşünü kutlamış ve cüceyle anlaşma konusunda daha başarılı olmuştu. Fakat o buluşmada bile bariz bir gerginlik yaşanmıştı.</p>

      <p class="calibre2">Berkthgar ile takipçileri, tamamıyla eski adetlere geri dönmeleri ve kendi kabilelerinden olmayan hiç kimseye güvenmemeleri konusunda Revjak'a büyük bir baskı yapmaktaydı. Revjak, bu konuda Berkthgar ile çok fazla zıt giderse, kabilenin kontrolünü tamamen elinden kaçırabileceğini bilecek kadar akıllı birisiydi.</p>

      <p class="calibre2">Kierstaad da bunu görüyordu ve hisleri karmaşa halindeydi.</p>

      <p class="calibre2">Babasına sadıktı ve cücelerin dostları olduğuna inanıyordu, ama Berkthgafın öne sürdüğü fikirler de gayet ikna ediciydi. Eski usuller —tundrada avlanmak, avlanan hayvanların ruhlarına dualar okumak— hayatının son birkaç yılını rezil tüccarlarla pazarlık ederek ve kara elflerle savaşarak geçirmiş olan genç adama öyle hayat verici görünüyordu ki.</p>

      <p class="calibre2">Yaklaşan cüceler yol ağzında köşeyi dönüp barbarı hiç fark etmeden uzaklaştılar ve Kierstaad rahat bir nefes aldı. Kendisini toplamak için biraz durdu, daha önce geçmiş olduğu tünelleri ve liderin özel dairesi olduğuna inandığı yerin konumunu hatırladı. Bugün cücelerin çoğu madenlerden çıkmış ve Bruenofun satın aldığı malzemeleri getirmek için Bryn Shander’e gitmişti. Madenlerde kalanlar ise daha derin tünellerde kıymetli mineral damarlarını hevesle açmakla meşguldü.</p>

      <p class="calibre2">Kierstaad sık sık geldiği yoldan geri dönerek ve bazen daireler çizerek yolunu bulurken başka hiç kimseyle karşılaşmadı. En sonunda iki tarafında birer kapı ve sonunda başka bir eşik bulunan küçük bir koridora geldi. İlk oda cücelerin tarzına hiç benzemiyordu. Pelüş halılar, üzerinde yüksek bir şilte ve daha da yüksek, rahat yastıklar bulunan bu odayı kimin kullandığını anladı.</p>

      <p class="calibre2">"Regis," dedi Kierstaad hatifçe gülerek ve bu ismi söylerken başını sallayarak. Buçukluk görünüş itibarıyla, barbar halkının hor gördüğü her şeye sahipmiş gibiydi; tembel, şişko, yağlı ve hepsinden beteri sinsiydi. Yine de, her ne zaman Regis badi badi yürüyerek Konaktaşı'na gelse Kierstaad’ın (ve diğer birçok barbarın) ağzı kulaklarına varırdı. Regis, Kierstaad’ın tanıştığı tek buçukluktu, ama eğer —pek çok kişinin ona hitap ettiği ismiyle "Gümbürgöbek" ırkının bir temsilcisi idiyse, Kierstaad onlardan birçoğuyla tanışmak isterdi. Kierstaad kapıyı usulca kapatmadan önce son bir kez döşek yığınına baktı ve sırıttı —Regis, her yerde ve her zaman rahatını bulabileceği konusunda sık sık böbürlenirdi.</p>

      <p class="calibre2">Hakikaten de öyleydi.</p>

      <p class="calibre2">Koridorda bulunan diğer iki oda da boştu ve her ikisinde de bir cüceden çok bir insana uyacak yataklar vardı. Kierstaad bunların da ne olduğunu anladı. Zira Burenor'un, Drizzt ile Cattibrie'm bir gün yanına geri döneceğini umut ettiği bir sır değildi.</p>

      <p class="calibre2">'Koridorun sonunda muhtemelen bir oturma odası vardır,' diye mantık yürüttü barbar. Geriye tek bir kapı kalıyordu, cüce kralın özel dairesine açılan kapı. Kurnaz bir tuzağın kurulmuş olduğundan korkan Kierstaad yavaşça, ihtiyatla hareket etti.</p>

      <p class="calibre2">Kapıyı sadece bir santim açtı. Ayağının altında çukur falan açılmadı ve tavandan kafasına taşlar yağmadı. Cesaret kazanan genç barbar kapıyı iterek sonuna kadar açtı.</p>

      <p class="calibre2">Bunun Bruenofun odası olduğuna hiç şüphe yokta Odanın öbür tarafında duran ahşap bir çalışma masasının üzerinde etrafa dağılmış parşömenler vardı. Bir köşede ise en az Kierstaad’ın boyu kadar üst üste yığılmış giysiler duruyordu. Yatak toplanmamıştı, battaniyeler ve yastıklar birbirine dolanmış bir tümsek halinde duruyordu.</p>

      <p class="calibre2">Kierstaad bunlara pek dikkât etmedi. Kapı açıldığı anda, gözleri Bruenor'un yatağının baş kısmındaki duvarda asılı duran tek bir nesneye kenetlenip kalmıştı.</p>

      <p class="calibre2">Aegis-fang. Wulfgar’ın savaş çekici.</p>

      <p class="calibre2">Zar zor nefes alan Kierstaad küçük odayı aşıp kudretli silahın önüne geldi. Parlak mithril kafasına hakkedilmiş muhteşem rünleri gördü, cüce tanrısı ve sırların bekçisi Dumathoin'in sembolü olan ikiz dağlar. Daha yakından bakan Kierstaad iki dağın altına gömülmüş başka bir rünün bazı hatlarını seçebildi. Üzerindeki nakış o kadar ince işlenmişti ki, onun ne olduğunu tam olarak anlayamadı. Fakat Aegis-fang'in efsanesini biliyordu.</p>

      <p class="calibre2">Kafanın bir tarafındaki gizli rünler, cüce tanrılarının en büyüğü olan Ruh Demircisi Moradin'in işaretleriydi, diğer tarafta ise cüce savaş tanrısı Clangeddon'un baltası vardı.</p>

      <p class="calibre2">Kierstaad uzun süre boyunca, Wulfgar efsanesini düşünerek, Berkthgar ile Revjak'ı düşünerek orada öylece durup silaha baktı. Kendisi bu hikâyede nereye oturacaktı? Eğer Konaktaşı'nm eski lideriyle Alageyik Kabilesinin şu andaki lideri arasında bir çatışma patlak verirse, Kierstaad ne gibi bir rol oynayacaktı?</p>

      <p class="calibre2">Eğer Aegis-fang'i ellerinde tutarsa oynayacağı rolün daha büyük bir rol olacağını biliyordu. Kierstaad yaptığı hareketin pek farkında olmadan ileri uzanıp savaş çekicini sıkıca kavradı ve asılı olduğu duvar kancalarından kaldırdı.</p>

      <p class="calibre2">Ne kadar ağır görünüyordu! Kierstaad bundan sonra onu kendisine yaklaştırdı ve büyük bir çaba sarfederek başının üzerine kaldırdı.</p>

      <p class="calibre2">Çekiç alçak tavana çarptı ve silah onun hareketini kontrol edemeyeceği kadar geniş bir şekilde duvardan sekerken genç adam neredeyse yana doğru devrilecekti. Kierstaad kendi ahmaklığına güldü. Kudretli Aegis-fang'i taşımayı nasıl umut edebilirdi? Kudretli Wulfgar'ın dev ayak izlerini takip etmeyi nasıl umut edebilirdi?</p>

      <p class="calibre2">Muhteşem savaş çekicini tekrar göğsüne bastırdı ve saygıyla ona kollarını doladı. Silahın gücünü, dengesini duyumsayabiliyor ve neredeyse onu o kadar uzun süre iyi bir şekilde taşımış olan adamın varlığını dahi hissedebiliyordu.</p>

      <p class="calibre2">Genç Kierstaad, Wulfgar gibi olmak istiyordu. Kabileyi kendi dünya görüşüne göre yönetmek istiyordu. Wulfgar'ın seçtiği yola, şimdi Berkthgafın fikrine katıldığından fazla katılmıyordu, ama ikisi arasında bir orta yol mevcuttu; barbarlara eski usullerin özgürlüğünü ve yeni düzenin ittifakını verebilecek uzlaştırmacı bir yol. Elinde Aegis-fang varken Kierstaad kendisini bunu yapabilecekmiş, kontrolü eline geçirip halkına muhtemel olan en iyi yolda liderlik edecekmiş gibi hissediyordu.</p>

      <p class="calibre2">Genç barbar kafasını salladı, tekrar gülüp kendisiyle ve büyük hayalleriyle alay etti. Daha çocukluktan yeni çıkmıştı ve Aegis-fang onun değildi. Bu düşünce, omzunun üzerinden geriye, açık kapıya bakmasını sağladı.</p>

      <p class="calibre2">Eğer Bruenor geri döner de onu savaş çekicini elinde tutarken bulursa, onu muhtemelen ikiye bölerdi.</p>

      <p class="calibre2">Çekici duvar kancalarına geri asmak Kierstaad için hiç kolay olmadı, odayı terk etmek çok daha zordu. Ama başka seçeneği yoktu Kierstaad boş ellerle, sessizce ve ihtiyatla tünellerden açık havaya geri çıktı ve kabilesinin tundrada yaklaşık beş mil ötede bulunan kamp yerine kadar koştu.</p>

      <p class="calibre2">Cüce, elinden geldiğince yükseğe uzandı, tombul parmaklan kabuk gibi duran karları kenara itti ve çılgınlar gibi bir kayayı kavradı. En son çıkıntı, zirveye, doruk noktasına açılan kapı.</p>

      <p class="calibre2">Stumpet inledi ve gerginleşti. Bunun aşılması imkânsız bir engel olduğunu, sınırlarını aştığını ve kaderinde ölümüne doğru yüzlerce metre düşmek olduğunu anlamıştı.</p>

      <p class="calibre2">Ama derken, her nasıl olduysa, gücünü topladı. Parmakları sertçe kayayı kavradı ve kendisini bütün gücüyle çekti. Küçük bacakları kayanın üzerinde debelenip durdu ve aniden onun üzerine çıkmıştı işte. Tüm dünyadaki en yüksek dağın zirvesinde bulunan dümdüz platodaydı.</p>

      <p class="calibre2">Dayanıklı cüce o yüksek yerde dimdik durdu ve altında uzanan manzaraya göz attı; dünyayı fethetmişti. Derken bütün vadileri ve patikaları doldurmuş olan kalabalık güruhları fark etti. Hepsi ona tezahürat edip önünde eğiliyordu.</p>

      <p class="calibre2">Stumpet kan ter içinde kalmış bir halde uyanıverdi. Kendisini toplaması, Buzyeli Vadisi'ndeki cüce madenlerinde bulunan küçük odasında olduğunu anlaması birkaç saniyesini aldı. Net olarak gördüğü rüyayı, onu zirveye çıkartan nefes kesici heyecan dalgasını düşününce hafifçe gülümsedi. Ama ondan sonra gelen sahneyi, yani kendisine tezahürat yapan cüceleri hatırlayınca bu gülümsemesi şaşkınlıkla kayboluverdi.</p>

      <p class="calibre2">"Neden böyle bir şeyin rüyasını gördüm ki?" diye yüksek sesle merak etti Stumpet. Asla şan şöhret için tırmanmazdı. Sadece bir dağın zirvesini fethetmenin ona verdiği kişisel tatmin için tırmanırdı. Stumpet başkalarının onun dağcılık yeteneği hakkında ne düşündüğünü hiç umursamazdı. Nereye gittiğini, nerede olduğunu ve tırmanmanın başarılı olup olmadığını dahi pek nadiren başkalarına anlatırdı.</p>

      <p class="calibre2">Cüce alnındaki terleri sildi ve sert döşeğinin içine geri kıvrıldı; rüyasının imgeleri hâlâ zihninde net bir şekilde canlı duruyordu. Bir rüya mı, yoksa kabus mu görmüştü? Tırmanma isteğinin gerçek sebepleri hakkında kendisine neden yalan söylüyordu? Bir dağı fethettiğinde hakikaten de kişisel bir tatmin, bir üstünlük duygusu hissediyor muydu?</p>

      <p class="calibre2">Ve eğer böyleyse, o üstünlük hissi yalnızca dağa karşı değil, aynı zamanda diğer cücelere karşı mıydı?</p>

      <p class="calibre2">Bu sorular, normalde güçlü olan ruhbanı, genellikle alçakgönüllü olan rahibeyi kemiriyordu. Stumpet bu düşüncelerin doğru olmamasını umut etti. Benliğine duyduğu saygı, bu gibi önemsiz şeylerle uğraşmasına izin vermeyecek kadar büyüktü. Uzun bir süre dönüp durduktan sonra, en sonunda tekrar uykuya daldı.</p>

      <p class="calibre2">O uzun gece boyunca Stumpet başka rüya görmedi. Cücenin ayakucundaki bir sandıkta duran Crenshinibon, Stumpef in rahatsızlığını sezdi ve ona bunun gibi rüyalar yollarken dikkatli olması gerektiğini anladı. Cüce, kolaylıkla kandırılacak birisi değildi. Stumpet Rakingclaw'u zayıflatmak için ne gibi hazineler vaat edeceği hakkında hiçbir fikri yoktu.</p>

      <p class="calibre2">Kristal parçası, o sinsi vaatler olmadan cüceye sıkı sıkıya hakim olamazdı. Ama eğer Crenshinibon daha açık, daha etkin olursa, Stumpet'e kendi hakikati ve emelleri hakkında ipucu verebilirdi. Ve ziynet, iyi tanrıların güçlerine başvurabilen, hatta belki de Crenshinibon'u yok etmenin sırlarına vakıf olabilecek bir kişinin şüphesini uyandırmayı kesinlikle istemiyordu.</p>

      <p class="calibre2">Kristal parçası büyüsünü kapattı, bilinçli düşüncelerini dörtgen köşelerinin derinlerine gömdü. Uzun bekleyişinin bitmemiş olduğunu fark etti, bu cücenin ellerinde kaldığı sürece bitmeyecekti.</p>

      <p class="calibre2">&nbsp;</p>

      <p class="calibre2">&nbsp;</p>
    </div>

    <h1 id="sigil_toc_id_21">KISIM 4</h1>

    <p class="calibre2"><span class="none6">BUZYELİ VADİSİ</span></p>

    <div class="s">
      <p class="calibre2">&nbsp;</p>

      <p class="calibre2"><span class="none3">Menzoberranzan 'a, doğduğum ve çocukluğumun geçtiği şehre geri döndüğüm zamanı gayet iyi hatırlıyorum. Şehir görünür olduğunda ve aynı zamanda hem görmekten korkup hem de özlemim çektiğim o manzara karşımda uzandığında, Donigarten Gölü 'nde bir salın üzerinde gitmekteydim. Menzoberranzan'a asla geri dönmek istememiştim, ama yine de oraya geri gitmenin nasıl bir his olacağını merak etmiştim. Orası, hatıralarımın bana söylediği kadar kötü bir yer miydi?</span></p>

      <p class="calibre2"><span class="none3">Mağaranın kıvrımlı duvarının yanından geçtiğimiz anı, oyulmuş dikitlerin görünür olduğu anı iyi hatırlıyorum.</span></p>

      <p class="calibre2"><span class="none3">Bir hayal kırıklığıydı.</span></p>

      <p class="calibre2"><span class="none3">Ne bir hiddet, ne de huşu duydum. Doğruya da yanlış, içimi hiçbir sıcaklık veya nostalji hissi kaplamadı. Çocukluğumun hatıralarına geri dönmedim, hatta Zaknafein ile geçirdiğimiz iyi zamanlara bile.</span></p>

      <p class="calibre2"><span class="none3">O kritik anda düşündüğüm tek şey şehirde ışıkların yanıyor olmasıydı, ki bu da alışılmadık ve muhtemelen önemli bir hadiseydi. Tek düşündüğüm kritik görevim ve o işi halletmek için ne kadar hızlı hareket etmem gerektiğiydi. Korkularım, zira gerçekten de korkularım vardı, mantıksal çerçevedeydi. Çocukluk anılarımın getirdiği içgüdüsel ve mantıksız korkular değil, çok güçlü bir düşmanın mekânına girmenin verdiği, oldukça gerçekçi endişelerdi bunlar.</span></p>

      <p class="calibre2"><span class="none3">Ondan sonra, durumlar el verdiğinde, o anı enine boyuna düşündüm. Neden bunun o kadar büyük bir hayal kırıklığı olduğunu ve benim için hiçbir anlam ifade etmediğini düşündüm. Hayatımın ilk otuz senesi boyunca yuvam olan o şehri gördüğümde neden içim kabarmamıştı?</span></p>

      <p class="calibre2"><span class="none3">Bunun sebebini ancak, Dünyanın Omurgası Dağları'nın kuzeybatı köşesini dönüp Buzyeli Vadisi'ne girince anlayabildim. Menzoberranzan yolculuğumdaki bir yerdi, ama bir yuva değil, asla bir yuva değil. Kör kâhinin bilmecesinde kastettiği gibi, benim ilk yuvam. Buzyeli Vadisi'ydi.</span></p>

      <p class="calibre2"><span class="none3">Ondan önce geçtiğim ve o rüzgâr yemiş, konuk sevmez topraklara gelmemi sağlayan her mekân —Menzoberranzan'dan Blingdenstone'a, yüzey ve hatta kolcu akıl hocam Montolio DeBrouchee'nin korusuna kadar bulunduğum her yer— sadece bir yol, takip edilen bir patika olmuştu.</span></p>

      <p class="calibre2"><span class="none3">O köşeyi döndüğümde, vadiye on yılın ardından ilk defa baktığımda, o aralıksız riizgârı, her zaman orada olan ve bu mekâna adını vere rüzgârı yüzümde hissettiğimde bu gerçekleri net bir şekilde fark ettim.</span></p>

      <p class="calibre2"><span class="none3">Yuva: çok karmaşık bir kelime. Neredeyse her kişi için farklı tanımlamaları vardır. Benim için yuva sadece bir mekân değil, bir his, sıcak ve rahat bir düzen duygusudur. Yuva, hareketlerim ve derimin rengi konusunda hiçbir mazeret sunmak zorunda olmadığım bir yerdir. Benim yerim olduğu için kabul edilmek zorunda olduğum bir yer. Orası hem kişisel hem de ortak bir bölgedir. Zira orası bir kişinin gerçekten en çok ait olduğu yerdir, bunun yegâne nedeni etrafındaki dostlarıdır.</span></p>

      <p class="calibre2"><span class="none3">Menzoberranzan'ı ilk görüşümün aksine, Buzyeli Vadisi'ne ilk bakışımda, başımdan geçenlerin düşünceleriyle doldum. Kelvin Yığını'nın yamacında oturup yıldızları ve göçebe barbar kabilelerin kamp ateşlerini izlediğim zamanların, Bruenor'un yanında tundra yetisiyle savaştığımız zamanın düşünceleri. Baltasını yalayıp da bir tundra yetisinin beyninin iğrenç bir tadı olduğunu ilk öğrenişinde cücenin yüzünde hasıl olan o ekşimiş ifadeyi hatırladım. Hâlâ yoldaşım olan Cattibrie ile tanışmamızı hatırladım. O zaman sadece bir kız çocuğuydu, güvenilir ve güzel bir ruhu vardı, vahşi bir doğaya sahipti, ama her zaman hassastı.</span></p>

      <p class="calibre2"><span class="none3">Çok şey hatırladım, tam anlamıyla bir imgeler selinin altında kaldım, ki o andaki görevimin hayatiyet ve aciliyet açısından, beni Menzoberranzan'a götüren görevden aşağı kalır bir yanı yoktu. Onun hakkında hiçbir şey düşünmedim, hatta nasıl bir yol çizeceğimi dahi planlamadım.</span></p>

      <p class="calibre2"><span class="none3">O anda, görevin hiçbir önemi yoktu. Umurumda olan tek şey yuvaya dönmüş olduğumdu.</span></p>
    </div>

    <div class="s2">
      <p class="calibre2"><span class="none3">—Drizzt Do'Urden</span></p>
    </div>

    <div class="s">
      <p class="calibre2">&nbsp;</p>
    </div>

    <h2 id="sigil_toc_id_22">BÖLÜM 18</h2>

    <p class="calibre2"><span class="none6">RÜZGÂR ÜZERİNDE YÜRÜMEK</span></p>

    <div class="s">
      <p class="calibre2">Drizzt ile Cattibrie, beş yılı aşkın süredir birlikte çalıştıkları ve kendileri için dost olmuş olan mürettebata veda etmek için Carradoon'a kadar Deudermont, Waillan ve Dunkin'e eşlik ettiler. Drizzt sabırsızdı ve Buzyeli Vadisi'ne dönüşünü gereğinden fazla geciktirmek istemiyordu, ama bu kısa gezinti önemliydi. Tekrar buluşacaklarını vaat ederek paylaştıkları hoş bir vedalaşma oldu.</p>

      <p class="calibre2">İki dost —Drizzt, Guenhwyvar'ı daha sonra çağırdı— o gece Deudermont ve Robillard ile birlikte akşam yemeği yediler. Alışıldığından daha çok hayat dolu ve dost canlısı görünen Robillard, onları yola koyulmak üzere Yükselen Ruh'a götürmek için büyüsünü kullanacağına söz verdi.</p>

      <p class="calibre2">"Ne?" diye sordu büyücü, diğer üçü birbirilerine bilmiş bilmiş bakıp sırıtırken. Zira üçü de tam olarak aynı şeyi düşünmekteydi.</p>

      <p class="calibre2">Robillard şu son birkaç hafta içinde değişmişti, özellikle de Caerwich sahilinde yapılan çılgın savaştan sonra. İşin gerçeği, Harkle'ın neşesi ona bulaşmıştı.</p>

      <p class="calibre2">"Ne var be?" diye sordu talepkar bir şekilde Robillard, bu sefer daha sert bir sesle.</p>

      <p class="calibre2">Deudermont güldü ve şarap kadehini kaldırdı. "Harkle Harpel'e," dedi kaptan, "ve ardında bıraktığı iyiliklere!"</p>

      <p class="calibre2">Robillard, Su Perisi'nin Kılıç Sahili'nden yüzlerce mil uzaktaki bir gölde sıkışıp kaldığını onlara hatırlatmaya hazırlanarak homurdandı. Ama yoldaşlannm yüzündeki sırıtışlara dikkât edince, uyanık büyücü Deudermont'un kadeh kaldırışının esas sebebini anladı ve bu sözlerle kendisini kastetmiş olduğunu fark etti.</p>

      <p class="calibre2">Robillard’ın ilk içgüdüsü haykınp itiraz etmek, hatta belki de Drizzt ile Cattibrie'ı katedrale geri götürme teklifini geri almak oldu. Ama büyücü en sonunda onların haklı olduğunu kendisine itiraf etmek zorunda kaldı ve kadehini kaldırdı. Her ne kadar sessiz kalsa da Robillard, Uzunsemer'deki şu meşhur Sarmaşık Konak'a gidip eksantrik dostunu ziyaret edebileceğini düşünüyordu.</p>

      <p class="calibre2">Drizzt, Cattibrie ve Deudermont'un birbirilerine veda etmesi güç oldu. Kucaklaştılar ve tekrar karşılaşacaklarına dair birbirilerine söz verdiler. Fakat Drizzt ile Cattibrie'in yüzleşmek zorunda olduğu görevin ehemmiyetini hepsi biliyordu. İkisinin de bir daha Buzyeli Vadisi'nden sağ çıkmama olasılığı mevcuttu.</p>

      <p class="calibre2">Hepsi bunu biliyordu, ama hiçbiri bu ihtimâli dile getirmedi ve hepsi de, sanki dostlukları yalnızca kısa bir süreliğine bölünüyormuş gibi davrandı.</p>

      <p class="calibre2">Yirmi dakika sonra Drizzt ile Cattibrie Yükselen Ruh'a geri dönmüştü. Robillard veda etti ve büyülü bir enerji parlamasıyla birlikte gözden kayboldu.</p>

      <p class="calibre2">Ivan, Pikel ve Danica onları karşıladı. "Cadderly hazırlanıyor," diye belirtti tıknaz, san sakallı cüce. "Bilirsiniz, yaşlı adamın hazırlanması daha uzun sürer!"</p>

      <p class="calibre2">"Hee hee hee," diye öttü Pikel.</p>

      <p class="calibre2">Danica onlara itiraz edermiş gibi yaptı, ama aslında —Cattibrie'in gördüğü üzere— cücelerin Cadderiynin ilerlemiş yaşıyla alay etmesinden memnundu. Bunu sadece rahibin gitgide güçlendiğini, hatta gençleştiğini düşündükleri için yapıyorlardı ve alayları kötü niyetle değil, umutla doluydu.</p>

      <p class="calibre2">"Gel," dedi Danica, Cattibrie'a. "Birlikte yeterince zaman geçiremedik." Kadın, onların peşinden gitmeye davranan Ivan ve Pikel'e nahoş bir bakış attı ve, "yalnız başımıza," diye kibarca sözünü bitirdi.</p>

      <p class="calibre2">"Oooooo," diye sızlandı Pikel.</p>

      <p class="calibre2">"Kardeşin bunu her zaman yapar mı?" diye Ivaria sordu Drizzt.</p>

      <p class="calibre2">Cüce ise iç geçirip başıyla onayladı.</p>

      <p class="calibre2">"Sence bana Mithril Salonu hakkında hikâyeler anlatacak kadar zamanın var mıdır?" diye sordu Ivan. "Menzoberranzan hakkında bir şeyler işitmiştim, ama duyduğum şeylere pek inanmıyorum."</p>

      <p class="calibre2">"Elimden geldiğince anlatırım," diye yanıtladı Drizzt. "Ve anlatacağım harika hikâyelere inanmakta gerçekten de güçlük çekeceksin."</p>

      <p class="calibre2">"Peki Bruenor'dan ne haber?" diye ekledi Ivan.</p>

      <p class="calibre2">"Booner!" diye söze karıştı, heyecanlı Pikel.</p>

      <p class="calibre2">Ivan kardeşinin ensesine şaplağı basıverdi. "Seninle gelirdik elf," diye açıkladı san sakallı cüce, "ama burada yapmam gereken işlerim var.</p>

      <p class="calibre2">İkizlerle ilgilenmek falan fıstık işte. Kardeşimin de bahçeleri var." Ivan, Pikel'den bahsettiği anda, onun başka bir saçma sapan şey söyleyeceğini düşünerek kardeşine doğru döndü. Pikel bir şey söylemek istiyormuş gibi görünüyordu, ama aniden ıslık çalmaya başladı. Ivan, Drizzt e doğru geri döndüğünde, drow kafasını sallayıp dudağım ısırmak zorunda kaldı. Zira, sarı sakallı Ivan'm omuzlan üzerinden geri bakan Drizzt, Pikel'in baş parmaklannı kulaklanna sokup diğer parmaklannı salladığını ve dilini en sonuna kadar çıkartıp komik bir surat takınmış olduğunu gördü.</p>

      <p class="calibre2">Ivan hızla geri döndü ama Pikel yine sessiz sakin durmakta ve ıslık çalmaktaydı. Bu hadise üç kere daha yaşandıktan sonra Ivan en sonunda pes ederek onu yakalamaya çalışmaktan vazgeçti.</p>

      <p class="calibre2">Drizzt bu ikisini sadece iki gündür tanıyordu, ama onların çok eğlenceli olduklarını düşünüyordu. Ve eğer tanışırlarsa, Bouldershoulder kardeşlerin Bruenor ile ne kadar iyi vakit geçireceklerini!</p>

      <p class="calibre2">Danica ile Cattibrie için, birlikte geçirdikleri son saat çok daha ciddi ve kotrollü oldu. Danica ile Cadderly'nin özel dairesine gittiler. Burası, büyük binanın arka tarafında bulunan beş odalık bir daireydi. Cadderly'yi yatak odasında dua edip hazırlanırken buldular ve sessizce onu yalnız bıraktılar.</p>

      <p class="calibre2">İlk olarak genel konulardan söz ettiler. Cattibrie geçmişinden söz etti, genç yaşında yetim kalışını ve Bruenorün kanatlan altına alınıp Battlehammer Klanı'nm cüceleri arasında yetiştirilişini anlattı. Danica ise Büyük Usta Penpahg D'Ahn'm yanında gördüğü eğitimden söz etti. O bir keşişti, disiplinli bir savaşçıydı ve Cattibrie'dan pek farkı yoktu.</p>

      <p class="calibre2">Cattibrie kendi yaşında ve kendi akıl yapısına sahip kadınlarla birlikte olmaya alışık değildi. Fakat bundan hoşlanmıştı, Danica'dan hoşlanmıştı ve eğer zaman ve durumlar el verirse, ikisinin arasında gelişebilecek büyük dostluğu hayal edebiliyordu. Aslında bu durum Danica için de epey garipti. Zira onun hayatı, Cattibrie'ınkinden daha kolay olmamıştı ve o da kendi yaşındaki kadınlarla pek iletişim kurmamıştı.</p>

      <p class="calibre2">Geçmişten söz ettiler ve en sonunda konu şimdiki zamana, gelecek için umutlarına geldi.</p>

      <p class="calibre2">"Onu seviyor musun?" diye sormaya cesaret etti Danica, kara elfi kastederek.</p>

      <p class="calibre2">Cattibrie kıpkırmızı kesildi ve verecek bir cevap bulamadı. Elbette Drizzt'i seviyordu, ama onu Danica'mn sözünü ettiği şekilde sevip sevmediğini bilemiyordu. Drizzt ile Cattibrie o tür hisleri bir kenara koyma konusunda anlaşmışlardı, ama şimdi, Wulfgar'ın ölümü üzerinden bunca yıl geçmişken ve Cattibrie otuz yaşına yaklaşırken, bu soru tekrar yüzeye çıkmaya başlamıştı.</p>

      <p class="calibre2">"O çok yakışıklı biri," diye belirtti Danica, küçük bir kız çocuğu gibi kıkırdayarak.</p>

      <p class="calibre2">Hakikaten de Cattibrie, Danica'mn oturma odasındaki iri divanda arkasına yaslanırken kendisini aynen böyle hissediyordu: bir genç kız gibi.</p>

      <p class="calibre2">Tekrar genç olmuş gibiydi, aşk ve hayat hakkında düşünüyor ve en büyük sorununun Drizzt'in yakışıklı olup olmadığına karar vermek olduğuna inanmak için kendisine izin veriyordu.</p>

      <p class="calibre2">Elbette ki, iki kadın için mevcut olan gerçeklerin ağırlığı araya girmekte ve neşeli gülüşmelerini çalmakta çabuk davrandı. Cattibrie sevmiş ve kaybetmişti. İki çocuk sahibi olan Danica ise, Yükselen Ruh'un inşası için doğa dışı bir yolla yaşlanmış olan kocasının kısa süre içinde yanından ayrılacak olmasının sorumluluğuyla yüzleşmek zorundaydı.</p>

      <p class="calibre2">Sohbet yavaş yavaş yön değiştirdi ve en sonunda tükendi. Danica sessizce oturup Cattibrie'a manalı manalı baktı.</p>

      <p class="calibre2">"Ne oldu?" diye bilmek istedi Cattibrie.</p>

      <p class="calibre2">"Hamileyim," dedi Danica ve Cattibrie, keşişin bunu ilk —hatta Cadderly'den dahi önce— söylediği kişinin kendisi olduğunu hemen anladı.</p>

      <p class="calibre2">Cattibrie biraz durdu ve hamile olmasının onun için iyi bir şey olduğundan emin olmak için Danica'nm yüzündeki gülümsemenin genişlemesini bekledi. Ondan sonra kendisi de gülümsedi ve Danica'ya sıkı sıkıya sarıldı.</p>

      <p class="calibre2">"Cadderly'ye hiçbir şey söyleme," diye yalvardı Danica. "Ona nasıl söyleyeceğimi çoktan planladım bile."</p>

      <p class="calibre2">Cattibrie arkasına yaslandı. "Ama ilk olarak bana söyledin," dedi, bu gerçeğin önemi ciddi ses tonundan anlaşılıyordu.</p>

      <p class="calibre2">"Buradan ayrılıyorsun," diye yanıtladı Danica, 'doğruya doğru' bir ses tonuyla.</p>

      <p class="calibre2">"Ama beni pek tanımıyorsun," diye ona hatırlattı Cattibrie.</p>

      <p class="calibre2">Danica kafasını salladı, sarı saçları savruldu ve badem şeklindeki ilginç gözleri Cattibriein derin mavi gözlerine sıkıca kenetlendi. "Seni tanıyorum," dedi Danica hafifçe.</p>

      <p class="calibre2">Bu yeterince doğruydu ve Cattibrie da Danica'yı yeterince iyi tanıdığını hissediyordu. İkisi birbirine çok benziyordu ve ikisinin de birbirilerini çok özleyeceklerini fark etti.</p>

      <p class="calibre2">Cadderly'nin yan odada kıpırdandığını işittiler; gitme zamanı neredeyse gelmişti.</p>

      <p class="calibre2">"Günün birinde geri döneceğim," diye söz verdi Cattibrie.</p>

      <p class="calibre2">"Ben de Buzyeli Vadisi'ni ziyaret edeceğim," diye karşılık verdi Danica.</p>

      <p class="calibre2">Cadderly odaya girdi ve onlara Cattibrie ile Drizzt'in gitme zamanının gelmiş olduğunu söyledi. İçtenlikle gülümsedi ve iki genç kadının da gözlerinin perçeminde beliren ıslaklık hakkında hiçbir şey söylemeyecek kadar kibardı.</p>

      <p class="calibre2">Cadderly, Drizzt ve Cattibrie, Yükselen Ruhun en yüksek kulesinin üzerindeydi. Zeminden neredeyse kırk metre yüksekte duruyorlardı ve rüzgâr sertçe sırtlarına vuruyordu.</p>

      <p class="calibre2">Cadderly bir süre sessizce büyü sözleri söyledi ve iki dost da yavaş yavaş kendilerini daha hafif, her nasılsa daha az maddesel hissetmeye başladılar. Cadderly ikisinin de bir elini tutup sözleri söylemeye devam etti ve üçü solarak görünürden kayboldular. Tıpkı bir hayalet gibi, kulenin üzerinden dışan çıkıp rüzgâr üzerinde yürümeye başladılar.</p>

      <p class="calibre2">Bütün dünya hızla, bulanık bir şekilde, sisin içinde, rüyamsı bir görüntü gibi yanlarından geçiyordu. Ne kadar uzun süre uçtuklarını ne Drizzt, ne de Cattibrie kestirebiliyordu, ama yavaşlayıp durduklarında ve bir kez daha maddeleştiklerinde doğu ufkunda şafak sökmekteydi.</p>

      <p class="calibre2">Kılıç Sahili'nin en kuzey uzantısında, Dünyanın Omurgası Dağlan'nın batı ucunun hemen doğusunda ve On-Kasaba'ya atla veya yaya olarak sadece iki yüz mil uzaklıkta bulunan Luskan şehrine gelmişlerdi.</p>

      <p class="calibre2">Cadderly şehri bilmiyordu, fakat rahibin büyüsü mükemmeldi ve üçü Deneir Tapmağı'nın hemen önünde bu tılsımdan çıktılar. Cadderly, dost rahipler tarafından oldukça iyi karşılandı. Derhâl dostları için odalar ayarladı ve onlar uyurken, Drizzt ile Cattibrie'm Buzyeli Vadisi'ne giden bir kervana katılmasını ayarlamak üzere Luskanlı rahiplerden birisiyle birlikte dışan çıktı.</p>

      <p class="calibre2">İşler Cadderly'nin beklediğinden daha kolay olmuştu ve bu onu memnun etmişti, zira Drizzt'in ırksal özelliklerinin, onun söyleyebileceği her türlü şeye ağır basacağından korkmuştu. Ama Drizzt, Luskan'daki birçok tüccar tarafından tanınıyordu, tabii Cattibrie da öyle. ikisinin dövüş konusundaki maharetleri, kuzeye, yani Buzyeli Vadisi adındaki tehlikeli topraklara seyahat eden her türlü kervan için seve seve kabul edilen bir ilave olacaktı.</p>

      <p class="calibre2">Cadderly Deneir Tapmağı'na geri döndüğünde iki dost uyanmış, rahiplerle muhabbet ediyor ve kendilerini bekleyen uzun yol için erzak topluyordu. Drizzt kendisine sunulan hediyeleri saygıyla kabul etti, tapınağın önündeki kutsal suyla doldurulmuş olan bir çift su tulumuydu bunlar. Drow bu suyun fazla bir fayda getireceğim düşünmüyordu, ama bu hediyeyi kendisine, yani bir drow elfine, iyi bir tannnın insan olan bir rahibinin vermesinin önemini de gözden kaçırmadı.</p>

      <p class="calibre2">"Dostların iyi kimselermiş," diye Cadderly'ye belirtti Drizzt, yaşlı rahip ve Cattibrie ile birlikte en sonunda yalnız kaldığında. Cadderly, Drizzt ile Cattibrie'ın kervanla buluşma zamanı ve yeri de dahil olmak üzere tüm hazırlıkların yapılmış olduğunu onlara açıklamıştı. Tüccarlar hemen o gün yola koyuluyor, bu da, iki dosta yola çıkmak için bir saatten az zaman tanıyordu. Bir ayrılık zamanının daha gelip çattığını anladılar.</p>

      <p class="calibre2">"Deneir'in göğsünü kabartıyorlar," diye hemfikir oldu Cadderly.</p>

      <p class="calibre2">Bundan sonra Drizzt sırt çantasını hazırlamaya koyuldu ve Cattibrie Cadderly'yi bir kenara çekti. Kadının aklı, dostu olan Danica'daydı.</p>

      <p class="calibre2">"Birçok sorumluluğun var," diye söze başladı Cattibrie.</p>

      <p class="calibre2">"Tanrım fazla talepkâr değildir," dedi Cadderly utançla, zira Cattibrie'in onun Deneir'e karşı olan görevlerinden bahsetmediğini gayet iyi biliyordu.</p>

      <p class="calibre2">"Ben ikizleri kastettim," diye fısıldadı Cattibrie. "Ve Danica'yı."</p>

      <p class="calibre2">Cadderly başıyla onayladı. Bu konuda hiçbir tartışma olamazdı.</p>

      <p class="calibre2">Cattibrie uzun bir süre duraksadı, sanki aklındaki kelimelerle boğuşuyor gibiydi. Aklındaki düşünceleri yaşlı rahibe hakaret etmeden nasıl dile getirebilirdi?</p>

      <p class="calibre2">"Ivan bana senin... durumun hakkında bir şeyler söyledi," diye itiraf etti Cattibrie.</p>

      <p class="calibre2">"Öyle mi?" diye yanıtladı Cadderly. Bu işi genç kadın için hiç kolaylaştırmayacaktı.</p>

      <p class="calibre2">"Cüce, Yükselen Ruh'un inşası tamamlanır tamamlanmaz ölmeni beklediklerini söylüyor," diye açıkladı Cattibrie. "Ve ölecekmiş gibi göründüğünü de söylüyor."</p>

      <p class="calibre2">"Ölecekmişim gibi hissettim," diye itiraf etti Cadderly, "ve katedral hakkında gördüğüm rüyalar bunun gerçek olduğuna inanmamı sağladı."</p>

      <p class="calibre2">"Ama bu bir yıldan fazla süre önceydi," diye belirtti Cattibrie.</p>

      <p class="calibre2">Cadderly yeniden başıyla onayladı.</p>

      <p class="calibre2">"Cüce senin sanki gençleşir gibi göründüğünü söyledi," diye üsteledi Cattibrie. "Ve güçlenir gibi."</p>

      <p class="calibre2">Cadderly'nin yüzündeki gülümseme kocamandı. Cadderly, Cattibrie'in Danica'nın iyiliğini gözettiğini anladı ve karısıyla aralarında olan derin dostluk rahibin kalbini ısıttı. "Hiçbir şeyden emin olamıyorum," dedi kadına, "ama cücenin gözlemleri doğru gibi görünüyor. Şimdi daha güçlüyüm, katedralin ilk tamamlandığı mamandan beridir çok daha güçlü ve enerjiğim." Cadderly elini kaldırdı ve kafasından birkaç tel saç kopardı.</p>

      <p class="calibre2">Saçları çoğunlukla griydi, ama birkaç tane kum rengi tel de mevcuttu.</p>

      <p class="calibre2">"Kahverengi saçlar," diye devam etti rahip. "Katedral tamamlandığında hepsi beyazdı, bembeyaz."</p>

      <p class="calibre2">"Gençleşiyorsun!" diye haykırdı Cattibrie büyük bir heyecanla.</p>

      <p class="calibre2">Cadderly uzunca, derince iç çekti ve sonra başını sallamadan edemedi. "Öyle gibi görünüyor," diye itiraf etti.</p>

      <p class="calibre2">"Hiçbir şeyden emin olamıyorum," dedi, sanki düşüncelerini yüksek sesle dile getirmekten korkuyormuş gibi. "Yapabildiğim tek açıklama şu; bana gösterilen rüyalar —yaklaşan ölümüm hakkındaki rüyalar— ve Yükselen Ruh'un tamamlanışından sonra hissettiğim bitkinlik, Deneir'in prensiplerine ve buyruklarına olan sadakatimi sınamak içindi. Yeni katedraldeki ilk ibâdet töreni biter bitmez ölmeyi bekliyordum ve hakikaten de, tören bittiğinde beni büyük bir bitkinlik sardı. Odama gittim —aslında beni oraya Danica ile Ivan taşıdı— ve gözlerimi bu dünyaya bir daha asla açmayacağımı düşünerek uyudum. Bunu kabul ediyordum." Duraksayıp gözlerini kapattı ve o kader gününü hatırladı.</p>

      <p class="calibre2">"Ama şimdi," diye onu konuşmaya teşvik etti Cattibrie.</p>

      <p class="calibre2">"Belki de Deneir beni ve sadakatimi sınadı," dedi Cadderly. "O sınavı geçmiş olabilirim ve böylece tanrım bana hayatımı bahşetmeyi seçmiş olabilir."</p>

      <p class="calibre2">"Eğer o iyi bir tanrıysa, seçim yapılmış demektir," dedi Cattibrie sertçe. "Hiçbiriyi tanrı seni Danica'dan, ikizlerden ve..." Danica'nın sırrını açık etmek istemediği için duraksayıp dudağını ısırdı.</p>

      <p class="calibre2">"Deneir bir iyilik tanrısıdır," diye eşit derecede kararlı bir ses tonuyla yanıtladı Cadderly. "Ama sen ölümlülerin meseleleri hakkında konuşuyorsun ve bizler Deneir'in iradesini veya usullerini anlayamayız. Eğer Deneir beni Danica'dan ve çocuklarımdan ayırırsa, bu onu esasında olduğu iyi tanrıdan daha aşağı bir şey yapmaz."</p>

      <p class="calibre2">Cattibrie kafasını olumsuz anlamda salladı, hiç de ikna olmuş görünmüyordu.</p>

      <p class="calibre2">"Biz insanların anlayabildiğinden daha yüksek anlamlar ve prensipler vardır," dedi Cadderly ona. "Deneir'in kendi ihtiyaçları ve taşanları için —ki onlar benimkilere ağır basarlar— nihai olarak doğru olanı yapacağına inanıyorum."</p>

      <p class="calibre2">"Ama bunun doğru olmasını umut ediyorsun," dedi Cattibrie, ses tonu bu sözlerini bir ithama çevirerek. "Tekrar gençleşmeyi, hanımın kadar gençleşmeyi, hayatını onun ve çocuklarınızın yanında yaşamayı umut ediyorsun!"</p>

      <p class="calibre2">Cadderly yüksek sesle güldü. "Bu doğru," diye en sonunda itiraf etti ve Cattibrie bundan memnun oldu.</p>

      <p class="calibre2">Keskin drow kulaklarıyla dinleyen ve sadece ilgisinin yansını sırt çantasını hazırlama işine vermiş olan Drizzt de öyle.</p>

      <p class="calibre2">Cattibrie ve Cadderly birbirilerine sarıldılar. Bundan sonra, artık o kadar da yaşlı görünmeyen yaşlı rahip Drizzt'in yanma gitti ve içtenlikle onun elini sıktı. "Bana ziyneti, yani şu kristal parçasını getir," dedi Cadderly. "Hep birlikte dünyayı onun şeytanlığından kurtarmanın bir yolunu buluruz.</p>

      <p class="calibre2">"Babam da getir," diye devam etti Cadderly. "Yükselen Ruh'ta misafir olmaktan hoşlanacağını hissediyorum."</p>

      <p class="calibre2">Drizzt, Cadderly'nin elini daha da sıkıca tuttu. Başaracağına inandığı için rahibe minnettardı. "Ziynet bana... bize," diye düzeltti, Cattibrie'a bakarak, "Carradoon'a yolculuk etmek için gerekli olan mazereti sunacaktır."</p>

      <p class="calibre2">"Şimdi benim yapmam gereken yolculuk," dedi Cadderly ve bundan sonra iki dosttan ayrıldı.</p>

      <p class="calibre2">Yalnız kaldıklarında birbirilerine hiçbir şey söylemediler, sadece yol için hazırlıklarını bitirmek için işe koyuldular.</p>

      <p class="calibre2">Yuvaya giden yol için.</p>

      <p class="calibre2">&nbsp;</p>
    </div>

    <h2 id="sigil_toc_id_23">BÖLÜM 19</h2>

    <p class="calibre2"><span class="none6">VE BÜTÜN DÜNYA ONLARIN</span></p>

    <div class="s">
      <p class="calibre2">Revjak işin bu noktaya varacağını biliyordu. Berkthgar'ın diğer kabilelerden birisini baştan kurmak üzere Alageyik Kabilesi'nden ayrılmaya niyetli olmadığını fark ettiği anda bunun yaşanacağını tahmin etmişti.</p>

      <p class="calibre2">İşte şimdi Revjak, halkının oluşturduğu bir çemberin içinde o yabani barbarla karşı karşıya durmaktaydı. Kabiledeki herkes ne olacağını biliyordu, ama bunun usulüne uygun bir şekilde, kadim törelere göre yapılması gerekliydi.</p>

      <p class="calibre2">Berkthgar toplanan kalabalığın sessizleşmesini bekledi. Fısıltıların onun lehine olduğunu, tahta çıkışı konusundaki tartışmaların hız kazandığını bildiği için sabırlı olabiliyordu. En sonunda, Revjak'a birçok dakika gibi gelen sürenin ardından kalabalık sessizleşti.</p>

      <p class="calibre2">Berkthgar kollarını göğe doğru kaldırdı ve ellerini iki yana açtı.</p>

      <p class="calibre2">Arkasında, sırtına çaprazlama olarak asılı duran büyük kılıcı Bankenfuere uzanıyordu. "Meydan Okuma Hakkı'm talep ediyorum," diye ilan etti iri barbar.</p>

      <p class="calibre2">Bir tezahürat koptu, Berkthgar'ın beklediği kadar büyük değildi, ama epey bir destekçisinin olduğunu kanıtlıyordu.</p>

      <p class="calibre2">"Doğuştan gelen hangi hakla böyle bir şeyi talep ediyorsun?" diye resmi bir şekilde yanıtladı Revjak.</p>

      <p class="calibre2">"Kan bağıyla değil," diye derhâl yanıtladı Berkthgar, "marifet yoluyla!" Genç adamın destekçilerinden yine tezahürat yükseldi.</p>

      <p class="calibre2">Revjak kafasını salladı. "Eğer kan bağın meydan okumayı gerektirmiyorsa haklı bir gerekçen yok demektir," diye itiraz etti ve her ne kadar Berkthgar'ınkiler kadar yüksek sesli olmasalar bile onun destekçileri de haykırdılar. "Halka barış içinde ve güçlü bir şekilde liderlik ettim," diye sertçe sözünü bitirdi Revjak, ki bu çok doğru bir iddiaydı.</p>

      <p class="calibre2">"Ben de öyle!" diye araya girmekte çabuk davrandı Berkthgar.</p>

      <p class="calibre2">"Yurdumuzdan çok uzakta, Konaktaşı'nda. Halkımızı savaştan selamete çıkarttım ve yurdumuz olan Buzyeli Vadisi'ne yapılan yolculukta başı çektim!"</p>

      <p class="calibre2">"Ki orada Alageyik Kabilesi'nin Kralı Revjak'tır," diye belirtti yaşlı adam, hiç tereddüt etmeden.</p>

      <p class="calibre2">"Doğuştan gelen hangi hakla?" diye cevap istedi Berkthgar.</p>

      <p class="calibre2">Revjak bir sorunla karşı karşıyaydı ve bunu biliyordu.</p>

      <p class="calibre2">"Bir kral olmayan Kızıl Jorn'un oğlu Revjak’ın iddia edebileceği kan bağı var mı?" diye kurnazca sordu Berkthgar.</p>

      <p class="calibre2">Revjak’ın buna verecek bir cevabı yoktu.</p>

      <p class="calibre2">"O mevki sana verilmişti," diye devam etti Berkthgar, halkı için hiç yeni olmayan bir hikâyeyi anlatarak, fakat bu hikâyeye normalde bilindiğinden biraz farklı bir bakış açısı getirerek. "Sana hiçbir meydan okuma veya hak olmadan Beomegar oğlu Wulfgar tarafından verilmişti."</p>

      <p class="calibre2">Kierstaad bu hadiseyi kenardan izlemekteydi. Genç adam, Berkthgar'm Wulfgar’ın adını kötülemek için bir karalama kampanyası başlatmasının esas sebebini işte o anda anlayıverdi. Eğer Wulfgar efsanesi barbarların gönlünde büyük bir yer tutmaya devam ederse, babasının kral olarak kalma iddiası hakikaten de güçlü olurdu. Ama eğer Wulfgar'ın adı lekelenirse...</p>

      <p class="calibre2">"O krallığını, kan bağıyla, hakkıyla kral olan Heafstaag'dan almıştı," dedi Revjak. "Burada kaç kişi," diye sordu toplanan kalabalığa, "Beomegar oğlu Wulfgar’ın kralımız olduğu savaşı hatırlıyor?"</p>

      <p class="calibre2">Birçoğu başlarıyla onayladı, bunların çoğu bunca yıldır Buzyeli Vadisi'nde kalan yaşlı kimselerdi.</p>

      <p class="calibre2">"Ben de o savaşı hatırlıyorum," diye meydan okurcasına hırladı Berkthgar. "Ve Wulfgafm iddiasından şüphe etmiyorum, halkıma yaptığı iyiliklerden de. Ama senin de, tıpkı benim gibi kan yoluyla kazandığın hiçbir hakkın yok ve ben yönetebilirim Revjak. Meydan Okuma Hakkı'nı talep ediyorum!"</p>

      <p class="calibre2">Tezahüratlar hiç olmadığı kadar yüksekti.</p>

      <p class="calibre2">Revjak oğluna bakıp gülümsedi. Berkthgar'm iddiasından kaçamayacağı gibi, bu iri adamı dövüşte yenemezdi. Berkthgar'a doğru döndü.</p>

      <p class="calibre2">"Kabul edildi," dedi ve o anda, hem Berkthgar'm, hem de Revjak'ın takipçilerinden yükselen tezahüratlar kulakları sağır edecek gibiydi.</p>

      <p class="calibre2">"Beş saat içinde, güneş ufuk çizgisinden yükselmeden önce," diye başladı Berkthgar.</p>

      <p class="calibre2">"Şimdi," dedi Revjak beklenmedik bir şekilde.</p>

      <p class="calibre2">Berkthgar, ne gibi bir numara yaptığını anlamaya çalışarak adamı inceledi. Normalde bir Meydan Okuma, onun iddia edildiği günün ilerleyen saatlerinde, iki dövüşçü de kendilerini zihinsel ve fiziksel olarak dövüşe hazırlama zamanı bulduktan sonra yerine getirilirdi.</p>

      <p class="calibre2">Berkthgar mavi gözlerini kıstı ve bütün kalabalık beklenti içinde sessizleşti. İri adamın yüzünde bir gülümseme belirdi. Revjak'tan korkmuyordu, ne şimdi, ne de başka bir zaman. İri adamın eli yavaşça omzunun üzerinden geriye gitti, Bankenftıere'nin kabzasını kavradı ve devasa kılıcı kınından çekip çıkarttı. Silahın kını, Berkthgar onu kolayca çekip çıkartabilsin diye üst kısmının kenarından kesilmişti. Barbar ağır kılıcı hızla çekti ve göğe doğru kaldırdı.</p>

      <p class="calibre2">Revjak da kendi silahını kaldırdı, ama gözlemci ve endişeli oğluna hiç de savaşa hazırmış gibi görünmüyordu.</p>

      <p class="calibre2">Berkthgar, attığı her adımda Bankenftıere'nin dengesini tartarak, ihtiyatla yaklaştı.</p>

      <p class="calibre2">Derken Revjak elini kaldırdı ve Berkthgar durup bekledi.</p>

      <p class="calibre2">"Aramızdan kimler Revjak’ın kazanmasını umut ediyor?" diye sordu ve birçok sesten oluşan yüksek bir tezahürat koptu.</p>

      <p class="calibre2">Bu sorunun, onun kendisine güvenini sarsmak için yapılmış bir numaradan ibaret olduğunu düşünen Berkthgar alçak sesle hırladı. "Peki kim Berkthgarı, Cesur Berkthgafı Alageyik Kabilesi'nin Kralı olarak görmek istiyor?"</p>

      <p class="calibre2">Tezahüratlar çok daha yüksekti ve aradaki fark barizdi.</p>

      <p class="calibre2">Revjak, tehditkâr bir hareket sergilemeden, bir elini yukarı kaldırmış ve baltasının kafasını aşağı eğmiş bir şekilde rakibinin yanma gitti.</p>

      <p class="calibre2">"Müsabakanın sonucu belli oldu," dedi ve silahını yere bıraktı.</p>

      <p class="calibre2">Bütün gözler şaşkınlıkla genişledi ve muhtemelen en çok genişleyen Kierstaad’ın gözleriydi. Bu şerefsizlikti! Barbarlar arasında korkaklık demekti!</p>

      <p class="calibre2">"Seni mağlup edemem, Berkthgar," diye açıkladı Revjak, herkesin duyabilmesi için yüksek sesle konuşarak. "Sen de beni yenemezsin."</p>

      <p class="calibre2">Berkthgar sertçe kaşlarını çattı. "Seni ikiye bölebilirim!" diye ilan etti, kılıcını öyle güçlü bir şekilde iki eliyle havaya kaldırdı ki, Revjak hemen orada ve o anda bunu yapmasını bekledi.</p>

      <p class="calibre2">"Ve halkımız senin hareketlerinin sonuçlarına katlanmak zorunda kalır," dedi Revjak sessizce. "Müsabakayı her kim kazanırsa kazansın, bir değil, iki kabileyle, hiddetle birbirinden ayrılan ve intikam isteyen iki kabileyle yüz yüze kalacak." Tekrar toplanan kalabalığa baktı ve tüm halkına seslendi. "Henüz bunu kaldırabilecek kadar güçlü değiliz," dedi. "On-Kasaba'yla ve geri dönen cücelerle dostluğumuzu güçlendireceksek, veya eski usullere döneceksek de bunu birlikte, tek vücut halinde yapmalıyız!"</p>

      <p class="calibre2">Berkthgar'ın kaşları çatık bakışı aman vermiyordu. Artık anlamıştı.</p>

      <p class="calibre2">Revjak onu dövüşte yenemezdi —bunu ikisi de biliyordu— bu sebeple kurnaz yaşlı adam meydan okumanın gücünü gasp etmişti. Berkthgar gerçekten de onu ikiye bölmek istiyordu, ama bu adama karşı nasıl olur da herhangi bir harekette bulunabilirdi?</p>

      <p class="calibre2">"Tek vücut olarak," diye tekrarladı Revjak ve elini uzatıp rakibine bileğini kavramasını işaret etti.</p>

      <p class="calibre2">Berkthgar'm öfkeden gözü döndü. Ayağını Revjak’ın yere bıraktığı baltasının altına kanca gibi taktı ve onu fırlatıp çemberin içinde döne döne uçmasını sağladı. "Seninki bir korkağın yolu!" diye kükredi. "Bunu bugün kanıtladın!" Berkthgar'm koca kolları yukan kalktı ve muzaffer bir tavırla genişçe iki yana açıldı.</p>

      <p class="calibre2">"Benim kan yoluyla iddiam yok!" diye haykırdı Revjak, ilgileri üzerine çekerek. "Senin de! Kimin yöneteceğine ve kimin kenara çekileceğine halk karar vermeli."</p>

      <p class="calibre2">"Bu müsabaka dövüşle yapılır!" diye karşılık verdi Berkthgar.</p>

      <p class="calibre2">"Bu sefer değil!" diye tersledi Revjak. "Bütün kabile senin ahmak kibrinin sonuçlanna katlanacakken olmaz." Berkthgar, tekrar sanki saldıracakmış gibi bir hareket yaptı, ama Revjak ona aldınş etmedi ve kalabalığa doğru döndü. "Karar verin!" diye emretti.</p>

      <p class="calibre2">"Revjak!" diye haykırdı bir adam, ama adamın sesi Berkthgar için haykıran genç savaşçılann gümbürtüsü altında boğulup kaldı. Buna karşılık olarak, genç savaşçılar da Revjak için haykıran büyük bir grup tarafindan bastınldı. Ve böylece, yükselen haykırışlarla birlikte bu devam etti. Birkaç kavga patlak verdi ve silahlar çekildi.</p>

      <p class="calibre2">Bütün bunlar sırasında Berkthgar dik dik Reyjak'a baktı ve yaşlı adam onun yoğun bakışlanna karşılık verince Berkthgar sadece olanlara inanamayarak kafasını salladı. Revjak halkına karşı bu şerefsizliği nasıl yapabilmişti?</p>

      <p class="calibre2">Ama Revjak yaptığı seçime inanıyordu. Ölmekten korkmuyordu, bundan asla korkmazdı, ama gerçekten de kendisiyle Berkthgar arasında yaşanacak bir dövüşün kabileyi ikiye böleceğine ve her iki gruba da zorluk getireceğine inanıyordu. Bu daha iyi olan yoldu, tabii işler kontrolden çıkmadığı müddetçe.</p>

      <p class="calibre2">Ve şu anda o noktaya doğru ilerliyor gibi gözüküyorlardı. İki taraf da haykırmaya devam ediyordu, ama artık her bir haykınşla birlikte kılıçlar ve baltalar yükseliyor, açıktan açığa tehditler savruluyordu.</p>

      <p class="calibre2">Revjak kalabalığı dikkâtle inceledi, kendisi için ve Berkthgafa verilen desteği ölçüp tarttı. Kısa süre içinde gerçeği anlayıp kabul etti.</p>

      <p class="calibre2">"Durun!" diye emretti avazı çıktığı kadar bağırarak ve laf dalaşı yavaş yavaş kesildi.</p>

      <p class="calibre2">"Tüm gücünüzle, kim Berkthgar için haykınyor?"</p>

      <p class="calibre2">Büyük bir gümbürtü koptu.</p>

      <p class="calibre2">"Peki Revjak için?"</p>

      <p class="calibre2">"Dövüşmeyen Revjak için!" diye derhâl ekledi Berkthgar ve Jorn'un oğlu için yapılan tezahüratlar o kadar da yüksek sesli ve hevesli değildi.</p>

      <p class="calibre2">"Öyleyse mesele halloldu," dedi Revjak, kalabalıktan çok Berkthgar'a. "Ve Alageyik Kabilesinin Kralı Berkthgar."</p>

      <p class="calibre2">Berkthgar olan bitene inanmakta güçlük çekiyordu. Bu kurnaz yaşlı adamı alaşağı etmek istiyordu. Bu onun şan şöhret günü, ölüm dövüşünde zafer kazandığı gün olmalıydı, kabilelerin doğuşundan beri olduğu gibi.</p>

      <p class="calibre2">Ama bunu nasıl yapabilirdi? Kendisini halkın lideri olarak ilan eden silahsız birisini nasıl öldürebilirdi?</p>

      <p class="calibre2">"Akıllı ol, Berkthgar," dedi Revjak sessizce, ona yaklaşarak, zira şaşkına uğramış kalabalığın uğultusu hakikaten de çok gürültülüydü.</p>

      <p class="calibre2">"Halkımız için gerçek yolu, geleceğimiz için en iyi olanı birlikte bulacağız."</p>

      <p class="calibre2">Berkthgar onu kenara itti. "Kararlan ben vereceğim," diye yüksek sesle düzeltti. "Bir korkaktan tavsiye almaya ihtiyacım yok!"</p>

      <p class="calibre2">Ondan sonra çemberin dışına çıktı ve en yakın destekçileri onun ardında sıra oluşturdu.</p>

      <p class="calibre2">Teklifinin reddedilmesine alman, ama pek de şaşılmamış olan Revjak, halkı için doğru olanı yapmak üzere elinden geleni yaptığını düşünerek teselli buldu. Fakat adam kafasını kaldırıp, daha erkeklik çağına geçme merasimlerini yeni tamamlamış olan oğluna bakınca bu tesellinin pek faydası olmadı.</p>

      <p class="calibre2">Kierstaad’ın yüzündeki ifade hayret, hatta utanç doluydu.</p>

      <p class="calibre2">Revjak başını dik tuttu ve genç adamın yanına gitti. "Anla," diye emretti. "Tek yolu bu."</p>

      <p class="calibre2">Kierstaad arkasını dönüp gitti. Mantığı ona babasının bugün sergilediği cesaretin gerçek olduğunu gösterebilirdi, ama mantık, genç adamın bilincinde pek az rol oynuyordu. Kierstaad utanç doluydu, gerçekten utanmıştı ve engin tundraya kaçmaktan başka hiçbir şey istemiyordu, yaşasın ya da ölsün.</p>

      <p class="calibre2">Ki bunun pek bir önemi yok gibiydi.</p>

      <p class="calibre2">Stumpet, Kelvin Yığınının en yüksek zirvesinde oturmaktaydı, ki burası ona çok kolay bir tırmanış gibi görünmüştü. Uyanıkken düşündüğü şeyler, tıpkı rüyaları gibi, artık dosdoğru güneye, Dünyanın Omurgası'nın kule gibi yükselen zirvelerine odaklanmıştı. Cücenin aklında şan şöhret ve zafer görüntüleri belirip duruyordu. Kendisini en yüksek dağın tepesinde dururken ve bütün dünyaya tepeden bakarken hayal ediyordu.</p>

      <p class="calibre2">Bu görüntünün saçmalığı, tamamen mantık dışı oluşu, Stumpet Rakingclaw'un bilinçli düşüncelerine sızmayı başaramıyordu. Maruz kaldığı görüntüler sağanağı, hayaller yağmuru, normalde akılcı olan cücenin mantıklı düşüncelerini yıpratmaya başlamıştı. Stumpet'in mantığı hızla arzularına yenik düşüyordu, hem de esasen kendisine ait olmayan arzularına.</p>

      <p class="calibre2">"Bekleyin geliyorum, yüksek zirveler," dedi cüce aniden, uzakta duran o dağlara seslenerek, "ve içinizden hiçbiri beni aşağıda tutacak kadar büyük değil!"</p>

      <p class="calibre2">İşte, yüksek sesle söylemiş, çizeceği yolu ilan etmişti. Derhâl eşyalarını toplamaya başladı, kendisini zirvenin kenarından aşağı bıraktı ve dağın temeline doğru bata çıka ilerlemeye başladı.</p>

      <p class="calibre2">Sırt çantasında duran Crenshinibon neşeyle mırıldanmaktaydı.</p>

      <p class="calibre2">Güçlü ziynetin, Stumpet Rakinclaw'u kendisini kullanan kişi yapmak gibi bir planı yoktu. Bilinçli kristal parçası, azar azar ona verdiği boş hayallere rağmen bu cücenin inatçılığını biliyordu. Daha da kötüsü Crenshinibon, Stumpet'in toplumdaki mevkiini biliyordu; Ruh Demircisi Moradin'in bir rahibesiydi. Ziynet, bu zamana kadar Stumpet'in tannsıyla iletişim kurma girişimlerini saptamayı başarmıştı, ama cüce er ya da geç o yüce mertebeye danışacak ve çantasında taşıdığı o "ısıtma sopasının" esas mahiyetini öğrenecekti.</p>

      <p class="calibre2">Bu sebeple Crenshinibon onu cücelerden uzaklaşmak, Dünyanın Omurgası'nın yabanlık arazilerine kaçmak için kullanacaktı, ki orada kendisine sahip olması için bir trol veya bir dev, hatta bir ejderha bulabilirdi.</p>

      <p class="calibre2">'Evet, bir ejderha,' diye umut etti Crenshinibon. Bir ejderhayla işbirliği yapmaktan memnun olurdu!</p>

      <p class="calibre2">Böyle dileklerin farkında olmayan, hatta "ısıtma sopasının" dilekte bulunabileceğini dahi bilmeyen zavallı Stumpet, sadece dağ zirvesini fethetmeyi umursuyordu. Ve neden bunu umursadığından kendisi dahi emin değildi.</p>

      <p class="calibre2">Berkthgar, hükümdarlığının ilk gecesinde Buzyeli Vadisi barbarlannın takip edeceği prensipleri ilan etmeye başladı. Bundan sadece on yıl evvelsine kadar, Wulfgar gelip de Heafstaag'i mağlup edene kadar yaşamış oldukları bir hayat tarzıydı bu.</p>

      <p class="calibre2">On-Kasaba halkıyla olan bütün ilişkilerin kesilmesi emredildi ve Bruenor Battlehammer veya sakallı ırktan herhangi birisiyle konuşan bütün barbarlar ölüm hükmü giydi.</p>

      <p class="calibre2">"Ve eğer cücelerden birisini tundrada yardıma muhtaç bir halde bulursanız," dedi Berkthgar, Kierstaad'a sanki adam dosdoğru kendisine bakıyormuş gibi geldi, "onu ölüme terk edin!"</p>

      <p class="calibre2">O gecenin ilerleyen saatlerinde Kierstaad, yıldızlardan oluşan engin çardağın altında içi kan ağlayarak oturmaktaydı. Babasının o gün ikindi vaktinde ne yapmaya çalışmış olduğunu şimdi anlıyordu. Revjak Berkthgar'ı yenemezdi, bunu herkes biliyordu. Bu sebeple yaşlı adam, bütün barbarların yararına olacak uzlaşmacı bir yol çizmeye çalışmıştı.</p>

      <p class="calibre2">Kierstaad, çoğunluk Berkthgar'ı desteklerken Reyjak'm tahttan çekilmesinin akıllıca, hatta cesurca bir iş olduğunu anlıyordu. Ama kalbinde, derinlerinde bir yerde, genç adam hâlâ babasının dövüşmek istememesinin utancını yaşıyordu.</p>

      <p class="calibre2">Revjak’ın baltasını kaldırıp da Berkthgar'ın ellerinde ölmesinin daha iyi olacağına inanıyordu, ya da en azından kalbinin bir kısmı buna inanıyordu. Bu halklarının usulüydü, kadim ve kutsal töre buydu. Barbarların tanrısı, savaş tanrısı Tempus bugün Revjak hakkında neler düşünmüştü?</p>

      <p class="calibre2">Ölüm sonrası hayatta Revjak gibi birisi, dürüst ve hak bir dövüşü reddeden birisi kendisine nasıl bir yer bulurdu?</p>

      <p class="calibre2">Kierstaad kafasını ellerinin arasına aldı. Sadece babasının şerefi iki paralık olmakla kalmamıştı, aynı zamanda onun ve ailesinin şerefi de mahvolmuştu.</p>

      <p class="calibre2">Belki de Berkthgafa sadakat yemini etmeli ve babasını reddetmeliydi. Bunca yıldır Konaktaşı'nda Kierstaad ile birlikte olan, açık tundrada ilk avını öldürdüğünde onun yanında bulunan Berkthgar böyle bir desteği memnuniyetle karşılardı. Hiç şüphesiz ki bunu, lider olarak mevkiinin güçlendirilmesi olarak görürdü.</p>

      <p class="calibre2">Hayır. Ne kadar kızgın olursa olsun, babasını terk edemezdi. Eğer gerekirse Berkthgafa karşı silahlarını çeker ve ailesinin şerefini geri kazandırmak için ya adamı öldürür ya da onun ellerinde can verirdi.</p>

      <p class="calibre2">Babasını yan yolda bırakmayacaktı.</p>

      <p class="calibre2">Bu seçenek de genç adama saçma görünüyordu. Böylece Buzyeli Vadisi'nin engin çardağı altında oturdu. İçi kan ağlıyordu.</p>

      <p class="calibre2">&nbsp;</p>
    </div>

    <h2 id="sigil_toc_id_24">BÖLÜM 20</h2>

    <p class="calibre2"><span class="none6">YOLCULUK ÜCRETİ</span></p>

    <div class="s">
      <p class="calibre2">Mithril Salonu'ndan Derinsu'ya yaptıklan yolculuk sırasında hem Drizzt, hem de Cattibrie at sürme işinde oldukça hüner kazanmışlardı.</p>

      <p class="calibre2">Ama bu altı yıl önceydi ve yoldaşların o zamandan beri sürdüğü tek şey dalgalar olmuştu. Kervan, Luskan'dan çıktıktan beş gün sonra Dünyanın Omurgası'nın batı perçemini döndüğü sıralarda, her ne kadar bacaklarında ve kalçalarında sızılar olsa bile, iki yoldaş da at üzerinde bir ritme girmeyi başarmıştı.</p>

      <p class="calibre2">Vadiye vardıklarında, başı çekiyorlardı ve kervanın çok önündeydiler.</p>

      <p class="calibre2">Vadiye varmışlardı!</p>

      <p class="calibre2">Drizzt yavaşlaması için Cattibrie'a seslenmek üzereydi, ama en az drow kadar huşuyla dolmuş olan kadın, daha Drizzt ona talimat vermeye başlamadan önce dizginlere asılmıştı.</p>

      <p class="calibre2">Yuvaya dönmüşlerdi. Gerçekten yuvalarına, ilk karşılaştıkları ve en önemli dostluklarını, hayatlarını kurup şekillendirdikleri o birkaç millik topraklara geri gelmişlerdi. Rüzgâr yemiş tundraya bakıp, kuzey ve doğudaki buzullardan esip gelen rüzgârların, yani vadiye adını veren buzyelinin iniltisini ve aralıksız seslenişini işittikleri anda hatıraları zihinlerine bir sel gibi aktı.</p>

      <p class="calibre2">Cattibrie Drizzt'e bir şeyler söylemek, derin ve anlamlı sözler konuşmak istiyordu. Drizzt de aynı arzuyu paylaşıyordu. Fakat ikisi de söyleyecek sözleri bulamadılar. Sırf Buzyeli Vadisi'nin manzarasını yeniden görmeleriyle birlikte büyük bir huşuyla dolmuşlardı.</p>

      <p class="calibre2">"Haydi gel," dedi Drizzt en sonunda. Drow, omzunun üzerinden geriye, kendilerine yaklaşan altı arabalık kervana baktı. Sonra bakışlarını ileriye, Buzyeli Vadisi adındaki güzel ve muhteşem boş araziye çevirdi.</p>

      <p class="calibre2">Kelvin Yığını görünmüyordu, hâlâ çok uzaktaydı ama urukta belirmesi uzun zaman almayacaktı.</p>

      <p class="calibre2">Aniden drow, o dağı tekrar görmeyi deliler gibi ister oldu! O kayalıklı yükseltinin yamacında kim bilir kaç saat ve kaç gün geçirmişti?</p>

      <p class="calibre2">Kim bilir kaç kere Kelvin Yığını'mn çıplak kayaları üzerinde oturup yıldızlara ve uzaktaki barbar kamplarının parıldayan ateşlerine bakmıştı?</p>

      <p class="calibre2">Cattibrie'a harekete geçmesini söylemek üzereydi, ama kadın yine onun düşüncelerini paylaşıyor gibiydi. Zira daha Drizzt kendi atını hareket ettiremeden önce, Cattibrie atim mahmuzlayıp koşturmaya başlamıştı.</p>

      <p class="calibre2">Derken Drizzt Do'Urden'in aklına başka bir şey daha geldi, Buzyeli Vadisi'nin başka bir hatırası. Kolcu içgüdülerinin burasının güvenli bir yer olmadığına dair ona yaptığı bir uyarıydı bu. Dünyanın Omurgası'nın en son köşesini dönmeleri onları yabani topraklara, acımasız tundra yetilerinin ve vahşi goblin kabilelerinin gezindiği bir diyara geri getirmişti.</p>

      <p class="calibre2">Cattibrie'in bu anım çalmak istemiyordu, henüz olmazdı. Ama kadının bir kez daha onun düşüncelerim paylaştığım umuyordu.</p>

      <p class="calibre2">Buzyeli Vadisi adındaki acımasız diyarda ihtiyatsız kimseler uzun süre hayatta kalamazdı.</p>

      <p class="calibre2">O gün, ertesi gün ve şafaktan önceki erken saatlere kadar hiçbir sorunla karşılaşmadan büyük bir ilerleme kaydettiler. Bahar erimelerinden kalan çamurlar kurumuştu ve ayaklarının altındaki zemin sert, dümdüzdü.</p>

      <p class="calibre2">Böylece arabaların tekerlekleri rahatça dönüyordu.</p>

      <p class="calibre2">Güneş tam karşılarında yükselmiş, gözlerini yakıyordu, özellikle de Drizzt'in ışıksız Karanlıkaltt için tasarlanmış olan lavanta renkli gözlerim.</p>

      <p class="calibre2">Yüzeyde yirmi yıldan uzun bir süre geçirdikten, Kılıç Sahili'nin parlak sularına altı yıl yelken açıktan sonra bile, Drizzt'in hassas gözleri yüzey ışığına tam anlamıyla uyum sağlayamamıştı. Fakat gözündeki acıya aldırış etmiyor, hatta onunla mutlu oluyor, aydınlık şafağı gülümsemeyle karşılıyor ve bu ışığı ne kadar yol kat etmiş olduğunun bir simgesi olarak görüyordu.</p>

      <p class="calibre2">O sabahın ilerleyen saatlerinde, güneş berrak güneydoğu göğüne yükseldiğinde ve önlerindeki ufuk çizgisi açıkça, mükemmel bir şekilde belirdiğinde, Drizzt'in iddia ettiği üzere, yuvalarına ait olan ilk gerçek manzarayı gördüler; Drizzt bunun Kelvin Yığmı'nm zirvelerindeki kristalimsi kardan yansıyan güneş ışığı olduğuna karar verdi.</p>

      <p class="calibre2">Cattibrie bundan pek emin değildi. Kelvin Yığını o kadar yüksek bir dağ sayılmazdı ve önlerinde hâlâ iki günlük çetin bir yolculuk vardı. Fakat herhangi bir şüphesini dile getirmedi ve drowun haklı olduğunu umdu.</p>

      <p class="calibre2">Yuvaya dönmek istiyordu!</p>

      <p class="calibre2">Drizzt de öyle. Böylece tempoları arttı, o kadar hızlandılar ki arabaları daha da geride bıraktılar. En sonunda, mantıkları ve en öndeki arabanın sürücüsünden gelen kısa, öz bir sesleniş onlara görevlerini hatırlattı ve yavaşlamalarını sağladı. İkisi birbirine bakıp bilmiş bilmiş güldüler.</p>

      <p class="calibre2">"Az kaldı," diye söz verdi Drizzt.</p>

      <p class="calibre2">Tempoları hâlâ hızlıydı, kısa bir süre için. Derken, Drizzt etrafına bakınıp havayı koklayarak atını yavaşlatmaya başladı.</p>

      <p class="calibre2">İşte bu Cattibrie'ın ihtiyaç duyduğu tek uyarıydı. Atını tırısa kaldırdı ve zemini taradı.</p>

      <p class="calibre2">Her şey Drizzt'in gözüne normal görünüyordu. Zemin düz, kahverengi, gri ve kırılmamıştı. Sıradışı hiçbir şey göremiyor, sert zemindeki toynaklann "klip-klop" sesinden ve rüzgârın iniltisinden başka hiçbir şey duyamıyordu. Buzyeli Vadisi'nin yaz rüzgârının her zaman taşıdığı o nemli kokudan başka hiçbir koku almıyordu. Ama bunlar, drowun bineğinin üzerinde rahat oturmasını sağlamıyordu. Hiçbir işaret yoktu, fakat vadideki canavarlar söz konusu olduğunda durum hep böyle olurdu zaten.</p>

      <p class="calibre2">"Ne buldun?" diye fısıldadı Cattibrie en sonunda.</p>

      <p class="calibre2">Drizzt etrafına bakınmaya devam etti. Arabalarla aralarında yüz metre vardı ve aradaki mesafe hızla kapanıyordu. Yine de ne Drizzt'in gözleri, ne keskin kulakları, hatta ne de koku alma duyusu ona bir şey söylüyordu Ama o savaşçı içgüdüsü, o altıncı his bunun böyle olmadığını, kendisinin ve Cattibrie'ın bir şeyi gözden kaçırdığını, bir şeyi atlamış olduklarını biliyordu.</p>

      <p class="calibre2">Drizzt oniks heykelciği kesesinden çıkarttı ve hafifçe Guenhwyvar'a seslendi. Duman bulutu büyüyüp panter şeklini alırken, drow, Cattibrie'a yayını hazırlamasını —ki kadın çoktan bunu yapmaya başlamıştı— ve kendisi sol tarafa giderken onun arabalara doğru sağ kanadı koruyarak geri gitmesini işaret etti.</p>

      <p class="calibre2">Genç kadın başıyla onayladı. Ensesindeki tüyler diken diken olmuştu, savaşçı içgüdüleri ona hazır olmasını haykırıyordu. Taulmaril'e bir ok yerleştirmişti, bir eliyle silahı rahatça tutuyor, diğeriyle de atını yönlendiriyordu.</p>

      <p class="calibre2">Guenhwyvar tundraya kulaklarını geriye yatırmış bir halde geldi.</p>

      <p class="calibre2">Drizzt'in kısık ses tonu ve inanılmaz içgüdüleri sayesinde etrafta düşmanların olduğunu anlamıştı. Kedi önce Cattibrie'a, sonra da solda duran Drizzte baktı. Bunun ardından, ikisinin de yardımına koşmaya hazır bir şekilde sessizce ortadan ilerlemeye başladı.</p>

      <p class="calibre2">Öncü muhafızlarının hareketlerini ve panterin varlığını fark eden lider sürücü, arabasını yavaşlattı ve tüm kervana durmasını söyledi. Drizzt bir palasını havaya kaldırdı ve onların durmasına onay verdiğini işaret etti.</p>

      <p class="calibre2">Artık sağ tarafta bulunan Cattibrie, düşmanı ilk tespit eden kişi oldu.</p>

      <p class="calibre2">Toprağın içine gömülmüştü ve sadece bir delikten dışarı uzanan kahverengi, kıllı kafasının tepesi görünüyordu. Bu bir tundra yetişiydi, yani Buzyeli Vadisi'ndeki en vahşi avcı. Yazın kılları kahverengi olan ve kışın kar beyazı rengine bürünen tundra yetileri, kamuflaj ustaları olarak bilinirdi. Cattibrie başını sallayarak bu görüşe hak verdi, hatta neredeyse bu yaratıkların hünerini takdir edecekti. Hiç de acemi olmayan Cattibrie ve Drizzt, bineklerini bu yaratıkların hemen yanından geçirmiş ve tehlikenin farkına varmamışlardı. Genç kadın, burasının Buzyeli Vadisi yani en küçük hatayı dahi affetmeyen acımasız bir yer olduğunu derhal kendisine hatırlattı.</p>

      <p class="calibre2">'Ama bu sefer hatayı yeti yaptı,' diye sertçe karar verdi Cattibrie, yayını kaldırarak. Bir ok hızla uçtu ve tehlikeden haberdar olmayan hayvanın tam ensesinde patlayıverdi. Yaratık ileri doğru yalpaladı, şiddetle geri savruldu ve ölerek deliğinin içine yığılıp kaldı.</p>

      <p class="calibre2">Yarım saniye sonra, buna benzer çukurların içinden yarım düzine yeti dışarı sıçradığında sanki zemin infilak ediyormuş gibi göründü. Güçlü, sert kıllı yaratıklardı. İnsan ile ayı karışımı gibi görünüyorlardı —ve hakikaten de, Buzyeli Vadisi barbar kabilelerinin atadan kalma bilgileri onların tam olarak bu olduğunu söylüyordu Drizzt ile Cattibrie'in gerisinde, kanatları koruyan ikilinin tam ortasında duran Guenhwyvar, bir yaratığa tüm hızıyla bodoslama girişti.</p>

      <p class="calibre2">Hayvanı gerisin geri çukurunun içine düşürdü ve hızını alamayarak kendisi de onun hemen ardından içeri daldı.</p>

      <p class="calibre2">Yeti, kediyi boğazlayıp canını almayı düşünerek bütün gücüyle kavradı, ama Guenhwyvar'm güçlü arka bacaklan yaratığı pençeledi ve onu kontrol altında tuttu.</p>

      <p class="calibre2">Bu sırada, Drizzt atını dört nala koşturdu, hızla dönen bir yetinin yanından süratle geçti ve bineğine güçlü bacaklarıyla sıkıca tutunarak palalarıyla çifte darbe indirdi.</p>

      <p class="calibre2">Kan revan içinde kalan yaratık, itiraz içinde kükreyip uluyarak devrildi ve ikinci bir yetinin üzerine çullanmakta olan Drizzt ona daha fazla aldırış etmedi. İkinci yeti onun için hazırdı, hatta daha da kötüsü, atı için de hazırdı. Yetilerin dört nala hücum eden atlan durdurabildiği ve bunu yaparken hayvanlann boynunu kırdığı bilinirdi.</p>

      <p class="calibre2">Drizzt bu riski göze alamazdı. Hücum yönünü yetinin sol tarafına doğru değiştirdi, sonra bir bacağını semerinin öbür tarafına geçirerek, süratle giden bineğinden aşağı atladığı anda koşmaya başladı. Tılsımlı ayak bileklikleri ayaklannı birkaç hızlı adımda kontrol etmesini sağladı.</p>

      <p class="calibre2">Şaşkına dönen yetinin yanından çılgın, kesip biçen bir karaltı halinde geçip gitti ve vuramayacak kadar uzaklaşmadan önce birçok acımasız darbe indirmeyi başardı. İşi biç de bitmiş gibi görünmeyen yetinin kendisini takip etmek için döndüğünü bilen Drizzt koşmaya devam etti.</p>

      <p class="calibre2">Kendisiyle yaratık arasındaki mesafeyi yeterince açtıktan sonra geri döndü ve bir hızlı geçiş daha yapmak için açısını ayarladı.</p>

      <p class="calibre2">Derken Cattibrie da atını dört nala hücuma kaldırdı. Sabit durabilmek için bacaklarını kullandı, semerin üzerinde öne doğru eğildi ve kendisine en yakın olan yaratığı nişan aldı.</p>

      <p class="calibre2">Atış yaptı ve hedefi kaçırdı, ama derhâl başka bir ok daha çekip hazırladı ve tekrar ateş edip yetiyi kalçasından vurdu.</p>

      <p class="calibre2">Yaratık okun hızıyla savruldu ve bir daire çizerek bir ok daha yedi.</p>

      <p class="calibre2">Sonra kendisine yaklaşan kadınla yüzleşmek için döndüğünde başka bir ok göğsünde patladı. Cattibrie ona yaklaşırken yaratık inatla hâlâ ayaktaydı. Doğaçlama yapmaya yatkın olan kadın Taulmaril'i semerin çıkıntısına astı ve net olarak seçilmeyen tek bir hareketle muhteşem kılıcı Khazid'hea'yı çekti.</p>

      <p class="calibre2">Cattibrie hızla yetinin yanından geçti. Bu sırada aşağı doğru bir kavisle kılıcı savurdu ve Khazidrıea'nın keskin kenarı ölen yaratığın kafatasına gömülerek işi tamamladı. Yaratık yere devrildi ve beyni kafatasından dışarı, kahverengi araziye döküldü.</p>

      <p class="calibre2">Cattibrie ölen yaratığın hemen yanından geçti, kılıcını kınına geri taktı ve Taulmaril ile beşinci atışını yaptı. Bu seferki ok, sıradaki yaratığın omzuna saplandı ve kolunun işe yaramaz hale gelip sarkmasını sağladı.</p>

      <p class="calibre2">Yaralı yetinin ötesine bakan Cattibrie, öndeki arabaya en yakın duran son yetiyi gördü. Aynı zamanda, bir düzine sert savaşçıdan oluşan kervan muhafızlarının savaşa yetişmek için hızla at sürdüğünü de fark etti.</p>

      <p class="calibre2">"Bu bizim savaşımız," dedi kadın sessizce, kararlı bir tonla. Yaralı yetinin üzerine hücum ederken Taulmaril'i bir kez daha semerine taktı ve Khazid'hea'yı çekti.</p>

      <p class="calibre2">Hâlâ dar deliğin içinde olan Guenhıvyvar, güçlü pençelerinin kendisine avantaj sağladığını gördü. Yeti ısırmaya çalışıyordu, ama panter daha hızlıydı ve boynu daha esnekti. Guenhwyvar yetinin çenesinin altına doğru dalış yaptı ve dişleri yaratığın kıllı boynunun üzerine kapanıverdi.</p>

      <p class="calibre2">Pençeleri tırmıklamaya devam edip yetinin hatırı sayılır silahlarını kontrol altında tutarken ölümcül çenesi sıkıca kapanıp hayvanı boğdu.</p>

      <p class="calibre2">Yeti dövüşmeyi kestiği anda, panter küçük delikten dışarı çıktı.</p>

      <p class="calibre2">Guenhwyvar sola ve sağa, Drizzt ve Cattibrie'a baktı. Kükredi ve sola, durumun çok daha tehlikeli göriindüğü tarafa doğru depara kalktı.</p>

      <p class="calibre2">Drizzt, yaraladığı yetiye hücum ediyordu, ama aniden durdu ve onun hücumuyla yüzleşemeye hazır olan yetinin hamlesini yapmasına sebep oldu. Yaratık haddinden fazla öne uzanmıştı. Drowun palaları sert ve hızlı bir şekilde savrulup yetinin ellerini kesti ve birkaç parmağını koparttı.</p>

      <p class="calibre2">Yeti uludu ve kollarını vücuduna doğru çekti. İmkânsız derecede hızlı olan Drizzt onları takip etti, Parıltı'yla yetinin üst koluna vurdu ve diğer kılıcıyla aşağıya, yaratığın beline başka bir darbe indirdi. Sonra Drizzt, daha yaratık karşılık veremeden önce atik bir şekilde yana doğru çekilip yetinin uzanabileceği mesafenin ötesine çıktı.</p>

      <p class="calibre2">Yeti aptal bir yaratık değildi —özellikle de dövüş söz konusu olduğunda— ve rakibinin kendisinden üstün olduğunu anlamıştı. Kaçmak için döndü ve her insana ya da her elfe fark atabilecek nitelikteki uzun adımlarıyla koşmaya başladı.</p>

      <p class="calibre2">Ama Drizzt tılsımlı ayak bilekliklerini takmıştı ve yaratığı kolayca yakaladı. Yetinin arkasına ve daha sonra yanma gelip art arda darbeler savurdu ve pis, sert kıllı kürkü akan kanlarla birlikte parlak kırmızı rengine çevirdi. Kolcu, tundra yetilerinin doğasını biliyordu, onların basit hayvan avcıları olmadığını da biliyordu. Bunlar yemek için olduğu kadar eğlence için de öldüren vahşi canavarlardı.</p>

      <p class="calibre2">Bu sebeple onu takibe devam etti, kaçmasına izin vermeyecekti.</p>

      <p class="calibre2">Yaratığın kendisine vurmak için yaptığı zayıf girişimlerden kolayca kurtuluyor ve kendi acımasız darbelerini arka arkaya indiriyordu. En sonunda yeti durdu ve dönerek çaresiz bir şekilde rakibine hücum etti.</p>

      <p class="calibre2">Drizzt de palalarını uzatıp hücum etti. Bir tanesiyle yetinin boğazını deşti ve diğerini göbeğine sapladı.</p>

      <p class="calibre2">Çevik Drizzt, tökezleyen yetinin uzanmış kolunun hemen altından öbür tarafa geçti. Drow kayarak durdu ve kılıçlarını sertçe yetinin sırtına vurdu, ama yaratık çoktan düşüşe geçmiş, çoktan mağlup edilmişti. Toprak zemine yüzükoyun devrildi.</p>

      <p class="calibre2">Şimdi geri kalan son yara almamış yetiye varmak için Cattibrie ve kolunu yaraladığı yeti arasında bir yarış başlamıştı.</p>

      <p class="calibre2">O yarışı Cattibrie kazandı ve yeri işe yarayan koluyla kendisine doğru uzanırken sert bir kesik attı. Keskin Khazid'hea o kolu net bir şekilde kesti ve omzundan koparttı.</p>

      <p class="calibre2">Yeti gözü dönmüş bir şekilde savrulmaya başladı, dönüp durdu ve yarasından kanlar fışkırarak yere yığıldı.</p>

      <p class="calibre2">O gözü dönmüş saldırıya yakalanmak istemeyen ve dövüşün henüz kazanılmadığını bilen Cattibrie yaratıktan hızla uzaklaştı. En son yetinin hücumuyla yüzleşmek için tam zamanında döndü ve kılıcım ileri uzatıp kendisini hazırladı.</p>

      <p class="calibre2">Yaratık kollanın iki yana açıp ileri doğru uzatmış bir halde saldırdı.</p>

      <p class="calibre2">Khazid'hea yaratığın göğsüne saplandı, ama yetinin kuvvetli kolları Cattibrie'ın omuzlannı kavradı ve vücut devinimiyle genç kadını geriye ittirdi.</p>

      <p class="calibre2">Geriye doğru uçup düşen Cattibrie, iki yüz elli kiloluk bir yetinin üzerine çökmesinin tehlikesini fark etti. Derken kendisinin halen düşmekte olmasına karşın, hızla sıçrayarak gelen Guenhwyvar sebebiyle, düşüp yönü değişen yeti aniden gitmişti.</p>

      <p class="calibre2">Cattibrie zemine sertçe çarptı, çarpışma şiddetini biraz hafifletmek için yuvarlandı ve sonra tekrar ayağa kalktı.</p>

      <p class="calibre2">Fakat, Guenhwyvar'ın çoktan ölmüş olan yetinin boğazına kenetlediği dişleriyle birlikte dövüş sona ermişti.</p>

      <p class="calibre2">Cattibrie kafasını kaldırıp baktı ve kervan muhafızlarının yüzünde belirmiş olan hayret dolu, boş bakışları gördü.</p>

      <p class="calibre2">Sadece birkaç dakika içinde altı tane tundra yetisi öldürülmüştü.</p>

      <p class="calibre2">Adamlar atlarını çevirip, olanlara inanamayarak başlarını çevirip uzaklaşırken Cattibrie gülümsemesini tutamadı, tabii kadının yanına gelen Drizzt de öyle.</p>

      <p class="calibre2">Cadderly'ye bakılırsa, onların kervana dahil olmasında başlıca neden Drizztin bir savaşçı olarak edindiği şöhretiydi. Şimdi önce, o şöhretin bütün Luskan tüccarları arasında yayılacağını fark etti.</p>

      <p class="calibre2">Şöhreti yayılacaktı, tabii srradışı drowun kabul görmesi de öyle.</p>

      <p class="calibre2">Kısa süre sonra dostlar tekrar bineklerinin üzerine çıkıp geçtiler.</p>

      <p class="calibre2">"Benim sayım üç," diye kayıtsız bir şekilde belirtti Cattibria.</p>

      <p class="calibre2">Kadına bakan Drizzt'in lavanta renkli gözleri kısıldı. Bunu, tanımıştı. Bunu macerayla dolu günlerinde sık sık Wulfgar ile ve en çok Bruenor ile oynarlardı.</p>

      <p class="calibre2">"İki buçuk," diye düzeltti Drizzt, en son yaratığın öldürülüşünde panterin oynadığı rolü hatırlayarak.</p>

      <p class="calibre2">Cattibrie da aynı hesabı hızla yaptı ve her ne kadar en sonu Guenhwyvar daha ona yetişemeden önce ölmüş olduğuna emindi, drowun bu fikrini kabul etmekte hiçbir zarar olmadığına karar vermişti bile</p>

      <p class="calibre2">"İki buçuk," diye yanıtladı, "ama seninki sadece iki!"</p>

      <p class="calibre2">Drizzt kahkahasını gizleyemedi.</p>

      <p class="calibre2">"Ve kedininki ise sadece bir buçuk!" diye ekledi Cattibrie, palarını üstün bir tavırla şıklatarak.</p>

      <p class="calibre2">Yanlarında koşan Guenhwyvar hırladı ve hem Drizzt, hem de Cattibrie akıllı panterin her sözü anladığını tahmin ederek°rr kahkaha patlattılar.</p>

      <p class="calibre2">Kervan, başka bir hadise yaşanmadan Buzyeli Vadisi'nde yoluna devam etti ve tasarladıklan zamandan çok önce, diyardaki en önemli pazar yeri ve bu bölgeye adını veren on kasabanın en büyüğü olan Bryn Shander'a vardılar. Bryn Shander, alçak tepelerin üzerine daire tasarımla insa edilmiş surlu bir sehirdi.</p>

      <p class="calibre2">Kızılsular göllerinin oluşturduğu üçgenin tam merkezindeydi. Bryn Shander, on kasaba arasında, On-Kasaba ekonomisinin bel kemiğini teşkil eden balıkçı filolarına sahip olmayan tek şehir olmasına rağmen, diğerleri arasında en gelişmişiydi. Zanaatkarların ve tüccarların yuvası; bu bölgedeki siyasi mekanizmanın merkeziydi.</p>

      <p class="calibre2">Drizzt orada pek dostça karşılanmadı, hatta kapı muhafızlarına resmi olarak takdim edildikten ve içlerinden birisi drow kolcuyu çocukluğundan hatırladığını itiraf ettikten sonra bile. Fakat Cattibrie hoş karşılandı ve buyur edildi, özellikle de babası vadiye geri döndüğü ve bütün şehir, cüce madenlerinden gelecek kıymetli metallerin heyecanı içinde olduğu için.</p>

      <p class="calibre2">Kervan tüccarları için çalışma süresi sona erdiğinden dolayı, Drizzt Bryn Shander'a girmeyi bile düşünmüyordu. Bunun yerine dosdoğru kuzeye, cüce vadisine yollanmayı planlıyordu. Şehir kapılarının içinde kervan liderleriyle hesaplarını kapatamadan önce, Bryn Shander Sözcüsü Cassius'un Cattibrie ile görüşmek istediği haberi geldi.</p>

      <p class="calibre2">Üzeri uzun yolculuğun tozu kiriyle kaplı olsa ve rahat bir yatağa kendisini atmaktan başka hiçbir şey istemese bile, Cattibrie bunu reddedemedi, fakat Drizzt'in de kendisine eşlik etmesi konusunda ısrar etti.</p>

      <p class="calibre2">"İyi gitti," diye belirtti genç kadın, o günün, ilerleyen saatlerinde Drizzt ile beraber sözcünün konağından dışarı çıktıklarında.</p>

      <p class="calibre2">Drizzt buna karşı çıkmadı. Gerçekten de Drizzt'in umduğundan çok daha iyi gitmişti, zira Cassius, Drizzt Do'Urden'i gayet iyi hatırlamış ve drowu beklenmedik bir şekilde güler yüzle karşılamıştı. Ve şimdi Drizzt Bryn Shander sokaklarında açıkça dolaşıyordu. Bir sürü meraklı bakışın odağı oluyor, ama açıktan açığa hiçbir husumetle karşılaşmıyordu.</p>

      <p class="calibre2">Birçoğu, özellikle de çocuklar onu işaret edip fısıldaşıyordu ve Drizzt'in keskin kulakları birkaç kez "kolcu" ve "savaşçı" kelimelerini yakalamıştı.</p>

      <p class="calibre2">Bu kelimeler her zaman saygıyla söyleniyordu.</p>

      <p class="calibre2">Yuvaya dönmek hoş bir şeydi, o kadar hoştu ki, Drizzt neredeyse kendisini buraya getiren umutsuz arayışı unutacaktı. En azından kısa bir süre için, drowun Errtu ve kristal parçasını düşünmesi gerekmiyordu.</p>

      <p class="calibre2">İkisi kapıya ulaşmadan önce, Bryn Shander sakinlerinden başka birisi isimlerini haykırarak ve onlara doğu koşarak geldi.</p>

      <p class="calibre2">"Regis!" diye haykırdı Cattibrie, dönüp bir metre on santim boyundaki buçukluğu görerek. Uflayıp puflayarak koştururken kıvırcık, kahverengi saçlan ve gereğinden fazla iri olan göbeği hoplayıp zıplıyordu.</p>

      <p class="calibre2">"Beni ziyaret etmeden gidiyordunuz yani?" diye haykırdı buçukluk, en sonunda ikiliye yetişerek. Derhâl, kendisine söyleyecek söz bulamayan Cattibrie tarafından kucaklanarak havaya kaldırıldı. "Eski dostunuza 'hoş bulduk' demek yok mu?" diye sordu Regis, ayaklarının üzerine geri indiğinde.</p>

      <p class="calibre2">"Senin Bruenor ile birlikte olacağını düşündük," diye dürüstçe açıkladı Drizzt ve Regis hiç alınmamıştı, zira bu açıklama basitti ve gerçekten inanılır nitelikteydi. Eğer Drizzt ile Cattibrie, buçukluğun Bryn Shander'da olduğunu bilselerdi dosdoğru onu görmeye giderlerdi.</p>

      <p class="calibre2">"Zamanımı madenler ve şehir arasında ikiye böldüm," diye açıkladı Regis. "Birisinin tüccarlar ve senin huysuz baban arasında elçilik yapması gerekli!"</p>

      <p class="calibre2">Cattibrie ona tekrar sarıldı.</p>

      <p class="calibre2">"Akşam yemeğini Cassius'la yedik," dedi Drizzt. "Görünüşe bakılırsa On-Kasaba'da pek fazla değişen bir şey yok."</p>

      <p class="calibre2">"Tabii insanların çoğu dışında. Vadideki durumu bilirsiniz. Çoğu ya uzun süre kalmaz ya da uzun süre yaşamaz."</p>

      <p class="calibre2">"Bryn Shandefı hâlâ Cassius yönetiyor," diye belirtti Drizzt.</p>

      <p class="calibre2">"Ve Caer-Dineval için de Jensin Brent sözcülük yapıyor," diye neşeyle bildirdi Regis. Bu, yol arkadaşları için iyi bir haber oldu, zira Jensin Brent, Akar Kessel ve kristal parçasına karşı yapılan Buzyeli Vadisi savaşının kahramanlarından birisiydi, ikisinin de tanıdığı en mantıkli politikacılar arasındaydı.</p>

      <p class="calibre2">"İyinin yanında kötüsü de var tabii," diye devam etti Regis, "zira Kemp hâlâ Targos'ta."</p>

      <p class="calibre2">"Kaba ork soyu," diye sessizce yanıtladı Cattibrie.</p>

      <p class="calibre2">"Her zamankinden daha da kaba," dedi Regis. "Berkthgar da geri döndü."</p>

      <p class="calibre2">Drizzt ile Cattibrie başlarıyla onayladılar. İkisi de bu yönde söylentiler işitmişti.</p>

      <p class="calibre2">"Revjak ve Alageyik Kabilesi'ne katıldı," diye açıkladı buçukluk.</p>

      <p class="calibre2">"Onlar hakkında pek az haber alıyoruz."</p>

      <p class="calibre2">Buçukluğun ses tonu, bu hikâyede daha fazlasının olduğunu iki dosta açık etti.</p>

      <p class="calibre2">"Bruenor Revjak'ı ziyaret etti," diye itiraf etti Regis. "Pek iyi gitmedi."</p>

      <p class="calibre2">Drizzt, Revjak'ı tanıyor ve bilge adamın kalbini iyi biliyordu.</p>

      <p class="calibre2">Berkthgar’ı da iyi tanıyordu ve dramın görünen problemlerin kaynağını tahmin etmesi uzun zaman almadı.</p>

      <p class="calibre2">"Berkthgar, Bruenor'u asla affetmemiş," dedi Regis.</p>

      <p class="calibre2">"Yine çekiç meselesi," dedi tepesi atan Cattibrie.</p>

      <p class="calibre2">Regis hiçbir açıklama sunamadı, ama Drizzt hemen orada ve o anda barbarları kendisinin de bir ziyaret etmesi gerektiğine karar verdi. Berkthgar soylu ve güçlü bir savaşçıydı, ama epey inatçı olabiliyordu ve drow, eski dostu Revjak'ın biraz desteğe ihtiyaç duyabileceğini düşünüyordu ama bu, başka bir güne bırakılması gereken bir işti. Drizzt ile Cattibrie, geceyi Regis'in Bryn Shander'daki evinde geçirdiler ve ertesi gün üçü, sabahın erken saatlerinde yola koyulup kuzeye, yani cüce madenlerine doğru hızlı bir tempo tutturdular.</p>

      <p class="calibre2">Madenlere öğle vaktinden evvel vardılar ve vadiden aşağı inerlerken, burada büyümüş olduğu için heyecanlanan Cattibrie liderliği Regis'ten aldı. Genç kadının tanıdığı topraklarda bir rehbere ihtiyacı yoktu.</p>

      <p class="calibre2">Dosdoğru cüce tesisinin ana girişine gitti ve hiç tereddüt etmeden içeri daldı. Alçak kapı çerçevesinin altından geçerken öyle rahat bir şekilde eğildi ki, sanki bu mekânı asla terk etmemiş gibiydi.</p>

      <p class="calibre2">Loşça aydınlanmış koridorlarda koşturdu. Karşılaştığı her cüceyle birlikte duraksadı, Cattibrie ile Drizzt'in döndüğünü fark edince sakallı halkın yüzleri aydınlanıyordu. Birbirilerine söyledikleri sözler kibar, ama çok kısaydı. Cüceler iyi dileklerini sunuyor ve Cattibrie ya da Drizzt Bruenor'u nerede bulabileceklerini soruşturuyordu.</p>

      <p class="calibre2">En sonunda Bruenofun çalıştığı söylenen odaya geldiler. İçeride metale çarpan çekicin sesini işittiler, cüce demir dövüyordu, ki bu son on yılda, yani Aegis-fang'in yapımından beri pek nadiren görülmüş bir hadiseydi.</p>

      <p class="calibre2">Cattibrie kapıyı açtı. Bruenor'un sırtı ona dönüktü, ama bunun o olduğunu gürbüz omuzlarından, alev kırmızısı saçlarından ve bir boynuzu kırık olan miğferinden anladı. Çekicinin gürültüsü ve hemen yanındaki ocağın kükreyişinden dolayı onların odaya girdiğini işitmemişti.</p>

      <p class="calibre2">Üçü, hiçbir şeyin farkında olmayan cücenin yanına yürüdü ve Cattibrie omzuna hafifçe vurdu. Cüce, yarı yarıya dönerek ona şöyle bir bakış attı.</p>

      <p class="calibre2">"Defol git!" diye homurdandı. "Görmüyor musun şunu tamir..."</p>

      <p class="calibre2">Bruenor'un sözleri derin bir yutkunuşla kesiliverdi. Sanki bakmaya çekiniyormuş, sanki hızla attığı bakışın kendisini kandırmış olmasından korkuyormuş gibi uzun süre dosdoğru ileri baktı.</p>

      <p class="calibre2">Sonra, kızıl sakallı cüce döndü. Kızının ve en yakın dostunun altı uzun yılın ardından onun yanma geri döndüğünü gördüğünde neredeyse bayılacaktı. Çekicini kendi ayağının üzerine düşürdü, ama bunu fark etmeden hızla ileri, uzandı ve hem Cattibrie'a hem de Drizzt'e öyle sıkı sarıldı ki, dostlar güçlü cücenin omurgalarını kıracağını sandılar.</p>

      <p class="calibre2">Bruenor yavaş yavaş Drizzt'i bıraktı ve Cattibrie'a daha da sıkıca sarıldı, bu sırada üst üste, "Kızım," diye mırıldanıyordu.</p>

      <p class="calibre2">Drizzt Guenhwyvafı astral yuvasından çağırma fırsatını değerlendirdi ve cüce en sonunda Cattibrie'ı bırakır bırakmaz panter onu altına alıp dümdüz yere serdi ve muzaffer bir edayla üzerinde durdu.</p>

      <p class="calibre2">"Lanet kediyi tepemden al!" diye kükredi Bruenor, ki Guenhwyvar buna cevaben cücenin yüzünü baştan aşağı yaladı.</p>

      <p class="calibre2">"Ah, seni aptal kedi," diye söylendi Bruenor, ama sesinde hiçbir hiddet tınısı yoktu. İki, hayır üç dostu geri döndüğünde nasıl hiddetli olabilirdi ki?</p>

      <p class="calibre2">Ve o hiddet, tabii eğer varsa, Drizzt, Cattibrie ve Regis'ten yükselen kahkahalara nasıl dayanabilirdi. Yenilgiyi kabul eden Bruenor kafasını kaldırıp kediye baktı ve sanki Guenhwyvar da gülümsüyor gibiydi.</p>

      <p class="calibre2">Beş yoldaş o günün geri kalan kısmını, gecenin ilerleyen saatlerine kadar hikâyeler anlatarak geçirdiler. Mithril Salonu'nu Gandalugün ellerine bırakıp buzyeli Vadisi'ne dönme kararlarını hızlıca tekrarlamaktan gayrı Bruenor ile Regis'in anlatacak pek az şeyi vardı.</p>

      <p class="calibre2">Bruenor bu seçimini —onun seçimiydi, zira Regis sadece onu takip etmişti— asla tam olarak açıklayamıyordu, ama Drizzt bunu yapabilirdi.</p>

      <p class="calibre2">Wulfgar’ı kaybetmekten duyduğu kederi ve kara elflere karşı kazandığı zaferin sevinci en sonunda dindiğinde, Bruenor da tıpkı Drizzt ve Cattibrie gibi huzursuzlaşrnıştı. Kızıl sakallı cüce yaşlıydı, iki yüz yaşını aşmıştı, ama cüce ırkının standartlarına göre çok yaşlı sayılmazdı. Henüz bir yere yerleşip hayatinin geri kalan kısmında mutlu mesut yaşamaya hazır değildi.</p>

      <p class="calibre2">Gandalug'un Mithril Salonuna geri dönüşüyle birlikte Bruenor, bir kez olsun, sorumluluklarını unutup kendi hislerini düşünme imkânı bulmuştu.</p>

      <p class="calibre2">Drizzt ile Cattibrie'ın hakkında konuşacakları çok daha fazla şeyleri vardı; Kaptan Deudermont ile birlikte Kılıç Sahili'nde korsan avı hikâyelerini anlattılar. Bruenor da kaptanla denize açılmıştı, fakat Regis adamı tanımıyordu.</p>

      <p class="calibre2">Ve ikisinin anlatacak birçok hikâyesi vardı! Savaş üstüne savaş, heyecan verici takipler, çalan müzik ve her zaman durduğu yüksek yerden düşmanın sancağını görmeye çalışan Cattibrie. Fakat son birkaç hafta içinde yaşanan hadiselere geldiklerinde Drizzt hikâye anlatmayı beklenmedik bir şekilde kesiverdi.</p>

      <p class="calibre2">"İşte böyle," dedi drow. "Ama öyle zamanlar bile boş bir eğlence halini alabiliyor. İkimiz de yuvaya dönme ve ikinizi bulma vaktinin geldiğini anladık."</p>

      <p class="calibre2">"Bizi nerede bulacağınızı nereden bildiniz peki?" diye sordu cüce.</p>

      <p class="calibre2">Drizzt bir anlığına kekeleyerek bir cevap verdi. "Şey, yuvaya dönme vaktinin geldiğini nasıl anladıysak bunu da öyle bildik," diye yalan söyledi. "Luskan'da bazı cücelerin şehirden geçtiğini ve Buzyeli Vadisi'ne doğru gittiğini işittik. Söylentiler, Bruenor Battlehammerm da onlar arasında olduğu yolundaydı."</p>

      <p class="calibre2">Bruenor başıyla onayladı, fakat dostunun gerçeği söylemediğini ya da en azından gerçeğin tamamını söylemediğini biliyordu. Bruenor'un grubu kasıtlı bir şekilde Luskan'dan uzak durmuş ve oradaki halk onların yürüyüşünden haberdar olsa bile, Dnzzt'in az önce iddia ettiği gibi "şehrin içinden geçmemişlerdi." Fakat zamanı gelince Drizzf in gerçeğin tamamını kendisine anlatacağından emin olan kızıl sakallı cüce hiçbir şey söylemedi.</p>

      <p class="calibre2">Drizzt ile Cattibrie'ın hikâyeleri de tamamen anlatıldığı ya da en azından bu konuşmada anlatılacağı kadarı anlatıldığı için grup bir süre sessizleşti. Regis koridora çıktı ve birkaç saniye sonra geri dönüp güneşin doğu göğüne yükselmiş olduğunu haber verdi.</p>

      <p class="calibre2">"İyi yemek ve sıcak yataklar!" diye ilan etti Bruenor ve böylece ayrıldılar. Drizzt Guenhwyvar'ı yuvasına yolladı ve dinlenir dinlenmez onu geri çağıracağına söz verdi.</p>

      <p class="calibre2">Kısa uykudan sonra birbirilerine gülümseyerek tekrar bir araya geldiler ve muhabbete devam ettiler —tabii on saatten azını çok kısa olarak değerlendiren Regis dışında. Fakat Drizzt ile Cattibrie maceralarının son birkaç haftası hakkında hiçbir şeyi açık etmediler ve sevgili dostuyla biricik kızma güvenen Bruenor bu konuyu üstelemedi.</p>

      <p class="calibre2">En azından o kısa zaman içinde bütün dünya parlak ve sorunsuz gibi görünüyordu.</p>

      <p class="calibre2">&nbsp;</p>
    </div>

    <h2 id="sigil_toc_id_25">BÖLÜM 21</h2>

    <p class="calibre2"><span class="none6">HER NE ZAMAN</span></p>

    <div class="s">
      <p class="calibre2">Drizzt düz ve yana yatmıs bir kayanın gölgesinde arkasına yaslandı ellerini başının arkasında kavusturdu, gözlerini kapadı ve alışılmadık derecede sıcak olan —zira yazın ortasında bile Buzyeli Vadisi'nde hava pek sıcak olmazdı— günün tadını çıkarttı.</p>

      <p class="calibre2">Cüce madenlerinin girisinden çok uzakta olmasına rağnıen Drizzt tehlikeye hazır olmayısından korkmuyordu, zira Guenhwyvar da yanına kıvrılmıstı. Drow tam uykuya dalmak üzereyken panter kulaklarını geri yatırarak kısık bir sesle hırladı.</p>

      <p class="calibre2">Drizzt doğrulup oturdu, fakat derken Guenhwyvar sakinleşti hatta tembelce kendisini yere bıraktı ve Drizzt gelen kisinin bir tehdit olusturmadığını arıladı. Birkaç saniye sonra Cattibrie patikadaki bir virajı döndü ve dostlarına katıldı. Drizzt onu gördüğüne memnun oldu. Onu gördüğüne her zaman memnun olurdu, ama derken kadının yüz hatlarında beliren sıkkın ifadeyi fark etti.</p>

      <p class="calibre2">Kadın yürüyüp geldi ve kayanın üzerine, kara elfin yanına oturdu</p>

      <p class="calibre2">“Onlara söylememiz gerektiğini düşünüyorum," dedi derhâl, bu muammayı sonlandırarak.</p>

      <p class="calibre2">Drizzt, kadının tam olarak neden söz ettiğini anladı. Bruenor'a maceralarını anlattıklarında, son zamanlardaki hikâyeleri sekillendiren Drizzt, yalnızca Drizzt olmustu. Cattibrie ise onunla isbirliği edip sessiz kalmıstı. Babasına yalan söylemekten rahatsızdı. Drizzt de öyle idi, fakat onları vadiye getiren hadiseleri Bruenor'a arılatmak için ona ne söyleyebileceğinden emin değildi. Gerekli olmayan bir gerginlik yaratmak istemiyordu ve onun bildiği kadarıyla Errtu onları bulana kadar on yıllar geçebilirdi.</p>

      <p class="calibre2">"Eninde sonunda," diye Cattibrie'a cevap verdi Drizzt.</p>

      <p class="calibre2">"Neden beklemek istiyorsun?" diye sordu kadın.</p>

      <p class="calibre2">Drizzt duraksadı —bu iyi bir soruydu. "Daha fazla bilgiye ihtiyacımız var," diye açıkladı en sonunda.</p>

      <p class="calibre2">"Errtu'nun vadiye gelmeyi tasarlayıp tasarlamadığını bilmiyoruz ve bunun ne zaman olacağı hakkında hiçbir fikrimiz yok. İblisler zamanı bizden daha farklı değerlendirir; bir yıl Errtu'nun ırkından birisi için uzun bir süre değildir, bir asır da öyle.</p>

      <p class="calibre2">Bruenor ve Regis'i bu saatten endişeye sevk etmek istemiyorum."</p>

      <p class="calibre2">Cattibrie bunun üzerine uzun bir süre düşündü. "Nasıl bilgi edinmeyi düşünüyorsun peki?" diye sordu.</p>

      <p class="calibre2">"Stumpet Rakingclaw," diye yanıtladı Drizzt.</p>

      <p class="calibre2">"Onu pek tanımıyorsun."</p>

      <p class="calibre2">"Ama zamanla tanıyacağımß. Onu, ona güvenecek kadar tanıyor ve Bekçi Vadisi'nde, Mithril Salonu'nda istilacı kara elflere karşı sergilediği marifetlerini biliyorum."</p>

      <p class="calibre2">Cattibrie başıyla onayladı —Stumpet Rakingclaw hakkında duyduklarına bakılırsa, o rahibe mükemmel bir seçimdi. Fakat Cattibrie'in canını sıkan başka bir şey daha vardı, drowun ima ettiği bir şey. Derince iç çekti ve Drizzt kadının aklından neler geçtiğini anladı.</p>

      <p class="calibre2">"Bunun ne kadar uzun süreceğini bilmemizin hiçbir yolu yok," diye itiraf etti drow kolcu.</p>

      <p class="calibre2">"Peki o zaman bir yıl boyunca burada muhafızlık mı edeceğiz?" diye sordu Cattibrie, biraz sert bir sesle. "Ya da yüz yıl mı?" Drowun acı dolu bakışını gördü ve sözleri söylediği anda buna pişman oldu. Gelip gelmeyeceği bile kesin olmayan bir iblisi aylar boyunca öylece oturup beklemek kesinlikle Cattibrie için zor olacaktı. Ama Drizzt için ne kadar daha feci olmalıydı! Çünkü Drizzt yalnızca Errtüyu değil, aynı zamanda babasını, işkence içindeki babasını bekliyordu. Geçen her gün, Zaknafein'in Errtu'nun şeytani pençelerinde bir gün daha geçirmesi demekti.</p>

      <p class="calibre2">Kadın başım öne eğdi. "Kusura bakma," dedi. "Babanı düşünmeliydim."</p>

      <p class="calibre2">Drizzt kadının omzuna elini koydu. "Korkma," diye yanıtladı, "ben sürekli onu düşünüyorum."</p>

      <p class="calibre2">Cattibrie derin mavi gözlerini kaldırıp drowun lavanta renkli gözlerine baktı. "Onu geri getireceğiz," diye sertçe.söz verdi, "ve sen de Errtu'ya babana yaşattığı acıların hesabını ödeteceksin"</p>

      <p class="calibre2">"Biliyorum," dedi Drizzt başını sallayarak. "Ama henüz milleti alarma geçirmenin gereği yok. Kış hızla yaklaşırken Bruenor ve Regis'in düşünecek yeterince meselesi var zaten."</p>

      <p class="calibre2">Cattibrie onunla hemfikir oldu ve ılık' kayaya sırtını yasladı.</p>

      <p class="calibre2">Gerektiği kadar bekleyeceklerdi ve ondan sonra Errtu dikkât etmeliydi!</p>

      <p class="calibre2">Böylece dostlar Buzyeli Vadisi'ndeki günlük, hayatın rutin işlerine düştüler ve o birkaç haftayı cücelerle çalışarak geçirdiler. Drizzt, açık tundraya yaptığı çok sayıdaki yolculuk için dışarıdaki kamp yeri olarak bir mağarayı hazırladı ve Cattibrie da orada, dostunun yanında epey bir zaman geçirip ona sessizce destek oldu.</p>

      <p class="calibre2">Errtu ve kristal parçasından pek söz etmediler ve Drizzt henüz Stumpet ile konuşmamıştı. Ama drow sürekli olarak, iblisi ve özellikle iblisin esirini düşünüyordu.</p>

      <p class="calibre2">Ve içten içe köpürüyordu.</p>

      <p class="calibre2">"Seni çağırdığımda daha hızlı gelmelisin!" diye hırladı büyücü, odanın içinde gergince volta atarak. Dört metre boyundaki glabrezu karşısında hiç de heybetli görünmüyordu. İblisin, iki tanesi güçlü ellerle, diğer ikisi de bir adamı ikiye bölecek kıskaçlarla biten dört kolu vardı.</p>

      <p class="calibre2">"Dostlarım gecikmelere müsamaha göstermez," diye devam etti büyücü. Glabrezu Bizmatec, köpeğimsi dudaklarını kurnaz bir gülümseme halinde kıvırdı. Bu büyücü, Sundabarlı Döşemen bir karmaşanın içindeydi, loncadaki dostlarıyla giriştiği ahmakça bir mücadeleyi kazanmak için çabalayıp duruyordu. Belki de çemberi hazırlarken bir hata yapmıştı...</p>

      <p class="calibre2">"Senden çok şey mi istiyorum?" diye haykırdı Döşemen. "Elbette ki hayır! Sadece birkaç küçük soruya birkaç cevap ve karşılığında çok şey veriyorum."</p>

      <p class="calibre2">"Şikâyet etmiyorum," diye yanıtladı Bizmatec. İblis bir yandan konuşurken, diğer yandan güç çemberini, yani glabrezunun gazabını büyücüden uzakta tutan tek şeyi inceledi. Eğer Döşemen çemberi muntazam bir şekilde hazırlamadıysa, Bizmatec onu yiyip yutmayı planlıyordu.</p>

      <p class="calibre2">"Ama bana cevaplan da vermiyorsun!" diye uludu Döşemen.</p>

      <p class="calibre2">"Şimdi, bir kez daha soruyorum ve cevaplarla geri dönmek için üç saatin, yalnızca üç saatin var."</p>

      <p class="calibre2">Bizmatec bu sözleri net bir şekilde duydu ve manalarını yeni, saygılı bir bakış açısıyla düşündü, zira o anda çemberin bütün ve mükemmel olduğunu görmüştü. Hiçbir kaçış yolu olamazdı.</p>

      <p class="calibre2">Döşemen yedi sorusunu sormaya başladı. Büyücünün loncasının başlattığı müsabaka dışında cevaplannın bulunmasının hiçbir değeri olmayan yedi tane önemsiz, belirsiz soru. Döşemenin sesi endişesini yansıtıyordu; dostlarından en az üçünün daha şimdiden bu sorulardan birkaçına cevap bulduğunu biliyordu.</p>

      <p class="calibre2">Fakat Bizmatec onu dinlemiyordu, Cehennem'de öğrendiği bir şeyi, kendisinden çok daha büyük bir tanar'ri tarafından ona sunulan bir teklifi hatırlamaya çalışıyordu. Glabrezu mükemmel çembere tekrar baktı ve şüpheyle kaşlarını çattı. Fakat Errtu, celp edenin gücü veya büyülü tutma çemberinin mükemmelliğinin hiçbir önemi olmadığını söylemişti.</p>

      <p class="calibre2">"Bekle!" diye kükredi Bizmatec. Döşemen ise kendine güvenine ve hiddetine rağmen geri çekilip sessizleşti.</p>

      <p class="calibre2">"İstediğin cevaplan bulmak birçok saat alacaktır," diye açıkladı iblis.</p>

      <p class="calibre2">"Birçok saatim yok!" diye karşılık verdi Döşemen, yükselen hiddetiyle soğukkanlılığını bir nebze geri kazanarak.</p>

      <p class="calibre2">"Öyleyse sana bir cevabım var," diye yanıtladı glabrezu, kurnaz ve şeytani bir gülümsemeyle.</p>

      <p class="calibre2">"Az önce dedin ki..."</p>

      <p class="calibre2">"Sorularına hiçbir cevabım yok," diye çabucak açıkladı Bizmatec.</p>

      <p class="calibre2">"Ama cevabı olan birisini tanıyorum, bir balor."</p>

      <p class="calibre2">Büyük yaratıktan söz edilmesiyle birlikte Döşemenin beti benzi attı.</p>

      <p class="calibre2">Düşük seviyeli bir büyücü değildi, celp sanatında ustaydı ve büyülü çemberine güveniyordu. Ama bir balor! Döşemen daha önce öyle bir yaratığı çağırmayı hiç denememişti. Balorlar —ki söylenenlere göre onlardan sadece yirmi küsur tane mevcuttu— tanarriler arasındaki en yüksek seviyedeydi, yani Cehennem'in en büyük dehşetlerinden birisi sayılırlardı.</p>

      <p class="calibre2">"Balordan korkuyor musun?" diye alay etti Bizmatec.</p>

      <p class="calibre2">İblisin karşısında kendinden emin durması gerektiğini hatırlayan Döşemen doğrulup dimdik durdu. 'Tavırdaki zayıflık, iblisi zaptetmekte de zayıflık getirir,' işte celpçilerin düsturu buydu. "Hiçbir şeyden korkmam!" diye ilan etti büyücü.</p>

      <p class="calibre2">"Öyleyse cevaplarını balordan al!" diye kükredi Bizmatec. "Adı Errtu."</p>

      <p class="calibre2">Döşemen, glabrezunun kükreyişinin katıksız gücüyle bir adım daha geriledi. Derken büyücü dikkâte değer derecede sakinleşti ve öylece durup baktı. Glabrezu ona az önce bir balorun ismini açıkça ve hiçbir karşılık istemeden vermişti. Bir tanar'rinin ismi onunla beraber gelecek en önemli unsurlardan birisiydi, zira Döşemen gibi bir büyücü, o ismi kullanarak çağrısını sağlamlaştırabilirdi.</p>

      <p class="calibre2">"Rakiplerini mağlup etmeyi ne kadar istiyorsun?" diye alay etti Bizmatec, söylediği her sözle sırıtarak. "Kesinlikle Errtu sana sorularının cevaplarını verecektir."</p>

      <p class="calibre2">Döşemen bir süre bunu düşündükten sonra keskince Bizmatec'e doğru döndü. Hâlâ bir balor celp etme fikrine şüpheyle bakıyordu, ama kendisine sunulan havuç, yani loncanın iki yılda bir tekrarlanan müsabakalarından birisinde ilk defa zafer kazanma fikri, görmezden gelemeyeceği kadar lezzetliydi. "Defol!" diye emretti. "Senin gibiler için daha fazla enerji harcamayacağım."</p>

      <p class="calibre2">Glabrezu bu vaadi duymaktan hoşlandı. Dosemen'in sadece şu an için kendisi karşısında enerji harcamaktan söz ettiğini biliyordu. Bu büyücü, glabrezu için bir baş belâsı halini almıştı. Ama eğer Cehennem'de kudretli Errtu hakkında dolaşan fısıltılar doğruysa, Döşemen yeterince kısa süre içinde kendi sözlerinin ironik bir şekilde doğru çıkmasına şaşıracak ve dehşete kapılacaktı.</p>

      <p class="calibre2">Cehennem'de, düzlemler arası kapı süratle kapanırken, Bizmatec hızla devasa mantarlarla dolu olan bir alana doğru koşturdu; burası kudretli Errtünun iniydi. İlk başta glabrezunun bir istilacı olduğunu sanan balor iblisi yok etmek için harekete geçti, ama Bizmatec haberlerini verince, Errtu mantardan tahtına geri oturdu ve sırıtışı bir boynuzundan diğerine kadar yayıldı.</p>

      <p class="calibre2">"Ahmağa ismimi verdin mi?" diye sordu Errtu.</p>

      <p class="calibre2">Bizmatec tereddüt etti, ama Errtu'nun ses tonunda hiçbir hiddet tınısı mevcut değildi, sadece hevesli bir beklenti vardı. "Aldığım talimatlara göre..." diye çekingenlikle söze başladı glabrezu, ama Errtu'nun kahkahası onu durdurdu.</p>

      <p class="calibre2">"Bu iyi," dedi balor. Bizmatec epey rahatladı.</p>

      <p class="calibre2">"Ama Döşemen düşük seviyeli bir büyücü değil," diye uyardı Bizmatec. "Çemberi mükemmel."</p>

      <p class="calibre2">Errtu, sanki bu hiç önemli değilmiş gibi tekrar kıkırdadı. Balorun, kendisinin bulamadığı bir kusuru bulacağını düşündüğünü sanan Bizmatec bunu tekrarlamak üzereydi, ama ilk olarak Errtu davrandı ve küçük, kara bir kutu çıkarttı.</p>

      <p class="calibre2">"Hiçbir çember mükemmel değildir," diye esrarengiz bir şekilde, sonsuz bir özgüvenle cevap verdi balor. "Şimdi, çabuk gel. Sana vereceğim başka bir görev var, en değerli esirimi koruma hizmeti." Errtu tahtından aşağı indi ve yürümeye başladı, ama glabrezunun tereddüt içinde olduğunu görünce duraksadı.</p>

      <p class="calibre2">"Ödüller çok büyük olacak, generalim," diye söz verdi Errtu. "Ana Madde Düzlem'de serbestçe dolaşacağın birçok gün, yiyip yutacağın bir sürü ruh."</p>

      <p class="calibre2">Hiçbir tanar'ri buna karşı koyamazdı.</p>

      <p class="calibre2">Dosemen'in çağrısı kısa bir süre sonra geldi ve her ne kadar zayıf olsa da —zira büyücü büyülü enerjisinin büyük bir kısmım Bizmatec'i celp etmeye harcamıştı bile— Errtu kıymetli kutusunu aldı ve hızla çağrıya cevap verdi. Boyutlar arası kapıdan geçip Dosemen'in Sundabar'daki odasına gitti ve mükemmel bir şekilde çizilmiş olan güç çemberinin tam ortasında durdu, "Kapıyı çabuk kapat!" diye haykırdı balor, gümbürtü ve gıcırtı dolu sesi odanın taş duvarlarından yankılanarak. "Baatezular beni takip edebilir! Ah, ahmak! Beni tebaamdan ayırdın ve şimdi felaket yaratıkları kapıdan geçip beni takip edecek! Çukur iblisleri odana doluştuğunda ne yapacaksın, ahmak ölümlü?"</p>

      <p class="calibre2">Döşemen, her akıllı büyücünün yapacağı gibi, kapıyı kapatmak için çılgınlar gibi çabalamaya başlamıştı bile. Çukur iblisleri! Birden fazlası?</p>

      <p class="calibre2">Hiçbir çember, hiçbir büyücü, bir balor ile beraber birkaç tane çukur iblisini tutamazdı. Döşemen büyü sözleri söyledi ve kollarıyla eşmerkezli daireler çizerek havaya çeşitli metal malzemeler savurdu.</p>

      <p class="calibre2">Errtu hiddet ve dehşet dolu oyununu oynamaya devam etti.</p>

      <p class="calibre2">Büyücüye bakıyor, sonra da içinden geçip geldiği kapıyı kontrol edermiş gibi arkasına dönüyordu. Errtu'nun o kapının kapanmasına ihtiyacı vardı, zira kısa süre içinde çalışan bütün büyüler çözülecekti ve eğer kapı o anda hâlâ açık kalırsa, balor muhtemelen Cehennem'e geri yollanacaktı.</p>

      <p class="calibre2">En sonunda kapı kapandı ve Döşemen sakince durdu —bir büyücü, bir balorun yarı maymun, yarı köpek suratına bakarken ne kadar sakin olabilirse o kadar tabii!</p>

      <p class="calibre2">"Seni buraya basit bir—" diye başladı Döşemen.</p>

      <p class="calibre2">"Sessizlik!" diye kükredi kudretli Errtu. "Beni celp ettin, çünkü sana beni celp etmen söylendi!"</p>

      <p class="calibre2">Döşemen yaratığa merakla göz attı, sonra çemberine, mükemmel çemberine baktı. Kendisine güvenrneriydi, balorun sözlerini sadece blöf olarak değerlendirmeliydi.</p>

      <p class="calibre2">"Sessizlik!" diye haykırdı Döşemen. Çemberi hakikaten de mükemmel olduğu, tanar'riyi gerçek ismini kullanarak doğru bir şekilde celp ettiği için Errtu itaat etmek zorunda kaldı.</p>

      <p class="calibre2">Böylece balor sessizleşti ve kara kutuyu çıkarttı ve onu uzatıp Dosemen'e gösterdi.</p>

      <p class="calibre2">"Nedir o?" diye cevap istedi büyücü.</p>

      <p class="calibre2">"Senin sonun," diye yanıtladı Errtu ve yalan söylemiyordu. Balor, şeytanca sırıtarak kutuyu açtı ve iri bir adamın yumruğu boyutunda, parlak kara safirden bir taş çıkarttı. Sıkıntılar Zamanı'ndan kalan bir yadigardı bu. Safirin içinde bir antibüyü enerjisi vardı, zira bu tas, tanrıların avatarlarının Diyarlar'da dolaştığı günlerin en önemli kalıntıları olan ölü büyü bölgelerine ait bir parçaydı. Koruyucu kutu açıldığında Dosemen'in Errtu üzerindeki zihinsel hükmü kayboldu ve çizgileri mükemmel bir şekilde yerini korumasına rağmen, çemberi artık celp edilmiş iblis için bir hapis değildi, onu engellemiyordu. Tabii büyücünün kendisine yaptığı koruma büyüleri de öyle.</p>

      <p class="calibre2">Ölü büyü taşı sebebiyle Errtu'nun da yapacak bir büyüsü yoktu, ama güçlü tanar'ri, yani beş yüz kiloluk bir kas ve yıkım yığını buna hiç de ihtiyaç duymuyordu.</p>

      <p class="calibre2">O gecenin ilerleyen saatlerinde, Dosemen'in büyücü arkadaşları, lonca kardeşleri için endişelenerek onun özel odasına girdiler. Bir, sadece bir tane ayakkabı ve kurumuş bir kan lekesi buldular.</p>

      <p class="calibre2">Safir taşı, o denli güçlü bir antibüyüyü bile koruyabilen kutusunun içine geri koymuş olan Errtu ise o sırada uzaklarda, çok uzaklardaydı.</p>

      <p class="calibre2">Kuzeybatıya, Buzyeli Vadisi'ne, asırlardır gözünü diktiği ziynet olan Crenshinibon'un kendisini beklediği yere doğru hızla uçmaktaydı.</p>

      <p class="calibre2">&nbsp;</p>
    </div>

    <h2 id="sigil_toc_id_26">BÖLÜM 22</h2>

    <p class="calibre2"><span class="none6">ESKİDEN OLDUĞU GİBİ</span></p>

    <div class="s">
      <p class="calibre2">Kolcu, kulaklarında rüzgâr sesiyle, sürekli uğultuyla birlikte koşuyordu. Rüzgâr artık, yaz mevsimi geçtiği, kısa süreli güz bitip uzun ve karanlık kış yaklaştığı için daha çok kuzeyden, buzullardan ve Hareketli Buz Denizi'ndeki dev aysberglerden esiyordu.</p>

      <p class="calibre2">Drizzt tundradaki bu değişimi herkesten iyi biliyordu. Buzyeli Vadisi'nde sadece on yıl yaşamıştı, ama o süre içinde bu diyarı ve huylarını gayet iyi öğrenmişti. Zeminin sertlik derecesine bakarak, on gün içinde yılın hangi zamanının geleceğini anlayabiliyordu. Şimdi zemin bir kez daha sertleşiyordu, fakat hâlâ hızla hareket eden ayaklarının altında biraz kayganlık, kuru yüzeyin altında kalan çamurlar vardı; bunlar kısa yazın son kalıntılarıydı.</p>

      <p class="calibre2">Kolcu, ayaz rüzgârdan korunmak için pelerinini sıkıca boynuna dolamıştı. Başı sımsıkı sarılmış olsa ve rüzgârın aralıksız iniltisi arasından pek fazla şey işitemese bile tetikteydi, her zaman tetikte olurdu. Buzyeli Vadisi adındaki açık arazide dikkatsizce dolaşan yaratıklar uzun süre hayatta kalamazdı. Drizzt birkaç yerde tundra yetisi izleri görmüştü. Ayrıca birbirine yakın olan, yan yana giden ve bir goblin grubunun yolculuk edeceği şekilde uzanan ayak izlerine rastlamıştı. O izleri okuyabiliyor, nerden gelip nereye gittiklerini anlayabiliyordu ve Kelvin Yığını'ndan dışarı dövüşmek için çıkmamıştı. Şimdi sadece izleri bırakan yaratıklardan sakınmak için onlara özellikle dikkât ediyordu.</p>

      <p class="calibre2">Drizzt kısa süre içinde bulmak istediği işaretlere rastladı; insan boyutunda, tıpkı bir avcının av peşindeyken yapacağı gibi yavaşça yolculuk eden, hafif çizmelerin bıraktığı iki ayrı ayak izi.</p>

      <p class="calibre2">Topraktaki çöküntünün en derin olduğu yerin ayağın ön kısmı olduğuna dikkât etti. Barbarlar parmak-topuk usulüyle yürürlerdi, Diyarlar'daki birçok ırkın yaptığı gibi önce topuk-sonra parmak yöntemiyle değil. Artık kolcunun hiçbir şüphesi yoktu. Evvelsi gece, Revjak ve Berkthgar ile konuşmayı amaçlayarak barbar kampının yakınlarına sokulmuştu. Fakat karanlığın içinde gizlice dinleyen drow, Berkthgar'm ertesi gün Revjak’ın oğluyla birlikte ava çıkmaya niyetli olduğunu öğrenmişti.</p>

      <p class="calibre2">Bu haberler ilk başta Drizzt'in canını sıkmıştı, yoksa Berkthgar çocuğu öldürerek Revjak'a dolaylı yoldan bir darbe mi indirmek istiyordu?</p>

      <p class="calibre2">Drizzt derhâl bu saçma fikri aklından uzaklaştırdı; Berkthgar'ı tanıyordu.</p>

      <p class="calibre2">Aralarındaki bütün anlaşmazlıklara rağmen adam şerefliydi ve bir katil değildi. 'Daha muhtemel olanı,' diye mantık yürüttü Drizzt, 'Berkthgar, kabile içindeki nüfuzunu güçlendirmek için Revjak’ın oğlunun güvenini kazanmaya çalışması.'</p>

      <p class="calibre2">Drizzt bütün gece kamp yerinin dışında, fark edilmeden karanlıkta beklemişti. Şafaktan önce güvenle oradan uzaklaşmış ve onlardan önce kuzeye doğru yol almıştı.</p>

      <p class="calibre2">Şimdi yan yana yürüyen iki adamın izlerine rastlamıştı. Ondan bir saat öndeydiler, ama avlandıkları için yavaş ilerliyorlardı. Bu sebeple Drizzt onları birkaç dakika içinde bulacağından emindi.</p>

      <p class="calibre2">Kolcu birkaç saniye sonra, izlerin ikiye ayrıldığını, daha küçük olan ayak izlerinin batıya ve daha iri olanların ise dosdoğru kuzeye gittiğini görünce adımlarını yavaşlattı. Daha iri olan izlerin Berkthgafa ait olduğu sonucuna varan Drizzt onları takip etti ve birkaç dakika sonra tundra zeminine diz çökmüş duran, elleriyle gözlerini koruyan ve kuzeybatıya bakan dev barbarı tespit etti.</p>

      <p class="calibre2">Drizzt yavaşladı ve ihtiyatla ilerledi. Heybetli adamın görüntüsü karşısında tedirgin olduğunu fark etti. Drizzt ile Berkthgar geçmişte birçok kez tartışmışlardı, Özellikle de Drizzt, Berkthgar'm hüküm sürdüğü Konaktaşı'na Bruenor adına bir elçi olarak gittiği zamanlarda. Drizzt bu sefer farklı olduğunu fark etti. Berkthgar artık yuvaya geri dönmüştü, Bruenofdan gelecek hiçbir şeye ihtiyacı yoktu ve bu da, adamı çok daha tehlikeli biri yapabilirdi.</p>

      <p class="calibre2">Drizzt'in bunu öğrenmesi gerekiyordu. Zaten Kelvin Yığını'ndan dışarı çıkmasının ilk sebebi de buydu. Hâlâ diz çökmüş duran ve görünüşe bakılırsa onun farkına varmamış olan barbarın birkaç metre Ötesine gelene kadar sessizce, adım adım ilerledi.</p>

      <p class="calibre2">"Selam olsun sana, Berkthgar," dedi kolcu. Drizzt'in ani sesi, barbarı ürkütmüşe benzemiyordu. Böylece Drizzt, tundradayken kendisini yuvasında gibi hisseden Berkthgar'm onun yaklaştığını sezdiğini düşündü.</p>

      <p class="calibre2">Berkthgar yavaşça ayağa kalktı ve drowla yüzleşmek için döndü.</p>

      <p class="calibre2">Drizzt batıya, tundra üzerinde uzakta bulunan bir zerreye baktı. "Av arkadaşın?" diye sordu.</p>

      <p class="calibre2">"Revjak’ın oğlu, adı Kierstaad," diye yanıtladı Berkthgar. "İyi bir çocuk."</p>

      <p class="calibre2">"Peki ya Revjak'tan ne haber?" diye sordu Drizzt.</p>

      <p class="calibre2">Berkthgar çenesini dimdik tutarak biraz duraksadı. "Vadiye geri döndüğün söyleniyordu," dedi.</p>

      <p class="calibre2">"Bu Berkthgar'm gözlerinde iyi bir şey mi?"</p>

      <p class="calibre2">"Hayır," diye geldi basit cevap. "Tundra geniş, drow. Bir daha buluşmak zorunda kalmayacağımız kadar geniş." Berkthgar, sanki söylenmesi gereken tek şey buymuş gibi dönmeye davrandı, ama Drizzt işin peşini bu kadar kolay bırakmayacaktı.</p>

      <p class="calibre2">"Neden bunu istiyorsun?" diye sordu Drizzt masumca, Berkthgar'ı elini açık oynamaya itmeye çalışarak. Drizzt, barbarların cücelerden ve On-Kasaba halkından ne kadar uzaklaştığını öğrenmek istiyordu. Tundrayı paylaşan görünmez ortaklar mı olacaktı, yoksa, eskiden olduğu üzere can düşman mı?"</p>

      <p class="calibre2">"Revjak beni dostu addeder," diye devam etti Drizzt. "Yıllar önce vadiden ayrıldığımda Revjak'ı gerçekten özleyeceğim kişiler arasında saymıştım."</p>

      <p class="calibre2">"Revjak yaşlı bir adam," dedi Berkthgar sertçe.</p>

      <p class="calibre2">"Revjak kabile adına konuşuyor."</p>

      <p class="calibre2">"Hayır!" Berkthgar'm cevabı hızlı ve keskindi. Sonra hızla sakinleşti ve gülümsemesi Drizzte bunun doğru olduğunu söyledi. "Revjak artık kabile adına konuşmuyor," diye devam etti Berkthgar.</p>

      <p class="calibre2">"Berkthgar mı öyleyse?" diye sordu Drizzt.</p>

      <p class="calibre2">İri barbar, gülümsemeye devam ederek başını salladı. "Halkımı yönetmek için geri döndüm, dedi. "Wulfgar ve Revjak'ın hatalarından uzak bir şekilde, eskiden, özgürken, kendimiz ve kendi tanrımız dışında kimseye hesap vermezken yaşadığımız âdetlere geri dönerek."</p>

      <p class="calibre2">Drizzt bir süre bunu düşündü. Gururlu genç adamın gerçekten kendisini kandırdığını fark etti. Zira Berkthgar'm büyük bir saygıyla sözünü ettiği o eski zamanlar, iri adamın görünüşe bakılırsa inandığı kadar tasasız ve muhteşem değildi. O yıllar savaşla geçmişti, genellikle yetersiz kalan yiyecek uğruna barbarlar arasında çıkan savaşlarla. Barbarlar açlıktan ve donarak ölüyordu ve sık sık tundra yetilerine ya da tıpkı onlar gibi Hareketli Buz Denizi kıyısında rengeyiklerini takip eden büyük beyaz ayılara yem oluyordu.</p>

      <p class="calibre2">'İşte nostaljinin tehlikesi bu,' diye fark etti Drizzt. 'Kişi geçmişteki sorunları unutup iyilikleri hatırlıyor."</p>

      <p class="calibre2">"Öyleyse kabileler adına Berkthgar konuşuyor," diye hemfikir oldu Drizzt. "Onları umutsuzluğa mı götürecek? Savaşa mı?"</p>

      <p class="calibre2">"Savaş her zaman umutsuzluk değildir," dedi barbar soğuk bir tavırla. "Wulfgarin yolunu takip etmemizin bizi senin halkınla savaşa sürüklediğini unutuyor musun yoksa?"</p>

      <p class="calibre2">Drizzt'in buna vereceği bir cevabı yoktu. Elbette ki tam olarak öyle olmamıştı. Drow savaşı, Wulfgar'ın yaptığı herhangi bir şeyden çok, bir tesadüf eseriydi. Ama yine de, bu sözler yeterince doğruydu, en azından Berkthgarin taraflı bakış açısına göre.</p>

      <p class="calibre2">"Ve ondan önce, Wulfgar'ın yolu kabileleri savaşa sokmuştu, senin şu nankör dostunun tahtını geri almasına yardım etmek için," diye bastırdı Berkthgar.</p>

      <p class="calibre2">Drizzt ona dik dik baktı. Adamın sözleri, taraflı olsa bile, yine doğruydu. Drow, Berkthgar'ı alt etmek için pratik bir cevabı olmadığını fark etti.</p>

      <p class="calibre2">Kierstaad onlara doğru yaklaşırken, ikisi de tundradaki zerrenin şimdi daha büyümüş olduğunu fark ettiler.</p>

      <p class="calibre2">"Tundranın temiz havasına tekrar kavuştuk," diye ilan etti Berkthgar, çocuk gelmeden önce. "Eski âdetlerimize, daha iyi olan âdetlerimize ve drow elfleriyle dostluk etmemizi yasaklayan âdetlerimize geri döndük."</p>

      <p class="calibre2">"Berkthgar çok şey unutuyor," diye yanıtladı Drizzt.</p>

      <p class="calibre2">"Berkthgar çok şey hatırlıyor," diye yanıtladı dev barbar ve yürümeye başladı.</p>

      <p class="calibre2">"Wulfgar'ın halkınız için yaptığı iyilikleri düşünmekle iyi edersin," diye onun ardından haykırdı Drizzt. "Belki de Konaktaşı kabile için uygun bir yer değildi, ama Buzyeli Vadisi acımasız bir diyardır, müttefiklerin herkes için en değerli servet olduğu bir diyar."</p>

      <p class="calibre2">Berkthgar hiç yavaşlamadı. Kierstaad’ın yanına geldi ve genç adamı geçip gitti. Kierstaad döndü ve kısa bir süre onu izledi ve genç adam neler olduğunu kısa süre içinde anlayıvermişti. Sonra Kierstaad, Drizzt'e doğru döndü ve drowu tanıyınca hızla koşturup yanma gitti.</p>

      <p class="calibre2">"Merhaba, Kierstaad," dedi Drizzt. "Yıllar sana yaramış."</p>

      <p class="calibre2">Drizzt Do'Urden'in kendisine iltifat dolu bir söz söylemesiyle heyecanlanan Kierstaad bu sözlerle birlikte dimdik doğruldu. Drizzt, Mithril Salonu'ndan ayrıldığında Kierstaad sadece on iki yaşında bir çocuktu ve bu sebeple drowu iyi tanımıyordu. Fakat efsanevi savaşçı Drizzt hakkında çok şey duymuştu. Bir keresinde Drizzt ile Cattibrie, Konaktaşı'ndaki bal likörü salonu Hengorot'a gelmişti ve Drizzt masanın üzerine çıkıp cüceler ile barbarlar arasındaki irtifakı güçlendirmek adına bir konuşma yapmıştı.</p>

      <p class="calibre2">Berkthgafın sık sık sözünü ettiği o eski usullere göre, Hengorot'a hiçbir drow elfi giremezdi ve kesinlikle o ırktan hiç kimseye saygı gösterilmezdi. Ama o bal likörü salonu, o gün, drowun savaş hünerleri sebebiyle Drizzt Do'Urden'e saygı göstermişti.</p>

      <p class="calibre2">Kierstaad, babasının ona Drizzt hakkında anlattığı hikâyeleri de unutmamıştı. Özellikle On-Kasaba'yla yapılan şiddetli bir savaşta, On-Kasaba'yı istila eden barbar savaşçılar feci şekilde mağlup edilmişti ve Drizzt DoUrden bunda oynadığı rol hiç de küçük değildi. Bu savaşın ardından barbar safları büyük ölçüde azalmıştı. Yaklaşan kışla beraber, savaştan sağ kurtulanları birçok zorluk bekliyor gibiydi, özellikle de çok genç ve çok yaşlı olanları. Zira herkes için yemek sağlamaya yetecek kadar çok avcı kalmamıştı.</p>

      <p class="calibre2">Ama göçebe barbarlar sürüyle birlikte batıya doğru yolculuk ederken, yolun üzerinde temiz bir şekilde avlanmış, kabileler için bırakılmış ve yeni öldürülmüş rengeyikleri bulunmuştu. Revjak ve bir sürü yaşlı kişi bunun Drizzt Do'Urden'in, On-Kasaba'yı barbarlara karşı koruyan drowun işi olduğuna inanıyordu. Revjak ve yaşlı barbarların çoğu, o iyilik dolu hareketin önemini asla unutmamışlardı.</p>

      <p class="calibre2">"Karşılaştığımıza sevindim," diye yanıtladı Kierstaad. "Geri dönmüş olman iyi bir şey."</p>

      <p class="calibre2">"Herkes bu görüşe katılmıyor," diye belirtti Drizzt.</p>

      <p class="calibre2">Kierstaad homurdandı ve umursamaz bir şekilde omuz silkti.</p>

      <p class="calibre2">"Bruenor'un, Drizzt Do'Urden gibi birisini bir kez daha görmekten memnun olduğundan eminim," dedi.</p>

      <p class="calibre2">"Ve Cattibrie gibi," diye ekledi Drizzt. "Zira o da benimle birlikte döndü."</p>

      <p class="calibre2">Genç adam yine başıyla onayladı ve Drizzt onun bu kibar konuşmadan çok daha derin bir şeyler söylemek istediğini görebiliyordu. Fakat Kierstaad omzunun üzerinden geriye, oradan uzaklaşan lideri Berkthgar'a bakmaya devam ediyordu. Sadakatinin bölündüğü barizdi.</p>

      <p class="calibre2">En sonunda Kierstaad iç geçirdi ve kişisel mücadelesini sonuçlandırıp dosdoğru drowa döndü. "Birçoğu Drizzt Do'Urden'i hatırlıyor," dedi.</p>

      <p class="calibre2">"Peki ya Bruenor Battlehammer'ı?"</p>

      <p class="calibre2">Kierstaad başıyla onayladı. "Berkthgar kabileyi marifet hakkıyla yönetiyor, ama herkes onun her sözüne katılmıyor."</p>

      <p class="calibre2">"O zaman umalım da Berkthgar kısa süre içinde gerçeği hatırlasın," diye yanıtladı Drizzt.</p>

      <p class="calibre2">Kierstaad bir kez daha arkaya baktı ve Berkthgar'ın durup ona bakmak için dönmüş olduğunu fark etti. Genç barbar kendisinden ne beklendiğini anladı ve Drizzt'e doğru hızla başını sallayarak, tek bir veda kelimesi dahi etmeden dev adama katılmak için koşturdu.</p>

      <p class="calibre2">Drizzt bu manzaradan, liderinin birçok görüşüne katilmasa bile Berkthgar'ın iradesine körlemesine itaat etmesinden çıkan manayı düşünerek uzun bir süre geçirdi. Sonra kendi rotasını gözden geçirdi.</p>

      <p class="calibre2">Revjak ile bir iki çift laf etmek için kamp yerine gitmeye niyetliydi, ama şimdi bu faydasız ve hatta tehlikeli bir şey gibi görünüyordu.</p>

      <p class="calibre2">Artık kabile adına Berkthgar konuşuyordu.</p>

      <p class="calibre2">Drizzt, Kelvin Yığmı'nın kuzeyinde yolculuk ederken, başka bir yolcu da dağın güney tarafında kalan tundrayı aşmaktaydı. Stumpet Rakingclaw, iri çantasının ağırlığıyla kamburunu çıkartmış, gözleri tek bir hedefe Dünyanın Omurgası'nm kule gibi yükselen zirvelerine odaklanmış bir halde yürüyordu.</p>

      <p class="calibre2">Cücenin kemerindeki bir ilmiğe asılı duran Crenshinibon sessiz ve memnundu. Ziynet, her gece Stumpet'in rüyalarını istila etmişti. Cüceyle olan iletişimi, zorbaca davranan ziynetin normalde yaptığından çok daha gizli kapaklı olmuştu, zira Crenshinibon, hem cüce, hem de iyi bir tanrının rahibesi olan bu kişiye epey saygı duyuyordu. Crenshinibon, haftalar içinde azar azar Stumpet'in direnişini yıpratmış, cüceyi bunun ahmakça ve tehlikeli bir yolculuk değil, yüzleşilmesi ve aşılması gereken bir sınav olduğuna yavaşça ikna etmişti.</p>
    </div>
  </div>
</body>
</html>
