<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Drizzt Do'urden'in Maceraları 4 Şafağa Geçit</title>
  <meta content="R. A. Salvatore" name="author" />
  <meta content="2013-7-20" name="creation-time" />
  <meta content="2013-7-20" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">Böylece Stumpet önceki gün yola koyulmuş, her türlü canavarla yüzleşmeye hazır bir şekilde silahını eline alarak, her türlü dağa tırmanmaya hazır olarak, kararlılıkla güneye doğru yürümeye başlamıştı.</p>

      <p class="calibre2">Henüz dağlara yaklaşmamıştı, üç gölün en güneyde bulunanı olan Kızılsular ile dağlar arasında yan mesafedeydi. Crenshinibon sessiz kalmayı planlıyordu. Ziynet çağlara mal olmuş bir eserdi ve geçecek birkaç gün onun için hiçbir anlam ifade etmiyordu. Dağlara, yaban diyarlara çıkaklarında, ziynet kendisine daha uygun bir sahip bulacaktı.</p>

      <p class="calibre2">Fakat derken kristal parçası beklenmedik bir şekilde bir varlık hissetti. Güçlü ve tanıdık bir varlık.</p>

      <p class="calibre2">Bir tanarri.</p>

      <p class="calibre2">Bir saniye sonra Stumpet koşmayı kesti ve kemerindeki nesneyi incelerken yüzü merakla buruşuverdi. Ondan yayılan titreşimleri hissediyordu, sanki canlı bir şeymiş gibiydi. Nesneyi incelerken o titreşimlerin bir çağrı olduğunu anladı.</p>

      <p class="calibre2">"Ne var?" diye sordu cüce, kristal parçasını ilmikten alıp kaldırarak.</p>

      <p class="calibre2">"Ne peşindesin?"</p>

      <p class="calibre2">Artık çağrıyı duymuş, köselemsi kanatlarıyla hızla uçan bir karanlık küresi, uzaktaki ufuk çizgisinin mavi pusunun üzerinden geçtiğinde Stumpet hâlâ kristal parçasına bakmaktaydı. En sonunda cüce omuzlarını silkti. Hiçbir şey anlamadığı için kristal parçasını yerine koydu ve kafasını kaldırıp baktı.</p>

      <p class="calibre2">Çok geç kalmıştı.</p>

      <p class="calibre2">Errtu hızla, sertçe geldi ve daha silahını kaldıramadan önce cüceyi alt etti. İblis sadece birkaç saniye içinde Crenshiniboriu pençelerinin içine aldı; ikisinin de arzu ettiği bir birleşmeydi bu.</p>

      <p class="calibre2">Silahı elinden uzaklara fırlatılmış ve afallamış bir halde yerde yatan Stumpet dirsekleri üzerine kalktı ve tanarriye baktı. Tanrısına seslenmeye çalıştı ama Errtu buna izin vermeyecekti. Sertçe tekme savurup cüceyi beş metre öteye fırlattı ve öldürmek için üzerine doğru yürümeye başladı.</p>

      <p class="calibre2">Crenshinibon onu durdurdu. Ziynet kaba kuvveti hor görmezdi, cüceye karşı herhangi bir şefkat duygusu da yoktu. Ama Errtu'ya, Stumpet gibi bir düşmanın onun avantajına kullanılabileceğini basitçe hatırlatması iblisin duraksamasına sebep oldu. Errtu, Bruenor Battlehammer veya Mithril Salonu arayışı hakkında hiçbir şey bilmiyordu, hatta geri dönmeleri bir yana, klanın vadiden ayrılışı hakkında dahi hiçbir bilgisi yoktu.</p>

      <p class="calibre2">Ama Drizzt'in daha önceden Buzyeli Vadisi cücelerine bağlı olduğunu biliyordu. Eğer Drizzt Do'Urden vadideyse, ya da geri dönerse, Kelvin Yığını adındaki dağın güneyindeki dağda çalışan cüceleri yeniden arkadaş edinmesi muhtemeldi. Bu dişinin o klandan olduğu barizdi.</p>

      <p class="calibre2">Errtu onun üzerinde heyula gibi yükseldi, tehdit ederek, bir büyü yapması için gerekli olan konsantrasyonunu toplamasını ve hatta silahı geri almasını engelleyerek öylece önünde dikildi. İblis bir elini ileri uzattı, ikinci parmağında karamsı-mor bir mücevher taşla süslü bir yüzük vardı.</p>

      <p class="calibre2">Cehennem'in gırtlaktan konuşulan lisanında sözler söylemeye başladığında Errtu'nun kara gözlerinde turuncu alevler parladı.</p>

      <p class="calibre2">Mücevher, Stumpet'in üzerine mor bir ışık saçtı.</p>

      <p class="calibre2">Aniden Stumpet'in bakış açısı değişti. Artık iblise bakmıyordu.</p>

      <p class="calibre2">Bunun yerine kendi vücuduna tepeden bakmaktaydı! Errtu'nun kahkahasını işitti, kristal parçasının onu onayladığını sezdi ve vücudunun yerden kalkıp düşürdüğü nesneleri toplamaya başlayışını çaresizlik içinde izledi.</p>

      <p class="calibre2">Zombi gibi, kaskatı kesilmiş bacaklarla yürüyen ruhsuz cüce vücudu döndü ve kuzeye doğru yürümeye başladı.</p>

      <p class="calibre2">Stumpet'in ruhu morumsu mücevherin içinde hapis kalmıştı.</p>

      <p class="calibre2">Kahkahaları işitiyor, şeytani ziynetin Errtu'ya yolladığı şuurlu düşünce dalgalarını seziyordu.</p>

      <p class="calibre2">Aynı gece, Drizzt ve Cattibrie, kızıl sakallı cüce ve Regis ile birlikte Bruenor yokuşunun tepesinde oturmakta ve yıldız ışığının tadını çıkartmaktaydı. Yol arkadaşlarının huzursuzluğunu cüce de, buçukluk da seziyor, Drizzt ile Cattibrie'in bir sır sakladıklarını hissedebiliyordu.</p>

      <p class="calibre2">Drow ile kadın birçok defa endişeli bakışlar paylaşmışlardı.</p>

      <p class="calibre2">"Pekâlâ," dedi Bruenor en sonunda, bu gizli kapaklı bakışlara daha fazla tahammül edemeyerek.</p>

      <p class="calibre2">Cattibrie kıkırdadı, babasının isabetli gözlemiyle birlikte gerginlik geçmişti. O ve Drizzt, bu gece Bruenor ile Regis'i sadece ayın ve yıldızların güzelliğini konuşmak için çağırmamışlardı. Uzun bir tartışmanın ardından drow en sonunda, Buzyeli Vadisi'ne dönüşlerinin esas sebebini dostlarından saklamanın adil bir şey olmadığı konusunda Cattibrie ile hemfikir olmuştu.</p>

      <p class="calibre2">Böylece Drizzt Su Perisi'nde geçirdikleri son birkaç haftanın hikâyesini anlattı; Derinsu'da Deudermont'a yapılan saldırıyı, Caerwich'e yolculuğu, Harkle’ın büyüsü nedeniyle Carradoon'a yapılan yolculuğu ve Cadderly ile birlikte çıktıkları, onları Luskaria getiren rüzgâr seyahatini.</p>

      <p class="calibre2">Hiçbir şeyi atlamadı, hatta kör cadının şiirinden aklında kalan kırıntıları ve babasının büyük tanar'ri Entu'nun ellerinde esir olduğunu düşündüğünü dahi belirtti.</p>

      <p class="calibre2">Cattibrie sık sık araya girip kendi düşüncelerini söyledi ve yuvaya dönme zamanının geldiğine karar vermelerinin büyük bir sebebinin, burasının yuvalan olması, Bruenor ile Regis'in burada olması olduğu konusunda babasını temin etti.</p>

      <p class="calibre2">Drizzt sözlerini bitirdikten sonra dört dostun üzerine bir sessizlik çöktü. Bütün bakışlar Bruenor’a çevrildi, sanki hepsinin karan olacakmış gibi ondan gelecek cevabı bekliyorlardı.</p>

      <p class="calibre2">"Seni kahrolasıca elf!" diye böğürdü en sonunda. "Her zaman sorun getiriyorsun be! Hayat ilginç kıldığını bilmelisin!"</p>

      <p class="calibre2">Kısa ve gergin bir kahkahadan sonra Drizzt, Cattibrie ve Bruenor, bu konuda Regis'in neler diyeceğini duymak için dönüp ona baktılar.</p>

      <p class="calibre2">"Arkadaş çevremi genişletmem gerekecek," diye belirtti buçukluk, ama tıpkı Bruenor'un hiddeti gibi, Regis'in umutsuzluğu da numaraydı.</p>

      <p class="calibre2">Guenhwyvar gecenin karanlığında kükredi.</p>

      <p class="calibre2">Tekrar birlikteydiler; her türlü düşmanla yüzleşmeye hazır, savaşa girmeye hazırdan da öte beş dost.</p>

      <p class="calibre2">Entu'nun dehşetinin ne kadar derin olduğunu ve iblisin Crenshinibon'u çoktan şeytani ellerine geçirdiğini bilmiyorlardı.</p>

      <p class="calibre2">&nbsp;</p>
    </div>

    <h2 id="sigil_toc_id_27">BÖLÜM 23</h2>

    <p class="calibre2"><span class="none6">CRYSHAL-TIRITH</span></p>

    <div class="s">
      <p class="calibre2">Bir fısıltıdan, karanlık gece göğünde süzülen bir karanlık küresinden ibaret olan iblis hızla kuzeye uçtu, üç gölü ve Kelvin Yığını'nı aştı, engin tundranın ve Berkthgar'm halkının kamp yerinin üzerinden geçti. Errtu kalesini kurmak için tundranın en ücra köşesine gitmek istiyordu, ama o noktaya, yani Hareketli Buz Denizi'nin kıyısına vardığında, daha iyi ve çorak bir bölge buldu. Alevler içindeki Cehennemin bir yaratığı olan Errtu kar ve buzdan hiç hoşlanmazdı, ama suların arasındaki dev aysberglerden oluşan bir alan —savunmaya yönelik, buz gibi su hendekleri arasında duran bir dağlar silsilesi— ona karşı koyamayacağı bir fırsat sunuyordu.</p>

      <p class="calibre2">Tanar'ri ileri atılıp açık sudan oluşan ilk ve en geniş mesafeyi aştı. En yakındaki uzun aysbergin görünen koni şeklindeki kısmının yamacına kondu. Karanlığın içine baktı, ilk başta normal görüş yeteneğini kullandı, daha sonra ısı tayfına döndü. Tahmin edildiği gibi hem normal, hem de enfraruj ışık tayflarından gözlerine soğuk bir karanlık yansıyordu, soğuk ve ölü.</p>

      <p class="calibre2">İblis tekrar harekete geçmeye davrandı, ama Crenshinibon'un iradesinin ona daha dikkatli bakmasını söylediğini hissetti.</p>

      <p class="calibre2">Hiçbir şey bulmayı beklemeyen Errtu, bu kadar dikkâtle incelemenin mantığını anlayamadı, ama etrafı taramaya devam etti. Yaklaşık yüz metre ötede olan bir aysbergin yamacındaki bir oyuktan yükselen sıcak hava dalgasını gördüğünde gerçekten de şaşırdı. Bu mesafe Errtu'nun herhangi bir şekli seçemeyeceği kadar uzaktı, böylece büyük tanar'ri köselemsi kanatlarını çırptı ve mesafeyi yarıladı.</p>

      <p class="calibre2">Balor daha da yakma sokuldu. Errtu, bu ısının sıkı bir daire şeklinde bir araya sokulmuş olan bir grup sıcak kanlı yaratıktan yükseldiğini gördü.</p>

      <p class="calibre2">Buzyeli Vadisi konusunda daha bilgili olan birisi onların fok, ya da başka bir çeşit deniz hayvanı olduklarını düşünebilirdi, fakat Errtu kuzeyin yaratıklarına aşina değildi ve bu yüzden ihtiyatla yaklaştı.</p>

      <p class="calibre2">İnsan şeklinde ve insan boyutlanndaydılar, uzun kollan ve iri kafaları vardı. Errtu onların kürk giydiklerini düşündü, tabii üzerlerinde hiçbir giysi olmadığını, bunun gür, sert kıllı, saydam bir parlaklığa sahip olan kendi kürkleri olduğunu görecek kadar yaklaşana kadar.</p>

      <p class="calibre2">'Ordunun başlangıcı,' diye balorun düşüncelerine bir mesaj geldi, hevesli Crenshinibon daha fazla güç edinme arayışına yeniden başlarken.</p>

      <p class="calibre2">Errtu duraksadı ve bir süre bunu düşünüp tarttı. İblis, bir ordu kurmayı düşünmüyordu, en azından bu çorak topraklarda. Buzyeli Vadisi'nde sadece kısa bir süre kalacaktı, Drizzt Do'Urden'in yakınlarda olup olmadığını öğrenecek ve eğer yakmlardaysa, drow kolcuyu öldürmeye yetecek bir süre. O iş hallolduğunda Errtu, vadinin bomboş topraklarından ayrılıp daha konuksever, daha kalabalık nüfusa sahip bölgelere gitmeyi planlıyordu.</p>

      <p class="calibre2">Crenshinibon'un tavsiyeleri kesilmedi ve bir süre sonra tanarri, bu bölgenin yaratıklarından bazılarım köle etmenin potansiyel faydalarını görmeye başladı. Belki de bir miktar harcanabilir savaşçıyla gücünü sağlamlaştırmak akıllıca olurda</p>

      <p class="calibre2">Balor gaddarca güldü ve birkaç kelime söyledi, bu yaratıklarla gırtlaktan konuşulan, hırıltı dolu lisanlarında —tabii homurtuları ve hırıltılarına bir lisan denilebilirse— iletişim kurmasını sağlayacak olan büyüyü yaptı. Errtu bir kez daha büyülü yeteneklerine başvurdu ve gözden kaybolarak yaratıkların derme çatma kamp yerinin hemen arkasındaki yamacın üzerinde belirdi. Artık balor bu hayvanlan daha iyi görebiliyordu. Yaklaşık kırk tane olduklarım tahmin etti. Sert kıllı kürkleri beyazdı, kafaları kocamandı, fakat tam manasıyla alınları yoktu ve güçlü bir vücut yapısına sahiplerdi. Birbirlerini sertçe dürtüklüyor, görünüşe bakılırsa hepsi çemberin merkezine yaklaşmaya çalışıyordu, ki Errtu merkezin en sıcak nokta olduğu sonucuna vardı.</p>

      <p class="calibre2">'Hepsi senin!' diye ilan etti Crenshinibon.</p>

      <p class="calibre2">Errtu da aynı fikirdeydi. Kristal parçasının gücünü hissediyordu ve bu gerçekten de hükmedici bir güçtü Balor, çıkıntının üzerinden dört metrelik boyu kadar sıçradı ve kıllı insansıların kendi lisanlarında böğürdü.</p>

      <p class="calibre2">Errtu, kendisinin onların tanrısı olduğunu ilan etti.</p>

      <p class="calibre2">Kamp yerini bir tantana sardı. Yaratıklar etrafta koşturuyor, çarpışıyor ve birbirilerine takılıp düşüyordu. Errtu tam ortalarına süzülüp indi ve yaratıklar kule gibi yükselen iblisten uzaklaşıp onu ihtiyatla çember içine alırken, balor etrafında bir çember halinde yanan parlak bir alev oluşturdu.</p>

      <p class="calibre2">Errtu yıldırımdan kılıcını havaya kaldırdı ve yaratıklara önünde eğilmelerini emretti.</p>

      <p class="calibre2">Kıllı yaratıklar bunu yapmak yerine içlerinden birisini, grup içinde en iri olanını öne sürdüler.</p>

      <p class="calibre2">Errtu kendisine meydan okunduğunu anladı. İri, kıllı yaratık tek bir kez böğürüp onu tehdit etti, ama tanar'rinin diğer silahı, yani çok kayışlı, acımasız kamçı ileri savrulup hayvanın ayak bileklerini kavradığında sözü boğazına takılıp kaldı. Kudretli iblisin kayıtsızca kamçıya asılmasıyla birlikte yaratık savrulup sırt üstü düştü ve Errtu onu umursamaz bir tavırla kendisine doğru çekti. Böylece yaratık, iblisin ateşten çemberi içinde ıstırapla haykırarak yattı.</p>

      <p class="calibre2">Errtu yaratığı öldürmedi. Bir saniye sonra kamçısını hafifçe savurdu ve yaratık ateşler içinden dışarı doğru uçup, inleyerek buzun üzerinde yuvarlandı.</p>

      <p class="calibre2">"Errtu!" diye ilan etti tanar'ri, gök gürültüsüne benzer sesiyle yaratıkları geri püskürterek. Errtu onların korkmuş ama diz çökmemiş olduklarını fark etti ve başka bir taktik izledi. Errtu, kabile halindeki bu hayvanların yabani, içgüdüsel özelliklerini anlamıştı. Ateşin ışığında onlara ve incik boncuklarına dikkâtle bakan balor, bu hayvanların muhtemelen goblinlerden —ki onlarla uğraşmaya daha fazla alışıktı— daha az uygarlaşmış olduklarını anladı.</p>

      <p class="calibre2">'Onları korkut ve ödüllendir,' diye bilgi verdi Crenshinibon. Errtu'nun çoktan uygulamaya koymuş olduğu bir stratejiydi bu. Korkutma işi tamamlanmıştı. İblis kükreyerek sıçradı, aysbergin tepesinden aştı ve gecenin karanlığına karışarak kayboldu. Errtu ayrılırken yaratıkların çıkarttıkları homurtuları ve fısıltıları işitti. Ne kadar zeki olduğunu ve ödüllerini verince bu ahmak yabanilerin yüzlerinin bürüneceği şekli düşünerek tekrar gülümsedi.</p>

      <p class="calibre2">Ne tip bir ödülün gerekeceğini bulması için Errtu'nun fazla uzağa uçmasına gerek kalmadı. Bir yaratığın, iri bir yaratığın suyun kara yüzeyinden yukarı çıkan yüzgecini gördü.</p>

      <p class="calibre2">Bu bir katil balinaydı, fakat Errtu için sadece büyük bir balık, sadece bulup avlayabileceği bir et yığınından ibaretti. İblis aşağı doğru dalışa geçti, iri yaratığın sırtına sertçe bindi. Errtu bir elinde yıldırım kılıcını tutuyordu, diğerinde ise kristal parçasını. Kılıcı indirdi ve güçlü bir darbe vurdu, ama Crenshinibon'dan gelen saldın daha da sertti. Birçok yıldır gücü ilk defa sahnmıştı, bembeyaz ateş, bir deniz feneri ışığının gece göğünü yarması kadar kolay bir şekilde balinanın derisini yardı.</p>

      <p class="calibre2">Sadece birkaç dakika sonra Errtu, ölü balinayı ardından sürükleyerek kıllı insansıların kamp yerine geri döndü. Yaratığı, afallamış insansıların tam ortasına fırlattı ve bir kez daha onların tanrısı olduğunu ilan etti.</p>

      <p class="calibre2">Yabani hayvanlar ölü balinanın üzerine çullandılar. Kaba baltalarıyla çılgınlar gibi onu kesip doğradılar, derisini koparttılar ve vahşi bir tören halinde onu kanlı kanlı yemeye başladılar.</p>

      <p class="calibre2">Tam Errtu'nun sevdiği gibi.</p>

      <p class="calibre2">Birkaç saat içinde Errtu ve yeni tebaası, kaleleri olmaya uygun bir buz kütlesi buldular. Sonra Errtu bir kez daha Crenshiniboriun gücünü kullandı ve daha şimdiden iblise tapınmaya başlamış olan yaratıklar daireler çizerek etrafta koşuşturdular, Errtu'nun ismini haykırdılar ve secdeye kapanıp yerlerde sülündüler.</p>

      <p class="calibre2">Zira Crenshinibon'un en büyük gücü, kendisinin büyük ölçekli bir kopyasından, kristal bir kule yaratmaktı —yani Cryshal-Tirith. Errtu'nun davetiyle birlikte yaratıklar kulenin tüm taban kısmını araştırdılar, fakat hiçbir giriş yeri göremediler —sadece başka boyuttan gelen yaratıklar Cryshal-Tirith'in kapısını bulabilirdi.</p>

      <p class="calibre2">Errtu da tam olarak bunu yaptı ve kuleye girdi. İblis Cehennem'e çağrıda bulundu. Bizmatec'i ve balorun çaresiz, işkence çeken mahkumunu bu dünyaya getirecek olan bir boyut kapısı açmakta hiç vakit kaybetmedi.</p>

      <p class="calibre2">"Yeni krallığıma hoş geldin," dedi Errtu işkence çeken ruha. "Bu mekânı seveceksin." Errtu bununla birlikte kamçısını art arda savurdu ve esiri döverek bayılttı.</p>

      <p class="calibre2">Eğlencenin daha yeni başlamış olduğunu bilen Bizmatec neşeyle uludu.</p>

      <p class="calibre2">Ondan sonraki birkaç gün içinde yeni kalelerine yerleştiler. Errtu başka küçük iblisler de getirdi, rezil bir mane grubu çağırdı, hatta başka bir gerçek ve güçlü tanafriyle, altı kollu bir marilith ile konuştu ve onu bu oyuna katılmaya tatlılıkla ikna etti.</p>

      <p class="calibre2">Ama Errtu'nun ilgisi asıl amacından çok uzaklara sapmadı; bu denli güç sarhoşluğunun kendisini küçük amacından ayırmasına izin vermedi.</p>

      <p class="calibre2">Kulenin ikinci katındaki bir duvarda bir ayna vardı, bu bir görme cihazıydı ve Errtu sık sık onu kullanıyor, vadiyi büyülü görüşüyle tarayıp duruyordu. Drizzt Do'Urden'in gerçekten de Buzyeli Vadisi'ne geri döndüğünü öğrendiğinde Errtu hakikaten büyük bir haz duydu Drow elfini, insan kadını, kızıl sakallı cüceyi ve aynı zamanda tombul buçukluğu görünce, her zaman Errtu'nun yanında olan esirin yüz ifadesi değişti. Birçok yıldır ilk defa gözleri parladı.</p>

      <p class="calibre2">"Benim için hakikaten değerli olacaksın, diye belirtti Errtu, bütün umutlarım yok ederek ve onun iblis için sadece bir araç, bir değiş tokuş malzemesi olduğunu hatırlatarak. "Elimde sen varken, drowu ayağıma getireceğim ve Drizzt Do'Urden'i gözlerinin önünde yok edeceğim, seni de yok edeceğim. İşte bu senin kaderin ve lanetin." İblis zevkle uludu ve esirini üst üste kamçılayarak yere devirdi.</p>

      <p class="calibre2">"Sen de değerli olacaksın," dedi balor, yüzüğünün üzerindeki iri, mor taşa, Stumpet Rakingclaw'un ruhunun hücresine. "En azından bedenin."</p>

      <p class="calibre2">Kısılıp kalmış olan Stumpet uzaktan gelen sözleri işitti, ama rahibenin ruhu gri bir boşluğun, tanrısının dahi onun yakarışlarını işitemediği bomboş bir mekânın içinde hapsolmuştu.</p>

      <p class="calibre2">O gece Stumpet, yüzünde bomboş, her türlü histen yoksun bir ifadeyle cüce madenlerine girdiğinde, Drizzt, Bruenor ve diğerleri onu çaresiz bir şaşkınlık içinde izlediler. Dişi cüce en üst kattaki makam salonuna gitti ve orada öylece durdu.</p>

      <p class="calibre2">Cattibrie'ın tahmini, "Ruhu gitmiş," oldu ve cüceyi inceleyen, onu bu uyuşuk halinden uyandırmaya çalışan, hatta yüzüne bir tokat indirecek kadar ileri giden diğerleri karşı çıkamadılar.</p>

      <p class="calibre2">Drizzt, zombimsi cücenin önünde uzun bir süre geçirdi, ona sorular sordu ve onu uyandırmaya çalışü. Bruenor diğerlerinin çoğunu odanın dışına yolladı ve sadece en yakın dostlarının —ne komiktir ki, içlerinden birisi bile cüce değildi— orada kalmasına izin verdi.</p>

      <p class="calibre2">Aklına bir fikir gelen drow, Regis'ten kıymetli yakut süsünü vermesini istedi ve Regis de buna seve seve razı olarak tılsımlı nesneyi boynundan çıkartıp Drizzt'e fırlattı. Drizzt bir saniye durup iri yakuta hayranlıkla baktı. Yakutun durmadan dönen minik ışıklan, ondan şüphelenmeyen birisini hipnotize edici derinliklerine çekebilirdi. Sonra Drizzt, nesneyi zombi cücenin yüzünün önüne getirdi ve yavaşça, sakince onunla konuşmaya başladı.</p>

      <p class="calibre2">Onu duyduysa, hatta yakut süsü gördüyse bile, bunu hiç belli etmedi.</p>

      <p class="calibre2">Drizzt, sanki bir şey söyleyecekmiş, yenilgiyi kabul edecekmiş gibi dönüp dostlanna baktı. Fakat derken, bir şey fark ettiği için yüz ifadesi aydınlandı, tekrar ciddileşmeden önce drowun yüzünde küçük bir parıltı belirdi. "Stumpet kendi basma dışan çıktı mı?" diye Bmenor'a sordu Drizzt.</p>

      <p class="calibre2">"Sıkıysa onu yerinde tutmaya çalış bakalım," diye yanıtladı cüce.</p>

      <p class="calibre2">"Her zaman dışan çıkar —çantasına baksana. Bana öyle geliyor ki, yine dışan çıkmış ve tırmanması gereken bir yerlere gitmiş."</p>

      <p class="calibre2">Stumpet'in iri çantasına çabucak attığı bir bakış, kızıl sakallı cücenin sözlerini doğruladı. Sırt çantası yemekle, dağcı kazıklanyla, iple ve dağa tırmanmak için gerekli olan alet edevatla doluydu.</p>

      <p class="calibre2">"Kelvin Yığını'na tırmandı mı?" diye aniden sordu Drizzt.</p>

      <p class="calibre2">Bilmecenin bütün parçalan en sonunda yerine oturmuştu işte.</p>

      <p class="calibre2">Drowun konuyu nereye getirdiğini anlayan Cattibrie hafifçe inledi.</p>

      <p class="calibre2">"Daha On-Kasaba'ya girdiğimiz anda gözünü oraya dikmişti," diye bildirdi Bruenor. "Sanırım onu kısa bir süre önce fethetti, yani bana fethettiğini söyledi."</p>

      <p class="calibre2">Drizzt, Cattibrie'a baktı ve genç kadın başını sallayarak onayladı.</p>

      <p class="calibre2">"Ne düşünüyorsunuz?" diye sordu Regis.</p>

      <p class="calibre2">"Kristal parçası," diye yanıtladı Cattibrie.</p>

      <p class="calibre2">Ondan sonra dikkâtle Stumpet'in üzerini aradılar ve bundan sonra cücenin odasına gidip mekânın altını üstüne getirdiler. Bruenor diğer rahiplerinden birisini, büyülü auralan tespit edebilecek birisini çağırdı, ama büyü tarayışı da aynı şekilde başansız oldu.</p>

      <p class="calibre2">Kısa süre sonra Stumpet'i rahibin yanında bıraktılar. Rahip, zombiye dönen cüceyi uyandırmak ya da en azından onu rahatlatmak için çeşitli büyüler denedi. Bruenor, kristal parçasını arama işini genişletip madenlerdeki bütün cüceleri, yani iki yüz çalışkan dostunu buna dahil etti.</p>

      <p class="calibre2">Bundan sonra yapabilecekleri tek şey beklemek ve ümit etmekti.</p>

      <p class="calibre2">Bruenor o gecenin geç saatlerinde rahip tarafından uyandırıldı.</p>

      <p class="calibre2">Stumpet'in öylece yanından çekip gittiğini ve madenlerden dışarı çıktığını duyan cüce çılgına döndü</p>

      <p class="calibre2">"Onu durdurdunuz mu?" diye çabucak sordu Bruenor, mahmurluğunu silkeleyerek.</p>

      <p class="calibre2">"Onu beş cüce tutuyor," diye yanıtladı rahip. "Ama yürümeye devam ediyor, onlan aşıp ilerlemeye çalışıyor!"</p>

      <p class="calibre2">Bruenor üç dostunu uyandırdı ve hep birlikte madenlerin çıkışına koşturdular. Stumpet hâlâ yürümekteydi. Etten duvara çarpıp geri sekiyor, ama inatla üstüne yürüyordu.</p>

      <p class="calibre2">Stumpet'in önünü kesen cücelerden birisi, kralını görünce, "Onu durduramıyoruz, öldüremeyiz de," diye sızlandı.</p>

      <p class="calibre2">"O zaman onu tutun!" diye hırladı Bruenor.</p>

      <p class="calibre2">Drizzt, doğru yolun bu olduğundan o kadar emin değildi. Burada bir şeyler döndüğünü sezmeye başlamışü ve bunun bir tesadüften daha Öte olduğu sonucuna vardı. Nasıl oluyorsa, Stumpet'in başına gelen bu şeyin, onun Buzyeli Vadisine dönüşüyle alâkası olduğu gibi bir his vardı drowun içinde.</p>

      <p class="calibre2">Cattibrie'a döndü ve kadının bakışlanndan onun da aynı hissi paylaştığını anladı.</p>

      <p class="calibre2">"Haydi yol için hazırlanalım," diye Bruenor'a fısıldadı Drizzt. "Belki de Stumpet'in bize göstermek istediği bir şey vardır."</p>

      <p class="calibre2">Güneş doğudaki dağların üzerinden yükselmeye başlamadan önce, Stumpet Rakingclaw cüce vadisinden dışarı çıkıp tundra boyunca kuzeye doğru yola koyulda Drizzt, Cattibrie, Bruenor ve Regis de onun hemen arkasındaydı.</p>

      <p class="calibre2">Tam da Cryshal-Tirith'teki gözetleme odasından onları izlemekte olan Errtu'nun planladığı gibi.</p>

      <p class="calibre2">İblis, pençeli ellerinden birisini salladı ve aynanın içindeki görüntü grileşip belirsizleştikten sonra tamamen silinip kayboldu. Errtu, bundan sonra kulenin en üst katına, kristal parçasının havada asılı bir şekilde durduğu küçük odaya çıktı.</p>

      <p class="calibre2">Errtu, nesnenin meraklı olduğunu hissetti, zira iblis, Crenhinibon ile oldukça özdeşleşmiş ve telepatik bir bağ kurmuştu. İblis, kristal parçasının onun mutluluğunu hissettiğini ve bunun kaynağını öğrenmek istediğini anladı.</p>

      <p class="calibre2">Errtu ona sırıttı ve ziyneti konuyla alâkasız bir görüntü sağanağına tutarak zihinsel saldırısını alt etti.</p>

      <p class="calibre2">İblis aniden şok edici bir saldırıya uğradı. Bu, Crenshinibon'un iradesinin yoğun bir baskısıydı ve Stumpet'in hikâyesini neredeyse iblisin dudaklarından kopartıp alacaktı. Bu çağrıya karşı direnmek için iblisin bütün zihinsel enerjisini kullanması gerekti ve buna rağmen Errtu odayı terk edemediğini ve uzun süre direnemeyeceğini anladı.</p>

      <p class="calibre2">"Bu ne cüret..." diye nefesi kesildi iblisin, ama kristal parçasının saldırısı durmadı.</p>

      <p class="calibre2">Errtu anlamsız düşüncelerle bu saldırının önüne bir set çekti. Eğer Crenshinibon aklındaki fikirleri o anda öğrenirse sonunun geleceğini biliyordu. Dikkâtle elini belinin arkasına götürdü ve köselemsi kanatlannm en aşağıdaki pençesinde asılı duran küçük keseyi aldı.</p>

      <p class="calibre2">Errtu tek bir hızlı hareketle keseyi öne çıkarttı ve yarıverdi. İçindeki kutuyu kavrayıp açtığında kara safir taş elinin içine yuvarlandı.</p>

      <p class="calibre2">Crenshinibon'un saldırısı daha da arttı; iblisin iri bacakları büküldü. Ama Errtu yeterince yaklaşmıştı. "Efendi benim!" diye ilan etti Errtu, anti-büyü mücevherini Crenshinibon'a yaklaştırarak.</p>

      <p class="calibre2">Bunun ardından yaşanan patlama Errtuyu gerideki duvara uçurdu, kuleyi ve üzerinde durduğu buzulu köklerine kadar sarstı.</p>

      <p class="calibre2">Tozlar çöktüğünde, anti-büyü mücevheri gitmiş, öylece ortadan kaybolmuştu ve az önce orada olduğunu gösteren tek şey, işe yaramaz bir toz kırıntısından ibaretti.</p>

      <p class="calibre2">'Bir daha asla böyle ahmakça birşeyyapmaF diye telepatik bir emir geldi Crenshinibon'dan. Ziynet bu emri takiben feci işkenceler vaat etti.</p>

      <p class="calibre2">Errtu, hiddetten köpürerek ve aynı zamanda memnun olarak ayağa kalktı. Müthiş bir anti-büyüye sahip olan safiri kesin bir şekilde yok edişine bakılırsa, Crenshinibonün açığa çıkan gücü hakikaten de çok büyük olmalıydı. Fakat, Crenshinibon'un bundan sonra balora verdiği emir o kadar güçlü değildi. Errtu, kristal parçasını yaraladığlm biliyordu, tabii muhtemelen geçici bir süreliğine. Ama bu yine de asla yapmak istemediği bir şeydi. 'Bu kaçınılmazdı,' diye karar verdi iblis. Burada hükmeden kişi olmalıydı, büyülü bir nesnenin kör hizmetkârı değil!</p>

      <p class="calibre2">'Söyle bana!' diye tekrar geldi inatçı kristal parçasının düşüncesi.</p>

      <p class="calibre2">Ama iblisin anti-büyü taşıyla oynadığı oyuna gösterdiği tepkiden sonra bu telepatik mesaj pek güçlü sayılmazdı.</p>

      <p class="calibre2">Errtu, havada asılı duran kristal parçasına açıkça güldü. "Burada efendi benim, sen değilsin," diye ilan etti büyük balor, tüm heybetiyle dimdik durarak. Boynuzlan, kristal kulenin en tepesine değiyordu. Errtu boş kutuyu kristalin üzerine attı ve hedefi kaçırdı. "Ne zaman istersem o zaman söylerim ve sadece istediğim kadarını söylerim!"</p>

      <p class="calibre2">Feci safirle yaşadığı yakın mücadelenin ardından enerjisinin çoğunu tüketmiş olan kristal parçası, iblisi söylediğinin aksini yapmaya zorlayamadı. Errtu, tekrar kontrolü eline geçirdiğim bildiği için kahkahalar atarak odayı terk etti. Crenshinibon'a dikkât etmeli, önündeki günlerde nesnenin saygısını kazanmalıydı. Crenhsinibon tükettiği gücünü büyük ihtimâlle geri kazanacaktı ve Errtunun ziynetin üzerine fırlatacağı anti-büyü taşı kalmamıştı.</p>

      <p class="calibre2">Ya kumanda Errtuda olacaktı ya da ikisi birlikte çalışacaklardı.</p>

      <p class="calibre2">Mağrur balor, bundan azını kabul edemezdi.</p>

      <p class="calibre2">&nbsp;</p>

      <p class="calibre2">&nbsp;</p>
    </div>

    <h1 id="sigil_toc_id_28">KISIM 5</h1>

    <p class="calibre2"><span class="none6">ÖLÜMCÜL DÜŞMANLAR</span></p>

    <div class="s">
      <p class="calibre2">&nbsp;</p>

      <p class="calibre2"><span class="none3">Berkthgar doğru olanı yaptı.</span></p>

      <p class="calibre2"><span class="none3">Halkını Buzyeli Vadisi'ne geri getirmekle belki doğru bir iş, onları kültürlerinin eski törelerine geri döndürmekle daha da doğru bir iş yaptı. Hayat Konaktaşı'nda barbarlar için daha kolaydı, maddi zenginlikleri çok daha büyüktü. Konaktaşı'nda daha fazla yiyecekleri, daha iyi sığınakları vardı ve etraflarında müttefikler bulunması dolayısıyla emniyetteydiler.</span></p>

      <p class="calibre2"><span class="none3">Ama tanrıları burada, açık tundrada, rengeyiği süriisüyle birlikte konup göçüyordu. Ruhları da tundrada, atalarının kemiklerini barındıran bu topraklardaydı. Barbarlar Konaktaşı'nda maddi açıdan çok zenginlerdi.</span></p>

      <p class="calibre2"><span class="none3">Ama buradayken ölümsüzlerdi ve böylece çok daha zengin sayılırlardı.</span></p>

      <p class="calibre2"><span class="none3">Bu sebeple Berkthgar Buzyeli Vadisi'ne ve eski âdetlere geri dönmekle doğru bir is yapmıştı. Aynı zamanda Wulfgar, kabileleri birleştirmekle ve On-Kasaba halkıyla, özellikle de cücelerle bir ittifak kurmakla doğru bir iş yapmıştı. Ve halkını kasıtsız olarak vadiden dışarı çıkaran Wulfgar, barbarların hayatını iyiye götürmeye çalışmakla doğru yapmıştı. Her ne kadar eski törelerden, barbarlık geleneğinin ruhundan oldukça uzaklaşmış olsalar bile.</span></p>

      <p class="calibre2"><span class="none3">Barbar liderleri mevkilerine açık bir meydan okumayla yükselirler, "kan bağıyla veya marifetle," ve halklarını bu şekilde yönetirler. Kanla; çağlar boyunca gelen bilgelikle, en iyi davayı takip etmekle oluşan kardeşlikle. Ya da marifetle; güçle ve kesin bir fiziksel hünerle. Hem Wulfgar, hem de Berkthgar liderliklerini marifet yoluyla elde etmişlerdi. Wulfgar, ejderha Buz Ölüm'ü öldürerek ve Berkthgar, Wulfgar'ın ölümünden sonra Konaktaşı'nın liderliğine geçerek. Fakat aralarındaki benzerlik bundan ibaret. Çünkü Wulfgar başa geçtikten sonra halkını kan yoluyla yönetmişken, Berkthgar marifet yoluyla yönetmeye devam ediyor. Wulfgar her zaman halkı için en iyi olanı istemişti. Seçtiği yolu izleyeceklerine veya seçtiği yolun yanlış olduğunu kanıtlayıp ona hatasını göstereceklerine ve o yolu takip etmeyi reddedeceklerine güvenmişti.</span></p>

      <p class="calibre2"><span class="none3">Berkthgar'da ne kendisine, ne de halkına karşı öyle bir güven duygusu yok. Sadece marifetle, güçle ve kabadayılıkla yönetiyor. Vadiye dönmekle doğru bir iş yaptı. Ama halkı bunun doğru olduğunu anlayıp onun seçtiği yolu onaylayabilecekken, Berkthgar onlara asla böyle bir şans tanımadı.</span></p>

      <p class="calibre2"><span class="none3">işte Berkthgar'ın hatası bu; seçtiği yolun yanlışını ona gösterecek birisi yok. Eskiye dönüş illa büsbütün olmak zorunda değildir, yeninin iyi yönlerini terk etmek de değildir. Çoğunlukla olduğu gibi, doğru yol ortada bir yerde bulunuyor. Revjak ve diğer birçoğu, özellikle de kabilenin yaşlı üyeleri bunu biliyor. Fakat Berkthgar marifetle yönetirken, gücünde hiçbir özgüven ve dolayısıyla güven yokken, bu muhalefetler hiçbir işe yaramaz.</span></p>

      <p class="calibre2"><span class="none3">Kabilenin birçok üyesi, çoğunlukla genç ve güçlü olanlar, kudretli Berkthgar'dan ve onun kararlı tavrından etkileniyor; içleri içlerine sığmıyor, ruhları yükseliyor.</span></p>

      <p class="calibre2"><span class="none3">Korkarım ki, uçurumdan aşağı düşecekler.</span></p>

      <p class="calibre2"><span class="none3">Eski usullerin içine dahil edilmesi gereken daha iyi yol, Wulfgar'ın kurduğu ittifaklara sıkı sıkıya sarılmaktır. İşte kan yolu, bilgelik yolu budur.</span></p>

      <p class="calibre2"><span class="none3">Berkthgar ise marifetle yönetiyor, kanla değil. Halkını eski usullere ve eski düşmanlarına geri götürecek.</span></p>

      <p class="calibre2"><span class="none3">Onun yolu acıyla dolu.</span></p>
    </div>

    <div class="s2">
      <p class="calibre2"><span class="none3">—Drizzt Do'Urden</span></p>
    </div>

    <div class="s">
      <p class="calibre2">&nbsp;</p>
    </div>

    <h2 id="sigil_toc_id_29">BÖLÜM 24</h2>

    <p class="calibre2"><span class="none6">STUMPETİN YÜRÜYÜŞÜ</span></p>

    <div class="s">
      <p class="calibre2">Drizzt, Cattibrie, Bruenor ve Regis, tundra üzerinde trans halinde yürüyen ve kuzeydoğuya doğru ilerleyen Stumpet'i takip ettiler. Saatler boyunca yorulmadan yürürken çizdiği rota, sanki nereye gittiğini biliyormuş gibi dosdoğruydu, mükemmel bir şekilde dosdoğru.</p>

      <p class="calibre2">"Eğer bütün gün yürümeyi planlıyorsa, onu takip edemeyiz," diye belirtti Bruenor, uflayıp puflayan, nefes almaya ve onlara ayak uydurmaya çalışan Regis'e bakarak.</p>

      <p class="calibre2">"Onu takip etmesi için kediyi çağırabilirsin," diye önerdi Cattibrie, kolcuya. "Ondan sonra Guen daha sonra geri gelir ve bize yolu gösterir."</p>

      <p class="calibre2">Drizzt bir süre bu fikri düşündü, sonra kafasını olumsuz anlamda salladı. Guenhwyvar'a cüceyi takip etmekten çok daha önemli şeyler için ihtiyaç duyulabileceğine karar verdi. Panterin Ana Madde Düzlem'deki kıymetli vaktini boşa harcamak istemiyordu. Drow, Stumpet'e bir kement atıp onu sıkı sıkıya bağlamayı düşündü ve tam bunu yapmaları gerektiğini Bruenor'a açıklayacaktı ki, cüce rahibe aniden yere oturuverdi.</p>

      <p class="calibre2">Dört yol arkadaşı onun etrafını sardı. Onun güvenliğinden endişe ediyor ve Errtu'nun istediği yere geldiklerinden korkuyorlardı. Cattibrie Taulmaril'i eline alıp hazırladı ve iblisi görebilmek için öğle vakti göğünü taradı.</p>

      <p class="calibre2">Ama her taraf sessizdi ve sert rüzgârlarla hızla süzülen kabarık bulutlar haricinde, gökyüzü masmavi ve bomboştu.</p>

      <p class="calibre2">Kierstaad, babasının yaşlı adamlardan birisiyle Bruenor ve Drizzt'in tundradaki yürüyüşü hakkında konuştuğunu işitmişti. Daha da önemlisi genç adam, babasının dostlarının yine bir belâya doğru gittikleri konusundaki endişelerine kulak misafiri olmuştu. O sabah, babası en yakın dostlarından oluşan bir grupla birlikte barbar kamp alanını terk edip avlanmaya çıkmıştı, yani öyle diyorlardı. Ama yaşının ötesinde bir bilgeliğe sahip olan Kierstaad işin aslını biliyordu.</p>

      <p class="calibre2">Revjak, Bruenor'u takip ediyordu.</p>

      <p class="calibre2">İlk başta genç barbar, babasının kendisine bunu söylemediği, ona da gelmesini teklif etmediği için çok kırılmıştı. Ama Berkthgar!, her zaman hiddetin eşiğinde yaşayan o iri adamı düşündüğünde, Kierstaad artık alınması gerekmediğini fark etti. Eğer Jorn ailesinin şanını Revjak kaybettiyse, o zaman onu geri kazanmak Kierstaad'a, büyüyüp adam olan Kiertsaad'a düşüyordu. Berkthgar'ın kabile üzerindeki nüfuzu güçleniyordu ve Kierstaad'a Meydan Okuma Hakkı için ihtiyaç duyduğu desteği, sadece kahramanca bir marifet sağlayabilirdi. Bunu nasıl yapacağını biliyordu, zira ölmüş olan kahramanının bunu nasıl yaptığını biliyordu. Wulfgar'ın yol arkadaşlarının yaban topraklarda olduğunu ve yardıma ihtiyaç duyduklarını düşündü.</p>

      <p class="calibre2">Şimdi kendisini gösterme sırası Kierstaad'daydı.</p>

      <p class="calibre2">Cüce madenlerine öğle vaktinde vardı ve sessizce küçük tünellere girdi. Salonların çoğu yine boştu, zira cüceler her zaman olduğu gibi madencilik ve demircilikle meşguldü. Görünüşe bakılırsa çalışkanlıkları, liderlerinin güvenliği konusunda duyabilecekleri bütün endişelere üstün geliyordu. İlk başta bu Kierstaad'a garip geldi, ama sonra cücelerin görünüş itibarıyla sergiledikleri bu kayıtsızlığın Bruenor'a saygıdan ileri geldiğini fark etti. Onun kendisine göz kulak olunmasına ihtiyacı yoktu ve ne de olsa cüce olmayan dostlarıyla birlikte sık sık yollara koyulurdu.</p>

      <p class="calibre2">Artık bu mekânı çok daha iyi tanıyan Kierstaad, Bruenofun odasına gitmekte pek güçlük çekmedi. Aegis-fang'i tekrar ellerine aldığında, savaş çekici o kadar sert ve güven verici duruyordu ki, Kierstaad’ın seçtiği yol önünde net bir şekilde görünür oldu.</p>

      <p class="calibre2">Genç barbar, elinde Aegis-fang ile açık tundraya geri çıkmayı başardığında ikindi vakti gelmişti. Duyduklarına bakılırsa Bruenor ile yol arkadaşları ondan yarım gün öndeydi ve Revjak ise yaklaşık sekiz saattir yürümekteydi. Ama Kierstaad hepsinin yürüdüğünü biliyordu ve o gençti.</p>

      <p class="calibre2">Koşacaktı.</p>

      <p class="calibre2">Mola ikindi vaktinin geri kalan kısmı boyunca devam etti. Derken Stumpet aniden ve beklenmedik bir şekilde ayağa kalktı ve çorak tundra üzerinde yürümeye başladı. Belli bir yere doğru gidiyordu, fakat gözlerinde sadece boş, düşünceden yoksun bir bakış vardı.</p>

      <p class="calibre2">"Düşünceli iblismiş, bize mola süresi tanıdı," diye iğneleyici bir şekilde belirtti Bruenor.</p>

      <p class="calibre2">Diğerlerinden hiçbiri bu şakaya gülmedi, eğer bu beklenmedik dinlenceyi Errtu ayarladıysa, o zaman balorun şu anda nerede olduklarını görüyor olması muhtemeldi.</p>

      <p class="calibre2">Bu düşünce attıkları her adımla birlikte akıllarına geliyordu, ta ki Drizzt kısa süre sonra başka bir şey daha fark edinceye kadar. Grubun kanatlarını koruyor, hızla koşuyor ve geniş yaylar çizerek bir yandan diğer yana geçiyordu. Bir süre sonra duraksadı ve yanma gelmesi için Bruenor'a işaret etti.</p>

      <p class="calibre2">"Takip ediliyoruz," diye haber verdi drow.</p>

      <p class="calibre2">Bruenor başıyla onayladı. Tundra konusunda hiç de acemi olmayan cüce, şüphe götürmez işaretleri fark etmişti; yan tarafta, çok uzakta bir hareket belirtisi, dostlar tarafından rahatsız edilemeyecek kadar uzakta olan bazı tundra hayvanlarının ürküp kaçışması gibi.</p>

      <p class="calibre2">"Barbarlar mı?" diye sordu cüce, endişeli görünerek, iki halk arasında son zamanlarda yaşanan sorunlara rağmen, Bruenor bunların Berkthgar ile kabile halkı olmasını umut ediyordu. En azından o zaman, cüce ne gibi bir sorunları olduğunu bilirdi!</p>

      <p class="calibre2">"Bizi takip eden her kimse tundrayı iyi biliyor, sadece birkaç kuş kaçtı ve tek bir geyik bile ürkmedi. Goblin tarzı yaratıklar o kadar dikkatli olamaz, tundra yetileri ise takip etmez, pusuya düşürürler."</p>

      <p class="calibre2">"İnsanlar, o zaman," diye yanıtladı cüce, "ve tundrayı bu kadar tanıyan insanlar ancak barbarlar olabilir."</p>

      <p class="calibre2">Drizzt buna karşı çıkmadı.</p>

      <p class="calibre2">Ondan sonra ayrıldılar; Bruenor, Cattibrie ile Regis'in yanma gidip onlara şüphelerinden bahsetti ve Drizzt başka bir geniş yay çizmeye başladı. Takip konusunda yapacaklan pek fazla şey yoktu. Zemin, her türlü atlatma girişimi için fazlasıyla açık ve düzdü. Eğer bunlar barbarlar idiyse, o zaman Berkthgar'm halkının herhangi bir tehdit oluşturmaktan çok meraktan dolayı onları izlemesi muhtemeldi. Barbarla yüzleşmek, ortada hiçbir sorun yokken sorun çıkartabilirdi.</p>

      <p class="calibre2">Böylece dostlar, günün geri kalan kısmında ve gecenin ilerleyen saatlerine kadar yollarına devam ettiler. Sonra Stumpet en sonunda yine durdu, soğuk ve sert zemine kaba bir şekilde çöküverdi. Yol arkadaşları bu sefer derhâl derme çatma bir kamp yeri kurmaya giriştiler. Dinlencelerinin sadece birkaç saat süreceğini tahmin ediyorlardı. Yaz mevsiminin hızla geçip gitmekte olduğunun, kışın ayaz havasının Buzyeli Vadisi'ne sızmaya başladığının farkındaydılar, özellikle de git gide uzayan gece vaktinde.</p>

      <p class="calibre2">Cattibrie, Stumpet'in üzerine kaim bir battaniye örttü, fakat trans halindeki cüce bunu fark etmiş gibi görünmüyordu.</p>

      <p class="calibre2">Dingin sessizlik koca bir saat boyunca devam etti.</p>

      <p class="calibre2">"Drizzt?" diye fısıldadı Cattibrie. Fakat konuştuğu anda dramın aslında uyumadığını, sadece gözlerini kapamış bir halde kıpırtısız yatmakta olduğunu anladı. Drow oldukça tetikteydi ve kuş gibi, küçük bir suretin kamp yerinin üzerinden süzüldüğünün gayet farkındaydı. Belki de bir baykuştu; Buzyeli Vadisi'nde iri baykuşlar vardı, fakat pek nadiren görülürlerdi.</p>

      <p class="calibre2">Belki de böyleydi, ama böyle düşünmeyi göze alamazlardı.</p>

      <p class="calibre2">Kuzeyden hafif, neredeyse fark edilmez nitelikte olan o kanat çırpma sesi tekrar duyuldu ve gece göğünden daha karanlık bir suret sessizce üzerlerine süzüldü.</p>

      <p class="calibre2">Drizzt hızla ayağa kalktı ve palaları kemerinden süratle dışarı çıktı.</p>

      <p class="calibre2">Yaratık derhâl tepki verdi ve kanatlarını hızla çırparak Drizzt'in ölümcül menzilinden dışarı çıktı.</p>

      <p class="calibre2">Ama Taulmaril'in menzilinden çıkamamıştı.</p>

      <p class="calibre2">Gümüş kuyruklu bir ok geceyi yardı ve daha kamp yerinden uzaklaşamadan Önce yaratığa saplandı, artık her neydiyse. Çeşitli renklerde kıvılcımlar etrafa saçıldı ve Drizzt, afallamış, ama gerçekten yaralanmamış bir halde gökten yuvarlanarak düşen davetsiz misafiri ilk defa netçe görebildi; bu bir impti. Sertçe yere çarptı, yuvarlandı ve oturup kaldı.</p>

      <p class="calibre2">Sonra hızla yukarı sıçradı ve ölümcül drow yaklaşamadan önce havaya yükselmek için yarasa kanatlarını çırptı.</p>

      <p class="calibre2">O sırada Regis bir feneri yakıp gazını sonuna kadar açmıştı. Bruenor ile Drizzt yaratığın iki tarafında duruyordu. Cattibrie ise, yayını hazırlamış bir halde geride kalmıştı.</p>

      <p class="calibre2">"Efendim bunu yapacağını söylemişti," diye Cattibrie'a hırladı imp.</p>

      <p class="calibre2">"Errtu beni koruyor!"</p>

      <p class="calibre2">"Yine de seni gökten aşağı düşürdüm ya," diye yanıtladı kadın.</p>

      <p class="calibre2">"Neden buradasın, Druzil?" diye sordu Drizzt. Bu impi kesinlikle tanıyordu, Cadderly'nin Yükselen Ruh'ta bilgi edinmek için kullandığı impti bu.</p>

      <p class="calibre2">"Bu şeyi tanıyor musun yani?" diye drowa sordu Bruenor.</p>

      <p class="calibre2">Drizzt başıyla onayladı, ama sohbet edemeyecek kadar Druzil'e yoğunlaşmış olduğundan cevap vermedi.</p>

      <p class="calibre2">"Cadderly'ye bilgi veren kişinin ben olduğumu öğrenmek Errtu'yu memnun etmedi," diye hırlayarak açıkladı Druzil. "Şimdi Errtu'ya hizmet ediyorum."</p>

      <p class="calibre2">"Zavallı Druzil," dedi Drizzt alayla. "Senin işin de zor tabii."</p>

      <p class="calibre2">"Bana boş yere acıma," diye hırladı imp. "Errtu için çalışmayı çok seviyorum. Efendim burada senin işini bitirdikten sonra Cadderiyyi halletmeye gideceğiz. Hatta belki de Errtu, Yükselen Ruh'u kalemiz yapar!"</p>

      <p class="calibre2">Druzil söylediği her sözle birlikte sırıtıyordu ve bu düşünceden haz duyduğu barizdi.</p>

      <p class="calibre2">Drizzt de sınüşma zar zor mani olabildi. Yükselen Ruhta bulunmuş ve orasının gücüyle saflığını görmüştü. Errtu her ne kadar güçlü olursa olsun, tebaası her ne kadar çok sayıda ve kuvvetli olursa olsun, Cadderly'i mağlup edemezdi. Orada, Deneir'in evinde, iyiliğin kalesinde onu yenemezdi.</p>

      <p class="calibre2">"Bu yürüyüşün ve cücenin sorununun arkasında Errtunun parmağı olduğunu itiraf ediyorsun demek?" diye sordu Cattibrie, Stumpet'i işaret ederek.</p>

      <p class="calibre2">Druzil kadını duymazdan geldi. "Ahmak!" diye Drizzt'e hırladı imp.</p>

      <p class="calibre2">"Efendimin bu çorak yerdeki ayaktakımmı umursadığını mı sanıyorsun?</p>

      <p class="calibre2">Hayır, Errtu sadece seninle karşılaşmak için burada kalıyor Drizzt DoUrden, ona verdiğin sıkıntıların bedelini sana ödetmek için!"</p>

      <p class="calibre2">Drizzt içgüdüsel olarak harekete geçti ve impe doğru hızla bir adım attı. Cattibrie yayını, Bruenor ise baltasını kaldırdı.</p>

      <p class="calibre2">Ama Drizzt, daha fazla bilgi edinmeyi umarak çabucak sakmleşti ve elini havaya kaldırarak tehlikeli dostlarını zaptetti.</p>

      <p class="calibre2">"Errtu'dan bir anlaşma teklifiyle geldim," dedi Druzil, sadece Drizzt'e konuşarak. "İşkence gören kişinin ve dişi cücenin ruhlarına karşılık senin ruhun."</p>

      <p class="calibre2">İmpin Zaknafein'i "işkence gören kişi," diye tarif etmesi Drizzt'in kalbine bir sızı verdi. Bir anlığına, kendisine sunulan anlaşmanın cazibesine yenik düşecek gibi oldu. Aniden kafasını öne eğip durdu ve palalannın uçları zemine doğru indi. Zaknafein'i veya Stumper'i kurtarmak için kendisini seve seve feda ederdi. Daha azım nasıl yapabilirdi ki?</p>

      <p class="calibre2">Ama derken Drizzt, ne Zaknafein'in, ne de Stumpet'in onun bunu yapmasını istemeyeceğini, ikisinin de bunu yaptığını bilerek hayatlarına devam edemeyeceğini anladı.</p>

      <p class="calibre2">Drow hızla harekete geçti, Druzil'in tepki veremeyeceği kadar süratliydi. Parıltı, impin kanadına derin bir yarık açtı. Diğer pala, ateş yaratıklarıyla savaşmak için yaratılmış olan kılıç, havada dönen impin göğsünü çizdi ve çok derine saplanmamış olduğu halde Druzil'in yaşam enerjisini emdi.</p>

      <p class="calibre2">Druzil dönerek uzaklaşmayı başardı ve son bir çaresiz küstahlık yaparak bir şeyler söylemeye davrandı. Fakat Cattibrie'ın ilk atışı impin büyülü kalkanını parçalamışü ve mükemmel bir şekilde nişan alarak yaptığı ikinci atış impi göklerden aşağı düşürdü.</p>

      <p class="calibre2">Drizzt anında o noktaya vardı ve palasını derhâl Druzil'in kafasına sapladı. İmp bir kez sarsıldıktan sonra kara ve kötü kokulu bir duman bulutu haline dönüştü.</p>

      <p class="calibre2">"Aşağı düzlem yaratıklarıyla pazarlık etmem," diye açıkladı drow kolcu, savaşa katılabilecek kadar hızlı davranamamış olan ve aceleyle yanma gelen Bruenor'a.</p>

      <p class="calibre2">Yine de Bruenor, maddesel bedeni tamamen ortadan kaybolmadan önce, âdet yerini bulsun diye baltasını ölü impin kafasına geçirdi. "İyi seçim," diye takdir etti cüce.</p>

      <p class="calibre2">Kısa süre sonra, Regis keyifle horlamakta ve Cattibrie mışıl mışıl uyumaktaydı. Her ne kadar o gece Errtudan başka bir sorun geleceğini ummasa da, dostlanna göz kulak olup nöbet tutmayı tercih eden Drizzt uyumadı. Kamp yerinin etrafında gezindi, ufak çizgisini taradı ve sık sık kafasını kaldırıp parlak yıldızlara bakarak kalbinin, adına Buzyeli Vadisi denilen özgürlükle yükselmesine izin verdi. O anda, o mükemmel güzelliğin manzarası karşısındayken, Drizzt esasında neden geri dönmüş olduğunu ve Berkthgar ile diğer Konaktaslılann neden yuvalarına geri gelmiş olduklannı anladı.</p>

      <p class="calibre2">"O lanet yıldızların arkasından bizi dikizleyen pek fazla canavar bulamazsın," diye kaba bir fısıltı geldi arkasından. Drizzt dönüp baktığında Bruenorün kendisine yaklaştığını gördü. Cüce daha şimdiden savaş kıyafetini kuşanmış, tek boynuzlu miğferini kafasında yana yatırmış ve çok çentikli baltasını rahatça bir omzuna dayamıştı. Yaklaşan yolculuğun beklentisi içindeydi.</p>

      <p class="calibre2">"Balorlar uçabilir," diye ona hatırlattı Drizzt, fakat ikisi de onun herhangi bir düşman beklentisiyle göklere bakmadığını biliyordu.</p>

      <p class="calibre2">Bruenor başıyla onayladı ve dostunun yanma geldi Bunu uzun bir sessizlik takip etti, ikisi de rüzgârın karşısında, yıldızlann altında yalnız başlarına kalmıştı. Drizzt, Bruenor'un kasvetli ruh halini fark etti ve cücenin kamp yerinden dışan belli bir sebepten dolayı, muhtemelen ona bir şey söylemek için gelmiş olduğunu anladı.</p>

      <p class="calibre2">"Geri dönmek zorundaydım," dedi Bruenor en sonunda.</p>

      <p class="calibre2">Drizzt ona bakıp başını salladı, ama Bruenor hâlâ gökyüzüne bakıyordu.</p>

      <p class="calibre2">"Mithril Salonunu Gandalug aldı," diye belirtti Bruenor. Drizzt'e sanki, kızıl sakallı cüce mazeret uyduruyormuş gibi geldi. "Hakkıyla onun."</p>

      <p class="calibre2">"Ve Buzyeli Vadisi de senin," diye ekledi Drizzt.</p>

      <p class="calibre2">Bruenor bundan sonra ona doğru döndü, sanki itiraz etmek, daha fazla açıklama yapmak istiyormuş gibiydi. Drizzt'in lavanta renkli gözlerine bir kez bakınca bunu yapması gerekmediğini fark etti. Drizzt onu ve onun hareketlerini anlıyordu. Geri dönmek zorundaydı. Söylemesi gereken tek şey buydu.</p>

      <p class="calibre2">İkisi, gecenin geri kalan kısmını ayaz rüzgâra karşı öylece durup yıldızları izleyerek geçirdiler. Ta ki şafağın ilk ışıklan bu ihtişam dolu manzarayı çalıp götürene ya da daha doğrusu, yerine yenisini getirene dek.</p>

      <p class="calibre2">Stumpet kısa süre sonra ayaklandı ve tekrar bir zombi gibi yürümeye başladı. İkili, Cattibrie ile Regis'i uyandırdı ve dostlar hep birlikte takibe başladılar.</p>

      <p class="calibre2">&nbsp;</p>
    </div>

    <h2 id="sigil_toc_id_30">BÖLÜM 25</h2>

    <p class="calibre2"><span class="none6">BUZULLARA DOĞRU</span></p>

    <div class="s">
      <p class="calibre2">Bir çıkıntının üzerinden, Hareketli Buz Denizi'nin karanlık suları üzerinde duran aysbergleri ve yüzen buz kütlelerini gördüler. Mantıkları onlara hedeflerine yaklaşmış olmaları gerektiğini söylüyordu, ama hepsi de Stumpet'in yürümeye devam edeceğinden, o güvenilmez geniş alanlar üzerinde ilerleyeceğinden, bir buz kütlesinden diğerine geçerek koni şeklindeki buzullara tırmanıp ineceğinden korkuyordu. Crenshinibon'un kuleler yarattığı bilinirdi; ziynetin diğer isimlerinden birisi de Cryshal-Tirith idi, ki bu da elfçeden tercüme edildiğinde tam olarak "kristal kule" anlamına geliyordu. Bir çıkıntı, kıyı kesimini görmelerini engelliyordu, ama denizin önünde bulunan her türlü kulenin şimdiye kadar görünür olması gerekliydi.</p>

      <p class="calibre2">Hiçbir şeyden haberdar değilmiş gibi görünen Stumpet denize doğru ilerlemeye devam etti. Çıkıntıya ilk olarak o çıktı, dostlar ise onu yakından takip etmek için aceleyle koşturdular. Tam bu sırada buzlu kar toplarından oluşan bir yaylım ateşine tutuldular.</p>

      <p class="calibre2">Drizzt hızla harekete geçti, sola ve sağa manevra yaptı, eğilip kalkarak kar toplarına palalanyla vurdu ve onları savuşturdu. Regis ile Cattibrie derhâl yere kapandı, ama iki cüce, özellikle de yürümeye devam eden zavallı Stumpet, kartoplanyla vuruldu. Rahibenin yüzünde kan oturmuş şişkinlikler belirdi ve Stumpet birkaç kez tökezledi.</p>

      <p class="calibre2">Şaşkınlığından kurtulan Cattibrie ayağını yere sabitledi ve ileri koşup Stumpet'i yere devirdi ve koruyucu bir tavırla üzerine kapandı.</p>

      <p class="calibre2">Yaylım ateşi başladığı kadar beklenmedik bir şekilde bitiverdi.</p>

      <p class="calibre2">Drizzt oniks heykelciği yere koymuş sessizce panter dostunu çağırıyordu. O sırada düşmanı gördü, hepsi gördüler. Fakat içlerinden hiçbirisi bu yaratıkların ne olduğunu çıkartamadı. Sanki hayaletler gibi geldiler, buzun üzerinden hâlâ kahverengi olan kıyı şeridine o kadar yumuşak bir şekilde kayarak indiler ki, sanki toprağın bir parçası gibi görünüyorlardı. İnsan şeklinde, iki ayaklı, geniş, güçlü ve sert beyaz kıllı yaratıklardı.</p>

      <p class="calibre2">"O kadar çirkin olsaydım, ben de yabani olurdum," diye belirtti Bruenor, bir sonraki hareketlerini tasarlayabilmek için Drizzt'in yanma gelerek.</p>

      <p class="calibre2">"Zaten öylesin," dedi Regis yattığı yerden.</p>

      <p class="calibre2">Ne drow ne de cüce, buçukluğa laf yetiştirmeye zaman bulamadı ve buna tenezzül etmediler. Buzlu denizden dışarıya git gide daha çok düşman çıkıyor, sağa sola yayılıyordu Kırk tane, altmış tane... ve hâlâ gelmeye devam ediyorlardı.</p>

      <p class="calibre2">"Sanırım geri dönmek isteyebiliriz," diye belirtti Bruenor.</p>

      <p class="calibre2">Drizzt bu düşünceden nefret ediyordu, ama tek seçenekleri bu gibi görünmekteydi. O ve dostları hatırı sayılır derecede hasar kaldırabilirlerdi, birçok kudretli düşmanla savaşmışlardı, ama şu anda karşılarında bu yaratıklardan en az yüz tane vardı. Düzenli ve kurnaz bir şekilde hareket edişlerine bakılırsa, aptal hayvanlar olmadıkları barizdi.</p>

      <p class="calibre2">O sırada Guenhwyvar, efendisinin yanma gelmişti ve ileri atılmaya hazırdı.</p>

      <p class="calibre2">"Belki de onları korkutup kaçırabiliriz," diye Bruenor'a fısıldadı Drizzt ve tek bir kelimeyle kedinin hızla ileri atılıp güçlü bir depara kalkmasını sağladı.</p>

      <p class="calibre2">Panterin kara böğrüne bir buz topu sağanağı yağdı ve dosdoğru Guenhwyvar'ın karşısında olan yaratıklar dahi geri çekilmedi, hatta kıpırdamadılar bile. İki tanesi durdukları yerde alaşağı edildi, ama diğerleri bir güruh halinde üzerine kapandı ve ağır sopalarım kediye doğru savurmaya başladı. Kısa süre sonra tüm hızıyla geri çekilen Guenhwyvar oldu.</p>

      <p class="calibre2">Bu sırada Cattibrie, Stumpet'in üzerinden kalktı —ki cüce derhâl ayağa kalkıp Regis kendisini yere devirene kadar yürümeye devam etti— ve Taulmaril'i gerdi. Hızla etrafı taradı ve sol tarafında duran en iri yaratığın iki yana açtığı bacaklarının arasına bir ok attı. Merhametli Cattibrie yine sadece yaratığı korkutmak istemişti ve aldığı vahşi cevap karşısında şaşırıp kaldı. Yaratık, sanki yaşayıp ölmeyi umursarmyormuş gibi, hiç ürkmedi ve yanındaki yirmi yaratıkla birlikte kadının üzerine buz topları atarak cevap verdi.</p>

      <p class="calibre2">Cattibrie kendisini yere atıp yuvarlandı, ama birkaç kez vuruldu.</p>

      <p class="calibre2">Şakağına gelen bir top onu neredeyse bayıltacaktı. Ayağa kalkıp kafasını eğerek koştu, Drizzt, Bruenor ve geri dönen panterin yanma gitti.</p>

      <p class="calibre2">"Sanırım yolumuz az önce öteki tarafa doğru döndü," diye belirtti kadın, alnındaki çürüğü ovuşturarak.</p>

      <p class="calibre2">"Gerçek bir savaşçı ne zaman dönmesi gerektiğini bilir," diyerek hemfikir oldu Drizzt, ama gözleri denizin üzerindeki buzulları taramaya, Cryshal-Tirith'ten bir iz görmek, Errtu'nun yakınlarda olduğuna dair bir işaret görmek için etrafa bakınmaya devam ediyordu.</p>

      <p class="calibre2">"Birisi bunu şu lanet olası cüceye de söyler mi lütfen!" diye haykırdı tepesi atan Regis, Stumpet'm güçlü bacaklarından birisini sıkı sıkıya tutarken. Trans halindeki rahibe sadece onunla beraber yürüyor ve buçukluğu tundra zemininde sürüklüyordu.</p>

      <p class="calibre2">Yaratıklar etraflarını sarmaya devam ettiler ve o feci buz toplarından yeni bir yaylım ateşi hattı kurdular ki yoldaşlar bunun ardından vahşi bir saldın geleceğinden şüphelendiler.</p>

      <p class="calibre2">Kaçmak zorundaydılar, ama Stumpet'i de beraberlerinde sürükleyecek zamanlan yoktu. Eğer cüce onlarla birlikte geri dönmezse kesinlikle öldürülecekti.</p>

      <p class="calibre2">"Onları sen yolladm!" diye suçlayıcı bir şekilde kükredi Errtu, Cryshal-Tirith'in en üst kattaki odasında havada asılı duran kristal parçasına doğru. Kudretli balor, tebaası olan taerlerin Drizzt Do'Urden'in yolunu kesişini izleme aynasından seyrediyordu ki bu, Errtu'nun kesinlikle istemediği bir şeydi.</p>

      <p class="calibre2">"İtiraf et!" diye böğürdü iblis.</p>

      <p class="calibre2">'Hain drow uğruna tehlikeli riskler alıyorsun,' diye telepatik bir cevap geldi. 'Buna izin veremem.'</p>

      <p class="calibre2">"Taerler benim kumandam altında!" diye çığlık attı Errtu. İblis sadece vereceği cevaplan düşünse de kristal parçasının onlan "duyacağını" biliyordu, ama Errtu o kötü zamanda kendi kükreyişini duymaya, hiddetini kelimelerle kusmaya ihtiyaç duyuyordu.</p>

      <p class="calibre2">"Hiç sorun değil," diye karar verdi iblis, bir saniye sonra. "Drizzt DoUrden küçük bir düşman değildir. O ve yoldaşlan taerleri dağıtacak. Onu durduramadın!"</p>

      <p class="calibre2">'Onlar düşünceden yoksun araçlardan ibaret,' diye geldi Crenshinibon'un kayıtsız ve kendinden emin cevabı. 'Drizzt Do'Urden durduruldu.'</p>

      <p class="calibre2">Errtu bu iddiadan şüphe etmedi. Crenshinibon, her ne kadar anti-büyü safir taşıyla yaptığı mücadeleyle zayıflamış olsa da, aptal taerlere hükmedebilecek kadar güçlüydü. Ve sayılan yüzü aşan o yaratıklar, Drizzt ile dostlarının yenemeyeceği kadar güçlü ve çoktu. Kaçabilirlerdi en azından çevik ayaklı drow ama Stumpet'in sonu gelmişti, Bruenor Battlehammer'ın ve şişko buçukluğun da öyle.</p>

      <p class="calibre2">Errtu sahile gidip drowla orada ve o anda yüzleşmek için kulesinden dışarı uçmayı veya oraya gitmek üzere büyülü yeteneklerini kullanmayı düşündü.</p>

      <p class="calibre2">Crenshinibon iblisin düşüncelerini açık seçik okudu ve görme aynasındaki görüntü bir anda yok oluverdi. Errtu'nun büyülü ışınlanma seçeneği de yok olmuştu, zira balor o sahilin nerede olduğundan emin değildi. Elbette ki, uçarak gidebilirdi ve Stumpet'in Hareketli Buz Denizi'nin neresine doğru gideceğini kabaca biliyordu. Ama oraya varana kadar Drizzt Do'Urden'in muhtemelen ölmüş olacağını fark etti.</p>

      <p class="calibre2">İblis hiddetle kristal parçasına doğru döndü ve Crenshinibon onun hiddetini, yatıştırıcı düşüncelerle, daha büyük güç ve ihtişam vaatleriyle sakinleştirdi.</p>

      <p class="calibre2">Bilinçli ziynet, Errtu'nun nefretinin derecesini kavrayamamıştı, iblisin Ana Madde Düzlem'e gelmesinin en önemli sebebinin Drizzt Do'Urden'den intikamını almak olduğunu anlayamamıştı.</p>

      <p class="calibre2">Eli kolu bağlı olan ve kafası kansan Errtu hışımla odayı terk etti.</p>

      <p class="calibre2">"Stumpet'i bırakamayız," dedi Cattibrie ve Drizzt ile Bruenor elbette ki, onunla hemfikirdi.</p>

      <p class="calibre2">"Onları vur," diye talimat verdi drow. "Oklarını öldürmek için fırlat."</p>

      <p class="calibre2">Daha o bu sözleri söylerken, buz topu yaylım ateşi başladı. Zavallı Stumpet arka arkaya darbe aldı; Regis kafasına bir tane buz topu yedi ve cüceyi bıraktı. Dişi cüce yürümeye devam etti, ta ki arka arkaya üç buz topuyla vurulup yere devrilene kadar.</p>

      <p class="calibre2">Cattibrie hızlı bir başarıyla iki taer öldürdü, sonra Stumpet ile Regis'in etrafında bir savunma çemberi oluşturmak için aceleyle seğirten Drizzt, Bruenor ve Guenhwyvar'ın yanma koşturdu. Derken taerlerin buz topları tükendi, yaratıklar artık hücuma başlamışlardı. Korkusuzca, sopalarını savurarak ve kuzey rüzgân gibi uluyarak saldınya geçtiler.</p>

      <p class="calibre2">"O lanet şeylerden sadece yüz tane var!" diye kabadayılık tasladı Bruenor, baltasını kaldırarak.</p>

      <p class="calibre2">"Ve bizim sayımız dört!" diye bağırdı Cattibrie.</p>

      <p class="calibre2">"Beş," diye düzeltti Regis, ayağa kalkarak.</p>

      <p class="calibre2">Guenhwyvar kükredi. Cattibrie atış yapıp bir yaratık daha öldürdü.</p>

      <p class="calibre2">'Beni eline al!' diye gözü dönmüş bir yalvanş geldi Khazidhea'dan.</p>

      <p class="calibre2">Kadın bir ok daha yolladı. Ama o zamana kadar yaratıklar çok yaklaşmıştı. Kıymetli yayını yere attı ve savaşa hevesli olan Khazid'hea'yı çekti.</p>

      <p class="calibre2">Drizzt onun önüne atılıp bir taerin gırtlağını iki palasıyla birden yardı, sonra dönerek dizleri üzerine çöktü ve Parıltıyı ileri doğru ittirip kıvrımlı kılıcı bir yaratığın karnının derinlerine sapladı. Diğer palasını arka tarafında yatay bir şekilde savurdu ve Cattibrie'ın üzerine çullanan bir sonraki yaratığın öne doğru tökezlemesini sağladı.</p>

      <p class="calibre2">Kadının aşağı doğru yaptığı hamle, Khaziduea'nın yaratığın kafatasını yarıp boynunun yansına kadar gömülmesini sağladı. Ama Cattibrie kılıcını derhâl çekip kurtarmak, Drizzt de ayağa kalkıp başka bir hızlı manevra yapmak zorunda kaldı. Zira güruh üzerlerine kapanmış ve her türlü kaçış yolunu kesmişti.</p>

      <p class="calibre2">Sonlarının geldiğini biliyorlardı... ta ki hep bir ağızdan yükselen "Tempus!" haykırışını duyana kadar.</p>

      <p class="calibre2">Revjak ile yirmi savaşçısı, taer safları arasına şiddetle daldılar ve iri silahlarını savurarak şaşkına dönen kıllı yaratıkların arasında yollarını açtılar.</p>

      <p class="calibre2">Regis gelen takviyeye seslendi, ama omzuna sertçe inen, nefesini kesen ve uçarak yere yığılmasına sebep olan bir taer sopasıyla sesi kesildi.</p>

      <p class="calibre2">Üç yaratık, onu ezip parçalamaya hazır bir şekilde tepesinde heyula gibi dikilmişti.</p>

      <p class="calibre2">Uçarak gelen Guenhwyvar onlara yanlamasına çarptı. Panter dört pençesiyle birden vahşice tırmık atarak dönüp durdu. Dördüncü bir taer, dövüş halinde olan üç yaratığın yanından sıyrıldı ve yerde yatan buçukluk ile yanında duran dişi cüceyi aramaya başladı.</p>

      <p class="calibre2">Karşısında hırlayan Bruenor'u, ya da daha doğrusu Bruenor'un aşağı doğru inen baltasını buldu.</p>

      <p class="calibre2">Afallayıp kalan Regis, bacaklarını iki yana açıp üzerinde dikilen Bruenor'un çizmelerim gördüğüne memnun oldu.</p>

      <p class="calibre2">Şimdi Drizzt ile Cattibrie, uzun süredir birlikte olan, birlikte savaşan iki dost, yan yanaydı.</p>

      <p class="calibre2">Cattibrie taerlerden birisinin sopasını serbest olan eliyle yakaladı ve Khazid'hea'yla kısa bir yay çizerek yaratığın öteki kolunu omzunun altından kesip koparttı. Fakat taer, kadını şaşırtacak ve dehşete düşürecek şekilde saldırmaya devam etti ve onun hemen yanma, Cattibrie'in sol tarafına başka bir yaratık daha geldi. İlk yaratığın sopasını sıkıca tutmak için mücadele veren ve kılıcı öteki tarafta duran kadının, yeni gelen canavara karşı pratik bir savunması yoktu.</p>

      <p class="calibre2">Meydan okuyarak çığlık attı, bu sefer yüksek bir açıyla tekrar kılıcını savurdu ve sıkıca tuttuğu yaratığın boynunu yan yanya kesti. Cattibrie bu hareketi yaparken gözlerini kapadı, yukarıdan aşağı inen sopayı görmek istemiyordu.</p>

      <p class="calibre2">Drizzt'in palası, yüksekten kesen Khazid'hea'nın altından geldi.</p>

      <p class="calibre2">Drow, kılıcını Cattibrie'ın öteki tarafına geçirip sopayı savuşturmak için şiddetli bir hamle yapmıştı. Şaşkına dönen Cattibrie'ın da gözlerini açınca fark ettiği üzere, savuşturma mükemmeldi.</p>

      <p class="calibre2">Kadın hiç tereddüt etmedi. Drizzt'in dövüştüğü iki taere geri dönmesi gerekliydi, ama bu çaresiz savuşturma hamlesi Cattibrie'a ihtiyaç duyduğu zamanı vermişti, ikinci taer ile yüzleşmek için şiddetle asıldı, düşmeye başlamış olan ölü yaratığın boynunun geri kalan kısmını kılıcıyla yararak ilerledi ve kılıç serbest kaldığı anda kazandığı hızı kullanıp dosdoğru ileri savurarak yeni düşmanının göğsüne sapladı.</p>

      <p class="calibre2">Taer geriye doğru devrildi, ama yerine iki tane daha canavar geçti.</p>

      <p class="calibre2">Bruenor'un etrafı yığın halindeki cesetler ve kopmuş kol bacaklarla dolarken, taerlerin sopalarından gelen darbeleri üst üste kabul ediyor ve bunun karşılığında yaratıkları kudretli baltasıyla kesip biçiyordu.</p>

      <p class="calibre2">"Altı!" diye haykırdı, baltası bir diğer yaratığın geniş alnına saplanırken. Fakat bir diğer yaratık sırtına sertçe vurduğunda cücenin haykırışı yanda kesildi.</p>

      <p class="calibre2">Bu darbe acıtmıştı, gerçekten canını yakmıştı, ama Bruenor acıyı duymazdan gelmesi gerektiğini biliyordu. Nefesi kesilmiş bir halde geri döndü, baltasını iki eliyle tutarak yarım daire halinde savurdu ve sanki yaratık bir ağaçmış gibi silahı taerin böğrüne geçirdi.</p>

      <p class="calibre2">Balta içeri girerken taer yana doğru yalpaladıktan sonra silahın keskin yerine asılı kalarak durdu ve hızla öldü.</p>

      <p class="calibre2">Bruenor arkasından gelen kükreyişi duydu ve Guenhwyvar'ın kendisini bir kez daha kurtarıp cücenin arkasını korumakta olduğunu anlayınca memnun oldu.</p>

      <p class="calibre2">Derken başka bir haykırış duydu, Revjak ile savaşçılarının yol arkadaşlarına kaülırken barbar tanrısına seslenerek artıkları naraydı bu.</p>

      <p class="calibre2">Şimdi Regis ile Stumpet'in etrafındaki çember sağlamlaşmıştı; artık savunma hattı, Guenhwyvar’ın kaslı ve kara bir yıkım topu halinde taer safları arasına dalmasına yetecek kadar sıkıydı. Drizzt ile Cattibrie ilk sırayı kesip biçtikten sonra ikincisine giriştiler.</p>

      <p class="calibre2">Birkaç dakika içinde bütün taerler ya öldürüldü ya da Crenshinibon'un emirleri dinmek bilmeyen bir beyo yıkama saldırısı halinde zihinlerine doluşmaya devam etse dahi savaş devam edemeyecekleri kadar ağır yaralar aldı.</p>

      <p class="calibre2">Stumpet ise o zamana kadar kendisine gelip ayağa kalkmış ve inatla yürümeye devam etmişti.</p>

      <p class="calibre2">Bir dizinin üzerine çökmüş halde soluklanmaya çalışan Drizzt, Revjak'a seslendi ve barbar derhâl en güçlü iki adamına cücenin etrafını sarıp onu yerden yukarı kaldırmalarını işaret etti. Stumpet hiçbir direniş göstermedi, sadece boş boş ileri bakarak ve ayaklar havada beyhude yere ileri geri sallanarak öylece durdu.</p>

      <p class="calibre2">Fakat Drizzt ile Revjak'ın paylaştıkları gülümseme tanıdık bir ses tarafından bölünüverdi.</p>

      <p class="calibre2">"Vatan hainliği!" diye kükredi Berkthgar, Revjak'ın beraberinde getirdiği sayının iki katı olan adamlarıyla grubun etrafını sararken.</p>

      <p class="calibre2">"Bu iş git gide güzelleşiyor," dedi Cattibrie nahoş bir tavırla.</p>

      <p class="calibre2">"Kanunlar Revjak!" diye kabadayılık tasladı Berkthgar. "Onları biliyordun ve itaatsizlik ettin!"</p>

      <p class="calibre2">"Bruenor ve dostlarını ölüme terk mi etseydim yani?" diye sordu Revjak duyduklarına inanamayarak. Yoldaşlara kısa süre içinde bir savaş daha patlak verecekmiş gibi görünse dahi, Revjak hiçbir korku emaresi göstermedi. "Böyle bir emre asla itaat etmem," diye kendinden emin bir tavırla sözüne devam etti Revjak. Onunla beraber olan savaşçılar —ki çoğu taer dövüşünden yaralar almıştı— hemfikir olarak bir araya toplandılar.</p>

      <p class="calibre2">"Halkımızdan bazıları Bruenor, Cattibrie, Drizzt Do'Urden ve diğerlerinin bize gösterdiği dostluğu unutmuyor," diye sözünü bitirdi yaşlı adam.</p>

      <p class="calibre2">"Bazılarımız da Bruenor'un halkı ve On-Kasaba halkıyla yapılan savaşı unutmuyor," diye karşılık verdi Berkthgar ve savaşçıları kabadayılık tasladı.</p>

      <p class="calibre2">"Yeterince dinledim," diye fısıldadı Cattibrie ve Drizzt onu durduramadan önce aralanndaki boş zemin üzerinde hızla yürüyüp iri, heybetli barbarın tam önüne dikildi.</p>

      <p class="calibre2">"Kesinlikle alçalmışsm," dedi Cattibrie meydan okurcasına.</p>

      <p class="calibre2">Barbar liderin arkasından gelen sesler, bu küstah kadına tokadı basmasını söylüyordu. Fakat sağduyusu Berkthgafın bunu yapmasını engelledi. Zira, Konaktaşı'nda kadın kendisini bire bir dövüşte yendiği zaman bizzat öğrendiği üzere Cattibrie sadece çetin bir rakip olmakla kalmıyor, aynı zamanda Drizzt ve Bruenor tarafından korunuyordu, ki barbar onların ikisiyle de yüzleşmek istemezdi. Berkthgar anladı ki, eğer Cattibrie'a elini dahi sürerse drow kolcunun onun tepesine binmesini engelleyecek tek kişi Bruenor olurdu; tabii ilk olarak kendisi saldırmak için.</p>

      <p class="calibre2">"Bir zamanlar sana saygı duyuyordum," diye devam etti Cattibrie.</p>

      <p class="calibre2">Berkthgar, kadının ses tonunda ve sözlerinin gidişatında beliren ani değişim karşısında şaşırdı. "Wulfgar'dan sonra hakkıyla liderdin," dedi samimiyetle. "Hem marifetle, hem de bilgelikle. Sen onlara yol göstermemiş olsaydın, kabile çok uzaklardaki Konaktaşı'nda yitip giderdi."</p>

      <p class="calibre2">"Yani ait olmadığımız bir yerde!" diye cevap vermekte çabuk davrandı Berkthgar.</p>

      <p class="calibre2">"Kabul," dedi Cattibrie, tekrar adamı gafil avlayarak ve hiddetini savuşturup geri çevirerek. "Vadiye ve tanrına geri dönmekle doğru bir iş yaptın, ama kadim düşmanlıklara geri dönmekle değil. Babamın esasında nasıl biri olduğunu düşün, Berkthgar ve Drizzf in nasıl biri olduğunu."</p>

      <p class="calibre2">"İkisi de halkımı katletti."</p>

      <p class="calibre2">"Sadece halkın öldürmek için geldiğinde," dedi Cattibrie, bir milim dahi gerilemeyerek. "Yuvalarım ve halklarını korumasalardı korkak olurlardı! Yoksa senden iyi savaştıkları için onlara tahammül edemiyor musun?"</p>

      <p class="calibre2">Berkthgar'ın nefesi kısa ve hiddetli soluklar halinde çıkıyordu. Drizzt bunu gördü ve Cattibrie'in yanma gitmekte çabuk davrandı. Sessizce yapılan bu tartışmayı kelimesi kelimesine duymuştu ve hangi noktada devreye girmesi gerektiğini biliyordu.</p>

      <p class="calibre2">"Ne yaptığını biliyorum," dedi drow. Bu sözlerin bir itham olduğunu düşünen Berkthgar dimdik kesildi.</p>

      <p class="calibre2">"Birleşmiş kabilenin kontrolünü eline geçirmek için, kendinden öncekilerin adını kötülemen gerekliydi. Ama vadideki herkesin iyiliği için seni uyarıyorum; kendi yarım yamalak gerçeklerine kendin kapılma.</p>

      <p class="calibre2">Mithril Salonu'nda, Gümüşay'da, Uzunsemer'de, Nesme'de ve hatta OnKasaba ile cüce madenlerinde dahi Berkthgar ismi saygıyla anılıyor. Bekçi Vadisi'ndeki marifetlerin unutulmayacak, fakat Bruenor'un halkının seninle yaptığı ittifakı ve size yaptığı iyilikleri sen unutuyor gibisin. Şimdi Revjak'a bak —ki ona hayatlarımızı borçluyuz— ve karar ver, Berkthgar, senin ve halkın için daha iyi olan yol hangisi?"</p>

      <p class="calibre2">Berkthgar bundan sonra sessizleşti ve hem Cattibrie, hem de Drizzt bunun iyi bir şey olduğunu biliyorlardı. Aptal bir adam değildi, fakat sık sık hislerinin mantığını gölgelemesine izin verirdi. Revjak'a ve yaşlı adamın ardında duran kararlı savaşçılara baktı; biraz yaralıydılar, kesinlikle sayıca azdılar, ancak yine de hiçbir korku emaresi göstermiyorlardı. İri barbann dikkâtini çeken en önemli nokta ne Drizzt’in, ne de Cattibrie'in onun liderlik konusundaki iddiasını reddetmemiş olmasıydı. Onunla birlikte çalışmaya gönüllü gibi görünüyorlardı ve hatta Cattibrie herkesin gözü önünde, onu olumlu bir şekilde Wulfgar'la kıyaslamıştı!</p>

      <p class="calibre2">"Ve bırak çekiç Bruenor'un yanında, hakkıyla ait olduğu yerde kalsın," diye listelemeye cesaret etti Cattibrie, sanki Berkthgar'ın her düşüncesini okuyormuş gibi. "Şimdi kabilenin silahı senin kendi silahın; eğer Berkthgar yolunu akıllıca seçerse onun efsanesinin Aegis-fang'den aşağı kalır yanı olmaz."</p>

      <p class="calibre2">İşte Berkthgar’ın görmezden gelemeyeceği yem buydu. Bariz bir şekilde rahatladı, onun her sözünü takip eden adamlar da öyle. Drizzt, az önce çok önemli bir sınavı geçmiş olduklarını fark etti.</p>

      <p class="calibre2">"Bruenor ile yol arkadaşlarını takip etmekle akıllıca bir iş yaptın," dedi Berkthgar yüksek sesle, Revjak'a. Herhangi birinin gururlu barbardan duyduğu, bir özre en yakın olan sözlerdi bunlar.</p>

      <p class="calibre2">"Sen de, Bruenor ile olan dostluğumuzu reddetmekle yanlış bir iş yaptın," diye yanıtladı Reyjak. Drizzt ile Cattibrie, Revjak'ın belki de onu çok sertçe ve çok çabuk zorlamış olduğunu düşünerek gerginleştiler.</p>

      <p class="calibre2">Ama Berkthgar hiç alınmadı. Bu ithama cevap vermedi. Barbar onun sözlerine katıldığını belli etmedi, ama savunmaya da çekilmedi.</p>

      <p class="calibre2">"Şimdi bizimle birlikte geri dönün," dedi Revjak'a.</p>

      <p class="calibre2">Reyjak, Drizzt'e ve Bmenor'a baktı. Hâlâ onun yardımına ihtiyaçları</p>

      <p class="calibre2">olduğunu biliyordu. Her şey bir yana, Stumpet'i hâlâ havada tutan onun iki adamıydı.</p>

      <p class="calibre2">Berkthgar önce Revjak'a baktı, sonra adamın bakışlarını takip ederek Bruenor'a döndü ve en sonunda cücenin de ötesine, pek uzakta olmayan sahile baktı. "Hareketli Buz Denizine mi çıkacaksınız?"</p>

      <p class="calibre2">Sinirleri bozuk olan Bruenor, gözünün kenarıyla Stumpet'e bir bakış attı. "Öyle görünüyor," diye itiraf etti cüce.</p>

      <p class="calibre2">"Size eşlik edemeyiz," diye açıkça belirtti Berkthgar. "Ve bu benim seçimim değil, atalarımızdan kalan bir buyruktur. Hiçbir kabile adamı suda yüzen diyara çıkmaya izinli değildir."</p>

      <p class="calibre2">Reyjak başını sallayıp onaylamak zorunda kaldı. Bu gerçekten de kadim bir buyruktu. Tehlikeli buz kütlelerine, beyaz ayıların ve büyük balinaların diyarına çıkmakta kazanılacak az, kaybedilecek çok şey olduğundan dolayı konulmuş bir kuraldı.</p>

      <p class="calibre2">"Bizimle gelmenizi istemeyeceğiz," diye çabucak belirtti Drizzt ve yoldaşları bu söylediğine şaşırmış gibiydi. Bir balorla ve onun hain tebaasıyla savaşmaya gidiyorlardı, yani bir ordu dolusu güçlü kuvvetli barbar gayet işe yarayabilirdi! Ama Drizzt, Berkthgar'm kadim kuralı çiğnemeyeceğini biliyordu ve Revjak'ın liderden daha fazla ayrılmasını, burada iyileşmeye başlamış olan ilişkileri daha fazla tehlikeye atmayı istemiyordu. Aynı zamanda, Revjak'ın savaşçılarından hiçbiri taerlerle yapılan dövüşte ölmemişti, ama eğer Errtunun karşısına kadar Drizzt'i takip ederlerse bu durumun değişmesi muhtemeldi. Drizzt Do'Urden'in ellerinde daha şimdiden yeterince kan lekesi vardı zaten. Drow kolcu için bu kişisel bir savaştı. Errtu ile yalnız başına, teke tek karşılaşmayı tercih ederdi. Ama Errtu'nun yalnız olmayacağını biliyordu ve en yakın dostlarının onun yanında olmak istemelerine karşı çıkamazdı, zira o da onlar için aynısını yapardı.</p>

      <p class="calibre2">"Ama halkının en azından bu kadarını Bruenor'a borçlu olduğunu kabul ediyor musun?" diye sormadan edemedi Cattibrie.</p>

      <p class="calibre2">Berkthgar yine açıkça bir cevap vermedi, ama sessizliği, itiraz etmeyişi, kadının duyması gereken tek onaydı.</p>

      <p class="calibre2">Yol arkadaşları ellerinden geldiğince çürüklerini sardılar ve barbarlarla vedalaşıp onlara teşekkür ettiler. Ondan sonra Revjak'ın adamları Stumpet'i yere bıraktı ve cüce yürüyüşüne devam etti. Yol arkadaşları onun ardından aceleyle seğirttiler.</p>

      <p class="calibre2">Alageyik Kabilesi hep birlikte güneye doğru ilerlemeye başladı; Berkthgar ile Revjak yan yana yürüyordu.</p>

      <p class="calibre2">Bir süre sonra Kierstaad, ikindi güneşi altında şişmeye başlamış olan yüze yakın taer cesedinin olduğu yere geldi. Kurnaz genç barbann neler yaşandığını anlaması uzun sürmedi. Babasıyla birlikte olan barbarların Bruenor'un grubuna savaşta katılmış olduğu barizdi. Ayrıca birçok farklı ayak izi mevcuttu, ki Kierstaad —muhtemelen Berkthgar tarafından yönetilen— başka bir grubun daha buraya gelmiş olduğunu anladı.</p>

      <p class="calibre2">Kierstaad güneye baktı ve babasının kamp yerine bir esir olarak götürülüp götürülmediğini merak etti. Neredeyse arkasını dönüp onları takip etmeye başlayacaktı, ama diğer izler —iki cüceye, bir drowa, bir kadına, bir buçukluğa ve bir avcı kediye ait olan izler— onu kuzeye doğru gitmeye zorladı.</p>

      <p class="calibre2">Genç barbar, elinde Aegis-fang ile birlikte soğuk sahil boyunca yolunu buldu ve bundan sonra buz kütlelerinin kırık dökük patikalarında ilerledi. Halkının kadim buyruklanna karşı gelmekte olduğunu biliyordu, ama bunu aklından çıkarttı. Aklında ve yüreğinde, Wulfgar'ın ayak izlerini takip etmekteydi.</p>

      <p class="calibre2">&nbsp;</p>
    </div>

    <h2 id="sigil_toc_id_31">BÖLÜM 26</h2>

    <p class="calibre2"><span class="none6">ŞANS ESERİ DEĞİL</span></p>

    <div class="s">
      <p class="calibre2">Glabrezu kararlıydı, gergin ve gözü dönmüş bir halde olan Errtu'nun git gide artan tehditlerine rağmen anlattığı hikâyenin arkasında duruyordu.</p>

      <p class="calibre2">"Drizzt Do'Urden ile dostları taerleri aştılar," diye bir kez daha ısrar etti Bizmatec, "onları çayırlarda ölmüş ve paramparça olmuş bir halde bıraktılar."</p>

      <p class="calibre2">"Bunu gördün mü?" diye beşinci kez sordu Errtu. Büyük balor, arka arkaya yumruğunu sıkıp bırakıyordu.</p>

      <p class="calibre2">"Gördüm," diye yanıtladı Bizmatec hiç tereddüt etmeden. Fakat glabrezu, balor karşısında ihtiyatla sindi. "Taerler onları durduramadı, hatta yavaşlatamadı bile. Gerçekten de kudretliler, şu seçtiğin düşmanlar."</p>

      <p class="calibre2">"Peki ya cüce?" diye sordu Errtu, hüsranı hızla hevese dönüşerek.</p>

      <p class="calibre2">Balor konuşurken, esir edilen dişi cüceyi kastettiğini belirtmek için mücevherli yüzüğünü gösterdi.</p>

      <p class="calibre2">"Hâlâ onlara öncülük ediyor," diye şeytani bir gülümsemeyle yanıtladı Bizmatec. Glabrezu, Errtu'nun parlayan gözlerine ışığı geri getiren o hevesi, o katıksız gaddarlığı görünce heyecanlanmıştı.</p>

      <p class="calibre2">Balor büyük bir havayla odayı terk etti, muzaffer bir şekilde döndü ve köselemsi kanatlarını bir kez çırparak kristalden kulenin açık olan birinci katındaki sahanlığa indi. Açlığıyla, Crenshinibon'a başansız olduğunu gösterme arzusuyla delirmiş olan Errtu yukarı çıktı.</p>

      <p class="calibre2">"Errtu bizi çerin düşmanlarla karşı karşıya getirdi," diye tekrar belirtti Bizmatec, balorun gidişini izlerken.</p>

      <p class="calibre2">En alt kattaki diğer tanarti, vücudunun alt kısmı bir yılan şeklinde olan ve altı kola sahip dişi iblis sırıttı, hakikaten de hiç etkilenmişe benzemiyordu. Ana Madde Düzlem'in ölümlüleri arasında çetin düşmanlar bulunmuyordu.</p>

      <p class="calibre2">Tebaasının üzerinde duran Errtu, kulenin en üst katındaki küçük odaya paldır küldür girdi. İblis ilk başta dar pencerenin başına gitti ve yaklaşan avını şöyle bir görebilme umuduyla dışarı baktı. Errtu, haberleri Crenshinibon'a dramatik bir şekilde ilan etmek istiyordu, ama iblisin heyecanı bilinçli, telepatik ziynete karşı düşüncelerini ele verdi.</p>

      <p class="calibre2">'Seçtiğinyol hâlâ tehlike dolu,'1 diye uyardı kristal parçası.</p>

      <p class="calibre2">Errtu pencerenin başından hızla döndü ve içten bir şekilde, hırlayarak kahkaha attı.</p>

      <p class="calibre2">'Başarısız olmamalısın,' diye devam etti ziynetin telepatik mesajı.</p>

      <p class="calibre2">'Eğer sen ve maiyetindekiler yenilirse, ben de yenilmiş sayılırım, benim doğamı bilen kimselerin eline geçmiş olurum ve...'</p>

      <p class="calibre2">Errtu'nun devam eden kahkahası, gelen telepatik mesajlarla alay ediyordu.</p>

      <p class="calibre2">"Drizzt Do'Urden ile daha önce karşılaşmıştım," dedi büyük balor vahşi bir hırıltıyla. "Onu ölümüyle serbest bırakmadan önce gerçek keder ve gerçek hüzün neymiş öğrenecek! Sevdiklerinin, ona eşlik edecek kadar ahmak olanların ve esir tuttuğum kişinin ölümlerine şahit olacak." Büyük iblis hiddetle pencereye doğru geri döndü. "Kendine nasıl bir düşman edindin, ahmak drow hain! Şimdi bana gel de intikamımı alayım ve hak ettiğin cezayı sana vereyim!"</p>

      <p class="calibre2">Errtu bunu söyledikten sonra, kristal parçası ve anti-büyü safir taşı arasında yaşanan şiddetli çekişmenin ardından yere düşürdüğü yerde durmakta olan küçük kutuyu tekmeledi. Errtu odayı terk etmeye davrandı, ama bir saniyeliğine yeniden düşündü. Drizzt ve yol arkadaşlarıyla kısa süre içinde yüzleşecekti, ki buna esir rahibe de dahildi. Eğer Stumpet, iblisin hapseden mücevheriyle karşı karşıya gelirse, ruhu vücuduna geri dönmenin bir yolunu bulabilirdi.</p>

      <p class="calibre2">Errtu yüzüğünü çıkarttı ve onu Crenshinibon'a gösterdi. "Cüce rahibe," diye açıkladı iblis. "Bu onun ruhunu esir tutuyor. Ona hükmet ve elinden gelen yardımı yap!"</p>

      <p class="calibre2">Errtu yüzüğü yere bırakıp hışımla odayı terk etti ve Drizzt DoUrden'in gelişine hazırlanmak için tebaasının yanma geri döndü.</p>

      <p class="calibre2">Crenshinibon, tanar'rinin hiddetini ve kudretli Errtu'daki katıksız gaddarlığı net bir şekilde hissediyordu. Drizzt ile dostları taerleri aşmıştı, yani öyle görünüyordu. Ama onlar Errtu'yla kıyaslandığında neydi ki?</p>

      <p class="calibre2">Ve kristal parçası biliyordu ki Errtu'nun, kudretli müttefikleri vardı.</p>

      <p class="calibre2">Crenshinibon tatmin oldu ve kendisini gayet emniyette hissetti.</p>

      <p class="calibre2">Şeytani ziynet için, Stumpet'i yoldaşlara karşı kullanma fikri kesinlikle çok hoştu.</p>

      <p class="calibre2">Stumpet, güvenilmez ve kırık dökük buzlar üzerinde yürüyüşüne devam ediyordu. Küçük yarıkların üzerinden zıplıyor, bazen ayaklarını buz gibi suya 'floş' diye daldırıyor, ama dondurucu ıslaklığa hiç aldırmıyormuş gibi onları sudan geri çıkartıyordu.</p>

      <p class="calibre2">Drizzt suyun tehlikelerini biliyordu. Stumpet'i bir kez daha devirip çizmelerini çıkartmak ve ayaklarını sıcak, kuru battaniyelere sarmak istiyordu. Fakat drow bundan vazgeçti. Sorunlarının en kötüsü donmuş ayak parmakları olacaksa, sonlannm umduğundan kesinlikle daha iyi olacağını düşündü. Şu anda Stumpet için, hepsi için, yapabileceği en iyi şey Errtu'ya ulaşmak ve bu pis işi bitirmekti.</p>

      <p class="calibre2">Drow, yürürken bir elini cebinde tutuyor ve paraıaklanyla oniks heykelciğin ince detaylannı hissediyordu. Taer savaşından kısa süre sonra Guenhwyvar'ı yuvasına yollamış ve bir sonraki savaştan önce kediye biraz dinlenme zamanı tanımıştı. Şimdi, etrafına bakınırken, drow bu kararının ne kadar akıllıca olduğunu düşünmeye başladı. Zira tanımadığı bu arazide bir yabancı olduğunu biliyordu.</p>

      <p class="calibre2">Manzara gerçeküstü gibiydi; bazılan on beş metreye kadar yükselen sivri uçlu beyaz tümsekler ve çoğunlukla zikzak çizen kara çizgilerle çatlamış olan uzun, düz, bembeyaz alanlar.</p>

      <p class="calibre2">Sahilden aynlalı iki saatten uzun süre olmuştu ve buzlarla dolu denizin içlerine doğru ilerlemişlerdi ki, hava değişiverdi. Karanlık ve meşum bulutlar yükseldi, rüzgâr biraz daha sertleşip soğuklaştı. Hâlâ bata çıka ilerliyor, koni şeklindeki buzullardan birisinin yamacından yukan tırmanıyor, sonra öteki tarafından aşağı kayıyorlardı. Daha fazla karanlık suyun ve daha az buzun olduğu bir bölgeye geldiler ve hedeflerini ilk olarak orada gördüler. Kuzeybatıya doğru çok uzakta duruyordu.</p>

      <p class="calibre2">Kristalden kule buzul konilerinin arasından ışıldıyor ve donuk gri ışığın altında dahi panldıyordu. Hiçbir şüphe olamazdı, zira kule doğal bir yapı değildi ve her ne kadar buzdan yapılmış gibi görünse de, buzullann sert ve sade beyazlığı arasında doğadışı ve yabancı duruyordu.</p>

      <p class="calibre2">Bruenor bu manzarayı inceledikten ve hali hazırda çizdikleri rotayı ölçüp tarttıktan sonra kafasını salladı. "Çok fazla su var," diye açıkladı, batıyı işaret ederek. "Dosdoğru o yöne gitmemiz gerekli."</p>

      <p class="calibre2">Görünüşe bakılırsa, cüce haklı gibiydi. Genel olarak kuzeye doğru ilerliyorlardı, ama buz kütleleri batıya doğru daha iç içe gibi görünüyordu.</p>

      <p class="calibre2">Fakat rotalarına kendileri karar vermiyorlardı ve Stumpet hiçbir şeyin farkında olmadan kuzeye doğru ilerlemeye devam ediyordu; o yönde ise suyla dolu geniş bir açık alan tarafından durdurulacakmış gibi görünüyordu.</p>

      <p class="calibre2">Tanımadıklan gerçeküstü diyarda görünüşler aldatıcı olabilirdi.</p>

      <p class="calibre2">Sudan oluşan o açık alanın üzerinde bir köprü halinde uzun bir buz kütlesi vardı ve onları kristal kuleye doğru daha dosdoğru bir yola sokuyordu.</p>

      <p class="calibre2">Köprüyü geçtiklerinde bir araya doluşmuş buzullardan oluşan başka bir alana çıktılar ve karşılarında, taş çatlasa çeyrek mil ötelerinde Cryshal-Tirith yükselmekteydi.</p>

      <p class="calibre2">Drizzt, Guenhwyvar'ı bir kez daha çağırdı. Cattibrie, alanı daha iyi taramak için en yakında bulunan tepenin üzerine tırmanırken, Bruenor Stumpef i yere devirip üzerine oturdu.</p>

      <p class="calibre2">Kule geniş bir buzulun üzerinde, doğal aysbergin on metre boyunda ve koni şeklindeki zirvesinin arka kısmında duruyordu. Cattibrie, kendisinin ve dostlarının o buzula güneybatıdan, yaklaşık dört metre genişliğindeki dar bir buz uzantısı üzerinden varacaklarını tahmin etti.</p>

      <p class="calibre2">Kulenin tam batısında bulunan bir diğer aysberg, muhtemelen ana alana atlayabilecekleri kadar yakındı, ama bunun dışında iblisin kalesinin etrafı okyanusla çevrelenmişti.</p>

      <p class="calibre2">Cattibrie başka bir yer daha tespit etti: koni şeklindeki zirvenin güney yüzünde, buzulun öbür tarafında bulunan kulenin neredeyse tam karşısında duran bir mağara girişiydi bu. Buzulun güney kısmındaki geniş ve düz alandan en az bir adam boyu yüksekliğindeydi, ki kısa bir süre içinde bir katliam sahnesine dönüşecek gibi görünüyordu. Kadın herşeyi kabullenmiş bir şekilde iç geçirerek aşağı indi ve bütün bunları dostlarına anlattı.</p>

      <p class="calibre2">"Errtunun tebaası, en son düzlüğü aştıktan kısa süre sonra bizi karşılayacaktır," diye mantık yürüttü Drizzt ve Cattibrie başını sallayarak onun her sözünü onayladı. "Mağara girişine kadar onlarla savaşmamız gerekli, hatta içeride daha da fazlası olacaktır."</p>

      <p class="calibre2">"Haydi bitirelim şu işi öyleyse," diye homurdandı Bruenor. "Lanet olasıca ayaklarım üşümeye başladı!"</p>

      <p class="calibre2">Cattibrie, sanki birkaç farklı seçenek duymak istiyormuş gibi Drizzt'e baktı. Fakat pek az seçenekleri varmış gibi görünüyordu. Aradaki mesafeyi sıçramak her ne kadar Cattibrie, Drizzt ve Guenhwyvar için mümkün olsa da, ağır zırhı içindeki Bruenor ve Regis bunu başaramazdı.</p>

      <p class="calibre2">Ve eğer o yöne doğru giderlerse —sadece yürüyebilen— Stumpet yalnız kalırdı.</p>

      <p class="calibre2">"Bir dövüşte pek de işe yaramam," dedi Regis sessizce.</p>

      <p class="calibre2">"Bu seni daha önce hiç durdurmamıştı!" diye uludu Bruenor, yanlış anlayarak. "Burada öylece oturup—"</p>

      <p class="calibre2">Dikkâte değer derecede hünerli biri olan buçukluğun aklında önemli ve değerli bir şey olduğunu tahmin eden Drizzt elini kaldırarak cüceyi durdurdu.</p>

      <p class="calibre2">"Eğer Guenhwyvar beni o açık alanın öteki tarafına geçirebilirse, sessizce kuleye girebilirim," diye açıkladı buçukluk.</p>

      <p class="calibre2">İhtimalleri düşünmeye başlayan dostların yüzleri aydınlandı.</p>

      <p class="calibre2">"Daha önce Cryshal-Tirith'in içinde bulunmuştum," diye devam etti Regis. "Kulenin içinde yolumu nasıl bulacağımı ve eğer ona ulaşabilirsem kristal parçasını nasıl mağlup edebileceğimi biliyorum." Bunu derken Drizzt'e baktı ve başını salladı. Drow, Bryn Shander'in kuzeyindeki ovada Akar Kessel'in kulesini mağlup ettiğinde Regis onunla birlikteydi.</p>

      <p class="calibre2">"Zayıf bir olasılık," diye belirtti Drizzt.</p>

      <p class="calibre2">"Evet," diye nahoşça hemfikir oldu Bruenor. "Bir tanar'ri güruhunun ortasına bodoslama dalmak gibi değil."</p>

      <p class="calibre2">Bu sözler, grubun —her ne kadar gergince olsa bile— gülmesini sağladı.</p>

      <p class="calibre2">"Stumpefi bırak da ayağa kalksın," dedi Drizzt, Bruenor'a. "Bizi, Errtu her ne planladıysa onun içine götürecek. Ve sen," diye ekledi, buçukluğa bakarak, "Mielikki'nin hizmetkârı ve kolcuların başı olan Gwaeron Windstorm seninle birlikte olsun. Guenhwyvar seni karşıya geçirecek.</p>

      <p class="calibre2">Bilmelisin ki, küçük dostum, eğer başarısız olursan ve Crenshinibon mağlup edilmezse Errtu çok daha güçlü olacak!"</p>

      <p class="calibre2">Regis kararlılıkla başını salladı ve Guenhwyvafm ensesindeki yelelere sıkıca tutundu. Tek şansının buzula hızla ve gizlice geçmek olduğunu düşünerek grubun yanından ayrıldı. Engebeli arazide ilerleyen buçukluk ile kedi kısa süre içinde gözden kayboldular. İşin çoğunu Guenhwyvar yaptı, pençeleri buza derince batıyor ve bulabildiği yerlere tutunuyordu. Regis sadece panteri tutmaya devam etti ve çok büyük bir yük olmamak için bacaklarını yeterince hızlı hareket ettirmeye çalıştı.</p>

      <p class="calibre2">Dik bir koninin kayganlaşmış arka tarafından aşağı inerlerken neredeyse felaketle karşı karşıya kalacaklardı. Guenhwyvar pençesini sapladı, ama Regis tökezledi ve yere düştü. Kedinin yanından kayarak geçerken aldığı hız kediyi tutunduğu yerden etti. Son sürat aşağı, karanlık sulara doğru kaydılar. Regis haykırışını zaptetti, ama gözlerini kapadı ve buzdan ölümüne çakılmayı bekledi.</p>

      <p class="calibre2">Guenhwyvar ölümcül derecede soğuk olan denizden sadece birkaç santim evvel tutunacak başka bir yer buldu.</p>

      <p class="calibre2">Sarsılan ve berelenen ikili kendilerini yukarı çekip tekrar yola koyuldular. Regis cesaretini topladı ve görevinin önemini kendisine tekrar tekrar hatırlatarak korkularını bastırdı.</p>

      <p class="calibre2">Yol arkadaşları, Cryshal-Tirith'in bulunduğu iri buzula giden en son buz kütlesini aşarken ne kadar da saldırıya açık olduklarını fark ettiler.</p>

      <p class="calibre2">İzlendiklerini seziyor, feci bir şeyin yaşanmak üzere olduğunu hissediyorlardı.</p>

      <p class="calibre2">Drizzt, Stumpet'in daha hızlı gitmesini sağlamaya çalıştı. Bruenor ile Cattibrie ise koşarak öne geçti.</p>

      <p class="calibre2">Errtunun tebaası, mağara girişinin önüne ve buzdan yükseltilerin</p>

      <p class="calibre2">arkasına sinmiş bir halde beklemekteydi. İblis hakikaten de grubu izliyordu, Crenshinibon da öyle.</p>

      <p class="calibre2">Ziynet, pek az kazanç uğruna bu kadar çok şeyi riske attığı için balorun bir ahmak olduğunu düşünüyordu. Stumpet'e bağlanmak, esir cücenin gözlerinden görmek ve düşmanlarının tam olarak nerede olduğunu bilmek için mücevherli yüzüğü kullandı.</p>

      <p class="calibre2">Aniden Cryshal-Tirith'in en tepesi şiddetli bir kırmızı renkte parlamaya başladı ve yaklaşan fırtınanın griliğini pembe bir sise dönüştürdü.</p>

      <p class="calibre2">Cattibrie, Drizzt'e seslendi; Bruenor kadını sıkıca tuttu ve onu ileri doğru ittirip yere devirdi.</p>

      <p class="calibre2">Drizzt, Stumpet'e omuz attı ama sadece geri sekti. Hızla yanından geçti —hareket etmesi gerekliydi— derken kulenin tepesinden bir alev huzmesi üşkınp drowun önündeki buzdan yola düştüğünde Drizzt yavaşlamak için çaresizce kaydı.</p>

      <p class="calibre2">Alanı buhar kapladı ve dramın afallamasına sebep oldu. Drizzt tamamıyla duramazdı, böylece haykırarak ileri atıldı. Tüm gücüyle sıçrayıp yuvarlandı.</p>

      <p class="calibre2">Sadece şansı onu kurtarmıştı. Kuleden fışkıran alev huzmesi aniden durdu ve sonra yeniden başladı, bu sefer cüce rahibenin üzerinden aşıp onun arkasında başka bir buz parçasını yardı. Darbenin şiddetiyle havaya buz parçalan yükseldi ve buhar bulutu daha da kesifleşti. Artık bölünmüş olan buz kütlesi, suyun üzerinde yüzen iki yüz metrekarelik bir buz kütlesi güneydoğuya doğru süzülmeye ve yavaşça dönmeye başladı.</p>

      <p class="calibre2">Stumpet'in gidecek bir yeri yoktu, bu sebeple, yüzünde duygusuz bir bakışla kıpırtısız bir şekilde durdu.</p>

      <p class="calibre2">Ana buzulun üzerinde duran üç yoldaş bir kez daha ayağa kalkıp koşmaya başlamıştı.</p>

      <p class="calibre2">"Solda!" diye seslendi Cattibrie, merkezi koninin yan tarafını teşkil eden çıkıntının üzerinden bir yaratığın tırmandığını görünce. Feci yaratığı görünce kadının sözleri neredeyse boğazına düğümlenecek gibi oldu.</p>

      <p class="calibre2">Cehennem canlılannın en düşük seviyelilerinden birisi olan mane adındaki türdendi. Ana Madde Düzlem'den bir ucubenin ölü ruhuydu bu. Donuk beyaz derisi dışan sızan sıvılarla şişip kabarmıştı ve postuna çok bacaklı parazitler yapışmıştı. Boyu sadece bir metre, yani Regis kadardı, ama bariz bir şekilde keskin olan uzun pençeleri ve feci dişleri vardı.</p>

      <p class="calibre2">Cattibrie tek bir gümüş kuyruklu ok atarak onu alaşağı etti. Ama yaratığın yandaşlarından oluşan bir grup, kendi güvenliklerini biraz olsun umursamadan onun hemen ardından çıkıntının arkasından belirdi.</p>

      <p class="calibre2">"Solda!" diye tekrar haykırdı kadın, ama Drizzt ve Bruenor onun sözlerine kulak verecek durumda değildi.</p>

      <p class="calibre2">Zira sadece otuz metre ötede olan mağara ağzından dışarı daha fazla mane çıktı ve insan ile dev bir sineğin korkunç bir karışımı gibi görünen iki tane kanatlı iblis, bu güruhun üzerinde uçmaya başladı.</p>

      <p class="calibre2">Bruenor en yakındaki iblisleri baltasını şiddetle savurarak karşıladı.</p>

      <p class="calibre2">İndirdiği tek darbe işe yaradı, ama yok edilen iblis, yere devrilip ölmek yerine, cücenin derisini ve ciğerlerini yakan zehirli, asitli bir duman bulutu halinde infilak etti.</p>

      <p class="calibre2">"Lanet bataklık orklan," diye homurdandı kızıl sakallı cüce ve hiç de durdurulmuş değildi. Hızlı bir başarı sergileyerek ikinci ve üçüncü bir iblisi de hakladı ve havayı dumana boğdu.</p>

      <p class="calibre2">Drizzt manelere darbe indirip öyle hızlı kaçıyordu ki habis duman bulutları ona dokunamıyordu bile. İblislerin bir sırasını alaşağı etmişti, ama derken uçan tanarrilerden —ki onlara chasme deniliyordu— birisi alçak dalışa geçtiğinde ondan sakınmak için kendisini yüzükoyun yere atması gerekti</p>

      <p class="calibre2">Drow tekrar ayağa kalktığında, bir mane grubu etrafını sarmış ve uzun, feci pençelerini ona doğru uzatmaya başlamıştı.</p>

      <p class="calibre2">Uçan iblislerin görüntüsü karşısında Cattibrie'ın yine içi kalktı.</p>

      <p class="calibre2">Daha şimdiden yarım düzine mane haklamıştı, ama artık ilgisini o feci böceklere çevirmesi gerekliydi.</p>

      <p class="calibre2">Hızla döndü ve en yakmdakine bir ok attı. Neredeyse noktasal bir atış yapmıştı ve attığı ok iblisi geriye doğru firlatıp yere çakılmasını sağladığında genç kadın rahatlayarak nefes verdi.</p>

      <p class="calibre2">Fakat onun yoldaşı gitmiş, yaptığı iblis büyüsüyle öylece görünürden kaybolmuştu.</p>

      <p class="calibre2">Sessizce Cattibrie'in arkasında belirdi.</p>

      <p class="calibre2">Regis ile Guenhwyvar bu kargaşayı fark ettiler, parlayan beyaz alev huzmelerini ve bunu takiben patlak veren savaşı gördüler. Adımlarını ellerinden geldiğince hızlandırdılar, ama zemin hiç elverişli değildi.</p>

      <p class="calibre2">Buçukluk yine sadece tutunuyor ve hızla koşan Guenhwyvar'ın kendisini çekmesine izin veriyordu. Regis sağa sola çarpıp sekmesine rağmen hiç şikâyet etmedi. Her ne acı hissediyorsa, dostlarının daha kötüsünü hissettiğinden emindi.</p>

      <p class="calibre2">"Arkanda!" diye haykırdı Bruenor, mane güruhunun içinden hışımla çıkarak. Sefil yaratıklardan birisi cüceye sıkı sıkıya yapışmıştı, pençeleri ensesine derince batmıştı, ama Bruenor bunu hiç umursamıyordu.</p>

      <p class="calibre2">O anda önemli olan tek şey Cattibrie idi ve kızının başı feci şekilde belâdaydı. Cüce, onun arkasında duran iblise yetişemezdi, ama okuyla aşağı düşürdüğü iblis ayağa kalkmış yürümekteydi ve Bruenor ile sevgili kızının tam arasında duruyordu.</p>

      <p class="calibre2">Durmak için hiç de iyi bir yer seçmemişti.</p>

      <p class="calibre2">Chasme saldırdığı anda Cattibrie topukları üzerinde döndü.</p>

      <p class="calibre2">Omzuna yediği sert darbeyi kabul ederek onunla birlikte kedisini savurdu ve ayaklarını tekrar buzlu zemine koymadan önce iki tam parende attı.</p>

      <p class="calibre2">Bruenor'un hızla dönerek gelen baltası chasmenin sırtına tüm gücüyle saplanıp yaratığı ikinci kez yere devirdi. İnatçı yaratık hâlâ ayağa kalkmaya çalışıyordu, ama koşarak gelen cüce derhâl üzerine çullanarak onu yere mıhladı ve silahını kavradı. Baltasını koparırcasına serbest bıraktı ve arka arkaya darbeler indirerek chasmeyi buzun üzerine yığdı, bembeyaz zemini yeşil ve sarı kanlarla boyadı.</p>

      <p class="calibre2">Diğer küçük iblis, hâlâ hiddetli cücenin sırtında duruyor, tırmık atıp ısırıyordu. Gerçek bir hasar vermeye yeni başlamıştı, ama drowun palasından gelen darbeyle ani bir şekilde saldırısı sona erdi.</p>

      <p class="calibre2">Hayatta kalan chasme bir kez daha havaya yükselmişti ve Cattibrie okunu gerip nişan almıştı. Acımasız bir atış kaydetti ve iblis pes etti. Onun hemen üzerinden geçip çıkıntıyı aştı ve buzulun arka tarafına uçta Uçan iblisi yayıyla takip etmek için dönen Cattibrie, yayını aşağıya, başka bir hedefe, o sırada çıkıntının kenarından aşağı inmiş olan yirmi maneden birisine doğru indirmek zorunda kaldı.</p>

      <p class="calibre2">Bruenor'un ayaklarının dibindeki chasme sanki sönüyor gibiydi, hakikaten de iblisin vücudunun, sanki içindeki sıvıyı akıtan bir su tulumu gibi sönüşünü tarif edecek başka bir söz yoktu.</p>

      <p class="calibre2">Drizzt cüceyi çekerek ayağa kaldırdı ve sertçe döndürdü. Cattibrie'm yüzleştiği acil tehdit durdurulmuştu, ama yer kaybetmişlerdi ve üzerlerinden sıvılar akıtan mane güruhu tekrar bir araya toplanmıştı.</p>

      <p class="calibre2">İki deneyimli dost için bu hiç sorun değildi. Hızla yana doğru attıkları bir bakış, Cattibrie'ın kanattaki grubu kontrol altında tuttuğunu görmelerini sağladı. Böylece yan yana hücuma geçtiler ve düşük seviyeli tanafrilerin en yakındaki saflarını paramparça ettiler.</p>

      <p class="calibre2">İşin çoğunu, kesip biçen ölümcül palaları ve hızlı ayaklarıyla Drizzt yaptı. İleri uzanan kolları kesip kopartarak ve gözü dönmüş bir şekilde hamleler yaparak sadece birkaç saniye içinde altı tanesini alaşağı etti.</p>

      <p class="calibre2">Drow bir saniye sonra rakibinin değiştiğini pek fark etmedi, tabii çılgınca savurduğu kılıçları, sadece bir değil, birbirinden ayrı üç çınlama sesiyle savuşturulana kadar.</p>

      <p class="calibre2">Düşük seviyeli iblislerin, şimdi Drizzt Do'Urden ile yüzleşen altı kollu canavardan saygıyla uzak durmasıyla birlikte bu bölgedeki güruh seyrelmişti.</p>

      <p class="calibre2">Cattibrie bu dövüşü gördü ve dramın içinde bulunduğu zor durumu anladı. Sağa doğru depara kalkıp kıyıya koşturdu. Atış yapabileceği bir açı yakalamaya çalışıyordu ve o anda buzuldan on beş metre uzaktaki yüzen buz kütlesinin üzerinde gözlerini hiç kırpmadan duran Stumpet'e dikkât etmedi. Yaralı omzundan kan fışkırmaya devam ediyordu —bir chasmenin darbesi hakikaten de feci olurdu— ama durup da onu bandajlayacak durumda değildi.</p>

      <p class="calibre2">Kadın kayarak bir dizinin üzerine çöktü. Zor bir açıdaydı, özellikle de onunla altı kollu tanar'ri arasında hızla hareket eden drow varken daha da zorlaşıyordu. Ama Cattibrie, Drizzt'in onun bu atışı denemesini istemek bir yana dursun, bu atışı denemesine ihtiyacı olduğunu biliyordu.</p>

      <p class="calibre2">Taulmaril yukarı kalktı, Cattibrie'ın parmaklan okun sap kısmının arkasında, yayın kirişi üzerinde yerini buldu.</p>

      <p class="calibre2">"Drow kendi savaşını vermez mi?" diye kadının arkasından bir ses geldi, derin, gırtlaktan çıkan bir sesti bu. "Bu konuda konuşmalıyız." Bu, glabrezu Bizmatec idi.</p>

      <p class="calibre2">Cattibrie ileri atıldı ve yayı korumak, daha da önemlisi hazırladığı okun sağlamlığını korumak için kolunu gerebildiği kadar gererek omzunu öne doğru eğdi. Cattibrie yine dönüşünü tamamlamadan önce atışını yaptı ve omzundan kıpkırmızı kanlar fışkırırken yüzünü acıyla buruşturdu.</p>

      <p class="calibre2">Gümüş kuyruklu ok glabrezunun iri bacağının iç kısmını yarıp geçtiğinde Cattibrie'in en yeni rakibinin yüz ifadesi hayretten ıstıraba dönüştü.</p>

      <p class="calibre2">Cattibrie irkildi, zira ok sudan sekerek uçmaya devam etti ve yüzen buz kütlesine, hiçbir şeyin farkında olmayan Stumpet'in sadece birkaç metre ötesine saplanıp kaldı. Fakat kadın, okun gidişini izleyerek zaman kaybetmemiş olması gerektiğini fark etti, zira dört metre boyundaki bir kas ve kıskaç yığını olan glabrezu hiddetle kükredi ve Cattibrie ile arasındaki mesafeyi attığı tek bir uzun adımda kapayıverdi.</p>

      <p class="calibre2">Kadını kolayca ikiye bölecek canavar pençesi dalışa geçti ve Cattibrie'in ince, korunmasız beline doğru uzandı.</p>

      <p class="calibre2">Cattibrie yaptığı tek bir akıcı hareketle elini yay ve kirişin arasından uzattı, vücudunun öbür tarafına uzandı ve Khazid'hea'yı kınından çekti.</p>

      <p class="calibre2">Cattibrie haykırdı ve beyhude yere geri düşmeye çalıştı, bu sırada kılıcı iblisin kıskaçları arasına bir kıskı gibi koyup saldırıyı savuşturmayı umarak kılıcıyla zayıf bir ters darbe vurdu.</p>

      <p class="calibre2">Çok keskin olan Khazid'hea, kıskacın iç kısmına vurdu ve dosdoğru yararak yoluna devam etti.</p>

      <p class="calibre2">'Unutulduğumdan korkuyordum!' diye Cattibrie'a belirtti bilinçli kılıç.</p>

      <p class="calibre2">"Asla," diye sertçe yanıtladı kadın.</p>

      <p class="calibre2">Bizmatec yeniden uludu ve iri kolunu ileri savurdu. Bu sırada geriye kalan kıskaçlarıyla Cattibrie yere düşürdü. Glabrezu kadının üzerine çullandı ve onu ezmek için iri ayaklarından birisini havaya kaldırdı.</p>

      <p class="calibre2">Hızla ve kesin bir şekilde yukarı kalkan Khazid'hea, iblisin bu hareketi üzerinde bir kez daha düşünmesini sağladı ve bunu yaparken Bizmatec'in iri ayağındaki parmaklardan birisini kesip koparttı.</p>

      <p class="calibre2">Glabrezu yine hiddetle uludu. Bizmatec geri sıçradı ve Cattibrie ayağa kalkıp kendisini bir sonraki saldırıya hazırladı.</p>

      <p class="calibre2">Bunu takip eden saldırı kadının beklediği türden değildi. Bizmatec ölümlülerle, özellikle de insanlarla oyuncak gibi oynamaya, onlara işkence etmeye ve en sonunda onları parçalara ayırıp lime lime etmeye bayılırdı.</p>

      <p class="calibre2">Yaralı tanafri, bu kadının öyle taktikler için çok çetin olduğuna karar verdi.</p>

      <p class="calibre2">Ve böylece Bizmatec büyülü güçlerine başvurdu Cattibrie arka tarafta duran ayağının altından kaydığını hissetti ve dengesini toplamaya çalıştığında, artık buzun üzerinde durmadığını, havada asılı olduğunu fark etti.</p>

      <p class="calibre2">"Hayır, seni hilekâr, köpek suratlı, duman emici!" diye beyhude yere itiraz etti Cattibrie.</p>

      <p class="calibre2">Bizmatec iri elini savurdu ve Cattibrie havaya yükseldi, şimdi üç metre yüksekteydi ve açık suyun üzerine doğru süzülüyordu. Kadın meydan okurcasına hırladı. İblisin aklından ne geçtiğini anlayan kadın, Khazid'hea'yı tek eliyle bir kılıçtan çok bir mızrakmış gibi tuttu ve yana, Stumpet'in üzerinde durduğu buz kütlesine doğru fırlattı. Kılıç cücenin hemen yanında buza saplandı ve kabzasına kadar gömüldü.</p>

      <p class="calibre2">Cattibrie ona bakmıyor, dengesini geri kazanmak ve yayını hazırlamak için debeleniyordu. Bunu başardı, ama Bizmatec sadece güldü ve büyülü enerjisini serbest bıraktı.</p>

      <p class="calibre2">Cattibrie buz gibi suya 'floş' diye çakıldı, derhâl nefesini kaybetti ve ayak parmaklannın hızla uyuşmaya başladığını hissetti.</p>

      <p class="calibre2">"Stumpet!" diye cüceye haykırdı Cattibrie; Khazid'hea da rahibeye sesleniyor, kılıcı buzun içinden çekip çıkartması için ona yalvanyordu.</p>

      <p class="calibre2">Stumpet duygusuz bir şekilde öylece durdu, etrafındaki tehlikeli sahneden tam anlamıyla habersizdi.</p>

      <p class="calibre2">Bruenor, Cattibrie'in basma ne geldiğini anladı. Cüce, kadının havaya yükseldiğini görmüş, 'floş' sesini duymuş ve bunun ardından Cattibrie'ın Stumpet'e seslenişini işitmişti. Bruenor'un bütün babalık içgüdüleri koşarak savaşı terk etmesini ve kızının ardından suya dalmasını söylüyordu, fakat yine de bunun pervasızca bir hareket olacağını biliyordu. Sadece kendisim öldürmekle kalmaz (ki Cattibrie söz konusuyken kendi güvenliğine hiç aldırış etmezdi) kızının da sonunu getirirdi. Bruenor'un, Cattibrie için yapabileceği tek şey savaşı hızla kazanmaktı ve böylece cüce gözü dönmüş bir şekilde manelere girişti, kudretli baltasıyla düşmanlannı neredeyse tam ortadan ikiye bölmeye ve bir yandan haykırmaya başladı. Kaydettiği başarı etkileyiciydi ve cücenin etrafındaki alan san renkli gaz bulutlarıyla dolmuştu.</p>

      <p class="calibre2">Bruenor'un şansı, aniden yükselen bir alev patlamasıyla donuverdi.</p>

      <p class="calibre2">Cüce geriye doğru düşüp haykırdı, bir anlığına afalladı ve yüzü parlayan ateşten dolayı kıpkırmızı kesildi. Kafasını sertçe salladı ve kendisine geldi.</p>

      <p class="calibre2">Bu sırada Bizmatec dövüşe katılmıştı. İri iblis sağ pençesinden geriye kalanlarla Bruenor'un kafasına vuruyor ve sol taraftaki kıskaçlan hızla öldürmek için cücenin boğazına doğru uzanıyordu.</p>

      <p class="calibre2">Drizzt hem Cattibrie'm, hem de Bruenor'un başına gelenleri işitti.</p>

      <p class="calibre2">Drow, suçluluk duygusunun duyulanna sinsice sokulmasına izin vermedi.</p>

      <p class="calibre2">Drizzt Do'Urden dünyadaki bütün kederden kendisinin sorumlu olmadığını ve dostlannm kendi seçtikleri yolu takip edeceklerini uzun zaman önce Öğrenmişti. Drizzt'in hissettiği tek şey hiddetti, basit ve katıksız bir hiddet. Damarlanna adrenalin hücum etti ve çok daha iyi savaşmasını sağladı.</p>

      <p class="calibre2">Ama bir kişi nasıl olur da altı ayn saldınyı savuşturabilirdi?</p>

      <p class="calibre2">Parıltı sola, sola, sola, sonra sağa savruldu ve her bir hareketiyle hızla gelen bir kılıcı savuşturdu. Drizzt'in açlıkla nabız gibi atan diğer palası, dikey bir şekilde aşağı indi ve ucu yere bakar hale gelerek rnarilifhin iki kılıcım aynı anda durdurdu. Parıltı öteki tarafa doğru uçarak hamleyi önlemek için yerini aldı ve sonra araya girmek için aşağı doğru döndü. Sonra Marilith yan yarıya dönüp yeşil, pullu kuyruğunu savurarak Drizzt'e çelme takmaya çalışınca drow, sadece içgüdüsüyle hareket ederek mümkün olduğunca yükseğe sıçradı.</p>

      <p class="calibre2">Avantajı eline geçiren Drizzt yere değdiği anda, palalarım çılgınlar gibi saldırı hamleleriyle savurarak dosdoğru ileri koşmaya başladı. İblisin altı kılıcının açılarının ötesine geçmiş olsa bile, Marilith öylece —pat diye!— ortadan kaybolduğunda ve hemen arkasında yeniden belirdiğinde saldırısı başarısız oldu.</p>

      <p class="calibre2">Drizzt iblisler hakkında bu harekete tepki verecek kadar bilgi sahibiydi. Hedefi gözden kaybolduğu anda kendisini ileri fırlatıp dalışa geçti ve ayağını yere koyarken vücudunu büktü. Kana susamış olan palası, Drizzt ayağa kalkarken yan taraftan savruldu ve kendisine haddinden fazla yaklaşan bir iblisi kesti. Ama Drizzt bu saldırıya devam etmedi, yönünü değiştirmek, Marilith ile tekrar yüzleşmek için hızlı ayaklan çoktan buzun üzerinde dönmeye başlamıştı.</p>

      <p class="calibre2">Neredeyse bir mucize, tam anlamıyla imkânsız gibi görünüyordu, ama ilk darbeyi Drizzt indirdi. Parıltı, Marilith'in çok sayıdaki omuzlarından birisine vurdu ve o kolu etkisiz bıraktı.</p>

      <p class="calibre2">Artık drowun yüzüne doğru savrulan beş kılıç vardı ve Drizzt geri çekilmek zorunda kaldı.</p>

      <p class="calibre2">Regis ile Guenhwyvar en sonunda iki buzul arasındaki kanalın en dar noktasına varmayı başardılar. Korkuya kapılan buçukluğun gözüne umutsuz bir sıçrayış olacakmış gibi görünüyordu. Daha da kötüsü, yeni bir problem belirmişti, zira karşılannda duran alan boş değildi ve kristal kuleye gizlice sokulma imkânı vermiyor, hızla o rezil manelerle doluyordu.</p>

      <p class="calibre2">Regis o noktada, dostlarını bulmaya çalışmayı denemek veya ölmüşlerse dosdoğru arkasını dönüp cüce madenlerine kadar tundra boyunca koşturmayı tercih ederek pes edebilirdi. Buçukluğun zihninde bir ordu dolusu cüceyle birlikte (daha doğrusu bir ordu dolusu cücenin arkasında!) buraya geri dönüşünün görüntüleri canlandı, ama kısa süre içinde bunun faydasız bir düşünce olduğunu fark etti.</p>

      <p class="calibre2">Regis, Guenhwyvafa sıkı sıkıya tutunuyordu ve sadık panterin yavaşlamaya dahi niyeti olmadığını anladı. Buçukluk daha da sıkıca tutundu. Regis korkuyla haykırdı. Büyük kedi havaya sıçrayıp karanlık suların üzerinden süzülerek uçmaya başladı, aradaki boşluğu aştı ve buzun üzerine sertçe düşüp kayarak en yakındaki manelerin dağılmasını sağladı.</p>

      <p class="calibre2">Guenhwyvar bu feci yaratıkların işini kısa sürede bitirebilirdi, ama panter görevim biliyordu ve zihnim sadece tek bir şeye yoğunlaştırarak dosdoğru ilerledi. Guenhwyvar, kendisine çılgınlar gibi tutunan ve dehşet içinde haykıran Regis ile birlikte koşmaya başladı. Sola ve sağa hamleler yapıp manelerden kaçındı ve onlan geride bıraktı. Sadece birkaç saniye içinde, bir çıkıntının üzerine çıktılar ve öteki taraftan aşağıya indiklerinde küçük, boş bir vadiye, Cryshal-Tirith'in alt kısmının hemen karşısına geldiler.</p>

      <p class="calibre2">Görünüşe bakılırsa, görüş mesafelerinden dışan çıkan avlarını takip edemeyecek kadar aptal olan maneler peşlerinden gelmemişti.</p>

      <p class="calibre2">"Çıldırmış olmalıyım," diye fısıldadı Regis, Akar Kessel Buzyeli Vadisi'ni istila ettiği zaman içine hapsolduğu kristal kuleye kafasını kaldırıp bakarken. Ve Kessel, her ne kadar büyücü de olsa, bir insandı. Bu sefer kristal parçasını bir iblis, büyük ve kudretli bir balor kontrol ediyordu!</p>

      <p class="calibre2">Regis dört köşeli kulenin üzerinde herhangi bir kapı göremiyordu ve göremeyeceğini de biliyordu. Kulenin ek savunmalanndan birisi de, Cryshal-Tirith'in girişinin kulenin bulunduğu düzlemin yaratıklanna görünmemesiydi, tabii kristal parçasının sahibi müstesna. Regis kapıyı göremezdi, ama Astral Düzlem'in bir yaratığı olan Guenhwyvar kesinlikle görebilirdi.</p>

      <p class="calibre2">Regis tereddüt etti ve Guenhwyvar'ı bir anlığına durdurmayı başardı.</p>

      <p class="calibre2">"Muhafızlar var," diye açıkladı buçukluk. En son Cryshal-Tirith'in içinde bulunan devasa, güçlü trolleri hatırladı ve Errtu'nun ne gibi canavarlar dikmiş olabileceğini düşündü.</p>

      <p class="calibre2">Buçukluk konuşurken, ikili bir vızıltı duydu ve kafalanm kaldırıp yukan baktılar. Bir chasme çıkıntının kenanndan aşıp üzerlerine doğru dalışa geçtiğinde Regis neredeyse korkudan bayılacaktı.</p>

      <p class="calibre2">Kafasına vurulmasına hiç aldınş etmeyen Bıuenor, baltasını kaldırdı ve boğazını kapmaya gelen kıskacı önledi. Cüce dosdoğru ileri hücum etti, ya da en azından bunu denedi. Saldırısı işe yaramayınca, akıllıca davranıp yönünü değiştirdi ve hızla taktiksel bir şekilde geri çekildi.</p>

      <p class="calibre2">"Daha büyük canavar, daha büyük hedef," diye hırladı Bruenor, kafasındaki tek boynuzlu miğferi doğrultarak. Baltasını hızla yana savurup birkaç mane devirdikten sonra, biraz olsun korku emaresi göstermeyerek dosdoğru Bizmatec'e hücum etti.</p>

      <p class="calibre2">Dört kollu glabrezu, onun hücumunu yarım pençesi ve yumruk halindeki iki eliyle karşıladı. Bruenor bir darbe indirmeyi başardı, ama bunun karşılığında iki yumruk yedi. Afallayan cüce, iblisin sağlam olan kıskacı tekrar dalışa geçtiğinde sadece onu izlemekle yetindi.</p>

      <p class="calibre2">Cücenin hemen yanından gümüş renkli bir ışık huzmesi geçti ve ok iblisin geniş göğsüne saplanıp Bizmatec'in birkaç adım gerilemesini sağladı.</p>

      <p class="calibre2">Cattibrie orada duruyor, hâlâ suyun içinde debeleniyor, yan çevirdiği Taulmaril'i atış yapabilecek kadar uzun bir süre suyun dışında tutabilmek için yükseliyordu. Yay ile arış yapmak zaten başlı basma güç bir şeydi, ama kızın hedefi bulması...</p>

      <p class="calibre2">Bruenor, kadının tekrar nasıl yükseldiğini, imkânsız görünen o yüksekliğe nasıl çıktığını anlayamadı. Tabii, Cattibrie'ın ayağını suyun içine batık duran bir buz kütlesine koymuş olduğunu fark edene kadar. Kadın yükselip ölümcül oklarından birini daha fırlattı.</p>

      <p class="calibre2">Bizmatec uludu ve sendeleyerek bir adım daha geriledi.</p>

      <p class="calibre2">Cattibrie da neşeyle uludu, ama onun haykırışı içten değildi. İblisten intikamını bir nebze olsun alabildiği ve babasına yardım edebildiği için memnundu, ama bacaklarının daha şimdiden uyuşmuş olduğunu, omzunun kanamaya devam ettiğini ve çok uzun süre bu dövüşte kalamayacağını görmezden gelemezdi. Etrafındaki kara ve soğuk sular, sonu gelmiş kadını yiyip yutmak için sabırsızlıkla bekleyen bir avcı hayvan gibiydi.</p>

      <p class="calibre2">Üçüncü atışı hedefi kaçırdı, ama yakın düştü ve Bizmatec aniden eğilmek zorunda kaldı. İblis vücudunu büküp eğildi, sonra alnını Bruenor'un hızla savrulan baltasının tam karşısına getirmiş olduğunu fark edince gözleri dikkâte değer derecede genişledi.</p>

      <p class="calibre2">Patlayan darbe Bizmatec'i dizlerinin üzerine çökertti. Bruenor baltasını kopartırcasma çıkarttığında iblis bir şeyin sertçe çekildiğini hissetti.</p>

      <p class="calibre2">Sonra bir darbe daha geldi ve yan tarafta glabrezunun yardımına koşmaya çalışan maneleri gümüş kuyruklu bir ok hakladı. Errtu şimdi neredeydi?</p>

      <p class="calibre2">Derken üçüncü darbe indi ve Bizmatec'in ruhu, onu yüz yıllık sürgünü için Cehennem'e geri götürecek olan koridorda hızla kayarken dünya sönmeye, kararmaya başladı.</p>

      <p class="calibre2">Bruenor, glabrezudan geriye kalan kara dumanın içinden yenilenmiş bir hiddetle çıktı ve manelenn hızla incelen saflarına saldırarak Drizzt'e doğru yolunu açtı. Drowu göremiyordu, ama çeliğin çınlayışını, imkânsız bir hızla tekrar tekrar kılıca çarpan başka bir kılıcın sesini duyabiliyordu.</p>

      <p class="calibre2">Cattibrie'ı şöyle bir görmeyi başarabildi ve kalbi umutla doldu. Zira kızı bir şekilde Stumpet'in olduğu buz kütlesine ulaşmayı başarmıştı "Haydi cüce," diye homurdandı Bruenor heyecanla. "Tanrını bul ve kızımı kurtar!"</p>

      <p class="calibre2">Cattibrie debelenmeye devam ederken Stumpet hiç kıpırdamadı.</p>

      <p class="calibre2">Kadın, tıpkı babası gibi, savaş alanına doğru hızla, zarafetle buzun üzerinde ilerleyen diğer bir iri sureti fark edemeyecek kadar meşguldü.</p>

      <p class="calibre2">Errtu, mağara girişinin kısa bir mesafe gerisinden bütün bunları katıksız bir eğlence içinde izlemekteydi. Bizmatec yokluğa geri gönderildiğinde iblis bir şey kaybettiğim düşünmedi, chasmeyi pek umursamıyordu ve maneler hiç umurunda değildi. Balorun canını bir tek, Drizzt ile çılgınlar gibi mücadele etmekte olan Marilith sıkıyordu, çünkü Errtu onun drowu öldüreceğinden korkuyordu. Generalleri ve askerlerine gelince, yerlerine yenisi getirilebilirdi, hem de kolayca. Cehennem'de hevesle bekleyen iblisler kıtlıkta değildi.</p>

      <p class="calibre2">'O zaman bırakayım da yoldaşlar buzuldaki açık alanda savaşı kazansın,' diye karara vardı Errta Kadın çoktan savaş dışı kalmış, cüce ise yaralanmıştı. Ve Drizzt, her ne kadar iyi dövüşse de kesinlikle yorulmaya başlıyordu. Drizzt mağaraya girdiğinde muhtemelen tek başına olacaktı ve yalnız başına hiçbir ölümlü, hatta bir drow elfı bile, kudretli balorun karşısında duramazdı.</p>

      <p class="calibre2">İblis gaddarca gülümsedi ve devam eden dövüşü izledi. Eğer Marilith çok fazla avantaj kazanırsa Errtu'nun araya girmesi gerekecekti.</p>

      <p class="calibre2">Crenshinibon da savaşı büyük bir ilgiyle izlemekteydi. Ana dövüşe yoğunlaşmış olan kristal parçası, Cryshal-Tirith'in kapı eşiğine gelen düşmanların farkında değildi. Errtu'nun aksine, ziynet bu savaşın çabucak bitmesini, Drizzt ile dostlarının daha mağaraya yaklaşamadan önce basitçe yok edilmelerini istiyordu. Crenshinibon bir alev huzmesi daha yollamak isterdi —şu anda dövüşe tutuşmuş olan drow daha sabit bir hedef olurdu— ama ilk saldırısı kristal parçasını feci şekilde zayıflatmıştı. Ayrıca anti-büyü safir taşıyla mücadelesi de gücünü kurutmuştu. Crenshinibon sadece bu hasarın en sonunda iyileşeceğini umut edebilirdi.</p>

      <p class="calibre2">Fakat şimdi...</p>

      <p class="calibre2">Gaddar ziynet bir yol buldu. Errtu'nun zemine bıraktığı, mücevherden hücrenin içinde duran esir cüceye telepatik olarak seslendi.</p>

      <p class="calibre2">Buz kütlesinin üzerinde duran Stumpet en sonunda hareket etti ve hiçbir şey anlamayan Cattibrie, rahibenin kendisine yaklaştığım fark edince umutla gülümsedi.</p>

      <p class="calibre2">Cehennem'in asla son bulmayan savaşlarında, Marilithler diye bilinen iblisler generaller ve en iyi taktik ustaları olarak ün salmışlardı. Ama Drizzt kısa süre içinde, yedi kollu yaratığın hareketlerinin birbirileriyle o kadar da uyumlu olmadığını fark etti. Marilith'in hamleleri farklılık göstermiyordu, bunun sebebi ise altı ayn kılıcı uyum içinde savurmaya çalışan herkesin çekeceği zorluktu.</p>

      <p class="calibre2">Ve böylece drow daha iyi dövüşüyordu, fakat yaptığı savuşturmaların ardından kolları uyuşup karıncalanmaktaydı.</p>

      <p class="calibre2">Parıltı, sola, sola ve sağa giderek, yukarı aşağı savrulan diğer palanın hareketlerine uyum gösterdi ve Marilith'in kuyruğu, tahmin edildiği gibi, savrularak geldiğinde Drizzt havaya sıçramakta çabuk davrandı.</p>

      <p class="calibre2">İblis bir kez daha gözden kayboldu ve Drizzt hızla arkasını dönmeye karar verdi. Fakat Marilith'in onun bunu yapmasını bekleyeceğim fark edince, dosdoğru ileri saldırdı ve yaratık tam olarak az önce durduğu yerde tekrar belirdiğinde Drizzt ona şiddetli bir darbe indirdi.</p>

      <p class="calibre2">"Ah, oğlum benim,'' dedi Marilith, beklenmedik bir şekilde, geri çekilerek.</p>

      <p class="calibre2">Bu, Drizzt'in duraksamasına sebep oldu. Ama hâlâ hazır bir şekilde yere sinmiş duruyordu ve yanına yaklaşan iki maneye çifte darbe indirip onları gaz bulutuna dönüştürebilmeyi başardı.</p>

      <p class="calibre2">"Ah, oğlum benim," dedi iblis yine, cefakâr drowun çok iyi tanıdığı bir sesle. "Bu suretin ötesini göremiyor musun?" diye devam etti düşman.</p>

      <p class="calibre2">Drizzt derin bir nefes aldı, Marilith'in sol göğsüne açtığı derin, kanayan yarığa bakmamaya çalıştı ve aniden acaba ahmakça saldırıp saldırmadığını düşündü</p>

      <p class="calibre2">"Ben Zaknafein'im," diye devam etti. "Errtu'nun bir numarası bu, beni sana karşı savaşmaya zorlamak için... tıpkı Matron Malice'in Zin-carla yoluyla yaptığı gibi!"</p>

      <p class="calibre2">Bu sözler Drizzt'in afallamasına, ayaklarının birbirine dolaşmasına sebep oldu. Yaratık yavaş yavaş şekil değiştirmeye, altı kollu bir canavardan yakışıklı bir erkek drowa dönüşmeye başladığında Drizzt'in dizleri büküldü. Drizzt bu erkek drowu çok iyi tanıyordu.</p>

      <p class="calibre2">Zaknafein!</p>

      <p class="calibre2">"Errtu senin beni yok etmeni istiyor," dedi yaratık. Marilith yüzünde belirecek sırıtışı sakladı. Bu oyunu oynamak için Drizzt'in düşüncelerine sızmıştı ve her adımda Drizzt'in öncülük etmesine izin vererek o düşüncelerin gittiği yolu takip etmişti. Bunun balorun bir numarası olduğunu iddia ettiği anda Drizzt, Matron Malice'i düşünmüştü, artık her kimdiyse ve Zin-carla'yı, artık her neydiyse. Marilith bu oyunu oynamak için hazırdan da öteydi.</p>

      <p class="calibre2">Ve işe yarıyordu! Drizzt'in palaları aşağı indi. "Savaş onunla, baba!" diye haykırdı Drizzt. "Özgürlüğünü ondan kazan, Malice'e yaptığın gibi!"</p>

      <p class="calibre2">"Çok güçlü," diye yanıtladı Marilith. "O..." Yaratık gülümsedi ve ellerindeki iki kılıcı aşağı sarktı. "Oğlum!" diye geldi sakinleştirici, tanıdık ses.</p>

      <p class="calibre2">Drizzt neredeyse bayılacaktı. "Cüceye yardım etmeliyiz," dedi, onun hakikaten Zaknafein olduğuna ve babasının Errtu'nun zihinsel pençelerinden kurtulmayı başaracağına inanmaya gönüllüydü.</p>

      <p class="calibre2">Drizzt buna inanmaya gönüllüydü, ama bunun gibi alev yaratıklarını yok etmek için yaratılmış olan palası kesinlikle değildi. Pala, Marilith'in yarattığı illüzyonu "göremiyor" ve sakinleştirici sesi duymuyordu.</p>

      <p class="calibre2">Drizzt yana, Bruenor'a doğru bir adım atmıştı ki, kılıcın hâlâ nabız gibi atmaya devam ettiğini, hiç azalmayan açlığının dinmemiş olduğunu fark etti. Ayaklarını düzgün bir şekilde yere sabitleyebilmek için bir adım daha attıktan sonra babasının illüzyonunun üzerine atıldı ve hiddeti iki kat arttı.</p>

      <p class="calibre2">Marilith hızla doğal suretine geri döndüğünde Drizzt'i geri kalan beş kılıç karşıladı ve dövüş yeniden başladı.</p>

      <p class="calibre2">Drizzt doğuştan gelen büyüsüne başvurarak iblisi morumsu peri ateşiyle aydınlattı, ama Marilith gülümsedi ve büyülü enerjiyi defederek tek bir düşüncesiyle alevleri söndürdü.</p>

      <p class="calibre2">Drizzt arkasından gelen tanıdık sürtünme sesini duydu ve derhâl hem kendisinin, hem de yaratığın üzerine zifiri bir karanlık küresi yerleştirdi.</p>

      <p class="calibre2">Marilith onunla alay etti. "Göremediğimi mi sanıyorsun?" diye neşeyle kükredi iblis. "Karanlığın içinde senden uzun yaşadım, Drizzt Do'Urden!"</p>

      <p class="calibre2">İblisin ardı arkası kesilmeyen saldırıları, sözlerini doğrular gibiydi.</p>

      <p class="calibre2">Bir kılıç palaya çarpıp çınladı, tekrar palaya çarptı, tekrar palaya çarptı ve...baltaya çarptı.</p>

      <p class="calibre2">Yaratık ne olduğunu bir saniyeliğine anlayamadı, ki bu ölümcül bir tereddüttü. Aniden önünde duran kişinin Drizzt değil, drowun cüce müttefiki olduğunu fark etti! Ve eğer Bruenor önündeyse...</p>

      <p class="calibre2">Marilith, kendisini güvenli bir yere ışınlamayı düşünerek doğal yeteneğine bir kez daha başvurdu.</p>

      <p class="calibre2">Fakat Drizzt'in darbesi daha önce indi ve kana susamış palası Marilith'in omurgasına daldı.</p>

      <p class="calibre2">Derken drowun karanlık küresi kayboldu ve iblisin önünde duran Bruenor, Drizzt'in palasının ucu Marilith'in göğsünden dışarı çıktığında çılgınlar gibi uludu.</p>

      <p class="calibre2">Pala, iblisin yaşam gücüyle beslenirken, metal yeri ve kabzası üzerine enerji dalgaları yayılırken Drizzt onu ttıtmayı, hatta bir iki kez bükmeyi başardı.</p>

      <p class="calibre2">Marilith lanet üstüne lanet yağdırdı. Bruenor'a saldırmaya çalıştı, ama o gaddar ve lânetli kılıç onun hayat gücünü emip kuruturken kollarını kaldırmayı başaramadı. Marilith anidettaaha soyut bir hal almıştı, bedeni eriyip dumanlı bir hiçliğe dönüşüyordu.</p>

      <p class="calibre2">Drizzt Do'Urden’e binlerce işkence dolu ölüm sözü verdi, bir gün intikamını feci şekilde almak için geri döneceğini vaat etti.</p>

      <p class="calibre2">Drizzt bu hikâyeyi dahâ önce de duymuştu.</p>

      <p class="calibre2">"İçeride daha fazlası ve daha kötüleri var," dedi Drizzt, Bruenor'a, Marilith'in işi bittiğinde.</p>

      <p class="calibre2">Bruenor omzunun üzerinden çabucak geriye baktı ve Stumpet'in, yerde debelenen kızma yaklaşmakta olduğunu gördü —ki cüce bunun iyi bir şey olduğunu düşünüyordu. Bruenor'un kızı için yapabileceği başka bir şey yoktu. "Haydi gidelim öyleyse!" diye kükredi cevap olarak.</p>

      <p class="calibre2">Sadece birkaç tane mane kalmıştı —buzulun arka tarafından bu yana doğru daha fazlası geliyordu— ve dostlar yan yana hücuma geçtiler.</p>

      <p class="calibre2">Karşılarına çıkan yetersiz direnişi paramparça ederek yardılar ve mağaranın içine sertçe, hızla girdiler. Orada onları en son mane grubu bekliyordu ve onlar da derhâl yok edildiler.</p>

      <p class="calibre2">Yol arkadaşlarının yanındaki tek ışık Drizzt'in kılıçlarından geliyordu. Parıltı alışılageldik mavi rengiyle ışıldıyordu, diğeri ise daha canlı ve daha değişik bir mavi tonunda parlamaktaydı.</p>

      <p class="calibre2">Mağara, içeriden daha geniş görünüyordu. Giriş kısmının ardındaki zemin dik bir şekilde meyledip derinliği arttınyordu, fakat mekân sarkıt ve dikitlerle doluydu. Dikitlerin çoğu üzerinde durdukları zeminden, şimdi ikilinin on metre yukarısında bulunan tavana kadar uzanıyordu.</p>

      <p class="calibre2">Dövüş bittiğinde Drizzt, duvarın karşısındaki yolu, kalın bir buz kütlesinin etrafindan dolaşıyormuş gibi görünen bir açık alana çıkan dik yokuşu işaret etti.</p>

      <p class="calibre2">Sivri çıkıntılarla dolu zeminde ilerlemeye başladılar, ama manyakça bir kahkaha işittiklerinde duruverdiler. Errtu belirdi ve kudretli balor yok edici ateşini saldığında soğuk, yerini sıcağa bıraktı.</p>

      <p class="calibre2">Bu, basit bir hafife alma vakasıydı. Chasmenin madde dünya hakkında bilgisi vardı, daha evvel burada bulunmuştu ve burada yaşayan yaratıklardan ne beklemesi gerektiğini biliyordu.</p>

      <p class="calibre2">Ama Guenhwyvar madde dünyadan değildi ve normal bir kedinin çok üzerindeydi. Chasme, kendisinin güvende olacak kadar yüksekte durduğunu düşünerek ikilinin üzerine saldırdı. Kudretli kedi dosdoğru yukarı sıçrayıp sadece bir saniye içinde on metre yükseldiğinde ve iri pençelerini yaratığın böceğimsi vücuduna kanca gibi geçirdiğinde, iblisin yaşadığı şaşkınlık hakikaten de büyüktü.</p>

      <p class="calibre2">İkisi bir yığın halinde aşağı düştüler. Guenhwyvar arka bacaklarıyla çılgınlar gibi tırmıklıyor, ön pençeleriyle sıkıca tutunuyor ve güçlü çenesinin tüm kuvvetiyle ısırıyordu.</p>

      <p class="calibre2">Regis yuvarlanan ikiliye baktı ve yardım etmek için yapabileceği pek az şey olduğu sonucuna vardı. Art arda Guenhwyvar'a seslendi, derken etrafına bakmıp manelerden bazılarının hızla geri döndüğünü, bu sefer onlara yaklaşmak için çıkıntının üzerinden aştıklarım gördü.</p>

      <p class="calibre2">"Acele et Guenhwyvar!" diye haykırdı buçukluk ve panter de aynen bu dediğini yaparak yok edici tanıklarını iki katına çıkarttı.</p>

      <p class="calibre2">Derken Guenhwyvar, yerde tek basma kaldı ve hızla dağılan kara dumandan uzaklaştı. Kedi derhâl Regis'in yanına geldi ve kapıya doğru ilerlemeye başladı, ama aklına aniden bir fikir beliren Regis kediyi durdurmak için onu sertçe çekiştirdi.</p>

      <p class="calibre2">"Üst katta bir pencere var!" diye açıkladı buçukluk, zira kulenin muhafizlanyla dövüşerek yolunu açmayı hiç istemiyordu, ki fark ettiği üzere bu muhafizlara Errtu da dahil olabilirdi. Bunun umutsuz bir ihtimâl olduğunu biliyordu, zira Cryshal-Tirith'in üst karındaki pencere sıklıkla başka bir yere açılan bir boyut kapısı olurdu, tıpkı kulenin normal girişinin veya çıkışının olduğu gibi.</p>

      <p class="calibre2">Guenhwyvar, onun gösterdiği alanı hızla taradıktan sonra yönünü değiştirdi. Ayaklarını ona yetişecek kadar hızlı hareket ettiremezse kediyi yavaşlatacağını düşünen Regis çabucak panterin sırtına zıpladı.</p>

      <p class="calibre2">Guenhwyvar koni şeklindeki tepenin yamacından yukarı tumandı.</p>

      <p class="calibre2">Patilerini karın içine saplayıp bacaklarını tüm gücüyle hareket ettiren panter, nispeten daha düz olan bir alana gelip hız kazandı ve kulenin küçük penceresine doğru sıçradı.</p>

      <p class="calibre2">İkili, Crenshiniborfun duvarına sertçe çarptı. Her nasıl olduysa Regis panterin üzerinden aşıp vücudunu dar pencereden içeri sokmayı başarmıştı. Sertçe zemine çarptıktan sonra geriye yuvarlandı ve en sonunda sırtını bir duvara yaslayıp durdu. Guenhwyvar'a, yanına gelmesi için seslenmeye davrandı.</p>

      <p class="calibre2">Ama kedinin kükrediğini ve kulenin yanından uzaklaştığını işitti.</p>

      <p class="calibre2">Panter hızla efendisinin yardımına koşuyordu.</p>

      <p class="calibre2">Böylece Regis, küçük odanın içinde kristal parçasıyla yüzleşmek üzere yalnız başına kalmıştı.</p>

      <p class="calibre2">"Harika," dedi ödü patlayan buçukluk keyifsizce.</p>

      <p class="calibre2">&nbsp;</p>
    </div>

    <h2 id="sigil_toc_id_32">BÖLÜM 27</h2>

    <p class="calibre2"><span class="none6">ÇÖZÜM</span></p>

    <div class="s">
      <p class="calibre2">Drizzt ile Bruenor, Errtu ile karşı karşıya kaldıkları elverişsiz koşullann hızla farbna vardılar. İblisin alevleri yükselip buz mağarasını sırılsıklam bir bataklığa çeviriyordu. Tavandan iri kütleler düşüyor ve dostları kenara kaçıp çekilmeye zorluyordu. Soğuk sular hareketlerini ağırlaştırıyordu.</p>

      <p class="calibre2">Daha da kötüsü, büyük balor ikisinden her ne zaman uzaklaşsa, yani şeytani alevini geri çekse, Drizzt ile Bruenor'un etrafındaki sular yeniden donmaya başlayıp onları yavaşlatıyordu.</p>

      <p class="calibre2">Bütün bu çetin sınav sırasında, kudretli Errtu'nun alaycı kahkahasını işittiler.</p>

      <p class="calibre2">"Seni öyle işkenceler bekliyor ki, Drizzt Do'Urden!" diye böğürdü iblis.</p>

      <p class="calibre2">Drizzt arkasından gelen ani şıpırtıyı duydu, bir anda yoğunlaşan ısıyı hissetti ve iblisin büyüsünü kullandığını, dramın hemen arkasında belirmek için kendisim ışınladığım anladı. Drizzt dönmeye davrandı, darbeden kaçabilecek kadar hızlıydı, ama iblis yıldırımdan kılıcını basitçe dramın arkasında suya batırdı ve kılıçtan yayılan elektrik enerjisi Drizzt'in tüm kaslarını çarptı.</p>

      <p class="calibre2">Şeytani kılıcı başka bir şok dalgası, başka bir elektrik enerjisi yaydığında iblis daha da yüksek sesle güldü. Enerji akımı, Drizzt'in palasından geçip vücuduna yayıldı ve dizlerini öyle bir acı verecek şekilde çarptı ki, drow dengesini kaybetti ve bilincim yitirecek gibi oldu.</p>

      <p class="calibre2">Bruenor'un kükrediğini ve paldır küldür yanına gelirken çıkardığı 'floş' seslerini duydu. Drizzt cücenin oraya zamanında varamayacağını fark etti. Errtu'nun ani saldırısı onu mağlup etmişti.</p>

      <p class="calibre2">Ama iblis aniden kayboldu, öylece yok olda Drizzt'in ne olduğunu anlaması sadece bir saniyesini aldı: Errtu onlarla oyun oynuyordu! İblis, Drizzt'ten intikamını almak için bunca senedir beklemişti ve şimdi gaddar balor kesinlikle eğleniyordu.</p>

      <p class="calibre2">Drizzt tekrar ayağa kalktığı sırada Bruenor kayarak onun yanına geldi. İkili, Errtu'nun uzaktan gelen alaycı kahkahasını bir kez daha duydu.</p>

      <p class="calibre2">"Dikkatli ol, iblis istediği her yerde belirebilir," diye uyardı Drizzt ve daha bu sözleri bitirmeden, bir kamçının saklayışını ve cücenin acı feryadını duydu. Bruenor ayaklarına dolanan kamçıyla çekilirken Drizzt döndü.</p>

      <p class="calibre2">"Ah, ne demezsin!" dedi cüce, Errtu onu çekip Drizzt'ten uzaklaştırırken kendisini saldırı durumuna getirebilmek için çılgınlar gibi debelenerek.</p>

      <p class="calibre2">Bruenor o sırada başının ne kadar büyük bir belâda olduğunu fark etti. Çünkü geriye dönüp baktığında önünde yükselen, buzlan eritip suya dönüştürürken cızırdayıp fokurdayan alev duvarını gördü. Onun arkasında duran Errtu cüceyi kamçısıyla çekiyor ve gaddarca sırıtıyordu.</p>

      <p class="calibre2">Drizzt vücudundaki tüm gücün çekildiğini hissetti; Errtu'nun kendisine nasıl işkence etmeye niyetli olduğunu şimdi anlamıştı. Bruenor'un sonu gelmişti.</p>

      <p class="calibre2">Regis bunu bilmiyordu, ama Cattibrie'ı kurtaran tek şey, kendisinin Crsyhal-Tirith'in en yüksek katındaki küçük odada bulunuyor olmasıydı.</p>

      <p class="calibre2">Stumpet, buz kütlesinin kenarındaki kadına yakındı. Cattibrie'm dehşetle fark ettiği üzere, cüce onun uyuşmuş bedenini buz kütlesinin kenarından yukarı çekmesine yardım etmedi, bunun yerine onu itip tekmelemeye, buzun üzerinden ayırıp suyun içine geri düşürmeye çalıştı.</p>

      <p class="calibre2">Cattibrie elinden geldiğince direndi, ama basacağı sert bir zemin olmadığı ve bacakları tamamen uyuşmuş olduğu için mücadeleyi kaybetmek üzereydi.</p>

      <p class="calibre2">Ama derken Regis kulenin içine girdi ve kristal parçasının Stumpet'i hüküm kıskacından serbest bırakıp karşısında duran yeni tehdide odaklanması gerekti.</p>

      <p class="calibre2">Stumpet mücadele etmeyi bıraktı ve kıpırtısız durdu. Cattibrie, cücenin hareketsiz kaldığını anlar anlamaz Stumpet'in gürbüz bacaklarından birisini sıkıca kavradı ve cücenin vücut ağırlığını kullanarak kendisini sudan dışarı çekti.</p>

      <p class="calibre2">Kayda değer bir uğraşın ardından, sallanarak ayağa kalkmayı başardı. O sırada Drizzt ile Bruenor mağaranın içine girmişti. Ama hâlâ atış yapması gereken bir grup mane vardı, ki bunlara suyun içine atlayıp debelenerek yüzen, Cattibrie ve Srumpet'in bulunduğu yerle aralarındaki mesafeyi azar azar kapatmakta olan bir grup da dahildi. Görebildiği en son düşmanlar bunlardı.</p>

      <p class="calibre2">Taulmaril yukarı kalktı.</p>

      <p class="calibre2">Bruenor tüm gücüyle direniyordu. Yok edilmiş bir dikitten arta kalan çıkıntıya elini attı, ama buzdan nesne cücenin sıkıca tutunamayacağı kadar kaygandı. Zaten —iri ve güçlü— Errtu onu çekerken bunun bir yararı olmazdı. Ayaklan iblis alevine girdiğinde cüce acıyla haykırdı.</p>

      <p class="calibre2">Drizzt öyle hızlı koştu ki, ayaklan kaydı. Fakat hareket etmeye devam edip dizlerini büktü ve sertçe zemine çarptı. Drow hissettiği acıyı hiç umursarmyordu. Bruenor'un ona ihtiyacı vardı ve önemli olan tek şey buydu. Tüm hızıyla koşturdu, buzlu bataklığın arasında ayağını basabilecek uygun bir zemin buldu ve ileri sıçrayıp kayarak dosdoğru hücum etti.</p>

      <p class="calibre2">Kolunu uzatti ve buz gücüyle yapılmış palasını ileride tutarak kılıcın kıvrımlı metal kısmını dostunun yanma getirdi.</p>

      <p class="calibre2">O bölgede Errtu'nun alevleri sönüverdi, palanın büyüsüyle defedildi.</p>

      <p class="calibre2">İki dost da ayağa kalkmaya çalışıyordu ve balor bir yandan alay ederek yıldınm kılıcını sulu buzun içine sapladığında ikisi de elektrik şokuyla geri uçtular.</p>

      <p class="calibre2">"Evet, bir erteleme!" diye böğürdü iblis. "Aferin, Drizzt Do'Urden, ahmak drow. Hazzımı arttirdın ve bunun için—"</p>

      <p class="calibre2">İblisin cümlesi bir homurtuyla son buldu. Zira Guenhwyvar uçarak gelmiş, Errtu'ya sertçe bindirmiş ve dengesini bozarak onu kaygan zemine devirmişti.</p>

      <p class="calibre2">Drizzt ayağa kalkıp saldınya geçti. Bruenor, kendisini iblisin kamçısının kayışlanndan kurtarmak için hızla uğraş vermekteydi.</p>

      <p class="calibre2">Guenhwyvar da çılgınlar gibi tırmıklıyor, ısınyor, pençeliyordu.</p>

      <p class="calibre2">Errtu bu kediyi tanıyordu, Drizzt'in onu sürgüne yolladığı savaşta panterle dövüşmüştü ve balor, hayvanın kısa süre içinde drowun yardımına yetişeceğini tahmin etmediği için kendisini ahmak gibi hissediyordu.</p>

      <p class="calibre2">'Fakat bu hiç sorun değil,' diye sonuca vardı Errtu ve güçlü kaslarını sertçe gererek kediyi üzerinden silkeleyip fırlattı.</p>

      <p class="calibre2">Drizzt hamle yaptı ve kana susamış palası iblisin göbeğine doğru dalışa geçti.</p>

      <p class="calibre2">Errtu'nun yıldınm kılıcı aşağı inip palayı savuşturdu ve bu savuşturmanın kendisi de başlı başına bir saldırıydı. Zira elektrik enerjisi bir silahtan diğerine ve en sonunda Drizzt'e akarak onu geri püskürttü.</p>

      <p class="calibre2">Derken hızla Bruenor saldırdı ve cücenin baltası Errtu'nun bacağını sertçe kesti. İblis, kükreyerek cüceye vurdu ve Bruenor geriye doğru uçtu.</p>

      <p class="calibre2">İblisin köselemsi kanatları açıldı ve Errtu havaya yükselerek güçlü dostların ulaşamayacağı bir yere çıktı. Guenhwyvar yine sıçradı, ama Errtu, tıpkı Glabrezu'nun Cattibrie'a yaptığı gibi, panteri telekinesis büyüsüyle yakalayıp havada tuttu.</p>

      <p class="calibre2">Yine de Guenhwyvar, aldıkları yaralar ardından toparlanmakta olan Drizzt ile Bruenor'a yardımcı oluyor, iblisin hatırı sayılır büyülerini meşgul ediyordu.</p>

      <p class="calibre2">"Babamı serbest bırak!" diye haykırdı Drizzt.</p>

      <p class="calibre2">Errtu ona güldü ve erteleme zamanı sona erdi. Errtu'nun büyüsü panteri kenara savurdu ve iblis tüm gazabıyla tekrar saldırdı.</p>

      <p class="calibre2">Küçük bir odaydı, muhtemelen dört metre çapmdaydı ve kulenin en yüksek noktasına uzanan kubbeli bir tavanı vardı. Odanın tam ortasında, Crenshinibon, kristal parçası, kulenin kalbi, havada asılı duruyordu ve sanki canlı bir varhkmış gibi pembe-kırmızı bir ışıkla nabız gibi atıyordu.</p>

      <p class="calibre2">Regis hızla etrafına bakındı. Yerde duran küçük kutuyu —onu bir yerden tanıyordu, ama nereden tanıdığını hemen çıkaramadı— ve mücevherli yüzüğü gördü. Ama buçukluk onların öneminin ne olduğundan emin değildi.</p>

      <p class="calibre2">Ve bunu düşünüp taşınacak zamanı da yoktu. Kessel'in ölümü ardından Regis, Drizzt ile detaylı bir şekilde konuşmuştu ve drowun kuleyi mağlup etmek için kullandığı tekniği öğrenmişti; Drizzt kristal parçasının üzerini unla kaplayarak onu yenmişti. Şimdi buçukluğun yanında da un vardı ve emin adımlarla yürürken çantasından keseyi çıkarttı.</p>

      <p class="calibre2">"Uyku vakti," diye alay etti Regis. Neredeyse doğru söylemişti, ama kastettiği manada değil. Zira neredeyse derhâl bilincini yitirdi. Buçukluk ve Drizzt hata yapmışlardı. Yıllar önce Bryn Shanderin dışındaki çayırda bulunan kulede, Drizzt, Crenshinibon'un kendisini değil, kristal parçasının sayısız suretlerinden birisinin üzerini kaplamıştı. Ama şu anda kulenin kalbi, bilinçli ve güçlü bir ziynet olan esas kristal parçasıydı. Kristalden yükselen bir enerji dalgası, serpişmekte olan unlan dağıttı, buçukluğun ellerindeki keseyi yaktı ve buçukluğu uzaktaki duvara doğru sertçe fırlattı.</p>

      <p class="calibre2">Böylece bu zayıf saldın savuşturulmuş oldu.</p>

      <p class="calibre2">Odadaki gizli kapılardan birisi açıldığından, afallamış olan buçukluk daha da yüksek sesle inledi. İçeriye trollerin leş kokusu sızdı. Bunun ardından, sivri pençelere, çürük yeşili renginde kauçuk gibi bir deriye sahip olan iri ve geniş bir el göründü.</p>

      <p class="calibre2">Cattibrie uzuvlarını zar zor hissedebiliyordu, kontrol edemediği dişleri takırdıyordu ve her ne kadar acı hissetmiyor da olsa, yay kirişinin parmaklarını derinden kesmekte olduğunu biliyordu. Babası ve Drizzt için devam etmeliydi.</p>

      <p class="calibre2">Genç kadın, kaskatı kesilmiş duran Stumpef ten destek alarak kendisini sabitleştirdi ve bir ok atarak mağara girişine en yakın duran iblisi alaşağı etti. Tılsımlı sadağı kendisine sonsuz cephane sunan Cattibrie tekrar tekrar ateş etti. Buzdan sahilin üzerindeki mane saflarının çoğunu yok etti ve çıkıntının kenarından gelenleri de aşağı düşürdü. Hızla koşan kediyi fark edemediğinden, neredeyse Guenhwyvafı da vuracaktı. Kudretli panter hızla mağaranın içine daldığında, Cattibrie'ın kalbi umutla doldu.</p>

      <p class="calibre2">Kısa süre içinde manelerden geriye kalanlar yalnızca suda debelenen ve Cattibrie'a doğru hızla yüzenlerdi. Cattibrie çılgınlar gibi ok atıyordu —atışlarından çoğu hedefi buluyordu— ama manelerden birisi buz kütlesinin üzerine çıkmayı başardı ve koşarak hücum etti.</p>

      <p class="calibre2">Cattibrie, kabzasına kadar buzun içine gömülmüş olan kılıcına baktı ve ona zamanında yetişemeyeceğini anladı. Bunun yerine yayım bir sopa gibi kullanarak iblisin suratına sertçe vurdu.</p>

      <p class="calibre2">Dengesini yitiren rezil yaratık kayarak geldi ve ikisi dövüşe başladıkları anda Cattibrie çirkin iblisin burnuna kafa attı. Yayının ucu havaya kalkarak yaratığın sarkık çenesinin altına sertçe gömüldü ve üzerinden sıvılar akan derisine battı. Yaratık infilak ederek zehirli bir gaz bulutu halini aldı, ama işini yapmıştı. Koşarak gelen iblisin devinimi, aniden beliren zehirli duman bulutuyla birleşerek Cattibrie'ın gerilemesine ve cücenin yanından geçip suya düşmesine sebep oldu.</p>

      <p class="calibre2">Su yüzeyine çıkıp nefes aldı ve hissedemediği kollarını çırpmaya başladı. Artık bacaklan işe yaramaz haldeydi. Her nasılsa buz kütlesinin kenanna tutunmayı ve parmaklarını küçük bir yarığa geçirmeyi başardı, zira gücünün çoktan tükenmiş olduğunu biliyordu. Stumpet'e seslenmeye çalıştı, ama ağzındaki kaslar bile zihninin verdiği emirlere tepki vermiyordu.</p>

      <p class="calibre2">Cattibrie, görünüşe bakılırsa iblisleri atlatmıştı, ama Buzyeli Vadisi'nin, yani hayatinin büyük bir kısmı boyunca yuvası olarak adlandırdığı bu toprakların doğal unsurları tarafından yok edilecekti.</p>

      <p class="calibre2">Bütün dünyası hızla soğurken kaderin bu tuhaf cilvesini gözden kaçırmadı.</p>

      <p class="calibre2">Odaya giren iki canavar arasında daha iri olan üç metrelik trol, buçukluğu havaya kaldırıp rengi atmış yüzüne bakarken Regis'in sırtı kavisli tavana sürtündü "Sindi sen benim miideme inicen!" diye ilan etti korkunç yaratık, dikkâte değer boyuttaki ağzını genişçe açarak.</p>

      <p class="calibre2">Trolün konuşabiliyor olması gerçeği Regis'in aklına bir fikir, çaresiz bir umut ışıltısı getirdi.</p>

      <p class="calibre2">"Bekle!" dedi yaratığa, tuniğinin altına elini atarak. "Sana sunacağım bir hazinem var." Ve buçukluğun değerli pendantifi dışarı çıktı. Hipnotize edici muhteşem yakut taş, ürken ve aniden meraklanan trolün gözlerinden sadece birkaç santim ötede zincirinin ucunda sallanıyordu.</p>

      <p class="calibre2">"Bu sadece bir başlangıç," diye kekeledi Regis, doğaçlama yaparak, bir şeyler uydurmaya çabalayarak. Zira başarısız olmasının doğuracağı sonuçlar ortadaydı. "Bunlardan yığınla var —bak ne kadar muhteşem bir şekilde dönüyor, gözünü alıyor..."</p>

      <p class="calibre2">"Hadi be, yaratıl yiyon mu, yemiyon mu?" diye sordu ikinci trol, ilk trolü sertçe dürterek. Ama o trol, efsunla sıkı sıkıya yakalanmıştı ve daha şimdiden bulduğu ganimeti yoldaşıyla paylaşmak istemediğini düşünmeye başlamıştı.</p>

      <p class="calibre2">Bu sebeple iğrenç yaratık, Regis'in bir sonraki tavsiyesine uymaya gayet hazırdı. Buçukluk kayıtsızca diğer trole baktı ve şöyle dedi, "Öldür onu."</p>

      <p class="calibre2">Regis sertçe yere düştü ve İM trol vahşi bir güreşe tutuştukları sırada neredeyse canavarlann ayaklan atında ezilip kalacaktı. Buçukluğun hızlı hareket etmesi gerekliydi, ama ne yapacaktı? Oradan yuvarlanarak uzaklaştığında mücevherli yüzüğün —ki yüzüğü hemen cebine indirdi— ve aniden tanıyıverdiği boş, açık kutunun önüne geldi.</p>

      <p class="calibre2">Regis ile yoldaşlan, Mithril Salonunun altındaki tünellerde şeytani Matron Baenre ile karşılaştıklannda, glabrezunun elinde taşıdığı kutuydu bu, yani bütün büyüleri çalıp götürmüş olan o kara safir taşı içinde banndıran kutu.</p>

      <p class="calibre2">Regis kutuyu yerden aldı ve güreşen trollerin yanından hızla geçerek kristal parçasına doğru koştu. Derken aklına bir sel gibi zihinsel görüntüler doluştu ve neredeyse dizlerini bükecekti. Tehlikeyi sezen şuurlu ziynet, buçukluğun zihnine girdi ve zavallı Regis'e baskıyla hükmetmeye başladı.</p>

      <p class="calibre2">Regis ilerlemek istiyordu, gerçekten bunu yapmak istiyordu, ama ayakları ona itaat etmiyordu.</p>

      <p class="calibre2">Derken, ilerlemek istediğinden dahi o kadar emin olmadığını anladı.</p>

      <p class="calibre2">Regis bir anda, kristal parçasını, o güzel ve muhteşem eseri neden yok etmek istediğini düşünmeden edemez hale geldi. Ziyneti kendi çıkarına kullanabilecekken, dilediği her şeyi yaratan Crenshinibon'un yok edilmesini neden isteyecekti?</p>

      <p class="calibre2">Hem Drizzt ne bilirdi ki?</p>

      <p class="calibre2">O noktada, her ne kadar aklı karışmış ve neredeyse kaybolmuş biri olsa da, buçukluk kendi yakut taşını gözleri önüne kaldırmayı akıl etti.</p>

      <p class="calibre2">Regis derhâl kendisini nesnenin derinliklerine doğru döne döne giderken, git gide derine gömülen kırmızı parıltıların arasında yüzerken buluverdi. Çoğu kimse bu tılsımın içinde kaybolup giderdi, ama orada, mücevherin hipnozunun en derin yerinde, Regis kendisini buldu.</p>

      <p class="calibre2">Pendantifm zincirini bırakıp ileri atıldı ve kristal parçası ölümcül bir enerji dalgası saldığı anda Regis koruyucu kutuyu Crenshinibon'un üzerine kapadı.</p>

      <p class="calibre2">Kutu, nesneyi ve saldırısını yuttu. Regis ise, kristal parçasını havada durduğu yerden çekip almış oldu.</p>

      <p class="calibre2">Kristal parçasının devasa sureti olan kule derhâl sarsılmaya başladı.</p>

      <p class="calibre2">Bunlar ölüm sancılarının ilk gümbürtüleriydi.</p>

      <p class="calibre2">"Ah hayır, yine mi?" diye mırıldandı buçukluk, zira bütün bunları daha önce de yaşamış ve sadece Guenhwyvafm yardımıyla kurtulmayı başarmıştı. Ve Drizzt'in kurtulmasını sağlayan şey ise...</p>

      <p class="calibre2">Regis pencereye doğru döndü ve pervazına sıçradı. Arkasını dönüp, yuvaları olan kule sarsılırken dövüşmeyi kesip birbirine sarılmış kalmış halde duran trollere baktı. İkisi de aynı anda döndüler ve gülümseyen buçukluğa baktılar.</p>

      <p class="calibre2">"Belki başka bir gün," dedi Regis onlara ve sonra aşağı bakmadan dışarı atladı. Yedi metre düştü, buzul konisinin yanına çarptı ve çılgınlar gibi sekip yuvarlanarak kaydıktan sonra aniden, sarsılarak buzlu karın üzerinde duruverdi. Kristal kule yıkıldı, afallayıp berelenmiş buçukluk ise iri moloz yığınları tarafından ezilmeyi kıl payıyla atlatmıştı.</p>

      <p class="calibre2">Buzulun üzerinde meydana gelen sarsıntı, mağaranın içindeki dövüşü kısa bir süre için durdurdu. Kudretli tanarri tarafından fena halde tartaklanan dostlar için geçici bir ertelemeydi bu. Ama mağara duvarının yanında duran zavallı Bruenor, ayağının altında açılan geniş bir yarığın içine düştü. Kırılan buz çatlağı çok derin olmasa bile —Bruenor'un bel hizasına geliyordu— sarsıntılar sona erdiğinde, cüce kendisini yarığın içine sıkışmış bir halde buldu</p>

      <p class="calibre2">Crenshinibon'un yok oluşu, Errtu'nun güçlerini hiç zayıflatmadı ve kulenin çöküşü yalnızca balorun hiddetini körüklemeye yaramıştı.</p>

      <p class="calibre2">Guenhwyvar tekrar sıçrayarak üzerine atıldı, ama iblis kudretli kılıcıyla kediyi şişledi ve güçlü ellerinden sadece tekiyle onu havada tuttu.</p>

      <p class="calibre2">Errtu sakince yaklaşırken ve panter ıstırap içinde gürleyip beyhude yere kurtulmaya çabalarken, erimiş buzların üzerine diz çökmüş olan Drizzt olan biteni sadece dehşetle izleyebiliyordu. Bitmişti, Drizzt bunu biliyordu. Her şey ani ve feci bir son bulmuştu. Kazanamazdı. Guenhwyvar'm o kılıçtan kurtulabilmesini diledi, eğer kedi bunu başarırsa, Drizzt onu Bruenor'un yanma gönderip yuvasına yollayacaktı. Cüceyi de kendisiyle beraber astral yuvasının nispeten daha güvenli olan diyarına götürebileceğini umuyordu.</p>

      <p class="calibre2">Ama bu olamazdı. Guenhwyvar yeniden kıpırdandı ve gevşeyip yığılarak gri bir duman bulutu halini aldı. Madde bedeni mağlup edilmiş ve Ana Madde Düzlem'den kovulmuştu.</p>

      <p class="calibre2">Drizzt heykelciği çıkarttı. Kediyi birkaç gün boyunca geri çağıramayacağını biliyordu İblisin alevi yaklaştığında ve güvenilir kılıcı tarafından söndürüldüğünde çıkan tıslama sesini duydu Kafasını heykelcikten kaldırdı ve sadece bir buçuk metre ötesinde kule gibi yükselen, sırıtan Errtu'ya baktı.</p>

      <p class="calibre2">"Ölmeye hazır mısın, Drizzt Do'Urden?" diye sordu iblis. "Baban bizi görebiliyor, bunu biliyorsun. Senin benim ellerimde yavaş yavaş ölmenden kim bilir nasıl acı duyacaktır!"</p>

      <p class="calibre2">Drizzt onun sözlerinden şüphe etmiyordu ve hiddeti doruk noktasına çıkmıştı. Ama ona faydası olmayacaktı, bu sefer değil. Üşümüştü,</p>

      <p class="calibre2">bitkindi, keder içindeydi ve yenik düşmüştü. Bunu biliyordu.</p>

      <p class="calibre2">Errtu'nun sözleri yan yarıya doğruydu Mağaranın yukarı bölümündeki kısmen saydam buz duvarının arkasında duran esir, Drizzt'in palaları ve Errtu'nun etrafındaki turuncu alevler tarafından aydınlatılan bu sahneyi hakikaten de görebiliyordu.</p>

      <p class="calibre2">Beyhude yere duvarı tırmalamaktaydı. Birçok yıldır haykırmadığı gibi haykırıyordu.</p>

      <p class="calibre2">"Ve kedin benim için ne kadar da hoş bir evcil hayvan olacak," diye alay etti Errtu.</p>

      <p class="calibre2">"Asla," diye hırladı drow ve sadece içgüdüsüyle hareket ederek heykelciği tüm gücüyle mağara girişine doğru fırlattı. Nesnenin suya düşme sesini duymadı, ama denize ulaşacağı kadar uzağa fırlatmış olduğundan emindi.</p>

      <p class="calibre2">"İyi yaptın dostum," dedi yan tarafta duran Bruenor acı acı.</p>

      <p class="calibre2">Errtu'nun sırıtışı, yerini hiddetle buruşan bir surata bıraktı. Ölümcül kılıç havaya yükseldi, Drizzt'in savunmasız başının tam üstünde durdu.</p>

      <p class="calibre2">Drow, darbeyi önlemek için Parıltı'yı kaldırdı.</p>

      <p class="calibre2">Tam o anda, döne döne uçan bir çekiç balora sertçe çarptı ve bunun ardından yürekten bir haykırış duyuldu, "Tempus!"</p>

      <p class="calibre2">Kierstaad korkusuzca mağaranın içine daldı, Drizzt'in palasının Errtu'nun alevlerini söndürdüğü yerden kayarak geçti ve tanar'rinin tam önüne geldi. Bu sırada uluyarak Aegis-fang'e sesleniyordu. Kierstaad çekicin efsanesini biliyordu, ellerine geri döneceğinden haberdardı.</p>

      <p class="calibre2">Ama geri dönmedi. Çekiç, iblisin yanında durduğu yerden kayboldu, fakat Kierstaad’ın anlayamadığı bir sebepten dolayı, silah barbarın bekleyen ellerinde yeniden belirmedi.</p>

      <p class="calibre2">"Geri dönmeliydi!" diye itiraz içinde haykırdı, bunu daha çok Bruenor’a söylemişti. Derken iblisten bir tokat yiyen Kierstaad havaya yükseldi. Bir buz yığınına sertçe çarpıp aşağı yuvarlandı ve inleyerek sulu zemine düştü.</p>

      <p class="calibre2">"Geri dönmeliydi," dedi bir kez daha, bilincini yitirmeden önce.</p>

      <p class="calibre2">Aegis-fang, Kierstaad'a geri dönememişti, çünkü hakkıyla kendisine sahip olan kişinin ellerine dönmüştü; buz duvarının arkasından bütün dövüşü izlemekte olan Beornegar oğlu Wulfgar'ın ellerine. Altı uzun yıl boyunca Errtu'nun esiri olan kişi Wulfgar idi.</p>

      <p class="calibre2">Silaha dokunmak Wulfgar'ı değiştirdi, onu oğlu gibi seven bir cüce tarafından onun için yapılan bu savaş çekicini tanımasıyla birlikte eski kişiliğini bir nebze olsun geri verdi. O anda çok şey hatırladı, eskiden sahip olduğu ve o umutsuzluk yıllarında zorunluluktan dolayı kendisini unutmaya zorladığı birçok şeyi anımsayıverdi.</p>

      <p class="calibre2">Güçlü barbar gerçekten de duygulara boğulmuştu, ama acil ihtiyacı unutacak kadar çok değil. Tanrısı Tempusün ismini haykırdı —o ismin dudaklarından çıkışını tekrar duymak ne kadar güzeldi!— ve güçlü çekiciyle indirdiği şiddetli darbelerle duvarı kırmaya başladı.</p>

      <p class="calibre2">Regis zihninde bir çağrı hissetti. İlk başta bunun kristal parçası olduğunu sandı, ama sonra ziynetin o kutunun içinde güvenle ve tamamen hapsolduğuna kendisini ikna ettiği için bu çağrınm yakut pendantiften geldiğini tahmin etti.</p>

      <p class="calibre2">Bu da doğru çıkmayınca, Regis en sonunda kaynağını anladı: cebindeki mücevher taşlı yüzük. Regis yüzüğü çıkarttı ve ona dikkâtle baktı. Bunun Crenshinibonün bir diğer yaratısı olduğundan korktu ve onu denize atmak için kolunu geri savurdu.</p>

      <p class="calibre2">Ama derken, aklındaki o küçük sesi tanıyan Regis durdu.</p>

      <p class="calibre2">"Stumpet?" diye merakla sordu, taşın içine dikkâtle bakarak.</p>

      <p class="calibre2">Konuşurken ilerledi ve yıkılmış kule sütunlarından birisinin yanma diz çöktü. Küçük topuzunu çekti.</p>

      <p class="calibre2">Barbarın darbelerinin gümbürtüsü bütün mağarayı öyle bir sarsıyordu ki, aniden huzursuzlaşan Errtu arkasını dönüp bakmadan edemedi. Ve Balor bunu yaptığında, Drizzt Do'Urden sert bir darbe indirdi.</p>

      <p class="calibre2">Parıltı, iblisin baldırını yardı, bu sırada Drizzt diğer palasını daha yükseğe, Errtu'nun kasıklarına sapladı. Palanın sivri ucu içeri daldığında Errtu nasıl da uludu! Pala, iblisin hayat enerjisini tekrar emerken çıkan o hoş akım Drizzt'in kolundan vücudunda yayıldı.</p>

      <p class="calibre2">Ama savaşın gidişatı yalnızca geçici olarak değişmişti. Errtu hızla Drizzt'e tokat atıp onu uzaklaştırdı ve ortadan kayboldu. Az sonra, tavandan aşağı sarkan sivri buz saçaklarının arasında tekrar belirdi.</p>

      <p class="calibre2">"Bruenor, yukan bak," diye seslendi Drizzt. "Biraz zaman kazandık, zira Zaknafein az sonra aramızda olacak."</p>

      <p class="calibre2">Drow, konuşurken kızıl sakallı cüceye baktı. Bruenor neredeyse sıkıştığı delikten çıkmayı başarmak üzereydi.</p>

      <p class="calibre2">Drizzt hızla ayağa kalktı ve kendisini hazırladı, ama yan tarafa doğru bakan Bruenor'un yüzünde hasıl olan ifade, Drizzt'in dizlerini gevşetti.</p>

      <p class="calibre2">Cücenin bakışlarını takip etti ve Zaknafein'i görmeyi umarak buz duvarına doğru döndü.</p>

      <p class="calibre2">Onun yerine Wulfgar’ı gördü; saçları ve sakalı dağınık, bakımsızdı.</p>

      <p class="calibre2">Ama Aegis-fang'i havaya kaldıran ve katıksız bir nefretle kükreyen kişi hiç şüphesiz Wulfgar idi.</p>

      <p class="calibre2">"Oğlum." Cücenin fısıldayabildiği tek şey buydu, bunun ardından Bruenor deliğin içine geri yığıldı.</p>

      <p class="calibre2">Errtu şiddetle Wulfgafa saldırdı; saklayan kamçısı ve parlayan kılıcıyla pike yaparak geldi.</p>

      <p class="calibre2">Fırlatılan Aegis-fang neredeyse iblisi aşağı düşürecekti. Yine de balor hızla geçti, Wulfgar’ın ayak bileklerini kamçısıyla sardı ve adamı çıkıntının üzerinden çekerek ıslak zemindeki buz çıkıntılarına çarpıp sekmesine yola açtı.</p>

      <p class="calibre2">"Wulfgar," diye haykırdı Drizzt ve adam yuvarlanırken yüzünü buruşturdu. Şimdi dostlarının yanmdayken, kudretli çekicini elinde tutarken, yıllardır acılar çeken Wulfgar'ı durdurmak için sert bir düşüşten fazlası gerekliydi. Hızla ayağa sıçrayıp bir hayvan gibi kükredi ve Aegis-fang, güzel ve sert Aegis-fang, elinde yeniden belirmişti.</p>

      <p class="calibre2">Errtu, bu küçük başkaldırıyı durdurmaya, önce Drizzt'in bütün dostlarını, sonra da drowu yok etmeye kararlı bir şekilde çılgınlar gibi saldırdı.</p>

      <p class="calibre2">Havada karanlık küreleri belirdi ve yeni bir atış yapmaya hazırlanan Wulfgarlm görüşünü kısıtladı. İblis kamçısını şaklattı ve mağaranın içinde bir orada bir burada belirdi. Bazen hızla uçuyor, bazen de bir yerden başka bir yere ışınlanmak için büyüsünü kullanıyordu.</p>

      <p class="calibre2">Tam bir kaos hakimdi ve Drizzt, her ne zaman Bruenor1 a, Wulfgar'a ve hatta yerde yatan Kierstaad'a ulaşmaya çalışsa, Errtu karşısına çıkıyor, ona darbe indiriyordu. Drow, yıldırımdan kılıcı her seferinde savuşturuyordu, ama yaptığı her hamle onu elektrik şokuyla çarpıyor ve canını yakıyordu. Ve her seferinde, Drizzt daha karşı saldırıya geçemeden önce Errtu, mağaranın başka bir yerinde, drowun başka bir dostuna zarar vermek üzere basitçe ortadan kayboluyordu.</p>

      <p class="calibre2">Kadın artık üşümüyordu, o basit hissin çok ötesine geçmişti. Cattibrie karanlıkta yürüyor ve ölümlüler diyarından uzaklaşıyordu.</p>

      <p class="calibre2">Güçlü bir el omzunu kavradı, yani fiziksel omzunu, ve duyularını madde bedenine geri getirdi, derken Cattibrie suydan dışan çıkanldığını hissetti.</p>

      <p class="calibre2">Ve sonra... kadın sıcaklığı hissetti. Artık pek hayat kalmamış vücuduna yaşam gücünü geri getiren büyülü sıcaklığı.</p>

      <p class="calibre2">Cattibrie gözlerini kırpıştırarak açtığında, Stumpet Rakingclaw'un çılgınlar gibi onunla ilgilenmekte olduğunu, Battlehammer Klanı'nın kızı sayılan bu kadına yaşam üflemeleri için cüce tanrılarına seslenmekte olduğunu gördü.</p>

      <p class="calibre2">Errtu her ne zaman kudretli kılıcını kullansa şimşekler çakıyordu.</p>

      <p class="calibre2">Gümbürtü sesleri iblisin zafer dolu kükreyişleri, devasa köselemsi kanatların çırpılma sesleriyle, Wulfgar'ın savaş tanrısına yakanşıyla ve gözleri fal taşı gibi açılmış, hâlâ sıkışık duran Bruenor'un "Oğlum!" feryatlarıyla boy ölçüşecek cinstendi. Drizzt, yoldaşlan arasında bir nebze olsun düzen kurmaya, gaddar Errtu'yu köşeye sıkıştinp en sonunda mağlup etmelerini sağlayacak ortak bir strateji oluşturmaya çalışarak haykırdı.</p>

      <p class="calibre2">İblis bunların hiçbirine katlanmayacaktı. Errtu dalışa geçip gözden kayboldu, hızla ve sertçe vurduktan sonra tekrar yok oldu. Bazen balor sarkıtların arasında duruyor, buzdan doğal çivileri gevşetip, aşağıda koşturup duran yol arkadaşlarının üzerine yağdırmak için ateşini kullanıyordu.</p>

      <p class="calibre2">Bazen de Errtu onlan bildirilerinden ayrı tutmak için aşağı inmek zorunda kalıyordu ve balorun muazzam gayretlerine rağmen Drizzt inatla Bruenor'a doğru yolunu açmayı başanyordu.</p>

      <p class="calibre2">İblis her nerede belirmeyi seçse, orada çok uzun bir süre boyunca görünür bir halde kalmıyordu. Eriyen buzlar drowun deneyebileceği her türlü hareketi yavaşlatıyor olduğu halde, cüce o inatçı yangın içine sıkışıp kalmış olduğu halde, işkence görmüş esir ve kudretli çekici saldırmakta çabuk davranıyordu. Birkaç sefer Errtu, Aegis-fang onun arkasındaki duvara 'güm' diye çarpıp ibişin az önce durduğu noktaya bir işaret koymadan sadece bir saniye önce ortadan kaybolmayı başarabildi.</p>

      <p class="calibre2">Böylece Errtu üstünlüğü eline geçirdi, ama o çılgınlık içinde iblis kesin bir darbe kaydedemedi.</p>

      <p class="calibre2">Artık kazanma zamanıydı.</p>

      <p class="calibre2">Bruenor neredeyse çatlaktan kurtulmak üzereydi, sadece bir bacağı sıkışık duruyordu ki kudretli balor onun hemen ardında beliriverdi.</p>

      <p class="calibre2">Drizzt uyan niteliğinde haykırdı ve cüce tamamen içgüdüsel bir şekilde hızla arkasını dönüp kendisini mümkün olduğunca ileri savurarak balorun bacağını kavradı ve bunu yaparken dizini burktu. Errtu'nun kılıcı hızla aşağı indi, ama Bruenor iblise, kılıcın kendisim ikiye bölemeyeceği kadar yakındı. Yine de cüce sert bir darbe yedi ve enerji şoku neredeyse dizlerini, özellikle de burkulmuş olanını, eklem yerlerinden sökecekti.</p>

      <p class="calibre2">Bruenor daha da sıkı tutundu, balora zarar veremeyeceğini biliyordu, ama dostlarının saldrrabileceği kadar uzun bir süre boyunca iblisi sabit tutmayı umut ediyordu. İblisin alevleri yükseldiğinde cücenin saçları alazlandı ve gözleri yandı. Ama alevler derhâl sönüverdi ve Bruenor, Drizzt'in yakınlarda olduğunu anladı.</p>

      <p class="calibre2">Errtu'nun kamçısı saklayarak drowu yavaşlattı. Drizzt kamçıdan kaçmak için tam bir tur dönüp bir dizinin üzerine düştü ve tekrar ayağa kalkmaya çalışırken tökezledi.</p>

      <p class="calibre2">Kamçı tekrar sakladı, ama dönerek gelen Aegis-fang'i yavaşlatmak için yapabileceği hiçbir şey yoktu. Çekiç balorun böğründe patladı ve Errtu'nun arkadaki buz duvarına sertçe çarpmasını sağladı. İblisin, yıllardır esir tuttuğu adama olan saygısı arttı. Kierstaad savaşa dahil olduğunda, Errtu şu ana kadar Aegis-fang ile bir kez vurulmuş ve silahın gücünü anlamıştı. Ama o ilk atış, Errtu'nun Wulfgafm gücüne hazırlıklı olmasını sağlayamazdı. Kierstaad’ın atışı biraz acıtmıştı; ama Wulfgar'ın atışı canını feci şekilde yaktı.</p>

      <p class="calibre2">Drizzt saldırdı, ama balor ayağını sertçe savurup Bruenor'u yarığın içinden kopartırcasma çıkarttı ve cüceyi mağara zemininde beş metre öteye fırlattı. İblis derhâl ortadan kaybolmak için büyüsünü kullandı ve Drizzt kayarak boş duvara çarptı.</p>

      <p class="calibre2">"Ahmaklar!" diye böğürdü balor, mağaranın çıkışından. "Siz daha bu denizi terk etmeden önce kristal parçasını geri alacağım ve sizinle tekrar yüzleşeceğim. Sonunuzun geldiğini bilin!"</p>

      <p class="calibre2">Drizzt hızla doğruldu, Wulfgar bir veda atışı yapmak için hazırlanmaya başladı ve hatta Bruenor bile sendeleyerek ayağa kalkmak için çaba sarfetti, ama hiçbirisi Errtu'ya yetişemeyecekti.</p>

      <p class="calibre2">İblis onlara arkasını döndü ve uçmak için havalandı, ama tam yüzünün ortasında patlayan gümüş ışıklı bir okla şaşkına döndü ve hareketi durduruldu.</p>

      <p class="calibre2">Errtu uludu ve Wulfgar atışını yapıp iblisi tam göğsünden vurdu.</p>

      <p class="calibre2">Balor yine uludu ve geri tökezleyerek mağaraya girdi.</p>

      <p class="calibre2">Bruenor ona doğru topalladı ve Drizzt'in kendisine doğru fırlattığı baltasını havada yakaladı. Silahı kavradığı anda, uçan baltanın savrulma hızına güç katmak için elinin yönünü değiştirdi ve bol çentikli baltasını iblisin kalçasına derince sapladı.</p>

      <p class="calibre2">Errtu yine uludu ve Cattibrie, bir evvelki okunun hemen yanından onu yine vurdu.</p>

      <p class="calibre2">Drizzt iblisin yanına vardı ve Parıltıyla sert bir darbe indirdi. İblis, drowu geri püskürtmek için kendi kılıcını kaldırmaya çalışırken Drizzt diğer kılıcını Errtu'nun kolunun altından ileri doğru saplayarak böğrüne gömdü. Derken Wulfgar oradaydı, artık babasının yanında dövüşüyordu.</p>

      <p class="calibre2">Cattibrie sıkı bir ok yağmuruyla çıkış yolunu kapalı tutuyordu.</p>

      <p class="calibre2">Ve Drizzt kılıcını tutuyordu, yaşam enerjisini emen palayı iblisin derisinin içinde bırakmıştı, bu sırada Parıltı çılgınlar gibi savrulup yara üzerine yara açıyordu.</p>

      <p class="calibre2">Errtu son bir enerji patlamasıyla birlikte döndü, Bruenor ile Wulfgaf'ı üzerinden silkeledi, ama Drizzt'i değil. Kudretli balor dosdoğru drowun lavanta renkli gözlerine baktı. Errtu mağlup edilmişti —iblis daha şimdiden maddesel vücudunun erimeye başladığını hissediyordu— ama bu sefer balor, Drizzt Do'Urden'i de beraberinde Cehennem'e götürmeye kararlıydı.</p>

      <p class="calibre2">Balorun kılıcı yukarı kalktı ve serbest kolu bir kalkan gibi önünde yükselerek Parıltı'dan gelen acı verici darbeyi kabul etti ve silahı kenara savurdu.</p>

      <p class="calibre2">Drizzt'in savunması kalmamıştı. İblisin vücudunda gömülü duran palasını bıraktı ve kaçmaya çalıştı. Çok geç kalmıştı.</p>

      <p class="calibre2">Kılıç drowun kafasına doğru dalışa geçtiğinde keskin yerinde yıldırım enerjisi parıldadı.</p>

      <p class="calibre2">Dehşet içindeki dramın gözleri önünden güçlü bir el uzandı ve iblisin bileğini kavradı ve her nasıl olduysa darbeyi yanda durdurarak kudretli Errtu'yu kontrol altında tutmayı başardı. Yıldırımdan silah, hedefinden sadece birkaç santim ötede öylece durup kalmıştı. Errtu kafasını çevirip baktığında dişlerini sıkmış ve kaslarım çelikten teller gibi germiş bir halde duran Wulfgar'ı, kudretli Wulfgar’ı gördü. O demirden kıskacın ardında bunca yılın kederi ve acısı vardı, genç barbarın yaşadığı bütün dehşetler o anda iblise duyduğu katıksız bir nefrete dönüşmüştü.</p>

      <p class="calibre2">Wulfgar’ın ya da herhangi bir insanın Errtu'yu böyle zaptedebilmesi mümkün değildi. Ama Wulfgar, bu mantığı, bu gerçeği reddediyordu, zira Errtu'nun kendisine daha fazla zarar vermesine ve Drizzt'i ondan alıp götürmesine izin vermeyeceği daha üstün bir gerçekti.</p>

      <p class="calibre2">Errtu, yan-köpek, yan-maymun kafasını salladı. Bu olamazdı!</p>

      <p class="calibre2">Ama olmuştu işte. Wulfgar onu tuttu ve balor tasa süre sonra bir duman bulutuyla ve bir itiraz feryadıyla ortadan kayboldu.</p>

      <p class="calibre2">Üç dost, gözleri yaşlarla dolarak birbirilerine sanidılar.</p>

      <p class="calibre2">Konuşamayacak, hatta ayakta duramayacak kadar duyguya boğulmuş bir halde, birçok dakika boyunca öylece durdular.</p>

      <p class="calibre2">&nbsp;</p>
    </div>

    <h2 id="sigil_toc_id_33">BÖLÜM 28</h2>

    <p class="calibre2"><span class="none6">BEORNEGAR'IN OĞLU</span></p>

    <div class="s">
      <p class="calibre2">Cattibrie, Regis'in koninin sol tarafındaki çıkıntıya tökezleyerek tırmandığını gördü. Destek almak için birbirilerine yaslanan Drizzt ile Bruenorun mağaradan çıktıklarını gördü. Ve Kierstaad'ı gördü, birisi onu sırtında taşıyordu...</p>

      <p class="calibre2">Stumpet, iyileştirme büyüleriyle kadının gücünü geri toplaması için birçok şey yapmıştı; bu yüzden de Cattibrie boğuk bir feryat koyverip dizleri üzerine çöktüğünde cüce şaşırdı. Cüce rahibe ona endişeyle baktı, sonra kadının boş bakışlarını takip etti ve bunun sebebini derhâl anladı.</p>

      <p class="calibre2">"Hey," dedi Stumpet, hafif sakallı yüzünü kaşırken, "şu gördüğüm..."</p>

      <p class="calibre2">"Wulfgar," diye nefes verdi Cattibrie.</p>

      <p class="calibre2">Regis, buzulun kenarında dördüne katıldı ve şeytan Errtu'nun pençelerinden kimi kurtardıklarını gördüğünde onun da ayakları birbirine dolaştı. Buçukluk art arda haykırdı ve kendisini barbarın kollarına fırlattı.</p>

      <p class="calibre2">Kaygan zeminde yürüyen ve omzunda Kierstaad'ı taşıyan Wulfgar geriye doğru düştü, neredeyse kafasını çatlatacaktı.</p>

      <p class="calibre2">Fakat iri adam buna aldırış etmedi. Errtu ile gaddar tebaası gitmişti ve şimdi kutlama zamanıydı!</p>

      <p class="calibre2">Yani, neredeyse.</p>

      <p class="calibre2">Drizzt mağara girişinin hizasında buzulun kıyı şeridini çılgınlar gibi aradı ve hem kendisine, hem de dostlarına olan inancını yitirdiği için kendine üst üste küfürler yağdırdı. Regis'e sordu, sonra Cattibrie ile Stumpet'e seslendi, ama hiçbiri nesneyi görmemişti.</p>

      <p class="calibre2">Drowun Guenhwyvar'ı çağırmasını sağlayan heykelcik gitmiş, karanlık deniz tarafından yutulmuştu.</p>

      <p class="calibre2">Drizzt böyle bir kriz halindeyken, Bruenor durumu inceledi ve hızla işin başına geçerek dostlarına görevler verdi. Yapılacak işlerin başında, Cattibrie ile Stumpet'i yanlarına getirmek geliyordu, ki bunu çabuk yapmaları gerekiyordu, zira Drizzt, Bruenor ve Wulfgar ıslanmış, donuyorlardı ve Kierstaad’ın acilen ruhbanın yardımına ihtiyacı vardı.</p>

      <p class="calibre2">Buz kütlesinin üzerinde duran Stumpet, çantasından bir fırlatma kancasıyla ağır bir halat çıkarttı ve deneyimli dağcının usta atışıyla birlikte kanca, yol arkadaşlarının üç metre ötesinde buzula saplandı. Bruenor onu hızla sağlam bir şekilde gömdükten sonra, yüzen buz kütlesini çekmek için çoktan sertçe asılmaya başlamış olan Wulfgar'ın yanma gitti. Cattibrie'a, aşkına, yıllar önce karısı olacak olan kadına bakınca halata daha da sıkı asıldı.</p>

      <p class="calibre2">Drizzt'in pek yardımı dokunmadı. Buzulun kenarına diz çöktü ve suyu aydınlatmak için palalarını denize daldırdı. "Oraya inebilmem için bir korunma yoluna ihtiyacım var!" diye Stumpet'e seslendi drow, ki cüce rahibe, halatın kendi tarafında olan kısmını çekiyor ve keder içindeki drowa bazı teselli sözleri söylemeye çalışıyordu.</p>

      <p class="calibre2">Drizzt'in yanında duran Regis bilgece kafasını salladı. Buçukluk, ucuna ağırlık taktığı kendi halatını aşağı sarkıtmışü. On beş metrelik halatı tamamen suyun içindeydi ve hâlâ en dibe değmemişti. Stumpet, Drizzt'i ısıtacak ve suyun içinde nefes almasını sağlayacak bir büyü yapmayı basarsa bile, drow o kadar derine uzun süre dalamazdı ve karanlık suların içinde kara renkli heykelciği bulma umudu yoktu.</p>

      <p class="calibre2">Cattibrie ile Bruenor deniz kıyısında hızla birbirilerine sarıldılar —Stumpet dosdoğru Kierstaad ile ilgilenmeye gitti— ve genç kadın ile Wulfgar rahatsızlık verecek bir şekilde karşı karşıya kaldılar.</p>

      <p class="calibre2">Barbar gerçekten de hırpani görünüyordu; san saçları çılgınlar gibi uçuşuyordu, sakalı göğsüne kadar uzamıştı ve gözlerinde boş bir bakış vardı. Hâlâ iriydi, hâlâ kaslıydı, ama uzuvlarına bir gevşeklik gelmişti.</p>

      <p class="calibre2">Cattibrie, bunun vücut ölçüsü kaybından çok yaşama sevincinin kaybı olduğunu biliyordu. Ama bu Wulfgar idi ve Errtu onda her ne çeşit yaralar açtıysa, onlar şu anda genç kadına önemsiz geliyordu.</p>

      <p class="calibre2">Wulfgarlm kalbi, hâlâ iri olan göğsünün içinde güm güm atmaktaydı. Cattibrie hiç değişmiş görünmüyordu. Belki biraz kilo almıştı, ama derin mavi gözlerindeki o kıvılcım, o macera tutkusu, o dize getirilemeyen vahşi ruh hâlâ yerli yerindeydi.</p>

      <p class="calibre2">"Sanmıştım ki..." diye başladı Cattibrie, ama durup derince nefes alarak kendisini topladı. "Seni bir kez olsun unutmadım."</p>

      <p class="calibre2">Wulfgar onu kollarına sardı ve sıkıca sarıldı. Kadınla konuşmaya, yaşadığı çetin sınav sırasında onu hayatta tutan tek şeyin onu düşünmesi olduğunu açıklamaya çalıştı. Ama sözleri bulamıyordu, tek kelime bile.</p>

      <p class="calibre2">Bu yüzden ona mümkün olduğunca sıkı sarıldı ve ikisi de gözyaşlarının süzülmesine izin verdi.</p>

      <p class="calibre2">Bu Bruenor, Regis, Stumpet ve Drizzt'in kalplerini ısıtan bir sahneydi. Fakat drow bu anın tadını çıkartamadı. Guenhwyvar gitmişti ve bu kayıp, babasının ölümü kadar, Wulfgafm ölümü kadar acı bir kayıptı onun için. Guenhwyvar birçok yıldır onun yoldaşı, çoğunlukla tek yol arkadaşı, tek gerçek dostu olmuştu.</p>

      <p class="calibre2">Ona veda edememişti.</p>

      <p class="calibre2">Bu anın büyüsünü bozan kişi, cücenin iyileştirme büyüsünün yardımıyla uyuşukluğundan silkmen Kierstaad oldu. Barbar, başlarının hâlâ dertte olduğunun farkındaydı, özellikle de gökyüzü nemle dolarken ve kısa gün hızla solup giderken. Burası, tundradan daha soğuktu, çok daha soğuk. Kamp kurup ateş yakabilmek için pek az malzemeleri vardı.</p>

      <p class="calibre2">Kierstaad onları soğuktan korumanın başka bir yolunu biliyordu.</p>

      <p class="calibre2">Hâlâ dirseklerinin üzerine doğrulmuş bir halde yerde yatan Kierstaad, liderliği Bruenor'dan aldı ve onlara talimatlar vermeye başladı. Cattibrie, KhazidTıea'yı kullanarak buzdan bloklar kesti ve diğerleri barbarın talimatları doğrultusunda onları üst üste koyarak kubbe şeklinde bir bina inşa ettiler —buzdan bir kulübeydi bu.</p>

      <p class="calibre2">Bunu çok kısa bir süre içinde yapamadılar, zira cüce rahibenin büyüleri tükenmişti ve soğuk hava tekrar sinsice yol arkadaşlarını etkilemeye başlamıştı. Bir süre sonra gökyüzü açıldı, sulusepken bir dolu yağdırmaya başladı ve bunu şiddetli bir kar firtinası takip etti.</p>

      <p class="calibre2">Ama barınağın içinde, yol arkadaşları güvendeydi ve ısınıyorlardı.</p>

      <p class="calibre2">Drizzt dışında. Drow, Guenhwyvar olmadan sanki bir daha asla ısınamayacakmış gibi hissediyordu kendisini.</p>

      <p class="calibre2">Ertesi günün şafağı bulanık ve griydi, hava evvelsi ayaz geceden de soğuktu. Daha da beteri, dostlar orada dımdızlak kısılıp kalmış olduklarını öğrendiler. Zira gece rüzgârları, bu denize adım verecek şekilde buzulları sürüklemişti ve üzerinde bulundukları aysberg, başka bir buz kütlesine geçemeyecekleri kadar uzaklaşmıştı.</p>

      <p class="calibre2">Kendisini daha iyi hisseden Kierstaad, buzulun koni şeklindeki tepesine tırmandı ve borusunu çıkartıp çılgınlar gibi üfledi.</p>

      <p class="calibre2">Ama gelen tek cevap, sayısız buz tepesinden yansıyarak karanlık suların üzerinden geri dönen yankılardan ibaretti.</p>

      <p class="calibre2">Drizzt o sabahı, Mielikki'ye ve Gwaeron Windstorm'a dua etmekle geçirdi. Onlann kılavuzluğunu aradı ve biricik dostunu ona geri getirmeleri için onlara yalvardı. Guenhwyvafın suyun içinden çıkartılmasını, kollanna geri dönmesini istiyordu ve bunun için dua etti. Fakat Drizzt, işlerin bu şekilde yürümediğini biliyordu.</p>

      <p class="calibre2">Derken aklına bir fikir geliverdi. Bunun ilahi bir ilham mı olduğunu, yoksa kendi fikri mi olduğunu bilmiyordu ve bu pek umurunda değildi. İlk olarak Regis'in yanına gitti. Regis, boğumbaş alabalıklarının kafatası kemiklerinden mükemmel oyma süsler yaratmıştı, Drizzt'in boynunda asılı duran tekboynuz kafasını da Regis yapmıştı.</p>

      <p class="calibre2">Buçukluk yeterli büyüklükte bir buz bloğu kesti ve işe koyuldu, bu sırada Drizzt buzulun arka kısmına, mümkün olduğunca uzağa gitti ve seslenmeye başladı.</p>

      <p class="calibre2">İki saat sonra drow, yeni bulduğu dostuyla, yani arkasında hoplayarak ilerleyen genç bir fokla birlikte geri döndü. Bir kolcu olarak Drizzt hayvanları tanırdı ve onlarla temel olarak nasıl iletişim kurabileceğini bilirdi.</p>

      <p class="calibre2">Hangi hareketlerin onları korkutacağını ve hangilerinin onlara güven vereceğini de iyi bilirdi. Geri döndüğünde, Cattibrie ile Bruenor'un, bir yay ve aceleyle örülmüş, eğreti bir ağla birkaç balık yakaladıklarını gördüğüne sevindi. Drow çabucak balıklardan birisini fırlatarak foka ikram etti.</p>

      <p class="calibre2">"Hey!" diye haykırarak itiraz etti Bruenor, derken cücenin yüzü bir anda aydmlanıverdi. "Tabii ya," dedi, drowun niyetini anladığını zannedip ellerini hevesle ovuşturarak, "hayvanı besleyip semirtiyorsun."</p>

      <p class="calibre2">Drizzt'in dik bakışı —ki şimdiye kadar hiç olmadığı kadar ciddiydi— cücenin bu düşüncesine son verdi.</p>

      <p class="calibre2">Drow bunun ardından Regis'in yanına gitti ve buçukluğun ortaya çıkarttığı işe hem hayran kaldı, hem de heyecanlandı. Bir süre önce dikkâte değmeyecek bir buz bloğunun durduğu yerde şimdi, boy ve şekil olarak oniks heykelciğe çok benzeyen buzdan bir heykelcik vardı.</p>

      <p class="calibre2">"Daha fazla zamanım olsaydı," diye açıklamaya başladı Regis, ama Drizzt elini savurarak onu susturdu. Bu, iş görecekti.</p>

      <p class="calibre2">Ve böylece foku eğitmeye başladılar. Drizzt buzdan heykelciği suya attı ve "Guen!" diye haykırdı ve Regis hızla buzulun kenarına koşturup onu Bruenor'un balık tutmak için ördüğü ağ ile yakaladı. Regis ağı ve heykelciği Drizt'e getirince, drow ona bir balık hediye etti. Bunu üst üste tekrarladılar ve en sonunda Drizzt ağı fokun ağzına koydu, heykelciği suya fırlattı ve "Guen!" diye haykırdı.</p>

      <p class="calibre2">Akıllı yaratık homurtu dolu bir ses çıkartıp suya atladı ve buçukluğun heykelciğini çabucak geri getirdi. Drizzt dostlarına baktı ve hevesli foka bir balık atarken gülümsedi.</p>

      <p class="calibre2">Buna yirmi dakikadan uzun bir süre boyunca devam ettiler, yapılan her başarılı atış kara suyun daha da ilerisine gidiyordu. Fok, her seferinde onu mükemmel bir şekilde geri getirdi ve övgüyle, daha da önemlisi balıkla ödüllendirildi.</p>

      <p class="calibre2">Bundan sonra mola vermek zorunda kaldılar, zira fok yorulmuştu ve artık aç değildi.</p>

      <p class="calibre2">Bundan sonraki birkaç saat, zavallı Drizzte bir ömür kadar uzun geldi. Buzdan kulübenin içinde oturup dostlarıyla birlikte ısındı. Bu sırada diğerleri çoğunlukla Wulfgar ile konuşuyor, onu gerçek dünyaya geri getirmeye çalışıyordu.</p>

      <p class="calibre2">Daha yürümesi gereken uzun, çok uzun bir yol olduğu, acı verecek kadar barizdi, özellikle de Wulfgar için.</p>

      <p class="calibre2">Bu zaman zarfında, Kierstaad arada sırada buzulun tepesine çıktı ve borusunu öttürdü. Genç barbar oldukça endişelenmeye başlamıştı, zira eğer suda süzülüyorlardıysa, bu kıyıdan uzaklaşmakta oldukları anlamına geliyordu ve yuvalarına geri dönmelerinin hiçbir yolu yokmuş gibi görünüyordu. Balık yakalayabilirlerdi, cüce rahibe ve buzdan kulübeleri onlan ısıtmak için çok işe yarayabilirdi, ama Hareketli Buz Denizi'nde, Buzyeli Vadisi'nin kışını atlatmalarının hiçbir yolu yoktu! Kierstaad biliyordu ki, eninde sonunda bir kar fırtınası onlan yakalayacak ve kulübelerinin içinde uyurken onlan karlar altına gömüp bırakacaktı. Ya da acıkan bir beyaz balina onlan bulabilirdi.</p>

      <p class="calibre2">Drizzt o gün öğleden sonra işinin başına geri döndü. Regis fokun dikkâtini başka yöne çekerken, drow suyun şapırdamasını sağladı ve heykelciği suya atmış gibi yaptı.</p>

      <p class="calibre2">Fok heyecanla suya atladı, ama bu sadece birkaç dakika sürdü. En sonunda hüsrana uğrayan yaratık buzulun üzerine geri sıçradı ve itirazla havladı.</p>

      <p class="calibre2">Drizzt onu ödüllendirmedi.</p>

      <p class="calibre2">Drow, o gece ve ertesi sabahın büyük bir kısmı boyunca foku buzdan kulübenin içinde tuttu. Yarauğm acıkmasına, çok acıkmasına ihtiyacı vardı, çünkü zamanlannın tükenmekte olduğunu biliyordu. Sadece buzulun, heykelcikten çok uzaklaşmamış olduğunu umabilirdi.</p>

      <p class="calibre2">Birkaç atıştan sonra, drow aynı şekilde fokun ilgisini başka yöne çektirerek onu beyhude yere heykelciği aramaya gönderdi. Birkaç dakika geçti ve fok hüsrana uğruyormuş gibi görünmeye başladığında Drizzt gizlice heykelciği suya attı.</p>

      <p class="calibre2">Fok onu neşeyle buldu ve geri getirip ödülünü aldı.</p>

      <p class="calibre2">"Batmıyor," diye belirtti Regis, sorunu tahmin ederek. "Foku onu almak için dalmaya alıştırmamız gerekli." Bu mantık doğrultusunda, heykelciği Stumpet'in fırlatma kancasıyla —ki Wulfgar onu kolayca bükmüştü— ağrrlaştırdılar. Drizzt bundan sonra yaptiğı birkaç atişa dikkât etti ve heykelciğin suya batışını fokun görmesini sağladı. Kurnaz hayvan mükemmel bir iş sergileyerek serin suyun altında daldı, ortadan kayboldu ve her seferinde heykelciği ağın içine koymuş bir halde geri döndü.</p>

      <p class="calibre2">Bu numarayı tekrar denediler; diğerleri hayvanın ilgisini çekerken Drizzt suya eliyle vurdu ve fok suyun derinlerine daldığında hepsi nefeslerini tuttular.</p>

      <p class="calibre2">Hayvan, buzuldan birçok metre ötede tekrar su yüzüne çıkıp Drizzt'e havladıktan sonra tekrar dalıp gözden kayboldu. Bu birçok defa yaşandı.</p>

      <p class="calibre2">Derken fok, buzulun hemen yanında belirip neşeyle drawın yanına sıçradı; görevini tamamlamıştı.</p>

      <p class="calibre2">Guenhwyvafın heykelciği ağın içindeydi.</p>

      <p class="calibre2">Dostlar neşeyle kocaman bir tezahürat kopardılar ve Kierstaad borusunu güçlü bir şekilde öttürdü. Bu sefer genç barbarın çağrısı, yankılardan daha fazlasıyla cevaplandırıldı. Kierstaad umutla diğerlerine baktı ve boruya tekrar üfledi.</p>

      <p class="calibre2">Suyun üzerinde süzülen tek bir tekne belirdi. Berkthgar teknenin pruvasında dimdik duruyordu ve hem cücelerden, hem de barbarlardan oluşan bir grup bütün güçleriyle küreklere asılmaktaydı.</p>

      <p class="calibre2">Kierstaad bir kez daha cevap verdikten sonra borusunu Wulfgar'a uzattı, o da Buzyeli Vadisi'nde şimdiye kadar duyulan en güçlü ve en net notayı üfledi.</p>

      <p class="calibre2">Karanlık suların üzerinde duran Berkthgar ona baktı, Revjak da öyle.</p>

      <p class="calibre2">Önce şaşkınlıkla, sonra da neşeyle dolu bir andı. Hatta mağrur Berkthgar için bile.</p>

      <p class="calibre2">Cüce madenlerine geri döndükleri günün gecesinde, Drizzt karmaşık duygular içinde odasına çekildi. Wulfgarlm geri dönmesi ve bu kadar güçlü düşmanlarla yaptıkları savaşın ardından, Guenhwyvar da dahil olmak üzere, hemen hemen bütün dostlarının hiç yaralanmadan kurtulması karşısında mutlu olmuş ve inanılmaz derece heyecanlanmıştı.</p>

      <p class="calibre2">Ama drow babasını düşünmeden edemiyordu. Aylardır, kendisini Zaknafein'e götüreceğine inanarak bu yolu izlemişti. Babasıyla, hocasıyla bir kez daha birlikte olma hayalleri kurmuştu. Her ne kadar Errtu'nun esirinin Zaknafein değil de Wulfgar çıkması konusunda bir an bile üzüntü duymasa bile, kurduğu o hayalleri kolayca bir kenara bırakamıyordu.</p>

      <p class="calibre2">Huzursuzca uykuya daldı ve drow uykusunda rüya gördü.</p>

      <p class="calibre2">Odasındaki hayaletimsi bir varlık tarafından uyandırıldı. Palalarına doğru uzanacak oldu, ama derken aniden durdu ve yatağına geri çöktü.</p>

      <p class="calibre2">Zaknafein'in ruhunu tanımıştı.</p>

      <p class="calibre2">"Oğlum," dedi ruh ona ve Zaknafein içtenlikle gülümsemekteydi.</p>

      <p class="calibre2">Oğluyla gurur duyan bir baba, huzur içinde bir ruhtu. "Ben çok iyiyim, hayal edebileceğinden çok daha iyi."</p>

      <p class="calibre2">Drizzt cevap verecek söz bulamıyordu, ama yüz ifadesi kalbinden geçen soruyu açık ediyordu.</p>

      <p class="calibre2">"Beni yaşlı bir rahip çağırdı," diye açıkladı Zaknafein. "Bilmen gerektiğini söyledi. Hoşça kal, oğlum. Dostlarına ve hatıralarına sıkı sıkıya tutun, ve yüreğinin derinlerinde bil ki bir gün yeniden karşılaşacağız."</p>

      <p class="calibre2">Hayalet bundan sonra kayboldu.</p>

      <p class="calibre2">Drizzt bu rüyayı ertesi sabah net bir şekilde hatırladı ve gerçekten teselli buldu. Mantığı ona bunun bir rüya olduğunu söyleyip durdu —ta ki hayaletin kendisiyle drow dilinde konuştuğunu ve Zaknafein'in sözünü ettiği yaşlı rahibin sadece Cadderly olabileceğini fark edene kadar.</p>

      <p class="calibre2">Drizzt, kışın ardından Yükselen Ruh'a geri dönmeye ve söz verdiği üzere —koruyucu kutunun içinde güvenle kapalı duran— kristal parçasını götürmeye çok önce karar vermişti zaten.</p>

      <p class="calibre2">Günler geçti ve ruhla karşılaştığı gecenin hatırası hafızasından silinip gitmedi. Drow kolcu gerçek bir huzura kavuştu, zira onun bir rüya olmadığını anlamaya ve buna inanmaya başlamıştı.</p>

      <p class="calibre2">"Kabilenin başına geçmemi teklif ettiler," dedi Wulfgar, Drizzt'e.</p>

      <p class="calibre2">Hareketli Buz Denizi'nden geri dönüşlerinin üzerinden iki aydan uzun bir süre geçmişti ve cüce madenlerinin dışında soğuk bir kış günündeydiler.</p>

      <p class="calibre2">Drizzt, hiç de beklenmedik nitelikte olmayan bu haberleri, dostunun daha sağlıklı görünmesi gerçeği ışığında yeniden düşündü. Sonra kafasını olumsuz anlamda salladı —Wulfgar henüz iyileşmemişti ve böyle bir sorumluluğu yüklenmemeliydi.</p>

      <p class="calibre2">"Reddettim," diye itiraf etti.</p>

      <p class="calibre2">"Henüz değil," dedi Drizzt teselli edercesine.</p>

      <p class="calibre2">Wulfgar, altı yıllık karanlığın ardından yeniden parlayan gözlerinin rengindeki masmavi gökyüzüne baktı. "Hiçbir zaman," diye düzeltti.</p>

      <p class="calibre2">"Burası benim yerim değil."</p>

      <p class="calibre2">Drizzt buna katıldığından emin değildi. Wulfgar'ın bu teklifi reddetme sebebinin, şu anda canla başla uyum göstermeye çalışmasıyla ne kadar ilgisi olduğunu merak etti. Hayattaki en basit şeyler bile zavallı Wulfgarla yabancı gibi geliyordu. Arası herkesle bir garipti, özellikle de Cattibrie ile. Fakat, ikisinin arasında yeniden bir şeylerin alevlenmekte olduğu konusunda Bruenor ile Drizzt'in hiçbir şüphesi yoktu.</p>

      <p class="calibre2">"Fakat Berkthgar'a yol göstereceğim," diye devam etti Wulfgar. "Ve onun halkıyla, yani kendi halkımla Buzyeli Vadisi halkları arasında hiçbir düşmanlığa göz yummayacağım. Daha fazlasını edinmeden de, her iki tarafın da yeterince düşmanı var zaten!"</p>

      <p class="calibre2">Drizzt buna karşı çıkmadı.</p>

      <p class="calibre2">"Onu seviyor musun?" diye aniden sordu Wulfgar ve drow hazırlıksız yakalandı.</p>

      <p class="calibre2">"Elbette ki, seviyorum," diye dürüstçe yanıtladı Drizzt. "Seni, Bruenor'u ve Regis'i sevdiğim gibi."</p>

      <p class="calibre2">"Araya girmem—" demeye davrandı Wulfgar, ama Drizzt'in hafifçe gülüşü onu susturdu.</p>

      <p class="calibre2">"Seçim ne bana, ne de sana ait," diye açıkladı drow, "sadece Cattibrie'a ait. Eskiden neye sahip olduğunu hatırla dostum ve ahmaklığınla neredeyse neyi kaybedecek olduğunu da hatırla."</p>

      <p class="calibre2">Wulfgar, sevgili dostuna uzunca ve derince baktı. Onun bu bilge tavsiyesine kulak vermeye kararlıydı. Cattibrie'm hayati konusunda yalnızca Cattibrie karar verebilirdi. O her neyi ve her kimi seçerse seçsin, Wulfgar her zaman onun dostları arasında kalacaktı.</p>

      <p class="calibre2">Kış uzun ve soğuk olacaktı, her taraf karla kaplanacak ve kısmetse hadisesiz geçecekti. Dostlar arasında hiçbir şey eskisi gibi olmayacaktı, yaşadıkları bunca şeyden sonra asla olamazdı. Ama ruhen, kalben tekrar birlikte olacaklardı ve hiçbir insan, hiçbir iblis onları bir daha ayırmaya çalışamazdı!</p>

      <p class="calibre2">Buzyeli Vadisindeki o mükemmel ilkbahar gecelerinden birisiydi.</p>

      <p class="calibre2">Çok soğuk değildi, ama insanın tenini ürpertecek bir rüzgâr esiyordu. Yıldızlar pasparlak ve bolcaydı. Drizzt gece göğünün nerede son bulup, karanlık tundranın nerede başladığını kestiremiyordu. Ve bu durum onu, Bruenor'u ve Regis'i hiç rahatsız etmiyordu. Bruenor Yokuşu'nun aşağıdaki kayaları üzerinde gezinen Guenhwyvar da aynı şekilde halinden memnundu.</p>

      <p class="calibre2">"Tekrar dost oldular," dedi Bruenor, Cattibrie ile Wulfgar'dan bahsederek. "Çocuğun kıza ihtiyacı var ve kız da onu geri getirmeye çalışıyor."</p>

      <p class="calibre2">"Errtu gibi bir iblisin ellerinde yaşadığın altı yıllık işkenceyi öyle kolayca unutamazsın," diye hemfikir oldu Regis.</p>

      <p class="calibre2">Dostlarının bir kez daha hep beraber dünyadaki yerlerini bulmuş olduğunu düşünen Drizzf in yüzünde kocaman bir gülümseme vardı. Bu fikir, elbette ki, drowun dünyadaki kendi yerini düşünmesini sağladı.</p>

      <p class="calibre2">"Sanırım Luskan'da Deudermont'a yetişebilirim," dedi aniden, beklenmedik bir şekilde. "Eğer orada olmazsa o zaman kesinlikle Derinsu'da bulurum."</p>

      <p class="calibre2">"Seni lanet elf seni, şimdi neden kaçıyorsun bakalım?" diye bastırdı cüce.</p>

      <p class="calibre2">Drizzt dönüp ona baktı ve bir kahkaha attı. "Hiçbir şeyden kaçmıyorum, iyi yürekli cüce," diye yanıtladı drow. "Ama verdiğim söze bağlı olarak ve herkesin iyiliği adına, kristal parçasını Carradoorida, Yükselen Ruhta bulunan Cadderly'ye götürmem gerekli."</p>

      <p class="calibre2">"Kızım o yerin Sundabafın güneyinde olduğunu söylemişti," diye itiraz etti Bruenor, drowu yalan söylerken yakaladığını düşünerek. "Oraya gemiyle gitmeyeceksin herhalde!"</p>

      <p class="calibre2">"Sundabar'm çok güneyinde," diye hemfikir oldu Drizzt, "ama Derinsu'ya olduğundan çok Baldur Kapısı'na yakın. Su Perisi hızlı gider; Deudermont beni Cadderly'ye daha çok yaklaştırabilir."</p>

      <p class="calibre2">Bu basit mantıkla birlikte Bruenor'un kabadayılığı söndürülmüş oldu. "Lanet elf," diye söylendi cüce. "Tekrar kahrolası bir gemiye binmeyi istemiyorum. Ama gitmemiz gerekiyorsa..."</p>

      <p class="calibre2">Drizzt, cüceye dikkâtle baktı. "Geliyor musunuz?"</p>

      <p class="calibre2">"Burada kalacağımızı mı sandın?" diye yanıtladı Regis ve Drizzt şaşkın bakışlarını buçukluğa çevirdiğinde, Regis ona derhâl Crenshinibon'u yakalayan kişinin o değil, kendisi olduğunu hatırlattı.</p>

      <p class="calibre2">"Elbette ki, onlar da geliyor," diye tanıdık bir ses geldi biraz aşağıdan, karanlığın içinden. "Biz de öyle!"</p>

      <p class="calibre2">Birkaç saniye sonra Cattibrie ile Wulfgar dik patikadan çıkagelerek dostlarına katıldılar.</p>

      <p class="calibre2">Drizzt tek tek onlara baktı ve sonra kafasını yıldızlara doğru kaldırdı.</p>

      <p class="calibre2">"Hayatım boyunca, bir yuva aradım," dedi drow sessizce. "Hayatım boyunca, bana sunulandan daha fazlasını, Menzoberranzan'dan daha ötesini, sadece kişisel çıkar uğruna yanımda olan dostlardan daha fazlasını arayıp durdum. Hep, yuvanın bir yer olduğunu sanırdım ve hakikaten de öyledir, ama fiziksel anlamda değil. Tam burada olan bir yer," dedi Drizzt, elini kalbine koyarak ve dönüp yol arkadaşlarına bakarak. "Gerçek dostlar tarafından verilen bir histir yuva.</p>

      <p class="calibre2">"Bunu şimdi anlıyor ve yuvamda olduğumu biliyorum."</p>

      <p class="calibre2">"Ama Carradoon'a doğru yola koyulacaksın," dedi Cattibrie hafifçe.</p>

      <p class="calibre2">"Ve biz de öyle!" diye böğürdü Bruenor.</p>

      <p class="calibre2">Drizzt onlara gülümsedi, sonra da kahkahayı bastı. "Eğer şartlar yuvamda kalmama izin vermiyorsa," dedi kolcu sertçe, "o zaman ben de yuvamı yanımda götürürüm!"</p>

      <p class="calibre2">Guenhwyvar yakınlardan bir yerden kükredi. Bir sonraki şafaktan önce dostlar, altısı birden tekrar yola koyulacaklardı.</p>
    </div>

    <div class="s1">
      <p class="calibre2"><span class="none1">***</span></p>
    </div>

    <div class="s">
      <p class="calibre2"><span class="none6">Bir zamandı, başka bir yaşam biçimiydi ve sadece bir basamak taşıydı...</span></p>

      <p class="calibre2"><span class="none6">Peki ne için? Neresi için?"</span></p>

      <p class="calibre2"><span class="none6">Drizzt Do'Urden ve yol arkadaşı Cattibrie, Mithril Salonu'nu terk edeli altı yıl oldu. Şimdi iki yoldaş. Kılıçlar Denizi'nde, Kaptan Deudermont ile birlikte korsan avlıyorlar. Engin denizlere yelken açıyor; dalgaların, serpintilerin, özgürlüğün ve dostluğun tadını çıkartıyorlar.</span></p>

      <p class="calibre2"><span class="none6">Esrarengiz bir yolculuk bekliyor onları; denizlerin ötesine, haritalarda yazmayan bir yere doğru. Sebebini dahi bilmedikleri bu maceranın kökleri, belki de karanlık geçmişlerine dayanıyor. Kaderin sisi sarıyor etraflarını denizin tam ortasında. Ağlarını örmeye başlayan karanlık bir düşman, avını sinsice, şeytanca kendisine çekiyor, bir şiirin can alıcı mısralarıyla.</span></p>

      <p class="calibre2"><span class="none6">Peki, şafağa giden geçidin ardında onları kim bekliyor?</span></p>

      <p class="calibre2"><span class="none6">3N 975-8518-65-8</span></p>

      <p class="calibre2"><span class="none6">R. A. Salvatore _ Drizzt Do'urden'in Maceraları Cilt4 Şafağa Geçit</span></p>
    </div>
  </div>
</body>
</html>
