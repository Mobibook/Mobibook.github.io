<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Drizzt Do'urden'in Maceraları 4 Şafağa Geçit</title>
  <meta content="R. A. Salvatore" name="author" />
  <meta content="2013-7-20" name="creation-time" />
  <meta content="2013-7-20" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">&nbsp;</p>
    </div>

    <div class="s1">
      <p class="calibre2"><span class="none">Drizzt Do'urden'in Maceraları</span></p>

      <p class="calibre2">&nbsp;</p>

      <p class="calibre2"><span class="none1">Cilt</span> <span class="none1">4</span></p>

      <p class="calibre2">&nbsp;</p>

      <p class="calibre2"><span class="none">Şafağa Geçit</span></p>

      <p class="calibre2">&nbsp;</p>

      <p class="calibre2"><span class="none2">R. A. Salvatore</span></p>
    </div>

    <div class="s">
      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2"><span class="none3">Şimdi hırlama sırası ondaydı. Bu yabani, ilkel bir ses değildi. Aklın ve ahlakın, eskiden olduğu kişiden geriye kalan o küçücük kıvılcımın bir ürünüydü. Dilberin elini kavradı ve onu büküp çevirerek kendisinden uzaklaştırdı. Dilberin karşı koyarken gösterdiği güç adamın bütün hafızasını canlandırdı. Zira bu doğa üstü bir şeydi, kadının küçük vücuduyla başarabileceğinin çok ötesindeydi.</span></p>

      <p class="calibre2"><span class="none3">Yine de o daha güçlüydü. Böylece kadının elini zorla uzaklaştırıp öbür tarafa çevirmeyi başardı ve bakışlarını ona kenetledi.</span></p>

      <p class="calibre2"><span class="none3">Kadının gür saçları biraz değişmiş, beyaz ve küçük boynuzlarından birisi saçların arasından dışarı çıkmıştı.</span></p>

      <p class="calibre2"><span class="none3">"Yapma bunu, aşkım," diye işveyle mırıldandı. Kadının yalvarışının ağırlığı neredeyse direnişini kıracaktı. Tıpkı fiziksel gücü gibi, kadının sesi de doğaüstüydü. Sesi cazibenin, hilekârlığın, bütün bu mekânın aslen kendisi olan o koca yalanın bir simgesiydi.</span></p>

      <p class="calibre2"><span class="none3">Adamın dudaklarından bir feryat sızıverdi ve kadını bütün gücüyle geri doğru çekip çıkıntının kenarından aşağı fırlattı İri, yarasamsı kanatlar açıldı ve succubus* ona gülerek havada süzüldü. Açılan ağzı, eğer yenilseydi boynunu ısırıp delecek olan feci dişlerini gözler önüne serdi. Dişi iblis ona gülüyordu ve adam, direnmiş olmasına rağmen galip gelmediğini, asla galip gelemeyeceğini biliyordu.</span></p>

      <p class="calibre2"><span class="none4">* Ç.N. succubus; kurbanına cazibesiyle işkence eden bir tanar'ri türü</span></p>

      <p class="calibre2"><span class="none3">Bu sefer neredeyse iradesini kırmayı başarmış, onu alt etmeye bir öncekinden daha çok yaklaşmıştı ve bir sonrakinde daha da yaklaşacaktı.</span></p>

      <p class="calibre2"><span class="none3">İşte bu yüzden ona gülüyor, onunla alay ediyordu. Hep alay ediyordu!</span></p>

      <p class="calibre2"><span class="none3">Bunun bir sınav olduğunu fark etti, her zaman bir sınav olurdu. Bunu kimin tasarladığını biliyordu ve bir kamçı sırtını yarıp onu yere devirdiğinde hiç şaşırmadı. Büzüşüp kendisini korumaya çahşti, etrafında yükselen yoğun ısıyı hissetti, ama hiçbir kaçış olmadığını biliyordu.</span></p>

      <p class="calibre2"><span class="none3">İkinci bir kırbaç darbesi, adamın uçurum kenarına doğru sürünmeye başlamasına sebep oldu. Sonra üçüncü darbe geldi ve adam çıkıntının kenannı kavradı, haykırdı ve kendisini çekerek aşağı fırlattı. Uçurumdan aşağı çakılmak ve vücudunu kayalara çarpıp parçalanmak istiyordu. Çaresizce ölümü arzuluyordu.</span></p>

      <p class="calibre2"><span class="none3">Üzerinden dumanlar tüten koyu kırmızı pulları ve şişkin kaslarıyla, yaklaşık beş metre boyundaki büyük balor Errtu, kayıtsızca uçurum kenarına yürüdü aşağıya baktı. Zamanın şafağından beri Cehennem'in sislerinin ardını gören gözlerle Errtu, düşen şekli buldu ve ona doğru uzandı.</span></p>

      <p class="calibre2"><span class="none3">Adamın düşüşü yavaşladı, sonra tamamen kesiliverdi. Efendisi tarafından yukarı çekilen telekinetik ağa yakalanmış bir halde yükselmeye başladı. Kamçı onu bekliyordu ve bir sonraki darbe —şükür ki— adamın kendisinden geçip bayılmasına sebep oldu.</span></p>

      <p class="calibre2"><span class="none3">Errtu kamçımn kayışlarını geri çekmedi. Balor, aynı telekinetik enerjiyi kullanarak kayışları kurbanının etrafına doladı ve onu sıkıca sarmaladı.</span></p>

      <p class="calibre2"><span class="none3">Errtu isterik bir şekilde gülen succubusa baktı ve başıyla takdir etti. Bugün iyi iş çıkartmıştı.</span></p>

      <p class="calibre2"><span class="none3">Bayılan adamın görüntüsü karşısında dişi iblisin alt dudağından salyalar süzülüyordu. Kendisine ziyafet çekmek istiyordu. Onun gözünden bakılırsa, yemek sofrası hazırlanmıştı ve kendisim bekliyordu. Kanatlarını tek bir çırpışı, dişi iblisi çıkıntının üzerine geri indirdi ve succubus ihtiyatla, balorun savunmasını aşmanın bir yolunu arayarak yaklaştı.</span></p>

      <p class="calibre2"><span class="none3">Errtu onun yaklaşmasına, daha da yaklaşmasına izin verdikten sonra kamçısına hafifçe asıldı. Kurbanı garip bir şekilde hopladı ve balorun ebedi alevlerinin dışına çıktı. Errtu yana doğru bir adım attı ve iri vücudunu kurban ile succubusun arasına yerleştirdi.</span></p>

      <p class="calibre2"><span class="none3">"Yapmalıyım," diye cıyakladı dişi iblis yan yürüyüp yarı uçarak biraz daha yaklaşmaya cüret etti. Aldatıcı bir şekilde zarif olan elleri ileri uzandı ve dumanlı havayı kavrayarak kapandı. Dişi iblis titriyor ve sık nefes alıyordu.</span></p>

      <p class="calibre2"><span class="none3">Errtu yana adım attı ve dişi iblis daha da yaklaştı.</span></p>

      <p class="calibre2"><span class="none3">Balorun kendisiyle alay ettiğini biliyordu, ama buna arkasını dönüp gidemezdi, karşısında çaresizce yatan bu adamın sergilediği manzarayı görmezden gelemezdi. Cezalandınlacağım bildiği için bir kez daha cıyakladı, ama duramazdı.</span></p>

      <p class="calibre2"><span class="none3">Hafifçe dolambaçlı bir yol takip eden dişi iblis, balorun yanından geçti. Tekrar cıyakladı ve hızla ileri koşup Errtu onu defetmeden önce en azından kurbanın şöyle bir tadına bakabilmek için ayaklarım sıkıca yere sabitledi, Errtu'nun kolu ileri doğru savruldu, elinde şimşekten oluşmuş bir kılıç vardı. Kılıcı havaya kaldırıp bir emir sözü söyledi ve çarpan yıldırımın gücüyle birlikte zemin sarsıldı.</span></p>

      <p class="calibre2"><span class="none3">Succubus bekledi ve ileri sıçradı. Çıkıntıya doğru koşturdu ve cıyaklamaya devam ederek uçurumun kenanndan aşağı atladı. Errtu'nun şimşeği dişi iblisin sıranda patladı ve döne döne düşmesine neden oldu. Succubus kendisine gelemeden önce çıkıntının çok aşağısına düşmüştü bile.</span></p>

      <p class="calibre2"><span class="none3">Çıkıntının tepesindeki Errtu, dişi iblisi bir daha düşünmedi. Balor esirini düşünüyordu, her zaman esirini düşünürdü. Bu sefil şeye işkence etmeye bayılıyordu, ama sürekli olarak hayvani güdülerini dizginlemek durumundaydı. Bunu yok edemez, çok fazla hırpalayamazdı, aksi takdirde kurbanın balor için hiçbir değeri kalmazdı. Bu sadece tek bir canlıydı ve Ana Madde Düzlem'de tekrar serbestçe yürüme vaadine kıyasla pek büyük bir bedel gibi görünmüyordu.</span></p>

      <p class="calibre2"><span class="none3">O özgürlüğü, sadece Entu'yu yüz yıllığına Cehenneme sürgün etmiş olan hain kara elf Drizzt DoUrden bahsedebilirdi. Errtu, bu sefil yaratığın karşılığında drowun bunu yapacağına inanıyordu.</span></p>

      <p class="calibre2"><span class="none3">Errtu boynuzlu, gorilimsi kafasını çevirip iri omzunun üzerinden baktı. Balom kuşatan alevler şimdi azalmıştı ve Errtu'nun hiddeti gibi için için yanıyordu. 'Sabır,' diye kendisine hatırlattı balor. Bu sefil yaratık değerliydi ve korunması gerekiyordu.</span></p>

      <p class="calibre2"><span class="none3">Errtu zamanın yaklaştığının farkındaydı. Madde Düzlem'de bir yıl daha geçmeden önce Drizzt Do'Urden ile konuşacaktı. Errtu, cadıyla irtibat kurmuştu ve o da iblisin mesajını drowa iletecekti.</span></p>

      <p class="calibre2"><span class="none3">Aşağı düzlemlerin en büyük yaratıklarından, gerçek tanafrilerden birisi olan balor serbest kalacaktı. Errtu işte ondan sonra bu sefil şeyi, Drizzt Do'Urden'i ve hain drowu seven her canlıyı yok edebilirdi.</span></p>

      <p class="calibre2">&nbsp;</p>

      <p class="calibre2">&nbsp;</p>
    </div>

    <h1 id="sigil_toc_id_1">KISIM 1</h1>

    <p class="calibre2"><span class="none6">RÜZG</span><span class="none6">A</span><span class="none6">R VE SERPİNTİLER</span></p>

    <div class="s">
      <p class="calibre2"><span class="none3">Altı yıl. Bir drovmn hayatında pek uzun bir süre değil. Ama yine de, geçip giden ayları, haftaları, günleri ve saatleri düşününce bana bundan yüz kat daha fazla bir süre boyunca Mührü Salonu'ndan uzak kalmışım gibi geliyor. Orası uzaktı, başka bir zamandı, başka bir yaşam biçimiydi ve sadece bir basamak taşıydı...</span></p>

      <p class="calibre2"><span class="none3">Peki ne için? Neresi için?</span></p>

      <p class="calibre2"><span class="none3">Mührü Salonu hakkında hafızamdaki en canlı hatıra, yanımda Cattibrie ile birlikte oradan ayrılırken arkamı dönüp baktığımda gördüğüm, Konaktaşı kasabasından Dördüncü Zirve adındaki dağa doğru yükselen duman bulutlarının manzarası, Mührü Salonu Bruenor'un krallığı, Bruenor'un yuvasıydı. Bruenor ise benim en yakın dostlarımdan birisiydi.</span></p>

      <p class="calibre2"><span class="none3">Ama orası benim yuvam değildi ve asla olmamıştı.</span></p>

      <p class="calibre2"><span class="none3">Bunu o zaman açıklayamıyordum ve hâlâ açıklayamıyorum, istilacı drow ordusu mağlup edildikten sonra orada her şeyin yolunda olması gerekirdi. Mührü Salonu refah ve dostluğunu etrafındaki bütün yerleşim birimleriyle paylaşıyordu. Sınırlarını koruyup fakirlerini besleyebilecek kadar güçlü olan krallıklardan oluşan bir ittifakın üyesiydi.</span></p>

      <p class="calibre2"><span class="none3">Bunların hepsi tamamdı, ama yine de Mührü Salonu benim için ve Cattibrie için bir yuva değildi. İşte bu yüzden batıya, sahile, Derinsu'ya doğru yola koyulmuştuk.</span></p>

      <p class="calibre2"><span class="none3">Cattibrie'ın Mührü Salonu'nu terk etme kararına asla karşı çıkmadım ki o kesinlikle benim bunu yapacağımı sanmıştı. Biz kafa dengiyiz. Oraya gerçek anlamda bir türlü ısınamamıştık Hep çok meşgul olmuştuk; oraya hakim olan düşmanları yenmekle, cüce madenlerini tekrar açmakla ve Mührü Salonu'na gelen kara elflerle savaşmakla uğraşmıştık hep. Bunların hepsi tamamlandığında, artık şöyle adamakıllı yerleşip dinlenmenin ve maceralarımız hakkında hikâyeler anlatmanın zamanı gelmiş gibi görünüyordu. Eğer savaşlardan önce Mührü Salonu bizim yuvamız olsaydı, orada kalırdık. Savaşlardan, kayıplardan sonra...</span></p>

      <p class="calibre2"><span class="none3">hem Drizzt Do'Urden, hem de Cattibrie için artık çok geçti. Mührü Salonu Bruenor'un mekânıydı, bizim değil. Kara ırkımın mirasıyla yeniden yüzleşmek zorunda kaldığım, savaş yaraları almış bir yerdi orası. Beni Menzoberranzan'a geri götüren yolun başlangıcı orasıydı.</span></p>

      <p class="calibre2"><span class="none3">Wulfgar'ın öldüğü yer de orasıydı.</span></p>

      <p class="calibre2"><span class="none3">Cattibrie ve ben, günün birinde oraya döneceğimize yemin etmiştik ve dönecektik de. Çünkü Bruenor ve Regis oradaydı. Ama Cattibrie işin aslını görmüştü. Kan kokusunu asla taşların üzerinden silip atamazsınız.</span></p>

      <p class="calibre2"><span class="none3">Eğer kan döküldüğünde orada bulunmuşsanız, asılı kalan koku, yanında yaşayamayacağınız kadar acı verici görüntüler canlandırır hafızanızda.</span></p>

      <p class="calibre2"><span class="none3">Altıyılın ardından Bruenor'u, Regis'i, StumpetRakingclaw'u ve hatta Konaktaşı'nı yöneten Cesur Berkthgar'ı dahi özledim. Muhteşem Gümüşay'a yaptığım yolculukları ve Dördüncü Zirve'nin kayalıklı yükseltilerinden şafağı seyretmeyi özledim. Şimdi Kılıç Sahili'nde dalgaları sürüyorum, yüzümde rüzgâr ve su serpintileriyle. Tavanım hızla uçup geçen bulutlardan ve yıldızlardan oluşan çardak; zeminim ise hızlı, bakımlı bir geminin gıcırdayan tahtaları; onun ötesinde düz ve durgun, yükselen ve coşan, yağmurda tıslayan ve yukarı sıçramış bir balinanın düşüşüyle patlayıp havaya saçılan masmavi bir yorgan.</span></p>

      <p class="calibre2"><span class="none3">Peki burası benim yuvam mı? Bilmiyorum. Başka bir basamak taşı olduğunu tahmin ediyorum, ama beni yuvam diyebileceğim bir yere götürecek bir yolun gerçekte var olup olmadığını bilmiyorum.</span></p>

      <p class="calibre2"><span class="none3">Ve bu konuyu pek sık düşünmüyorum, çünkü bunu umursamadığımı fark ettim. Eğer bu yol, sürüp giden bu basamak taşları hiçbir yere çıkmıyorsa, o zaman öyle olsun. O yollarda dostlarımla birlikte yürüyorum, öyleyse yuvam dayanımda.</span></p>
    </div>

    <div class="s2">
      <p class="calibre2"><span class="none3">—Drizzt Do'Urden</span></p>
    </div>

    <div class="s">
      <p class="calibre2">&nbsp;</p>

      <p class="calibre2">&nbsp;</p>
    </div>

    <h2 id="sigil_toc_id_2">BÖLÜM 1</h2>

    <p class="calibre2"><span class="none6">SU PERİSİ</span></p>

    <div class="s">
      <p class="calibre2">Drizzt Do'Urden geminin en ucunda duruyordu, gidebileceği kadar ileri gitmiş ve dalgalanan flok yelkeninin yön tayin halatını bir eliyle sıkıca kavramıştı. Bu hafif bir hız gemisiydi, dengesiyle ağırlığı mükemmeldi ve mürettebatı da çok iyiydi. Ama deniz bugün hırçındı ve Su Perisi dalgalar arasından yelkenleri fora etmiş bir halde zıplayıp hoplayarak ilerliyor, deniz yüzeyine her çarpışında havaya yoğun su serpintileri saçıyordu.</p>

      <p class="calibre2">Drizzt buna aldırmıyordu. Rüzgârı ve su serpintisini yüzünde hissetmeye bayılıyor, tuzlu suyun kokusunu seviyordu. Bu özgürlüktü, uçmak tı, suyun üstünde süzülmekti, dalgalar üzerinde sıçramaktı. Drizzt'in gür beyaz saçları deniz yeliyle birlikte havalanıyor, tıpkı ardında savrulan yeşil pelerini gibi uçuşuyor ve neredeyse ıslandığı kadar çabuk bir şekilde kuruyordu. Yüzündeki beyaz renkli tuz kalıntıları, ıslaklıkla ışıldayan abanoz derisinin parlaklığını hiç azaltamıyordu. Gözlerini kısıp ufka doğru baktığında ve peşinde oldukları geminin yelkenlerini hayal meyal gördüğünde menekşe renkli gözleri parladı.</p>

      <p class="calibre2">Peşinde oldukları ve yakalayacakları gemi. Drizzt bunu biliyordu, zira Baldur Kapısı'nın kuzeyinde Kaptan Deudermontun Su Perisi'ni atlatabilecek bir gemi daha yoktu. Üç direkli bir uskunaydı, yeni tasarımdı, hafifti, bakımlıydı ve yelkenleri rüzgârla doluydu. Peşinde oldukları dörtgen şeklindeki karavela düz bir hat üzerinde oldukça hızlı gidebilirdi, ama daha ağır olan gemi rotasını biraz olsun değiştirdiği anda Su Perisi belli bir açıyla ona yanaşır ve arayı kapatırdı. Her zaman arayı kapatırdı.</p>

      <p class="calibre2">Çünkü bunu yapmak için tasarlanmıştı. Derinsunun en iyi mühendisleri ve büyücüleri tarafından inşa edilen, sermayesi o şehrin lordları tarafından verilmiş olan bu uşkuna, bir korsan avcısıydı. Drizzt Derinsuya varınca, eski dostu Deudermontun şansının iyi gittiğini öğrendiğinde ne kadar da sevinmişti. Kiralık Katil Artemis Entreri buçukluk Regis'i yakaladığında, Drizzt ta Derinsudan Calimshan'a kadar onunla birlikte yolculuk etmişti. O yolculuk, özellikle de Kaptan Deudermont'un, kötü şöhretli Pinochet'nin sancak gemisi de dahil olmak üzere üç korsan gemisine galebe çaldığı —ki Drizzt ile yoldaşlarının ettiği yardım hiç küçük sayılmazdı— Asavir Kanalı Savaşı, Kılıç Sahili boyunca lordların ve tüccarların ilgisini çekmişti. İki direkli gemisini, yani orijinal Su Perisi'ni çok seviyordu, ama hiçbir denizci bu yeni geminin cazibesine karşı koyamazdı. Deudermont onların hizmetinde çalışmayı kabul etmişti, onlar da geminin ismini kendisinin koymasına ve mürettebatı da tek tek kendisinin seçmesine izin vermişlerdi.</p>

      <p class="calibre2">Drizzt ile Cattibrie bundan belli bir süre sonra Derinsu'ya varmışlardı. Su Perisi şehrin büyük limanına demir attığında ve Deudermont eski dostlarını bulduğunda derhâl kırk kişilik mürettebatında onlara da yer açmıştı. Bu, alü yıl ve yirmi yedi yolculuk önceydi. Kılıç Sahilinin deniz yollarını gözleyenler, özellikle de korsanlar arasında bu uşkuna bir baş belâsı halini almıştı. Zira gemi, otuz yedi zafer kazanmıştı ve hâlâ sudaydı.</p>

      <p class="calibre2">Şimdi otuz sekizinci de görünür olmuştu işte.</p>

      <p class="calibre2">Karavela, Derinsu sancağını göremeyecek kadar uzak bir mesafeden onları fark etmişti, ama bu hiç önemli değildi. Zira bu bölgedeki diğer hiçbir gemi Su Perisi'nin belirgin dizaynına, yani üçgen şeklinde laten yelkenler taşıyan üç direğe sahip değildi. Karavelanm dörtgen yelkenleri fora edildi ve takip tüm hızıyla başladı.</p>

      <p class="calibre2">Drizzt en uçtaydı, bir ayağı aslan başlı gemi kaidesinin üzerindeydi ve her aran tadım çıkartıyordu. Altında yükselip alçalan denizin katıksız gücünü duyumsayabiliyor, su serpintilerini ve rüzgârı yüzünde hissediyordu. Yüksek ve güçlü bir şekilde çalan müziği duyuyordu, zira Su Perisi mürettebatından birkaç kişi ozandı ve her ne zaman takip başlasa, enstrümanlarını alıyor ve insanı şevklendiren şarkılar çalıyorlardı.</p>

      <p class="calibre2">"İki bin!" diye haykırdı Cattibrie gözcü çanaklığından aşağı doğru.</p>

      <p class="calibre2">Bu hâlâ kapatılması gereken mesafeydi. Cattibrie'ın tahmini beş yüze indiğinde, mürettebat savaş yerlerini alacaktı; üç kişi Su Perisi'nin kıç tarafındaki yüksek güvertede bir kaidenin üzerinde duran iri balistanın yanına gidecek, iki kişi ise kaptan köprüsünün ön köşelerinde bulunan arbaletlerin arkasına geçecekti. Drizzt dümenin başındaki Deudermont'a katılacak ve ikisi yakın saldırıyı düzenleyeceklerdi. Drowun serbest olan eli bu düşünceyle birlikte palalarından birisinin kabzasına doğru kaydı. Su Perisi uzak mesafeden de zorlu bir düşmandı. Usta okçulara, yetenekli bir balista ekibine, oldukça tehlikeli bir sihirbaza (yani alev toplan ve yıldırım mızraklarıyla donanmış bir zuhur büyücüsüne) ve elbette ölümcül yayı Kalp Avcısı Taulmaril ile birlikte Cattibrie'a sahip bir gemiydi. Ama Su Perisi'nin esas ölümcül olduğu zaman, yakın dövüş zamanıydı, yani Drizzt ile panter yoldaşı Guenhwyvar'ın ve tabii diğer yetenekli savaşçıların öbür gemiye geçebildiği zaman.</p>

      <p class="calibre2">"Bin sekiz yüz!" diye geldi Cattibrie'ın bir sonraki haykırışı. Drizzt süratli olduklarını doğrularcasına başını salladı, fakat ulaştıkları hız gerçekten de şaşırtıcıydı. Su Perisi her zamankinden daha da hızlı gidiyordu. Drizzt geminin omurgasının ıslanıp ıslanmadığını merak etmeden edemedi.</p>

      <p class="calibre2">Drow bir elini kesesinin içine daldırdı ve panteri Astral Düzlem'den çağırmak için kullandığı büyülü heykelciği el yordamıyla aradı. Bu sefer Guenhwyvar'ı çağırıp çağırmama konusunda emin değildi. Panter geçen haftanın büyük bir kısmında yuvasından uzakta kalmıştı, geminin yiyecek deposuna karşı tehlike arz eden yüzlerce sıçanı yakalamakla uğraşmıştı ve muhtemelen yorgundu.</p>

      <p class="calibre2">"Sadece sana ihtiyacım olursa, dostum," diye fısıldadı Drizzt. Su Perisi sancak tarafına doğru sertçe dümen kırdı ve Drizzt yelken halatını iki eliyle birlikte kavramak zorunda kaldı. Dengesini topladı ve sessiz kaldı. Bakışlarını ufuk çizgisine, her dakika daha da büyüyen dörtgen şeklindeki gemiye kenetlemişti. Drizzt ruhunun derinliklerini hissederek kendisini yaklaşan savaşa zihinsel olarak hazırladı. Kendisini altodaki suyun çağıltısı ve tıslayışına, rüzgârı yarıp aşan heyecanlandıncı müziğe ve Cattibrie'ın sesine kenetledi.</p>

      <p class="calibre2">Bin beş yüz, bin.</p>

      <p class="calibre2">"Kırmızı hatlı kara pala!" diye aşağı doğru haykırdı genç kadın, dürbünü sayesinde karavelanın dalgalanan sancağmdaki armayı seçebilecek hale geldiğinde.</p>

      <p class="calibre2">Drizzt bu nisam tanımıyordu ve umurunda değildi. Bu karavela bir korsan gemisiydi, Derinsu limanlarının yakmlannda çizmeyi aşan bir sürü gemiden sadece birisiydi. Ticaret hattı bulunan her türlü su yolunda olduğu gibi, Kılıç Sahili'nde de her zaman korsanlar olmuştu. Fakat korsanlar şu son birkaç yıla kadar nispeten medeniydi ve bazı davranış prensiplerini takip etmekteydi. Deudermont, Asavir Kanalı'nda Pinochet'yi mağlup ettikten sonra korsanı özgür bırakmıştı. Usul böyleydi, yani üzerinde konuşulmamış bir mutabakat mevcuttu.</p>

      <p class="calibre2">Artık durum böyle değildi. Kuzeyli korsanlar çok daha cüretkâr ve vahşi bir hal almıştı. Gemiler artık sadece yağmalanmakla kalmıyor, aynı zamanda mürettebatları, özellikle de gemideki dişiler işkence görüyor ve katlediliyorlardı. Derinsu karasularında birçok gemi enkazı bulunuyordu.</p>

      <p class="calibre2">Korsanlar çizgiyi aşmıştı.</p>

      <p class="calibre2">Drizzt, Deudermont ve Su Perisi'nin geri kalan mürettebatı, yaptıkları iş karşılığında oldukça yüklü bir ücret alıyorlardı. Ama içlerinden hiçbirisi (tabii sihirbaz Robillard hariç tutulabilir) altın için korsan avlamıyordu.</p>

      <p class="calibre2">Kurbanlar için savaşıyorlardı.</p>

      <p class="calibre2">"Beş yüz!" diye seslendi Cattibrie.</p>

      <p class="calibre2">Drizzt silkinerek transtan uyandı ve karavelaya baktı. Şimdi geminin güvertesinde koşuşturup duran, savaş için hazırlanan ve bir karınca sürüsünü andıran adamları görebiliyordu. Drizzt, Su Perisi'nin mürettebatının düşmana karşı muhtemelen ikiye bir oranında sayıca az olduğunu fark etti. Ayrıca karavela ağır donanımlıydı. Kıç taraftaki güvertesinde oldukça iri bir mancınık taşıyordu ve muhtemelen onun altında ise açık pencerelerden dışarı atış yapmak için hazır bekleyen bir balista mevcuttu.</p>

      <p class="calibre2">Drow başıyla onayladı ve güverteye geri döndü. Kaptan köprüsüne sabitlenmiş arbaletîerin ve balistanın başına adamlar geçmişti; mürettebatın büyük bir kısmı küpeşteye dizilmiş, uzun yaylarını gerip tartıyordu.</p>

      <p class="calibre2">Ozanlar, gemiler arasına kalaslar koyulana kadar sürdürecekleri şarkıya devam ediyorlardı. Drizzt, güvertenin çok yükseğinde duran Cattibrie'ı gördü; bir elinde Taulmaril, diğerinde ise dürbünü vardı. Kadına ıslık çaldı ve o da bariz bir heyecanla çabucak elini sallayarak karşılık verdi.</p>

      <p class="calibre2">Başka nasıl olabilirdi ki? Takip, rüzgâr, müzik ve iyi bir iş yaptıklarını bilmek. Drow, yüzünde kocaman bir gülümsemeyle ön kirişi aştı, küpeştenin üzerinde geri yürüdü ve dümenin yanma gidip Deudermont'a katıldı. Alışıldığı gibi sıkılmış görünen ve pupa güvertesinin kenarında otamakta olan büyücü Robillard'ı gördü. Büyücü arada sırada ana yelken direğine doğru elini sallamaktaydı. Robillard’ın o elinde iri bir yüzük vardı; üzerinde bir elmas bulunan gümüş bir halkaydı ve Parıltısı basit bir ışık yansımasından çok daha ötedeydi. Büyücünün yaptığı her hareketle birlikte yüzük büyüsünü salıyor ve şişip gerilmiş yelkenlere doğru güçlü bir rüzgâr üfürüyordu. Drizzt ana yelken direğinden gelen itiraz gıcırtısını işitti ve bugünkü esrarengiz hızlarının sebebini anlayıverdi.</p>

      <p class="calibre2">"Carrackus," diye belirtti Kaptan Deudermont, drow onun yanına gelir gelmez. "Kırmızı hatlı kara pala."</p>

      <p class="calibre2">Bu ismi bilmeyen Drizzt ona merakla baktı.</p>

      <p class="calibre2">"Eskiden Pinochet'yle birlikteydi," diye açıkladı Deudermont.</p>

      <p class="calibre2">"Korsanın sancak gemisindeki ikinci kaptanı. Asavir Kanalı'nda savaşanlar arasındaydı."</p>

      <p class="calibre2">"Yakalanmış mıydı?" diye sordu Drizzt.</p>

      <p class="calibre2">Deudermont başını sağa sola salladı. "Carrackus bir scrag, yani bir su trolüdür."</p>

      <p class="calibre2">"Onu hatırlamıyorum."</p>

      <p class="calibre2">"Belâdan kaçma konusunda özel bir yeteneği var," diye yanıtladı Deudermont. "VVulfgar onun gemisine bodoslama girişmemizi sağlayacak şekilde bizi döndürdüğü anda büyük ihtimâlle gemiden aşağı atlamış ve suyun derinliklerine kaçmıştır."</p>

      <p class="calibre2">Drizzt o hadiseyi anımsadı; güçlü dostunun eski Su Perisi'ni neredeyse tamamen kıç tarafı üzerinde döndürüp şaşkına dönen korsanların karşısına getirmesini sağlayan inanılmaz yelken çekişini hatırladı.</p>

      <p class="calibre2">"Fakat Carrackus oradaydı," diye devam etti Deudermont "Gelen bütün raporlara göre, Memnon'un dışında onu suya bıraktığımda Pinochet'nin hasar görmüş gemisini bulan kişi de oymuş."</p>

      <p class="calibre2">"Peki scrag hâlâ Pinochet ile müttefik mi?" diye sordu Drizzt.</p>

      <p class="calibre2">Deudermont, asık bir suratla başını olumlu anlamda salladı. Bundan çıkartılacak mana barizdi. Pinochet, baş belâsı Su Perisinin peşine düşemiyordu, zira özgür bırakılması karşılığında Deudermont'tan intikam almayacağına dair yemin etmişti. Tabii korsanın, düşmanlarından intikam almasının başka yollan vardı. Tıpkı Carrackus gibi, onun kişisel yeminine bağlı olmayan bir sürü müttefiki mevcuttu.</p>

      <p class="calibre2">Drizzt, Guenhwyvar'a ihtiyaç duyulacağım o anda anladı ve heykelciği kesesinden çıkarttı. Sonra Deudermont'a dikkâtle baktı. Adam dimdik ve mağrur duruyordu, ince yapılı ama kaslıydı, gri renkli saçı ve sakalı itinayla tıraş edilmişti. Zarif bir kaptandı, kıyafeti kusursuzdu, sanki açık deniz üzerinde büyük bir baloya katılmış gibiydi. Şimdi, kendilerine ait bir renkleri varmış gibi görünmekten çok, dışarıdaki tonları yansıtıyormuş gibi görünecek kadar açık renkli olan gözleri gerginliğini açığa vuruyordu.</p>

      <p class="calibre2">Korsanların gemiye karşı toplu bir saldın tasarladığı hakkındaki söylentiler birçok aydır Su Perisi'ni takip etmekteydi. Karavelanm Pinochet ile ittifak içinde olduğundan emin olan Deudermont, bu hadisenin basit bir tesadüften ibaret olmadığına inanıyordu.</p>

      <p class="calibre2">Drizzt dönüp Robillard'a baktı. Büyücü şimdi tek dizinin üzerine çökmüş, kollarını iki yana açmış, gözlerini kapatmış ve derin bir meditasyona girmişti. Drow, Deudernıontun onlan bu denli pervasız bir hıza neden çıkarttığını şimdi anlıyordu.</p>

      <p class="calibre2">Birkaç saniye sonra Su Perisinin etrafında bir sis bulutu belirdi ve şimdi taş çatlasa yüz yarda ötede olan karavelanm görüntüsünü kararttı.</p>

      <p class="calibre2">Yan taraftan gelen yüksek bir floş sesi, onlara mancınığın ateşe başladığını belirtti. Bir saniye sonra önlerinde bir alev patlaması oldu ve Su Perisi, koruyucu sis kalkamyla birlikte alevlerin içinden geçerlerken tıslayan bir buhar bulutu oluştu.</p>

      <p class="calibre2">"Bir büyücüleri var," diye belirtti Drizzt.</p>

      <p class="calibre2">"Hiç şaşırtıcı değil," diye çabucak cevap verdi Deudermont.</p>

      <p class="calibre2">Robillard'a doğru dönüp baktı. "Büyülerini savunma sınınnda tut," diye emretti. "Onlan balista ve yayla haklayabiliriz!"</p>

      <p class="calibre2">"Bütün eğlence de size kalır," diye huysuzca seslendi Robillard Deudermont, bariz gerginliğine rağmen gülümsemeyi başardı.</p>

      <p class="calibre2">On taraftan, "Misil!" diye bir haykırış, daha doğrusu birçok haykırış geldi. Deudermont içgüdüsel olarak dümeni kırdı ve Su Perisi manevra yapıp dönerken öyle bir yan yattı ki, Drizzt alabora olacaklarından korktu.</p>

      <p class="calibre2">Aynı anda Drizzt sağ tarafından gelen şiddetli bir rüzgâr sesi duydu; iri balista misili hızla geçti, kalın bir halatı yaladı, şaşkına dönen Robillard'ın hemen yanından geçip pupa güvertesinin kenarını sıyırdı ve çarpıp sekerek civadra sancağında —yani mizana direğindeki yelkende— küçük bir delik açtı.</p>

      <p class="calibre2">"O halatı sağlama alın," diye soğukkanlılıkla talimat verdi Deudermont.</p>

      <p class="calibre2">Drizzt, inanılmaz derecede hızlı hareket ederek o yöne doğru ilerlemeye başlamıştı bile. Kopmak üzere olan halatı hızla kavrayıp bağladı ve Su Perisi tekrar doğrulurken küpeşteye doğru gitti. Şimdi taş çatlasa elli yarda ötede, sancak tarafında olan karavelaya baktı. İki gemi arasındaki sular çılgınlar gibi yükselip alçalıyordu. Beyaz köpüklü dalgalar ve muazzam bir rüzgâra yakalanan sular sis bulutundan dışarı püskürüyordu.</p>

      <p class="calibre2">Karavelanın mürettebatı bunu anlamadı, böylece yaylarını gerip ateşe başladılar. Ama en ağır arbalet okları bile, Robillard'ın iki gemi arasında meydana getirdiği rüzgâr duvarını aşmaya çalışırken gemiye hiçbir zarar veremeden savuşturuluyordu.</p>

      <p class="calibre2">Bunun gibi taktiklere alışkın olan Su Perisi okçuları ateşe başlamadılar. Cattibrie ve diğer geminin gözcü çanaklığında bulunan okçu —yüzü insandan çok köpeğe benzeyen, çirkin, iki metrelik bir gnol— rüzgâr duvarının üzerindeydi.</p>

      <p class="calibre2">Ağır yayıyla ilk atışı yapan canavanmsı yaratık oldu; okun ana direğe, Cattibrie'in durduğu yerin birkaç santim aşağısına derince gömülmesini sağlayan iyi bir atıştı bu. Gnol, yayma başka bir ok daha yerleştirmek için kendi gözcü çanaklığının içine gömülüp gizlendi.</p>

      <p class="calibre2">Ahmak yaratığın kendisini güvende hissettiğine hiç şüphe yoktu, zira Taulmaril'in ne olduğunu bilmiyordu.</p>

      <p class="calibre2">Cattibrie zamanını kolladı ve Su Perisi yaklaşırken kendisini sabitledi.</p>

      <p class="calibre2">Otuz yarda.</p>

      <p class="calibre2">Oku bir yıldırım gibi gümüş kıvılcımlar saçarak uçtu ve sanki eski bir parşömen yaprağından daha güçlü değilmişçesine karavelanın cılız gözcü çanaklığını yarıp geçti. Tahta parçalan ve bahtsız gözcü havaya yükseldi. Sonu gelen gnol bir feryat koyverdi, karavelanın ana yelken direğinin kalasına çarpıp sekti, baş aşağı dönüp denize çakıldı ve hızla giden gemiler tarafından çabucak geride bırakıldı.</p>

      <p class="calibre2">Cattibrie biraz daha aşağı nişan alıp mancınık tayfasına yoğunlaşarak tekrar ateş etti. Görünüşüne bakılırsa ork melezi olan yabani bir adamı hakladı, ama mancınık yanan ziftle dolu yükünü ateşlemeyi başardı.</p>

      <p class="calibre2">Karavelanın topçuları, Su Perisi'nin katıksız hızını tam olarak hesaba katmamışlardı. Böylece uşkuna, iri zift topunun altından geçip gitmiş ve yanan top suya çarpıp itiraz içinde tısladığı zaman ondan uzaklaşmıştı.</p>

      <p class="calibre2">Deudermont, uskunayı karavelanın yanına getirdi. Aralarında taş çatlasa yirmi yarda vardı. Aniden iki gemi arasındaki o dar kanalda bulunan sular rüzgârla yükselmeyi kesti ve Su Perisi'nin okçuları, uçları yanan ziftle dolu olan oklarının büyük bir kısmını ateşlediler.</p>

      <p class="calibre2">Cattibrie, bu sefer mancınığa ateş etti ve büyülü okuyla makinenin atış kirişinde derin bir çatlak açtı. Su Perisi'nin ölümcül balistası, su seviyesinden karevalanın omurga kısmına doğru ağır bir misil fırlattı.</p>

      <p class="calibre2">Yaptığı yakın geçişten memnun kalan Deudermont dümeni iskele tarafına doğru kırdı ve arayı açıp uzaklaştı. Robillard Su Perisi'nin kıç tarafında bir sis kalkanı oluşturmadan önce, iki gemi arasında çoğu ateşli olmak üzere pek çok misil uçuştu.</p>

      <p class="calibre2">Karavelanın büyücüsü, duman bulutunun arasına bir yıldırım mızrağı fırlattı. Enerji patlaması epey dağıtılmış olsa da, Su Perisi'nin dört bir köşesinde cızırdayarak dolaştı ve birçok adamın güverteye yığılmasına sebep oldu.</p>

      <p class="calibre2">Yıldırım mızrağının enerjisiyle saçları çılgınlar gibi havalanmış olan, küpeştenin üzerinde öne doğru eğilip karavelanın güvertesini görmeye çalışan Drizzt, büyücünün geminin tam ortasında, ana yelken direğinin yanında durduğunu tespit etti. Şimdi korsan gemisinden diklemesine uzaklaşmakta olan Su Perisi çok fazla açılamadan önce, drow doğuştan gelen güçlerine başvurarak zifiri bir karanlık küresi meydana getirdi ve küreyi adamın üzerine yerleştirdi.</p>

      <p class="calibre2">Kürenin karavelanın güvertesinde hareket etmeye başladığını görünce zaferle yumruğunu sıktı, çünkü hedefi bulmuştu ve kürenin tılsımı büyücüyü yakalamıştı. Büyüyü bozmanın bir yolunu bulana dek karanlık küresi onu takip edip körleştirecekti. Daha da kötüsü, üç metrelik karanlık küresi, bu tehlikeli büyücüyü açık bir hedef haline getiriyordu.</p>

      <p class="calibre2">"Cattibrie!" diye haykırdı Drizzt.</p>

      <p class="calibre2">"Hakladım onu!" diye yanıtladı kadın ve Taulmaril üst üste iki kez vızıldayarak karanlık küresinin içine iki tane yıldırım kuyruklu ok gönderdi.</p>

      <p class="calibre2">Küre hâlâ koşmaya devam ediyordu. Cattibrie büyücüyü alaşağı edememişti, ama kesinlikle genç kadın ve Drizzt, bu adama üzerinde kafa yoracağı bir şeyler sunmuşlardı!</p>

      <p class="calibre2">Su Perisi'nden ikinci bir balista misili fırlayıp karavelanın pruvasını yardı ve bundan sonra Robillard’ın attığı bir ateş topu hızla giden geminin önünde infilak etti.Yeterince kıvrak olmayan ve artık muktedir büyücüsünü kullanamayan karavela bu patlamaların tam ortasına dalıverdi. Ateş topu ortadan kaybolduğunda, dörtgen pupalı geminin iki yelkeni de alev almış ve açık denizin üzerindeki iki devasa muma benzemişti.</p>

      <p class="calibre2">Karavela, mancınıkla karşılık vermeye çalıştı, ama Cattibrie'in okları işlerini gayet iyi yapmıştı. Böylece mancınık ekibi kalası haddinden fazla gerdiğinde fırlatma kirişi kırılıp ikiye ayrıldı.</p>

      <p class="calibre2">Drizzt dümenin başına geri koşturdu. "Bir kez daha geçecek misin?" diye Deudermont'a sordu.</p>

      <p class="calibre2">Kaptan başını olumsuz manada salladı. "Sadece bir geçişe zaman vardı," diye açıkladı. "Ve durup da öbür gemiye çıkmak için hiç zaman yok."</p>

      <p class="calibre2">"iki bin yarda! iki gemi!" diye haykırdı Cattibrie.</p>

      <p class="calibre2">Drizzt, Deudermont'a samimi bir takdirle baktı. "Pinochef nin müttefikleri mi?" diye sordu, cevabı çoktan bildiği halde.</p>

      <p class="calibre2">"Karavela tek başına bizi yenemezdi," diye soğukkanlılıkla ekledi deneyimli kaptan. "Carrackus bunu biliyor, Pinochet de öyle. O bizi buraya çekmek içindi."</p>

      <p class="calibre2">"Ama biz o taktik için çok hızlıyız," diye mantık yürüttü Drizzt.</p>

      <p class="calibre2">"Dövüşmeye hazır mısın?" diye muzipçe sordu Deudermont.</p>

      <p class="calibre2">Daha drow cevap veremeden önce Deudermont dümene sertçe asıldı ve Su Perisi yavaşlamış karavelayla yüz yüze gelene kadar sancak tarafına doğru yatarak döndü. Dörtgen yelkenli geminin üst direkleri yanıyordu ve mürettebatın yansı, en azından gemiyi yarım yelkenle su üzerinde tutabilmek için hasarlan onarmakla meşguldü. Deudermont gemisini araya girecek ve pruvasıyla yaracak bir hale getirdi; okçular bu harekete "yay manevrası" diyordu.</p>

      <p class="calibre2">Ve hasar görmüş olan karavela zarar görmeden çekilip gitmeyi başaramadı. Karavelamn büyücüsü, kör olmuş olsa dahi, standart ve etkili bir deniz savunması yöntemi olan kesif bir sis bulutu kalkanını geminin üzerine yerleştirecek kadar kendisindeydi.</p>

      <p class="calibre2">Su Perisi'ni sis bulutunun ve şiddetle yükselen suların hemen kıyısında yan döndürmek ve karavelaya elinden geldiğince yaklaşmak isteyen Deudermont, açısını dikkâtle ölçüp tarttı. Bu son yakın geçişleriydi ve yok edici nitelikte olmalıydı, aksi takdirde karavela, hızla yaklaşan kardeş gemileriyle birlikte savaşa katılabilecekti.</p>

      <p class="calibre2">Dörtgen pupalı geminin güvertesinde bir parlama oldu; Drizzt'in karanlık büyüsünü alt eden bir ışık tılsımıydı bu.</p>

      <p class="calibre2">Savunma büyüsünün üzerindeki korunaklı yerinde duran Cattibrie bunu gördü. Cattibrie zaten karanlık küresinin üzerine yoğunlaşıyordu ki, büyücü görünür oldu. Cübbeli adam, karavelamn pruvasını yaramadan önce Su Perisi'ne yok edici bir büyü yapmaya niyetlenerek derhâl sihirli sözler söylemeye başladı. Ama göğsüne muazzam bir şeyin saplandığını hissedip arkasında duran gemi kalaslarının parçalandığını işitmeden önce sadece birkaç kelime sarf edebildi. Kafasını eğip güverte zeminine dökülmeye başlayan kanına baktı ve çöküp oturduğunu, sonra da yere yığıldığını fark etti. Bundan sonra bütün dünyası karardı.</p>

      <p class="calibre2">Büyücünün oluşturduğu sis duvarı yok oluverdi.</p>

      <p class="calibre2">Bu hadiseyi görüp ne olduğunu anlayan Robillard, iki yıldırım mızrağını birbirine çapraz şekilde karavelanın güvertesine yollayıp direklere darbe indirdi ve birçok korsan öldürdü. Su Perisi, karavelanın hemen önünden geçti ve okçular ateş etti. Balista ekibi de atış yaptı, ama bu sefer ağır bir mızrak fırlatmamışlardı. Arkasına bir zincir bulunan ve üzerinde çok sayıda çatal dişli çapa olan kısaltılmış, dengesiz bir misil kullandılar.</p>

      <p class="calibre2">Bu garip zamazingo uçarken hızla döndü, birçok halata dolandı ve karavelanın donanımlarını mahvetti.</p>

      <p class="calibre2">Başka bir misil, canlı bir misil, yani üç yüz kiloluk zarif ve kaslı bir panter, Su Perisi düşmanın yanından geçip küpeşte kirişini yakaladığında ileri atıldı.</p>

      <p class="calibre2">"Hazır mısın, drow?" diye seslendi Robillard, savaş başladığından bu yana ilk defa heyecanlanmış görünerek.</p>

      <p class="calibre2">Drizzt başını olumlu anlamda salladı ve silah arkadaşlarına, yani Su Perisi'nin düşman gemisine çıkacak borda timini oluşturan yirmi deneyimli savaşçıya işaret verdi. Yaylarını yere bırakıp yakın dövüş silahlarını çekerek geminin dört bir köşesinden büyücünün yanma koşturdular.</p>

      <p class="calibre2">Hücumda başı çeken Drizzt, Robillard’ın yanma geldiğinde, büyücü çoktan güvertenin üzerinde parıldayan bir alan —yani büyülü bir kapı— meydana getirmişti bile. Drizzt hiç tereddüt etmeden dosdoğru kapıdan geçti.</p>

      <p class="calibre2">Palaları elindeydi ve içlerinden bir tanesi, Parıltı, şiddetli bir mavi renkle ışıldıyordu.</p>

      <p class="calibre2">Robillard’ın büyülü tünelinin öbür ucundan dışarı çıktı ve karavelanın üzerinde duran şaşkına dönmüş korsanların arasına daldı. Drizzt sola ve sağa hamle yaparak korsan safları arasında bir delik açtı ve ayakları görülmeyecek kadar hızlı bir şekilde hareket ederek dosdoğru ileri atıldı.</p>

      <p class="calibre2">Bir okçu atış yaptığında, drow keskin bir dönüşle yana doğru dalışa geçip yuvarlandı, böylece ok hiçbir zarar veremeden üzerinden geçti. Tekrar ayağa kalktı; dosdoğru okçunun üzerine yürüdü ve adamı kesip biçti.</p>

      <p class="calibre2">Büyülü kapıdan dışarı Su Perisi'nin diğer savaşçıları çıkageldi ve karavelanın orta güvertesinde çılgın bir savaş başladı.</p>

      <p class="calibre2">Sadece dişler ve pençelerden oluşmuş gibi görünen Guenhwyvar, güçlü hayvandan uzaklaşmaktan başka hiçbir şey istemeyen korsan güruhunu yarıp parçalarken, geminin pruva kısmında çıkan kargaşanın da diğerinden aşağı kalır bir yanı yoktu. Birçoğu o güçlü pençelerle alaşağı edildi ve diğer birkaçı ise basitçe yana doğru kaçıp suya atladılar, zira şanslarını köpekbalıklarıyla denemeye hazırlardı.</p>

      <p class="calibre2">Deudermont iskele tarafina doğru dümeni sertçe kırıp karaveladan uzaklaştırdığında ve diğer iki gemiyle doğrudan çarpışmak için döndüğünde Su Perisi yine suyun içinde aşağı indi. Uzun boylu kaptan, ardındaki gemiden gelen dövüş seslerini işittiğinde gülümsedi, her ne kadar hâlâ ikiye bir oranında sayıca az olsalar bile borda timine güveniyordu.</p>

      <p class="calibre2">Kara elf ve panteri, sayı üstünlüğü oranını eşitlemekle ilgileniyorlardı.</p>

      <p class="calibre2">Cattibrie durduğu yüksek yerden birkaç atış daha yaptı ve her bir atışıyla stratejik noktalarda duran bir okçu korsanı hakladı, hatta oklardan birisi bir adamı deşip geçtikten sonra onun yanında oturan goblin korsanı da öldürdü!</p>

      <p class="calibre2">Sonra genç kadın ilgisini karaveladan uzaklaştırdı ve Su Perisi'nin hareketlerini yönlendirmek için ileri baktı.</p>

      <p class="calibre2">Drizzt koşuyor, yuvarlanıyor, kafa karıştıracak şekilde dönüyor ve her zaman palalarını düşmanın en can alıcı bölgelerine doğru nişanlıyordu. Çizmelerinin altında, kara renkli köselenin etrafina dizilen parlak mithril halkalardan yapılmış bileklikler vardı; bu bileklikler hız büyüsüne sahipti. Drizzt onları, meşhur bir drow silah ustası olan Dantrag Baenre'den almıştı. Dantrag onları ellerini hızlandırmak için kullanıyordu, ama Drizzt bu nesnelerin esas nerede işe yarayacağını anlamıştı. Ayak bileklerine takılıyken drowun bir yabani tavşan kadar hızlı koşup depar atmasını sağlıyorlardı.</p>

      <p class="calibre2">Şimdi korsanların kafasını karıştırmak, az önce nerede olduğunu ve az sonra nerede olacağını kestiremeyip şüpheye düşmelerini sağlamak için muhteşem çevikliğine ek olarak onları da kullanıyordu. Her ne zaman içlerinden birisi yanlış bir tahminde bulunsa ve hazırlıksız yakalansa Drizzt firsatı değerlendiriyor ve palalarını savurarak sertçe saldırıyordu.</p>

      <p class="calibre2">Yolunu genel olarak ileri doğru açıyor ve dövüş partneri olan, onu herkesten iyi tanıyan ve bütün hareketlerine uyum sağlayan Guenhwyvar ile bir araya gelmeye çalışıyordu.</p>

      <p class="calibre2">Panterin yanma dahi varamadı. Karaveladaki bozgun neredeyse sona ermiş, birçok korsan ölmüştü ve diğerleri ya silahlarını yere atıyor yada kendilerini çaresizlik içinde denize fırlatıyorlardı. Mürettebattan birisi, içlerinden en deneyimli ve en korkunç olanı, yani Pinochefnin yakın bir dostu, o kadar da çabuk pes etmeyecekti.</p>

      <p class="calibre2">Ön köprünün altındaki kamarasından dışarı çıktı. Çıkarken vücudunu bükmek zorunda kaldı, zira geminin alçak tavanlı tasarımı onun üç metrelik boyuna göre yapılmamıştı. Sadece kolsuz kırmızı bir yelek ve pullu yeşil derisini pek örtmeyen kısa bir pantolon giymişti. Yosun rengindeki saçları iri omuzlarının altına kadar dökülüyordu. Bir demircinin örsünde dövülmüş olan hiçbir silahı yoktu, ama pis pençeleri ve bol miktarda dişi yeterince ölümcül görünüyordu.</p>

      <p class="calibre2">"Demek söylentiler doğruymuş, kara elf," dedi ıslak, fokurtu dolu bir sesle. "Denize geri dönmüşsün."</p>

      <p class="calibre2">"Seni tanımıyorum," dedi Drizzt, scragdan ihtiyatlı bir mesafe ötede durarak. Bu korsanın Deudermont'un sözünü ettiği su trolü Carrackus olduğunu tahmin ediyordu, ama bundan emin değildi.</p>

      <p class="calibre2">"Ben seni tanıyorum!" diye hırladı scrag. Pençeli ellerini Drizzt'in kafasına doğru savurarak hücum etti.</p>

      <p class="calibre2">Üç hızlı adım Drizzt'i canavarın yolundan uzaklaştırdı. Drow bir dizinin üzerine çöküp iki palasını birbirinden neredeyse bir santim arayla ileri doğru savurarak döndü.</p>

      <p class="calibre2">Drizzt'in beklediğinden daha çevik olan rakibi öbür tarafa dönüp kıvrıldı ve arkadaki bacağını çekti. Drowun palaları geçerken canavara sadece bir çentik atmayı başarabildi.</p>

      <p class="calibre2">Scrag, Drizzt'i diz çökmüş olduğu yerde alaşağı etmeyi düşünerek saldırdı, ama drow yine bu denli dolambaçsız bir taktik için fazla hızlı çıktı.</p>

      <p class="calibre2">Ayağa kalktı ve sola doğru gider gibi yaptı. Scrag bu yemi yutup dönmeye başladığında Drizzt hızla sağa ilerledi ve canavarın savurduğu kolunun altına girdi.</p>

      <p class="calibre2">Parıltı yaratığın kalçasını biçti ve takip eden diğer kılıç ise scragin böğrüne derin bir kesik açtı.</p>

      <p class="calibre2">Drizzt, rakibinin elinin tersiyle savurduğu darbeyi kabul etti, zira dengesi bozulmuş olan scragin inanılmaz kuvvetinin ve ağırlığının büyük bir kısmını bu darbeye veremeyeceğini biliyordu. Uzun ve sıska kol drowun omzunda patladı ve öne doğru eğilen yaratıkla yüzleşmek için dönen drowun palalarının üzerinden geçti.</p>

      <p class="calibre2">Şimdi saldırma sırası Drizzt'teydi. Şimşek hızında ve dosdoğru hamle yaptı. Parıltı'yı scragin ileri doğru uzattığı kolunun altına kaydırıp derin bir yarık açtı. Sonra keskin ve kıvnmlı kılıcı derisinin açılıp yanlmış olan yerine bir kanca gibi geçirdi. Diğer palası, savunmak için gelen kolun yanından geçerek scragin göğsüne doğru ilerledi.</p>

      <p class="calibre2">Drizzt, dengesini yitirmiş canavarın hareket edebileceği tek bir yön olduğunu biliyordu. Drizzt bunu biliyor ve scragin geri çekilmesini bekliyordu. Drow, Parıltı'yı daha sağlam bir şekilde kavradı, hatta silahı sabit tutabilmek için kabzasını omzuna yasladı. Scrag acı içinde haykınp çaprazlamasına, yani Parıltı'nm acımasız ısınğınm tam aksi yönüne doğru geri çekildi. Scragin kolunun iğrenç derisi, pazılanndan bileğine kadar yüzüldü. Kopan et parçası mide bulandırıcı bir sesle güverteye düştü.</p>

      <p class="calibre2">Yaratığın kara gözleri hiddet ve nefretle doldu. Scrag kafasını eğip açıkta kalan kemiğe ve güvertede kıvranıp sürünen trol eti parçasına baktı.</p>

      <p class="calibre2">En sonunda kafasını kaldırıp, palalarını aşağıda çaprazlamış bir halde kayıtsızca karşısında duran Drizzt'e baktı.</p>

      <p class="calibre2">"Lanet olsun sana, Drizzt," diye hırladı canavar korsan.</p>

      <p class="calibre2">"Sancağını indir," diye emretti Drizzt.</p>

      <p class="calibre2">"Kazandığını mı sanıyorsun?"</p>

      <p class="calibre2">Drizzt cevap olarak başını eğip kopuk et parçasına baktı.</p>

      <p class="calibre2">"İyileşecek, ahmak kara elf!" diye ısrar etti korsan.</p>

      <p class="calibre2">Drizzt, scragin doğru söylediğini biliyordu. Scragler, yemlenme güçleriyle meşhur yaratıklar olan korkunç trollerin yakın akrabalarıydı. Parçalara ayrılmış ölü bir trol tekrar bir araya gelebilirdi.</p>

      <p class="calibre2">Tabii eğer...</p>

      <p class="calibre2">Drizzt bir kez daha doğuştan gelen yeteneklerine, yani kara elf ırkında kalıtsal olan büyülü gücün küçük bir kısmına başvurdu. Bir saniye sonra, kule gibi yükselen trolün vücudunu mor renkli alevler kapladı ve yeşil pullarını yalamaya başladı. Bu sadece bir peri ateşiydi, yani rakiplerinin hatlanm belirginleştirmek için kara elflerin kullandığı zararsız bir ışık büyüsü. Yakmak gibi bir gücü yoktu ve bir trolün yenilenme gücünü de engelleyemezdi.</p>

      <p class="calibre2">Drizzt bunu biliyordu ve canavann bilmediğini umuyordu.</p>

      <p class="calibre2">Scragin iğrenç yüz hatlan katıksız bir dehşet ifadesiyle buruştu.</p>

      <p class="calibre2">Sağlam olan kolunu savurup bacağına ve kalçasına vurdu. İnatçı mor alevler pes etmedi.</p>

      <p class="calibre2">"Sancağını indir ve ben de seni alevlerden azat edeyim ki, yaraların iyileşsin," diye teklif etti Drizzt.</p>

      <p class="calibre2">Scrag drowa katıksız bir nefretle baktı. İleri doğru bir adım attı, ama Drizzf in palalan havaya kalktı. Canavar o silahlann ısırığını bir kez daha tatmak istemediğine karar verdi, özellikle de bu alevler onun iyileşmesini engelleyecekse!</p>

      <p class="calibre2">"Tekrar karşılaşacağız!" diye söz verdi scrag. Yaratık arkasını döndü ve kendisine hayretle bakan bir düzine yüz buldu, Deudermont'un mürettebatı ve yakalanan korsanlar. Uludu ve çılgın depan sırasında önüne çıkanları etrafa dağıtarak güverte boyunca koşturdu. Korsan, küpeştenin kenarından sıçrayıp denize atladı ve yaralannı iyileştirebileceği gerçek yuvasına geri döndü.</p>

      <p class="calibre2">Drizzt o kadar hızlıydı ki, daha scrag kendisini küpeştenin kenarından aşağı atamadan ona ulaşıp bir darbe daha indirmeyi başardı. Drowun o noktada durması gerekiyordu, zira onu takip edemezdi ve su trolünün gerçekten de iyileşip tamamen sağlığına kavuşacağını iyi biliyordu.</p>

      <p class="calibre2">Daha ağzından sinirli bir kurur dahi çıkamadan önce yan tarafından gelen hızlı bir hareket, süratle ilerleyen kara bir şey gördü. Guenhwyvar sıçrayıp Drizzt'i aştı, küpeştenin üzerinden uçtu ve trolün hemen ardından suya daldı.</p>

      <p class="calibre2">Panter mavi örtünün altında kayboldu. Sert ve çalkantılı dalgalar, scrag ile panterin az önce suya dalmış olduğu konusundaki her türlü izi derhâl yok etti.</p>

      <p class="calibre2">Su Perisi borda timinin çoğu dikkâtle küpeştenin üzerinden denize baktı, kendileri için bir dost olan panter adına endişelenmişlerdi.</p>

      <p class="calibre2">"Guenhwyvar tehlikede değil," diye onlara hatırlattı Drizzt, heykelciği çıkartıp herkesin görebileceği şekilde havaya kaldırarak. Scragin yapıp yapabileceği en kötü şey panteri Astral Düzlem'e geri yollamak olurdu, ki kedi oradayken her türlü yarasını iyileştirir ve Drizzt in bir sonraki çağrısına cevap vermeye hazır olurdu. Yme de, Guenhwyvar'ın suya daldığı noktaya bakarken ve panterin acı çekiyor olabileceğini düşünürken drowun yüz ifadesi hiç de parlak değildi.</p>

      <p class="calibre2">Ele geçirilen karavelanın güvertesi, eski geminin kalaslarının gıcırtısı haricinde mükemmel bir sessizliğe büründü.</p>

      <p class="calibre2">Güneyden gelen bir patlamayla birlikte bütün kafalar o yöne doğru döndü ve bütün gözler hâlâ çok uzakta olan minik yelkenleri görebilmek için kısıldı. Korsan gemilerinden birisi tornistan yapmıştı, diğer karavela yanıyordu ve Su Perisi ise tam anlamıyla onun etrafında daireler çiziyordu. Su Perisi'nin gözcü sahanlığından art arda gümüş kuyruklu oklar yağıyor, hasara uğramış ve görünüşe bakılırsa çaresiz durumda kalmış olan geminin omurgasına ve direklerine zarar veriyordu.</p>

      <p class="calibre2">Ele geçirilen karavelanın üzerindekiler bu kadar uzak bir mesafeden dahi ana yelken direği üzerindeki korsan bayrağının aşağı indiğini, yani teslim işareti olarak sancağın alaşağı edildiğini görebiliyordu.</p>

      <p class="calibre2">Bu hadise Su Perisi'nin borda timini neşeye boğdu ve bir tezahürat yükseldi. Ama bu haykırışlar karavelanın hemen yanında kabarıp çalkalanan sularla birlikte aniden kesildi. Yeşil pullarla kara kürkün bir karmaşa halinde debelendiğini gördüler. O yığının içinden bir scrag kolu yükseldi ve Drizzt, Guenhwyvar'ın scragin sırtına binmiş olduğunu o karmaşanın arasından görmeyi başarabildi. Panterin ön bacakları canavarın omuzlarına sıkıca yapışmıştı, arka bacakları ise çılgınlar gibi tekmeler atıp pençeliyordu ve panterin güçlü çenesi ise scragin ensesine sıkıca kapanmıştı.</p>

      <p class="calibre2">Denizin koyu renkli suları kanla bulandı, korsanın kopmuş et ve kemik parçalarıyla karıştı. Guenhwyvar kısa süre içinde, pençeleri ve dişleri su yüzeyine vuran scragin üzerine sıkıca sabitlenmiş bir halde kıpırtısız kaldı.</p>

      <p class="calibre2">"Yaratığı sudan çıkartsak iyi olur," diye belirtti Su Perisi borda takımından birisi, "yoksa o leş kokulu trollerden kocaman bir mürettebatla karşılaşırız!"</p>

      <p class="calibre2">Adamlar uzun balıkçı kancalarıyla küpeştenin başına gittiler ve cesedi gemiye çıkartma işine başladılar. Guenhwyvar küpeşteye tırmanarak kolayca güverteye geri çıktı ve etrafındaki herkese su sıçratarak iyice silkelendi.</p>

      <p class="calibre2">"Scragler denizden çıkarlarsa iyileşemezler," diye Drizzt'e bildirdi bir adam. "Yukarı çekip kuruması için güverteye bırakalım, sonra da şu lanet şeyi yakalım."</p>

      <p class="calibre2">Drizzt başıyla onayladı. Borda timi görevini oldukça iyi biliyordu.</p>

      <p class="calibre2">Yakalanan korsanlan hizaya sokup denetleyecek, donanımı onaracak ve Derinsu'ya yapılacak yolculuk için karavelayı mümkün olduğunca denizde yüzebilecek hale getireceklerdi.</p>

      <p class="calibre2">Drizzt güney ufkuna doğru baktı ve Su Perisinin geri dönmekte olduğunu gördü. Hasarlı korsan gemisi ise onun yanından geliyordu.</p>

      <p class="calibre2">"Otuz sekiz ve otuz dokuz," diye mırıldandı drow.</p>

      <p class="calibre2">Guenhwyvar cevap olarak hırladı ve tekrar güçlü bir şekilde silkelenerek kara elf yoldaşını sırılsıklam etti.</p>

      <p class="calibre2">&nbsp;</p>
    </div>

    <h2 id="sigil_toc_id_3">BÖLÜM 2</h2>

    <p class="calibre2"><span class="none6">İLK HABERCİ</span></p>

    <div class="s">
      <p class="calibre2">Kaptan Deudermont Rıhtım Sokak'ta, yani Derinsu Limanı boyunca uzanan kötü şöhretli, kaba ve karmaşık bulvarda yürürken gerçekten de buraya hiç ait değilmiş gibi görünüyordu. Kıyafeti kaliteliydi ve uzun ince vücuduna mükemmel bir şekilde oturuyordu. Görünüşü çok heybetliydi, saçı ve keçi sakalı titiz bir şekilde tıraş edilmişti. Etrafında, karada geçirecekleri haftalar için limana demir atmış olan pis deniz kurtları, leş gibi bira kokarak tavernalardan dışarı tökezliyor ya da bilinçlerini yitirmiş bir halde toz toprağın içine devriliyorlardı. Onları bu civarda pusuya yatan hırsızlardan koruyan tek şey ise çalınacak paraları veya değerli eşyalarının olmayışıydı.</p>

      <p class="calibre2">Deudermont etrafındaki çirkin manzaraları görmezden geliyordu, ama kendisini bu deniz kurtlarından çok yükseklerde gördüğü de yoktu.</p>

      <p class="calibre2">Aslında onlann yaşam tarzlannda beyefendi kaptanın ilgisini çeken bir yön, soyluların gösterişli teveccühüyle alay eden bir dürüstlük edası vardı.</p>

      <p class="calibre2">Deudermont, limandan esen ayaz gece rüzgârından korunmak için kalın pelerinini boynuna daha sıkı doladı. Normalde bir kimse Rıhtım Sokak'ta tek başına dolaşmazdı, hatta öğle vaktinde dahi. Ama Deudermont kendisini güvende hissediyordu. Gösterişli palasını belinde taşıyor ve onu nasıl kullanacağını gayet iyi biliyordu. Üstüne üstlük, Su Perisinin kaptanının Derinsu Lordlannm kişisel koruması altında bulunduğu ve bunlara, onlar limandayken kaptanı ve tayfasını rahatsız eden her türlü kişiyi arayıp yok edebilecek güçlü büyücülerin de dahil olduğu konusundaki haberler bütün tavernalara ve iskelelere yayılmıştı. Derinsu, Su Perisinin sığmağıydı ve bu sebeple Deudermont, Rıhtım Sokak'ta tek başına dolaşmak konusunda hiçbir korku duymuyordu. Kemikleri sayılacak kadar zayıf, bir buçuk metre boyunda, buruş kınş, yaşlı bir adam ona bir ara sokağın kenanndan seslendiğinde Deudermont ürkmekten çok meraklandı.</p>

      <p class="calibre2">Deudermont durdu ve etrafına bakındı. Rıhtım Sokak sessizdi, tabii birçok tavernadan dışarı taşan gürültüler ve amansız deniz rüzgârı karşısında inleyen eski kalasların sesi haricinde.</p>

      <p class="calibre2">"Sien Dü-dier-mont-iii misindir?" diye hafifçe seslendi yaşlı deniz kurdu, ağzından çıkan her heceyle birlikte ıslığa benzer bir ses çıkartarak.</p>

      <p class="calibre2">Yüzünde kocaman, neredeyse müstehcen bir gülümseme belirdi ve kapkara diş etleri üzerinde duran birkaç çarpık dişi gözler önüne serdi.</p>

      <p class="calibre2">Deudermont durdu ve adama sabırla, sessizce göz gezdirdi. Bu soruyu cevaplandırmaya hiç istekli değildi.</p>

      <p class="calibre2">"Eer sien oysan," diye hırıltıyla soludu adam, "o zaman sienin için bikaç habierim vardır. Sienin haklı olarak korktuun bir adamdan bir uyan."</p>

      <p class="calibre2">Kaptan umursamaz bir tavırla dimdik durdu. Yüzü, zihninde dönüp duran sorular hakkında hiçbir işaret göstermiyordu. Korkuyor olması gereken kimdi? Bu yaşlı kurt, Pinochet'den mi bahsediyordu yoksa? Bu muhtemel görünüyordu, özellikle de o haftanın başında Su Perisi'nin Derinsu'ya getirdiği iki karavela düşünülecek olursa. Fakat Derinsu'da pek az kişinin, kendi çöplüğü çok daha güneyde, hatta Baldur Kapısı'nın dahi güneyinde, Moonshae Adaları civarında olan o korsanla irtibatı vardı.</p>

      <p class="calibre2">Ama bu adam başka kimden bahsediyor olabilirdi ki?</p>

      <p class="calibre2">Hâlâ gülümsemeye devam eden deniz kurdu, Deudermont'a ara sokağa gelmesini işaret etti. Yaşlı adam dönüp sokağa girdiğinde Deudermont hiç kıpırdamadı.</p>

      <p class="calibre2">"Bak sindi, yoksa yaşlı Scaramundi'dien korkuyor muşundur?" diye hırıldadı deniz kurdu.</p>

      <p class="calibre2">Deudermont bunun bir numara olabileceğini fark etti. Diyarlar'daki birçok kiralık katil de en az bunun kadar sefil görünebilir ve ondan sonra kurbanının göğsüne zehirli bir hançer saplayabilirdi.</p>

      <p class="calibre2">Deniz kurdu ara sokağın girişine geri geldi ve sokağın ortasına, Deudermont'a doğru yürümeye başladı.</p>

      <p class="calibre2">"Numara falan değil,' dedi kaptan kendi kendisine, zira eksiksiz ve mükemmeldi. Ayrıca bu yaşlı adamı daha önce de, muhtemelen yuvası olan bu ara sokağın başında otururken görmüş olduğunu hatırladı.</p>

      <p class="calibre2">Peki öyleyse neydi bu? Yoksa sokakta onun için kurulmuş bir pusu mu vardı?</p>

      <p class="calibre2">"Sienin istediin gibi olsun o zaman," diye hırıldandı yaşlı adam, bir kolunu yukan doğru kaldırarak. Bastonundan ağır bir şekilde destek alarak ve söylenerek ara sokağa doğru geri yürümeye başladı. "Bien sadece bi haberciyim ve haberleri dinleyip dinlemedim de umrumda diil!"</p>

      <p class="calibre2">Deudermont tekrar ihtiyatla etrafına bakındı. Yakınlarda hiç kimse olmadığını ve etrafta bir pusu için elverişli saklanma yerleri bulunmadığını görünce yan sokağın girişine doğru ilerledi. Yaşlı deniz kurdu kaptandan on kısa adım ötede, sağ taraftaki binanın yana yatan gölgeleri arasında duruyor ve o loşlukta zar zor görülebiliyordu. Güldü, öksürdü ve bir adım daha attı.</p>

      <p class="calibre2">Deudermont bir elini palasının kabzasına atarak, ihtiyatla ve atacağı her adımdan önce etrafi tarayarak yaklaştı. Sokak gayet boş görünüyordu.</p>

      <p class="calibre2">"Yeterince gittin!" dedi Deudermont aniden, deniz kurdunu durdurarak. "Eğer bana verecek haberlerin varsa, hemen şimdi konuş."</p>

      <p class="calibre2">"Bazı şeyler o kadar yüksek sesle söylenmemeli," diye yanıtladı yaşlı adam.</p>

      <p class="calibre2">"Şimdi!" diye ısrar etti Deudermont.</p>

      <p class="calibre2">Gevrek deniz kurdu yine kocaman gülümsedi ve öksürdü, muhtemelen gülmüştü. Geri geri birkaç adım yürüdü ve Deudermonftan taş çatlasa bir iki metre ötede durdu.</p>

      <p class="calibre2">Adamdan yayılan koku, keskin vücut kokularına alıştan olan kaptanı neredeyse bayıltacakti. Denizdeyken gemide pek fazla yıkanma olanağı bulunmuyordu ve Su Perisi sık sık haftalar, hatta aylar boyunca denize açılıyordu. Yine de ucuz şarap ve ter kokusunun karışımı bu adama, Deudermont'un yüzünü buruşturacak ve hatta kötü kokuyu engelleme çabasıyla bir eliyle burnunu kapatacak bir hava veriyordu.</p>

      <p class="calibre2">Deniz kurdu, elbette ki bunun karşısında isterik bir şekilde güldü.</p>

      <p class="calibre2">''Şimdi!'' diye ısrar etti kaptan.</p>

      <p class="calibre2">Bu söz Deudermont'un dudaklarından çıkar çıkmaz deniz kurdu ileri uzandı ve kaptanı bileğinden yakaladı. Hiç korkmayan Deudermont kolunu döndürdü, ama yaşlı adam inatla tuttu.</p>

      <p class="calibre2">"Bana kara kişiden bahsetmeni istiyorum," dedi deniz kurdu ve adamın rıhtım aksanının kaybolmuş olduğunu anlaması Deudermont'un birkaç saniyesini aldı.</p>

      <p class="calibre2">"Kimsin sen?" diye ısrar etti Deudermont ve şiddetle asıldığı halde hiçbir sonuç alamadı. Deudermont, bu insan ötesi kavrayışın ardındaki gerçeği ancak o zaman arılayabildi; çok güneyde, Delmarin Adası'nın etrafındaki resiflerde yaşayan iri sis devlerine karşı direnseydi de aynı şeydi.</p>

      <p class="calibre2">"Kara kişi," diye tekrarladı yaşlı adam. Hiçbir gayret göstermeden Deudermont'u ara sokağın içine çekti.</p>

      <p class="calibre2">Kaptan palasına davrandı. Yaşlı adam, Deudermont'un sağ elini sıkıca tutuyor olsa bile sol eliyle de yeterince iyi dövüşebilirdi. O eliyle kıvrımlı kılıcı kınından çekmek oldukça zordu ve pala tamamıyla dışarı çıkmadan önce yaşlı adamın serbest olan eli, avuç içi açık bir şekilde ileri fırlayıp Deudermont'un yüzüne vurdu. Kaptan geriye doğru uçup duvara çarptı. Aklını başında tutmaya çalışarak kılıcım çekti, onu şimdi serbest olan eline geçirdi ve yaklaşan deniz kurdunun kaburgalarına doğru sert bir hamle yaptı.</p>

      <p class="calibre2">Kaliteli pala, deniz kurdunun böğrünü derince yardı, ama yaşlı adam yüzünü dahi buruşturmadı. Deudermont bir sonraki ve ondan sonraki tokadı engellemeye çalıştı, ama savunması yeterince güçlü değildi.</p>

      <p class="calibre2">Savuşturmak için palasını kaldırmaya çalıştı, ama yaşlı adam silaha vurup kaptanın elinden kurtulup dönerek uzaklaşmasını sağladı. Sonra Deudermont'u tartaklamaya devam etti. Açık avuç içleri saldıran bir yılanın hızıyla ileri atıldı, ağır darbelerle Deudermont'un kafası yana eğildi ve eğer yaşlı adam onu omzundan kavrayıp sıkıca tutmasaydı kaptan yere devrilecekti.</p>

      <p class="calibre2">Deudermont kızarmış gözleriyle düşmanına baktı. Düşmanının yüzü erimeye ve yeniden şekil almaya başladığında Deudermont'un sert yüz hatlarında bir şaşkınlık edası belirdi.</p>

      <p class="calibre2">"Kara kişi?" diye sordu adam, daha doğrusu yaratık. Deudermont, kendi yüzünün kendisine baktığını gördüğünde o kadar afallamıştı ki, bu sesi zar zor duyabildi, zaten duyduğu da kendi sesiydi.</p>

      <p class="calibre2">"Şimdiye burada olmalıydı," diye belirtti Cattibrie, barın üzerine yaslanarak.</p>

      <p class="calibre2">Drizzt kadının sabrının taşmaya başladığını fark etti. Bunun sebebi Deudermontun geç kalması değildi —kaptan her zaman Derinsu'nun bir yerinde alıkoyulurdu zaten. Sebebi kadının diğer tarafında duran tıknaz, kısa boylu, kuzgun kanadı renginde gür sakalı ve kıvırcık saçlan olan denizcinin durmadan ona çarpıp durmasıydı. Adam her seferinde omzunun üzerinden geri dönerek güzel kadına bakıp özür diliyor, sık sık göz kırpıyor ve sürekli gülüyordu.</p>

      <p class="calibre2">Drizzt, bel hizasındaki bar tezgâhına arkasını döndü. Denizkızının Koynu bu gece neredeyse boştu. Hava güzeldi, bu sebeple balıkçı ve tüccar gemilerinin çoğu denize açılmıştı. Yine de mekân gürültülü ve uğultuluydu; ayların sıkkınlığını içkiyle, dostlukla, bol miktarda kabadayılık ve hatta bilek güreşiyle atan denizcilerle doluydu.</p>

      <p class="calibre2">"Robillard," diye fısıldadı Drizzt ve Cattibrie dönüp drowun bakışlarını takip edince kalabalığın arasından geçen, barın önüne gelip onlara katılmak için ilerleyen büyücüyü gördü.</p>

      <p class="calibre2">"İyi akşamlar," dedi büyücü, pek de hevesli olmadan. Konuşurken yoldaşlara bakmadı ve barmenin gelmesini de beklemedi. Sadece parmaklarını kıpırdattı ve bir şişeyle bir bardak, büyülü bir yolla önüne geldi.</p>

      <p class="calibre2">Barmen itiraz edecek gibi oldu, ama ellerinde bir bakır sikke torbası beliriverdi. Su Perisi'nin büyücüsünü ve onun küstah soytanlıklannı hiçbir zaman pek tutmamış barmen başını salladı ve uzaklaştı.</p>

      <p class="calibre2">"Deudermont nerede?" diye sordu Robillard. "Hiç şüphesiz maaşını saçıp savuruyordur."</p>

      <p class="calibre2">Drizzt ve Cattibrie, olanlara inanamayarak gülümsediler ve birbirilerine baktılar. Robillard, ikisinin de şimdiye kadar tanıdığı en sinir bozucu adamdı, Mithril Salonunda Bruenor'un garnizon kumandanı olarak hizmet veren ve asık suratlı bir cüce olan General Dagna'dan bile daha huysuz biriydi.</p>

      <p class="calibre2">"Hiç şüphesiz," diye yanıtladı Drizzt.</p>

      <p class="calibre2">Robillard ona doğru dönüp suçlayıcı ve hiddetli bir bakış attı.</p>

      <p class="calibre2">"Elbette ki, Deudermont her zaman bizden çalıp duruyor," diye ekledi Cattibrie. "Hammlann en güzellerine, şarabın en kalitelisine düşkün ve serbestçe dolaşmaması gereken şeyle serbestçe dolaşıyor."</p>

      <p class="calibre2">Robillard’ın ince dudaklannm arasından bir hınltı çıktı ve büyücü bara elini koyup kendisini iterek oradan uzaklaştı.</p>

      <p class="calibre2">"O adamın hikâyesini bilmek isterdim," diye belirtti Cattibrie.</p>

      <p class="calibre2">Drizzt, gözlerini giden büyücünün üzerinden hiç ayırmadan başıyla onayladı.</p>

      <p class="calibre2">Robillard gerçekten de garip biriydi ve drow, geçmişinde bir yerde onun başına feci bir şeylerin gelmiş olduğunu düşünüyordu. BeM de istemeden birisini öldürmüş ya da gerçek aşkı tarafından reddedilmişti.</p>

      <p class="calibre2">Belki de çok fazla büyücülük görmüş ve bir insan gözünün bakmaması gereken yerlere bakmıştı.</p>

      <p class="calibre2">Cattibrie'in basitçe dile getirdiği düşüncesi, aniden Drizzt DoUrden'in içinde bir merak kıvılcımı uyandırdı. Robillard kimdi, sonsuz sıkıntısını ve hiddetini körükleyen şey neydi?</p>

      <p class="calibre2">"Deudermont nerede?" diye bir ses geldi yan taraftan ve dalıp gitmiş Drizzt'i kendisine getirdi. Dönüp baktığında Waillan Micantyyi gördü. Taş çatlasa yirmi kış görüp geçirmiş bir delikanlıydı; kum rengi saçlan, tarçın rengi gözleri vardı ve kocaman gamzeleri her zaman belirgindi, çünkü Waillan gülümsemeyi asla kesmiyor gibiydi. Su Perisi mürettebatının en genci oydu, Cattibrie'dan bile daha gençti, ama balista konusunda inanılmaz bir yeteneğe sahipti. Waillan'm atışlan hızla efsaneleşmeye başlamıştı ve eğer genç adam yeterince uzun yaşarsa, Kılıç Sahili boyunca büyük bir üne kavuşacağı şüphesizdi. Waillan Micanty bir keresinde, dört yüz metreden balista mızrağını bir korsan kaptanının kamarasının penceresinden içeri sokmuş ve o sırada palasını beline takmakta olan adamı şişlemişti.</p>

      <p class="calibre2">Ağır mızrağın gücü korsanı kapalı kamara kapısından dışarı uçurmuş ve güverteye çıkartmıştı. Korsan gemisi derhâl sancağını indirip teslim olmuş ve daha dövüş gerçek anlamda başlamadan önce suçlular yakalanmıştı.</p>

      <p class="calibre2">"Onu bekliyoruz," diye yanıtladı Drizzt, etrafına neşe saçan genç adamı görünce ruh hali bir anda değişerek. Drizzt, bu delikanlı ile, kendisi hariç tutulduğunda mürettebatın en yaşlı üyesi olan Robillard arasındaki tezata dikkât etmeden yapamadı.</p>

      <p class="calibre2">Waillan başıyla onayladı. "Şimdiye burada olması gerekirdi," diye sessizce söylendi, ama drowun keskin kulakları adamın söylediği her sözü duydu.</p>

      <p class="calibre2">"Onu mu bekliyorsun?" diye çabucak sordu Drizzt.</p>

      <p class="calibre2">"Onunla konuşmam gerekli," diye kabul etti Waillan, "kazandığım şeylere yapılması muhtemel bir ekleme konusunda." Genç adam kıpkırmızı kesildi ve Cattibrie duyamasm diye Drizzt'e daha da yaklaştı. "Bir bayan arkadaş yani," diye açıkladı.</p>

      <p class="calibre2">Drizzt gülümsemesinin daha da genişlediğim fark etti. "Kaptan geç kaldı," dedi. "Daha fazla gecikmeyeceğinden eminim."</p>

      <p class="calibre2">"Onu gördüğümde on biralık mesafeden daha yakındaydı," dedi Waillan. "Sisli Liman civarındaydı ve buraya doğru geliyordu. Buraya benden önce varacağını düşünmüştüm."</p>

      <p class="calibre2">Drizzt ilk defa biraz endişelenmeye başladı. "Bu ne kadar önceydi?"</p>

      <p class="calibre2">Waillan omuz silkti. "Bir önceki dövüşten beridir buradaydım," dedi.</p>

      <p class="calibre2">Drizzt arkasını döndü ve bara yaslandı. Drow ve Cattibrie bu sefer birbirilerine endişe dolu bakışlar attılar, zira en son iki dövüşün üzerinden birçok dakika geçmişti. Denizkızınm Koynu ile kıyaslandığında Waillan'ın sözünü ettiği mekânda kaptanın pek fazla ilgisini çekecek bir şey bulunmuyordu ve kesinlikle Deudermont'u bu kadar uzun bir süre geciktirecek bir şey yoktu.</p>

      <p class="calibre2">Drizzt iç geçirdi ve içtiği sudan büyük bir yudum aldı. Pek yakınlarda, Su Perisi mürettebatının üyelerinin oturduğu dört sandalyenin yanında daha fazla boş yer olmasına rağmen kendi basma oturmakta olan Robillard'a baktı. Drizzt çok endişelenmemişti. Muhtemelen Deudermon'un unuttuğu bir işi vardı, ya da sadece bu gece Denizkızınm Koynu'na gelme konusunda fikrini değiştirmişti. Ama yine de Derinsu'daki Rıhtım Sokak tehlikeli bir yerdi ve drow kolcunun altıncı hissi, yani savaşçı içgüdüsü ona tetikte olmasını söylüyordu.</p>

      <p class="calibre2">Neredeyse baygın olan Deudermont, canavarın kendisini daha ne kadar tartakladığını bilmiyordu. Şu anda soğuk zeminde yatmakta olduğundan emindi. Giysileri ve hatta silahlarıyla Deudermont'un şekline tamamen bürünmüş olan o şey, artık her neydiyse, sırtında oturmaktaydı. Artık fiziksel işkence o kadar büyük değildi, ama dövülmekten daha kötüsü, kaptan o yaratığı zihninin içinde hissediyor, düşüncelerini okuduğunu, hiç şüphesiz dostlarına karşı kullanacağı bilgileri edindiğini biliyordu.</p>

      <p class="calibre2">'Tadın güzel olacak,' diyen bir ses duydu Deudermont düşüncelerinde. "Yaşlı Scaramundi'den daha güzel.'</p>

      <p class="calibre2">Bütün bunların hayal ürünü gibi olmasına ve gerçek bir duyumdan yoksun olmasına rağmen kaptan midesinin çalkalandığını hissem.</p>

      <p class="calibre2">Zihnindeki o uzak bilinç köşesinde kendisine çatan canavarın ne olduğunu biliyordu. Surethırsızlan Diyarlar'da pek yaygın değildi, ama kendisini tanıtan birkaçı, bu dünya dışı ırka feci bir ün kazandıracak kadar fazla zarar ziyana yol açmıştı.</p>

      <p class="calibre2">Deudermont yerden kaldırıldığını hissetti. Yaratık o kadar güçlüydü ki, kaptan kendisini sanki ağırlıksızmış gibi, basitçe süzülerek ayağa kalkıyormuş gibi hissetti. Döndürüldü ve yaratıkla, daha doğrusu kendisiyle yüz yüze geldi. İşte o zaman yenilip yutulmayı bekledi.</p>

      <p class="calibre2">"Henüz değil," diye yanıtladı yaratık, kaptanın dile getirmediği korkularına cevaben. "Düşüncelerine ihtiyacım var, iyi yürekli Kaptan Deudermont. Sen ve senin gemin hakkında yeterince bilgi edinmeliyim.</p>

      <p class="calibre2">Derinsu Limanından, çok güneyde ve çok batıdaki bir adaya, pek az kişinin bildiği, ama birçok kişinin sözünü ettiği bir adaya doğru yelken açmak için."</p>

      <p class="calibre2">Yaratığın gülümseyişi alaycıydı ve Deudermont bu gülümseyişe henüz odaklanmıştı ki, yaratığın kafası ileri doğru savruldu, alnıyla kaptanın yüzüne vurdu ve onu bayılttı. Deudermont bir süre sonra —kaç dakikanın geçmiş olabileceğini bilmiyordu— bir kez daha yanağında soğuk zemini hissetti. Elleri sertçe arkasında bağlanmıştı, ayak bilekleri de aynı şekilde bağlıydı ve ağzında sıkı bir tıkaç vardı. Hâlâ onun suretinde dolaşan yaratığın ağır bir demir sokak ızgarasına doğru eğildiğini görebilecek kadar kafasını çevirmeyi başardı.</p>

      <p class="calibre2">Yaratık yaklaşık iki yüz elli kilo ağırlığında olan lağım kapağını açarken, Deudermont onun gücüne inanmakta zorluk çekti. Yaratık ızgarayı kayıtsız bir tavırla bir binanın duvarına yasladıktan sonra dönüp Deudermont'u kavradı, onu açık lağım kapağına doğru sürükledi ve kaba bir şekilde aşağı attı.</p>

      <p class="calibre2">Koku iğrençti, kaptanın bir lağım çukurundan beklediğinden daha kötüydü ve Deudermont yüzünü pisliğin içinden kaldırmayı başardığında bu leş kokunun kaynağını anlayıverdi.</p>

      <p class="calibre2">Scaramundi —bu Scaramundi olmalıydı— yanında yatıyordu. Kan revan içindeydi, göğsünün yarısından fazlası koparılmış ve yaratık tarafından yenilmişti. Lağım ızgarası tekrar yerine düşüp Tclank' ettiğinde Deudermont irkildi. Ondan sonra dehşete kapılmış ve çaresiz kalmış bir halde, kısa süre içinde aynı vahşet dolu kaderi paylaşacağını bilerek öylece yattı.</p>

      <p class="calibre2">&nbsp;</p>
    </div>

    <h2 id="sigil_toc_id_4">BÖLÜM 3</h2>

    <p class="calibre2"><span class="none6">GİZLİCE VERİLEN MESAJ</span></p>

    <div class="s">
      <p class="calibre2">Bir süre sonra Drizzt endişelenmeye başladı. Robillard, kendi deyimiyle kaptanının "güvenilmez bir herif olduğundan yakınarak Deniz-Kızının Koynunu çoktan terk etmişti. Waillan Micanty hâlâ barda Drizzt'in yanındaydı, fakat genç adam öteki tarafında duran başka bir denizciyle muhabbete dalmıştı.</p>

      <p class="calibre2">Sırtını bara vermiş olan Drizzt kalabalığa göz gezdirmeye devam etti, denizciler arasındayken son derece rahattı. Her zaman böyle olmamıştı tabii. Drizzt Cattibrie ile Mithril Salonunu terk etmeden önce Derinsuya sadece iki kez gelmişti; ilk olarak Calimport'a kadar Entreri'yi takip ederken, ikincisi ise Mithril Salonunu geri almak için dönüş yolunda.</p>

      <p class="calibre2">Drizzt şehirden ilk geçişini, bir yüzey elfi gibi görünmesini sağlayan büyülü bir maskeyle yapmıştı. Fakat maskesiz olarak yaptığı ikinci yolculukta, çok daha hassas bir teklif almıştı. Su Perisi sabahın erken vaktinde Derinsu Limanı'na demir atmıştı, ama Drizzt ile dostları, Deudermontün isteği üzerine, doğuya giden yola koyulmak için gecenin çökmesini beklemişlerdi.</p>

      <p class="calibre2">Altı yıl önce Cattibrie ile Derinsuya geri dönüşünün ardından, Drizzt bir drow olarak açıkça sokaklarda dolaşmaya cesaret etmişti ve bu çok rahatsız edici bir deneyim olmuştu. Her adımında onu izleyen gözler vardı ve ona meydan okuyan serserilerin sayısı birden fazlaydı. Drizzt bu meydan okumalardan sakınıyordu, ama er ya da geç dövüşmek zorunda kalacağını da biliyordu. Daha da kötüsü, derisinin renginden başka hiçbir sebepten olmadığı halde gizlenmiş bir okçu tarafından uzaktan öldürülebilirdi.</p>

      <p class="calibre2">Derken Su Perisi limana demir atmış ve Drizzt, büyük şehrin rıhtımlarında hatırı sayılır bir üne sahip olan eski dostu Deudermontü bulmuştu.</p>

      <p class="calibre2">Kısa süre içinde Drizzt, Derinsuda oldukça kabul görür olmuştu, özellikle de tüm Rıhtım Sokak boyunca. Zira kendi şöhreti de, Kaptan Deudermont sayesinde oldukça hızlı bir şekilde yayılmıştı. Su Perisi her nerede limana demir atsa, Drizzt DoTJrden'in, yani bu olağanüstü kara elfin, o geminin kahraman mürettebatından birisi olduğu açıkça belirtilirdi. Drizzt'in yolu çok daha kolay, hatta rahat olmuştu.</p>

      <p class="calibre2">Ve bütün bu olanlar zarfında Cattibrie ile Guenhwyvar yaranda bulunmuştu. Şimdi onlara bakıyordu; genç kadın, Su Perisi mürettebatından iki kişiyle birlikte bir masada oturuyordu, iri panter de onun ayağının dibinde yere kıvnlmıştı. Guenhwyvar, Denizkızının Koynu'nda bulunan müdavimler için bir maskot halini almıştı ve Drizzt arada sırada kediyi sadece savaşmak için değil, dostluk için çağırabilmesinden memnundu.</p>

      <p class="calibre2">Drizzt bugün onu hangi sebepten çağırdığını merak ediyordu. Cattibrie ayaklarının üşüdüğünü söyleyerek panteri çağırmasını istemiş, Drizzt de bunu kabul etmişti. Ama drowun zihninin gerilerinde, Deudermont'un başının belâda olabileceği düşüncesi vardı. Guenhwyvar'm dostluk göstermekten fazlasını yapmasına ihtiyaç olabilirdi.</p>

      <p class="calibre2">Kaptan Deudermont, Denizkızının Koynu'na girip etrafa bakındığında ve Drizzt'e odaklanıp bara doğru ilerlemeye başladığında, drow tam anlamıyla rahatlayarak nefes verdi.</p>

      <p class="calibre2">"Calimshan şarabı," dedi surethırsızı, barmene. Zira Deudermont'un zihnini taramış ve adamın her zamanki içkisini öğrenmişti. Beraber geçirdikleri kısa süre içinde surethırsızı, kaptan Deudermont ve Su Perisi hakkında birçok şey öğrenmişti.</p>

      <p class="calibre2">Drizzt döndü ve bara yaslandı. "Geciktin," diye belirtti, kaptanın ağzını yoklama, bir sorun yaşayıp yaşamadığını kestirmeye çabasıyla.</p>

      <p class="calibre2">"Küçük bir problem çıktı da," diye drowu temin etti sahtekâr.</p>

      <p class="calibre2">"Ne oldu, Guen?" diye hafifçe sordu Cattibrie. Panterin kafası aniden yukarı kalkmıştı, kedi Drizzt ve Deudermont'un olduğu yöne bakıyordu, kulakları kafasına kadar yatmıştı ve güçlü vücudundan kısık bir hırıltı geliyordu. "Ne görüyorsun?"</p>

      <p class="calibre2">Guenhwyvar ikiliyi dikkâtle izlemeye devam etti, ama Cattibrie, Drizzt ile Deudermont'un ötesindeki köşede bir fare olduğunu düşünerek kedinin huzursuzluğuna aldırış etmedi.</p>

      <p class="calibre2">"Caerwich," diye Drizzt'e bildirdi sahtekâr.</p>

      <p class="calibre2">Kolcu, adama merakla baktı. "Caerwich mi?" diye tekrarladı. Drizzt bu adı biliyordu, Kılıç Sahili'ndeki her denizci, gemici haritalarında yer almayacak kadar küçük ve uzakta olan o minik adanın adını bilirdi.</p>

      <p class="calibre2">"Derhâl Caerwich'e doğru yola çıkmalıyız," diye açıkladı sahtekâr, dosdoğru Drizzt'in gözlerinin içine bakarak. Surethırsızının büründüğü kılık o kadar mükemmeldi ki, herhangi bir şeyin yanlış olduğu konusunda Drizzt'in en ufak bir fikri bile yoktu.</p>

      <p class="calibre2">Yine de bu istek Drizzt'in kulağına garip geliyordu. Caerwich bir güverte hikayesiydi, kör bir cadının evi olan perili bir adanın masalından o mekânı ziyaret ettiklerini iddia etse bile, birçoğu söylentiden ibaretti. Bazıları şüpheliydi Drizzt ile Deudermont kesinlikle o ada ve onun varlığını anlamışlardı ve kaptanın oraya gitmeleri gerektiği hakkında hiç konuşmamışlardı.Kaptanın bunu söylemesi Drizzt'i tamamen şaşırttı,drow, Deudermont'u inceledi, bu sefer adamın sert tavrına dikkat etti.</p>

      <p class="calibre2">Ama Surethırsızınm da hesaba katmadığı şey Guenhwyvar idi.</p>

      <p class="calibre2">panteri yerleri süpürecek kadar yere sinmişti ve kulaklarını dümdüz tutuyordu. Kedi, göbeği zemini süpürerek Deudermont'a milim milim yaklaşıyordu. Guenhwyvar hücuma geçtiği anda sırtını bara döndürdü.</p>

      <p class="calibre2">... Kedi yükseğe sıçradı ve yaratığı barın üzerine yatırıp mıhladı, "Kimsin sen" diye cevap istedi Drizzt-</p>

      <p class="calibre2">O sırada orada bulunan diğerleri ayaklanmıştı. Çoğu, alışıldık kavgalardan birisinin patlak verdiğini sanıyordu. Ama Su Perisi'nin mürettebatı, özellikle de Cattibrie, bu sahnenin garipliğini fark etmişti.</p>

      <p class="calibre2">Surethırsızı kapıya doğru koşturdu ve yolunda duran şaşkına dönmüş bir denizciyi, Su Perisi mürettebatından birisini iterek yana devirdi.</p>

      <p class="calibre2">Cattibrie yayını hazırladı ve ardında gümüş kıvılcımlar bırakan bir ok fırlattı. Ok, yaratığın kafasının hemen yanından geçip duvarda patladı.</p>

      <p class="calibre2">Surethırsızı onunla yüzleşmek için döndü, yüksek sesle tısladı ve bundan sonra üç yüz kiloluk uçan bir panter tataSndaıı alaşağı edildi. Bu sefer Guenhwyvar düşmanının gücünün farkındaydı ve böylece iki rakip yuvarlanmayı kestiğinde koca kedi, yaratığın ince ensesine güçlü çenesini bastırmış bir halde surethırsızının sırtında oturmaktaydı. Drizzt derhâl oraya gitti ve hemen ardından Cattibrie geldi. Waillan Micanty, mürettebatın geri kalanı ve büyülü ok tarafından açılan hasara bir göz atmak isteyen taverna sahibi de dahil olmak üzere birkaç meraklı izleyici onları takip etti.</p>

      <p class="calibre2">"Nesin sen?" diye cevap istedi Drizzt, sahtekârı saçından yakalayıp yüzüne bakabilmek için kafasını yukarı doğru çevirerek. Drizzt, herhangi bir makyaj arayarak serbest olan eliyle yaratığın yanağını ovuşturdu ama hiçbir şey bulamadı. Parmaklarını, surethırsızı onlara doğru bir ısırık atmadan az önce çekmeyi başardı.</p>

      <p class="calibre2">Guenhwyvar hırlayıp çenesini daha da sıktı ve yaratığı yüzünü sertçe taş zemine çarpmaya zorladı.</p>

      <p class="calibre2">"Gidin ve Rıhtım Sokak'ı arayın!" diye Wallian'a seslendi Drizzt.</p>

      <p class="calibre2">"Kaptanı en son gördüğün yerin civarına bakın!"</p>

      <p class="calibre2">"Ama..." diye itiraz etti Wallian, yerde yüzükoyun yatan sureti işaret ederek.</p>

      <p class="calibre2">"Bu Kaptan Deudermont değil," diye onu temin etti Drizzt. "Bu şey insan bile değil!"</p>

      <p class="calibre2">Wallian, Su Perisi mürettebatından birkaç kişiye işaret etti ve dışarı çıktı. Kendilerini kaybolmuş olan kaptanın dostu sayan birçok denizci de onlan takip etti.</p>

      <p class="calibre2">"Zabıtaları da çağırın!" diye arkalanndan haykırdı Drizzt, Derinsunun meşhur devriye birliklerini kastederek. "Yayım hazırla," dedi Drizzt Cattibrie'a ve genç kadın başıyla onaylayarak yayın kirişine başka bir ok yerleştirdi.</p>

      <p class="calibre2">Guenhwyvar ile birlikte çalışan drow, surethırsızmı tam anlamıyla teslim almayı ve onu bir duvara yaslayıp ayakta tutmayı başardı. Barmen kalın bir ip getirdi ve surethırsızının ellerini sıkıca arkasında bağladılar.</p>

      <p class="calibre2">"Sana bir kez daha soruyorum," diye tehditkâr bir sesle başladı Drizzt. Yaratık sadece yüzüne tükürdü ve gülmeye başladı; hakikaten de şeytani bir ses çıkartıyordu.</p>

      <p class="calibre2">Drow kaba kuvvetle karşılık vermedi, sadece sahtekâra sertçe baktı.</p>

      <p class="calibre2">Drizzt'in morali o anda gerçekten bozuldu; yaratığın sadece kendisine bakıp güldüğünü gördüğünde tüyleri diken diken oldu. Kendi güvenliği için korkmuyordu, bunu asla yapmazdı, ama geçmişinin bir kez daha onu yakaladığından, Menzoberranzarim şeytani gücünün onu burada, Derinsu'da bulduğundan ve iyi kalpli Kaptan Deudermont’un da onun yüzünden öldüğünden korkuyordu.</p>

      <p class="calibre2">Eğer doğruysa, bu Drizzt DoTJrden'in kaldıramayacağı kadar fazlaydı.</p>

      <p class="calibre2">"Kaptan Deudermont karşılığında sana hayatını sunuyorum," dedi drow.</p>

      <p class="calibre2">"Bu... artık her neyse onunla pazarlık yapmak sana düşmez," diye belirtti Drizzt'in tanımadığı bir denizci. Drow hiddetle kaşlarını çatarak adama doğru döndü. Adam ise sessizleşti ve bir kara elfın, özellikle de Drizzt'in dövüş şöhretine sahip bir kara elfın gazabını uyandırmaya hiç istek duymayarak geri çekildi.</p>

      <p class="calibre2">"Deudermont'a karşılık hayatın," dedi Drizzt tekrar surethırsızma. O şeytani kahkaha yine duyuldu ve yaratık Drizzt'in yüzüne tükürdü, Drizzt'in açık avuçları hızla birbirini izleyerek sola, sağa ve tekrar sola doğru savruldu ve yaratığın yüzüne darbeler indirdi. En son darbe yaratığın burnunu yana doğru büktü, ama burun, Drizzt'in gözleri önünde hemen geri gelip eski halinde dönerek Kaptan Deudermont'un pürüzsüz burnunun suretine mükemmel bir şekilde büründü.</p>

      <p class="calibre2">Devam eden kahkahayla birleşen bu görüntü, drowun içini hiddet dalgalarıyla doldurdu ve Drizzt sahtekâra bütün gücüyle girişti.</p>

      <p class="calibre2">Cattibrie kollarını Drizzt'e doladı ve onu geri çekti. Fakat kadını karşısında görmesi Drizzt'e kim olduğunu hatırlattı ve düşüncesiz, kontrolsüz hareketinden utanmasını sağladı.</p>

      <p class="calibre2">"Nerede?" diye cevap istedi Drizzt ve yaratık onunla alay etmeye devam etti. Guenhwyvar arka bacakları üzerinde doğruldu, yaratığın her bir omzuna bir patisini koydu ve hırlayan yüzünü surethırsızının yüzünden sadece bir santim öteye getirdi. İşte bu, yaratığı sessizleştirmişti, zira Guenhwyvar'ın varoluşunun hakikatini anladığını ve hiddetli panterin onu kesin bir şekilde yok edebileceğini biliyordu.</p>

      <p class="calibre2">"Bir büyücü çağırın," diye aniden önerdi denizcinin biri.</p>

      <p class="calibre2">"Robillard!" diye haykırdı bir diğeri, Su Perisi mürettebatından Drizzt ile Cati-brie'm yanında tavernada kalan son kişi. "Bu şeyden nasıl bilgi alacağını bilir o."</p>

      <p class="calibre2">"Koş," diye hemfikir oldu Cattibrie ve adam aceleyle dışarı çıktı.</p>

      <p class="calibre2">"Bir rahip," diye önerdi bir diğer adam. "Bir rahip bu... şeyle daha iyi ilgilenir." Sahtekârın ne olduğunu bilmeyen adam duraksadı.</p>

      <p class="calibre2">Bu esnada surethırsızı pasif kalıp Guenhwyvar'ın bakışlarına cevap verdi, ama tehditkâr hiçbir harekette bulunmadı. Adam daha henüz dışarı çıkmıştı ki, yanından Su Perisi mürettebatından başka biri geçti ve tavernaya girip Deudermont'un bulunduğu haberini verdi.</p>

      <p class="calibre2">Dışarı çıktılar, Drizzt ise suret hırsızını önüne katıp ite kaka götürmeye başladı. Guenhwyvar yaratığın yanındaydı ve Cattibrie yayını kaldırıp hazır etmiş bir halde, okunun ucu neredeyse yaratığın kafasına değecek kadar yakından takip ediyordu. Lağım ızgarası çekilip çıkartılırken ara sokağa vardılar. Denizcilerden birisi kaptanını dışarı çıkartmak için derhâl deliğin içine atladı.</p>

      <p class="calibre2">Deudermont surethırsızına, kendisinin mükemmel suretine, açıktan açığa aşağılayıcı bir tavırla bakü. "Doğal haline geri dönebilirsin," dedi yaratığa. Ayağa kalkıp doğruldu ve üzerindeki pisliği biraz silerek saygınlığını derhâl geri kazandı. "Benim kim olduğumu ve senin kim olduğunu biliyorlar."</p>

      <p class="calibre2">Surethırsızı hiçbir şey yapmadı. Drizzt Parıltıyı yaratığın ensesinin yanma dayalı tutuyordu, öteki tarafta Guenhwyvar hazır bekliyordu. Cattibrie ise Deudermont'un yanma gitti ve yaralı adama destek oldu.</p>

      <p class="calibre2">"Yayına yaslanabilir miyim?" diye sordu kaptan ve Cattibrie hiç düşünmeden silahını ona verdi.</p>

      <p class="calibre2">"Bir büyücü olmalı," dedi Deudermont, Drizzt'e. Fakat kaptan bunun böyle almadığından şüpheleniyordu. Yaralanmış Deudermont kendisine sunulan yayı kabul etti ve ağırlığının büyük kısmını silahın üzerine verdi.</p>

      <p class="calibre2">"Eğer istenmeden tek bir hece bile mırıldanırsa boğazını deş," diye talimat verdi.</p>

      <p class="calibre2">Drizzt başıyla onayladı ve Parıltı'yı daha da yaklaştırdı. Cattibrie Deudermont'un koluna girmek için ilerledi, ama kaptan elini zarifçe savurarak ona önden buyurmasını işaret etti ve ardından takip etmeye başladı.</p>

      <p class="calibre2">Çok uzaklarda, Cehennem'in dumanlı bir katmanında, Errtu bu sahneyi katıksız bir keyifle izliyordu. Tuzak kurulmuştu. Büyük tanafri, surethırsızını Derinsu'ya yolladığı zaman olacağını düşündüğü şekilde olmamıştı, ama yine de tuzak kurulmuştu ve belki de daha leziz, daha beklenmedik, daha kaotik bir şekilde hazırlanmıştı.</p>

      <p class="calibre2">Errtu, Drizzt Do'Urden'i, Caenvich'in bahsedilmesi gereken tek yem olduğunu bilecek kadar iyi tanıyordu. O gece başlarına feci bir şey gelmişti ve bunu yabana atmayacaklardı, adı geçen adaya gidecek ve bu işin kaynağını bulacaklardı.</p>

      <p class="calibre2">Kudretli iblis yıllardır eğlenmediği kadar çok eğleniyordu. Errtu, mesajını Drizzt'e çok daha kolay bir şekilde iletebilirdi, ama bu entrika —surethırsızı ve Caerwich'te onları bekleyen kör cadı— işe eğlence katıyordu.</p>

      <p class="calibre2">Errtu için daha çok eğlenceli olacak tek şey Drizzt Do'Urden'in kalbini parçalamak, lime lime etmek ve onun gözlerinin önünde derisini yiyip bitirmek olurdu.</p>

      <p class="calibre2">Balor bu düşünceyle birlikte uludu, kısa süre içinde onu da yapacağını düşünüyordu.</p>

      <p class="calibre2">Deudermont elinden geldiğince dik durdu ve kendisine sunulan bütün yardımları reddetmeye devam etti. Kaptan yüzüne olumlu bir ifade yerleştirdi ve ara sokağın çıkışma doğru, Drizzt, Guenhwyvar ve esir alınmış surethırsızına doğru yavaşça ilerlemekte olan Cattibrie'ı yakından takip etti.</p>

      <p class="calibre2">Deudermont bu garip yaratığı hepsinden daha büyük bir dikkâtle inceledi. Yaratığın şeytanlığını anlıyordu, onu oldukça yakından hissetmişti. Deudermont kendisini dövdüğü için bu yaratıktan nefret ediyordu, ama yaratık onun suretine bürünmekle kaptanın müsamaha gösteremeyeceği kadar büyük bir saygısızlık ermişti. Şimdi, Su Perisi'nin kaptanının suretinde dolaşan bu yaratığa bakarken, Deudermont hiddetini zar zor zaptedebiliyordu. Cattibrie'a çok yakın duruyor, izliyor ve bekliyordu.</p>

      <p class="calibre2">Rıhtım Sokak'm yakınlarında Drizzt, elleri bağlanmış olan sahtekârın yanında sessizce durmaktaydı. Drow ve etrafta olan birçok mürettebat üyesi yaralanmış kaptanla ilgileniyordu ve yaratık bükülgen şeklini bir kez daha değiştirmeye başladığında, kollarını yeniden şekillendirip bağlarından kurtardığında içlerinden hiçbirisi bunu fark etmedi.</p>

      <p class="calibre2">Drizzt henüz ikinci palasını çekmişti ki, yaratık onu kenara itti.</p>

      <p class="calibre2">Surethırsızı, hemen arkasından koşan Guenhwyvar ile birlikte sokağın çıkışma doğru depara kalktı. Surethırsızınm sırtından dışarı kanatlar uzandı ve yaratık gece karanlığına uçmaya niyetlenerek yükseğe sıçradı.</p>

      <p class="calibre2">Guenhwyvar hücum etti ve güçlü bir sıçrayış yaptı. Bu sırada Kaptan Deudermont, Cattibrie'in belinde duran sadaktan bir ok çekiverdi.</p>

      <p class="calibre2">Kendisinden bir şey alındığını hisseden kadın hızla döndüğünde yay yukarı yükselmişti. Genç kadın haykınp kendisini yana doğru fırlattı ve Deudermont atışını yaptı.</p>

      <p class="calibre2">Guenhwyvar sıçramaya başladığında surethırsızı yerden altı metre yüksekteydi, ama yine de iri panter, uçan canavara yetişti ve çenesiyle yaratığın ayak bileğini sıkıca kavradı. Surethırsızının bacağı derhâl değişip yemden şekillendi ve panterin sıkı kavrayışını bozdu. Derken gümüş kuyruklu ok geldi, surethırsızının sırtında, kanatlarının tam ortasında patladı.</p>

      <p class="calibre2">Guenhwyvar aşağı düştü ve patilerinin üzerine hafifçe kondu.</p>

      <p class="calibre2">Surethırsızı da yere çarpmadan önce ölerek aşağı düştü.</p>

      <p class="calibre2">Drizzt derhâl oraya vardı, diğerleri ise ona yetişmek için koşturdu.</p>

      <p class="calibre2">Yaratık suretini tekrar değiştirmeye başladı. En son oluşan dış hatları eridi ve orada toplanmış olanlardan hiçbirisinin daha önce görmediği insansı bir şekle büründü. Derisi mükemmel bir şekilde pürüzsüzdü, zarif elinin parmaklarında görünen hiçbir çizgi yoktu. Tamamen tüysüzdü ve her yeri tamamen belirsiz görünüyordu. İnsan şeklindeki bir kil yığınından başka bir şey değildi.</p>

      <p class="calibre2">"Surethırsızı," diye belirtti Deudermont. "Görünüşe bakılırsa, Pinochet bizim son marifetimizden hiç memnun kalmamış."</p>

      <p class="calibre2">Drizzt, kaptanın yürüttüğü mantıkla hemfikir olmak için kendisine izin vererek başıyla onayladı. Bu hadise onunla, eskiden olduğu kişiyle ve geldiği yerle alâkadar değildi.</p>

      <p class="calibre2">Buna inanmak zorundaydı.</p>

      <p class="calibre2">Errtu bu hadisenin tadını çıkartıyordu ve kiraladığı kılık değiştirme ustasına arak ödeme yapmak zorunda olmadığı için de gayet memnundu.</p>

      <p class="calibre2">Bilinmeyen adaya yapacağı yolculukta Su Perisine rehberlik edecek olan yaratığın az önce ölmüş olması iblisi bir anlığına rahatsız etti, ama balor inancını korudu. Tohumlar atılmıştı; surethırsızı gidecekleri yer konusunda Deudermont’u meraklandırmıştı ve Drizzt adanın adını kesin olarak duymuştu ve bunu kaptana iletecekti. Balor ikisinin de korkak olmadığını, ikisinin de becerikli kimseler olduğunu ve artık meraklanmış olduklarını biliyordu.</p>

      <p class="calibre2">Errtu, Drizzt ile Deudermont'un eninde sonunda Caerwich'i ve onun mesajını verecek olan kör kâhini bulacaklarını biliyordu. Pek yakında.</p>

      <p class="calibre2">&nbsp;</p>
    </div>

    <h2 id="sigil_toc_id_5">BÖLÜM 4</h2>

    <p class="calibre2"><span class="none6">İSTENMEMİŞ "YARDIM"</span></p>

    <div class="s">
      <p class="calibre2">Su Perisi bu olaydan iki hafta sonra, rotasını güneye doğru çizerek tekrar denize açıldı. Kaptan Deudermont, Kılıç Sahili'ndeki en büyük limanlardan birisi olan ve Derinsu ile Calimshan'm tam ortasında bulunan Baldur Kapısı'nda onları bekleyen bir işleri olduğunu açıklamıştı.</p>

      <p class="calibre2">Deudermont’u kimse açık olarak sorgulamamıştı, ama birçoğu adamın gergin olduğunu, neredeyse kararsız olduğunu hissetmişti, ki bu hali, kendinden emin kaptanda daha önce hiç görmemişlerdi.</p>

      <p class="calibre2">Derinsu Limanı'ndan ayrıldıktan dört gün sonra Su Perisi'nin gözcüsü, güvertesi denizcilerle dolu olan dörtgen tasarımlı bir gemi gördüğünde kaptanın bu tavrı değişiverdi. Karavelalar normalde kırk ila elli arası adam taşırdı. Süratle ve ezici sayı üstünlüğüyle saldırıp ganimeti hızla karaya götürmek isteyen bir korsan gemisi ise o sayının üç katı fazlasını taşıyabilirdi. Korsan gemileri yük taşımazdı; savaşçı taşırlardı.</p>

      <p class="calibre2">Deudermont bundan önce kararsız görünüyor olsa bile, arak öyle değildi. Su Perisi'nin yelkenleri tamamen fora edildi. Cattibrie Taulmaril'i omzuna astı ve gözcü çanaklığına doğru tırmanmaya başladı. Bu sırada Robillard'a pupa güvertesindeki yerini alması ve yelkenleri daha da fazla rüzgârla doldurmak için büyüsünü kullanması söylendi. Ama kuzey batıdan esen doğal rüzgâr zaten güçlüydü, hem Su Perisi'nin hem de kaçan korsan gemisinin yelkenlerini zaten şişirip kabartıyordu ve takip uzun sürecekti.</p>

      <p class="calibre2">Merkez güvertede geminin çalgıcıları insanı harekete geçiren bir melodi çalmaya başladılar ve Drizzt pruva kalasından, dümen başındaki Deudermontun yanına normalde olduğundan daha erken geldi.</p>

      <p class="calibre2">"Onu yakaladıktan sonra nereye çekeceğiz?" diye sordu drow. Engin denizde sıkça sorulan bir soruydu bu. Derinsu'ya hâlâ Baldur Kapısı'na olduklarından daha yakınlardı, ama rüzgâr genel olarak kuzeyden esiyor ve güneye doğru çizilen rotalara destek veriyordu.</p>

      <p class="calibre2">"Orlumbor," diye hiç tereddüt etmeden yanıtladı Deudermont.</p>

      <p class="calibre2">Drizzt buna şaşırdı. Orlumbor, Derinsu ile Baldur Kapısı arasında bulunan kayalıklı, rüzgârlı bir adaydı. Az nüfuslu, bağımsız bir şehirdi ve korsanlarla dolu bir karavelayı barındıracak bir donanıma sahip sayılmazdı.</p>

      <p class="calibre2">"Tersaneciler onu kabul eder mi?" diye şüpheyle sordu drow.</p>

      <p class="calibre2">Deudermont sert bir yüz ifadesiyle başını sallayıp onayladı.</p>

      <p class="calibre2">"Orlumbor, Derinsu'ya çok şey borçlu," diye açıkladı. "Derinsu'nun başka bir gemisi gelip onu götürene kadar onu limanda tutacaklardır. Derinsu Lordlan ile irtibat kurmak için güçlerini kullanması konusunda Robillard'a talimat vereceğim."</p>

      <p class="calibre2">Drizzt başıyla onayladı. Son derece mantıklı geliyordu, ama yine de son derece yersizdi. Drow bunun, normalde sabırlı olan Su Perisi için sıradan bir yolculuk olmadığını o anda anladı. Deudermont daha evvel yakalanmış bir gemiyi ve mürettebatını, ardından gelen bir geminin alıp götürmesi için asla bırakıp girmemişti. Burada, denizin değişmez ve sonsuz dalgalan arasında zaman asla kayda değer bir mesele gibi görünmezdi. Su Perisi normalde bir korsan gemisi bulana kadar denizde dolaşır, bulduğu gemiyi hasara uğratır veya batırır, ondan sonra da her ne kadar uzun sürerse sürsün dost limanlardan birisine yollanıp korsan gemisini teslim ederdi.</p>

      <p class="calibre2">"Baldir Kapısı'ndaki işimiz acil olmalı," diye belirtti drow, kaptana doğru şüpheyle gözünü devirip bakarak.</p>

      <p class="calibre2">Deudermont dosdoğru ona döndü ve yolculuğun başından beri ilk defa Drizzt'e uzun uzun, dikkâtle baktı. "Baldur Kapısı'na gitmiyoruz," diye itiraf etti.</p>

      <p class="calibre2">"Öyleyse nereye?" Drizzfin ses tonu, duyduğu bu habere hiç şaşırmamış olduğunu gösteriyordu.</p>

      <p class="calibre2">Kaptan başını salladı ve bakışlanm öne doğru çevirdi, gemisini hızla giden karavelayla aynı hizada tutmak için hafifçe dümeni kırdı.</p>

      <p class="calibre2">Drizzt bunu kabullendi. Deudermont'un, Baldur Kapısı'na gitmeyecek olduklarını kabul etmekle dahi ona bir lütufta bulunduğunu biliyordu.</p>

      <p class="calibre2">Aynı zamanda Deudermont'un ona içini dökmeye ihtiyaç duyacağını da biliyordu. Şimdiki meseleleri hâlâ çok uzakta olan, dörtgen yelkenleri mavi ufuk çizgisinin üzerinde zar zor görünen korsan gemisiydi.</p>

      <p class="calibre2">"Daha fazla rüzgâr, büyücü!" diye kayıtsızca Robillard'a seslendi Deudermont. Büyücü ise homurdandı ve kaptana doğru elini salladı. "Daha fazla rüzgânmız olmazsa onu şafak vaktine kadar yakalayamayacağız."</p>

      <p class="calibre2">Drizzt, Deudermont'a gülümsedikten sonra pruva kalasına, yani deniz kokusuna ve serpintilere, hızla giden Su Perisi'nin fokurtusuna, düşünmek ve hazırlanmak için ihtiyaç duyduğu yalnızlığa doğru ilerledi.</p>

      <p class="calibre2">Karavelayı, gözcü çanaklığından dürbünüyle izleyen Cattibrie'in, bunun gerçekten de bir korsan gemisi olduğunu doğrulayabilmesine yetecek kadar yaklaşamadan önce üç saat geçti. O an geldiğinde gün ilerlemişti, güneş batı utkuyla doruk noktası arasında yan mesafedeydi ve takipçiler bu gemiyi ellerinden kaçırabileceklerini biliyorlardı. Eğer güneş batmadan evvel korsan gemisine erişemezlerse, gemi karanlığın içinde kaybolacaktı. Robillard bir takım büyülerle onun hareketlerinin izini sürmeyi deneyebilirdi, ama hiç şüphesiz ki korsan gemisinin de kendi büyücüsü, ya da en azından bir ruhbanı mevcutta İkisi de muhtemelen pek güçlü olmasa, kesinlikle Robillard kadar hünerli olmasa bile, o tür iz sürme büyüleri kolayca alt edilebilirdi. Aynı zamanda korsanlar asla gizli sığınaklarından çok fazla uzağa açılmazlardı ve Su Perisi bu gemiyi müttefiklerinin bekliyor olabileceği yuvasına kadar takip edemezdi.</p>

      <p class="calibre2">Deudermont bu konuda o kadar da endişeliymiş gibi görünmüyordu.</p>

      <p class="calibre2">Daha önce de korsanları gecenin içinde kaybettikleri olmuştu ve bundan sonra da olacaktı. Her zaman takip edilecek başka bir haydut bulunurdu.</p>

      <p class="calibre2">Ama kaptanı gizliden gizliye izleyen Drizzt, onu hiç bu denli kayıtsız gördüğünü hatırlamıyordu. Bunun Derinsüda yaşanan hadiseyle ve Deudermont'un hakkında hiç konuşmadığı o gizemli yerle bariz bir şekilde bir alâkası vardı, ya da tamamen bununla ilgiliydi.</p>

      <p class="calibre2">Drow dalgalanan flok yelkenindeki halatı daha da sıkıca tuttu ve iç geçirdi. Deudermont zamanı gelince ona söylerdi.</p>

      <p class="calibre2">Rüzgâr azaldı ve Su Perisi arayı biraz kapadı. Korsan gemisi kaçıp kurtulamayacakmış gibi görünmeye başlamıştı. Takibin uzun ve can sıkıcı orta saatlerinde müziği kesmiş olan ozanlar tekrar bir araya gelip melodiyi çalmaya başladılar. Drizzt, korsanların kısa süre içinde o müziği duyacağını, seslerin dalgalar üzerinden onlara ulaşacağını ve sonlarının habercisi olacağını biliyordu.</p>

      <p class="calibre2">Artık işler normale dönmüş gibiydi; savaş daha yakında olsa bile, ortamdaki gerginlik azalmış gibiydi. Drizzt, Deudermont'un korsan gemisini yakalayacaklarından emin olduğu için sakin kaldığına kendisini inandırmaya çalıştı. Her şey normale dönmüştü.</p>

      <p class="calibre2">"Kıç taraftan dalga geliyor!" diye bir haykırış duyuldu ve bütün başlar geri çevrildi.</p>

      <p class="calibre2">"Bu da ne?" diye haykırdı birçok ses. Drizzt, Cattibrie'a baktı. Kadın dürbünüyle Su Perisi'nin arkasına bakıyor ve kafasını merakla sallıyordu. Drow küpeştenin üzerinde hızla ilerledi, geminin tam ortasında durdu ve bu bilinmedik takipçiyi görebilmek için öne doğru eğildi. Yüksek bir dalga çıkıntısı gördü. Bir katil balinanın arka yüzgecinin çıkartabileceği türden bir dalgaydı; tabii dünyadaki herhangi bir balina bu kadar hızlı hareket edebilseydi. Ama bu doğal bir hayvan değildi. Drizzt bunu içgüdüsel olarak anladı, Su Perisi'nde bulunan diğer herkes de öyle.</p>

      <p class="calibre2">"Çarpacak!" diye uyardı Waillan Micanty, geminin kıç tarafındaki balistanın yanından. Daha o konuşurken, hızla giden garip takipçi sancak tarafına doğru kırdı ve sanki olduğu yerde duruyormuşçasma Su Perisinin yanından geçti.</p>

      <p class="calibre2">Yaratık, ya da her neyse, bir saban gibi yanlarından geçerken Drizzt onun bir balina olmadığını fark etti. Su Perisi'nin yirmi metre ötesinden geçmişti, ama uskunanm yan tarafına doğru kocaman bir su duvarı yükseltecek kadar yakındı. Drow o dalganın içinde bir suret gördüğünü sandı, bir insan suretiydi bu.</p>

      <p class="calibre2">"Bu bir adam!" diye yukarıdan seslendi Cattibrie, Drizzt'in şüphesini doğrulayarak.</p>

      <p class="calibre2">Süratli yaratık Su Perisi'nden hızla uzaklaşıp karavelayla arayı kapatırken bütün mürettebat gözlerine inanamayarak olanları izledi.</p>

      <p class="calibre2">"Bir büyücü mü?" diye Robillard'a sordu Deudermont.</p>

      <p class="calibre2">Robillard da tıpkı yakında duran diğerleri gibi omuz silkti, hiçbirisinin herhangi bir açıklaması yoktu. "Daha önemli soru," dedi büyücü en sonunda, "yeni gelen bu şeyin sadakatinin ne yönde olduğudur. Dost mu, düşman mı?"</p>

      <p class="calibre2">Görünüşe bakılırsa, karavelanın üzerindekiler de bu cevabı bilmiyorlardı. Çünkü bazıları sessizce küpeştenin üzerinden bakarken, diğerleri arbaletlerini kaldırdılar. Hatta korsan gemisinin mancınık ekibi, yeni gelen şeye yanan bir zift topu fırlattı. Ama o kadar hızlı hareket ediyordu ki, mesafeyi ayarlayamadılar ve attıkları misil hiçbir zarar veremeden dalga köpüklerinin içine batıp tısladı. Sonra, hızla giden adam karavelanın yanına geldi ve kolayca onu geçti. Suda bıraktığı izler azaldı ve bir anda kaybolarak sırtında ağır bir bohça taşıyan, dalgaların üzerinde duran, kollarını çılgınlar gibi sallayıp haykıran cübbeli bir adamı gözler önüne serdi. Şimdi Su Perisi'nden herhangi birinin onun neler dediğim anlayamayacağı kadar uzaktaydı.</p>

      <p class="calibre2">"Büyü yaptığı kesin!" diye gözcü çanaklığından aşağı haykırdı Cattibrie. "O—" Aniden durdu ve bu hareketi Drizzt'in endişeyle ona bakmasına neden oldu. Drow onu bu kadar aşağıdan ve bu açıdan tam olarak göremese bile, genç kadının kafasının karıştığını ve sanki bir şeylere itiraz edermişçesine kafasını sağa sola salladığını görebiliyordu.</p>

      <p class="calibre2">Su Perisi'nin güvertesinde bulunanlar tam olarak neler döndüğünü anlamaya çalışıyorlardı. Sular üzerinde duran adama bakan küpeştenin yakınlarında güçlü bir hareket gördüler. Haykırışlar ve ateşlenen arbaletlerin "klik" seslerini duydular, ama eğer adama oklardan birisi saplandıysa bile bunu hiç belli etmedi.</p>

      <p class="calibre2">Aniden muazzam bir alev parlaması oldu ve bu alevler derhâl karavelanın olduğu yerde devasa, kesif bir duman bulutuna dönüştü ve bembeyaz bir küre halini aldı. Ve git gide büyüyordu! Bulut kısa süre içinde su üstünde yürüyen büyücünün etrafını sardı, kesif ve geniş bir şekilde etrafa yayıldı.</p>

      <p class="calibre2">Deudermont rotasını düz, gemisini hızlı tuttu. Ama en sonunda o noktaya yaklaştığında, bu beklenmedik kümenin içine girmeye cesaret edemediği için yavaşlamak zorunda kalmıştı. Sinirleri bozulan, küfredip duran Deudermont, Su Perisini döndürüp bordasını dumanlı örtüye doğru çevirdi.</p>

      <p class="calibre2">Küpeştenin üzerindeki bütün eller hazır bekliyordu. Ağır donanımlı arbalet yayları kurulmuş ve hazırlanmıştı, Su Perisi'nin pupa güvertesinde bulunan balista da öyle.</p>

      <p class="calibre2">En sonunda sis bulutu dağılmaya, sert deniz rüzgârının baskısıyla itilerek ilerlemeye başladı. O duman örtüsünün hemen içinde hayaletimsi bir suret belirdi; suyun üzerinde duruyordu, çenesini avucunun içine almıştı ve az önce karavelanın bulunduğu yere hoşnutsuz bir şekilde bakmaktaydı.</p>

      <p class="calibre2">"Buna inanamayacaksın," diye Drizzt'e seslendi Cattibrie, sözlerinin ardından bir inilti koyvererek.</p>

      <p class="calibre2">Gerçekten de Drizzt inanamıyordu, zira o da beklenmedik bir şekilde çıkıp gelen bu kişiyi tanımıştı. Büyücü rünleriyle ve şaşkınlık verici imgelerle süslü olan lal rengi cübbeyi fark etti. Aslında bunlar, büyü yapan sihirbazları temsil eden çöp adam resimleriydi, yani büyücü olmaya heveslenen beş yaşındaki bir çocuğun oyuncak büyü kitabına çizeceği türden şekillerden ibaretti. Drizzt aynı zamanda adamın —gamzeleri ve iri mavi gözleriyle— neredeyse çocuksu denilebilecek sakalsız yüzünü, kulaklarının arkasında sıkıca tutturulan ve böylece kafasının arkasından dışarı taşıyormuş gibi görünen uzun, düz, kahverengi saçlarını da tanıdı.</p>

      <p class="calibre2">"Nedir bu?" diye drowa sordu Deudermont.</p>

      <p class="calibre2">"Ne değil," diye düzeltti Drizzt. "Kim." Drow kısaca güldü ve olanlara inanamayarak kafasını salladı.</p>

      <p class="calibre2">"Kim, öyleyse?" diye cevap istedi Deudermont, Drizzt'in kahkahası rahatlatıcı ve bulaşıcı olsa da sesinin sert çıkmasına özen göstererek.</p>

      <p class="calibre2">"Bir dost," diye yanıtladı Drizzt ve duraksayıp kafasını kaldırarak Cattibrie'a baktı. "Uzunsemer'den Harkle Harpel."</p>

      <p class="calibre2">"Ah, hayır," diye inledi Robillard arkalarından. Diyarlar'daki tüm büyücüler gibi Robillard da Uzunsemer ve eksantrik Harpel ailesi —çoklu evrende kasıtsız olarak tehlikeli olmayı en çok başarabilen büyücüler topluluğu— hakkındaki hikâyeleri işitmişti.</p>

      <p class="calibre2">Saniyeler geçtikçe ve sis bulutu dağılmaya devam ettikçe, Deudermont ile mürettebatı rahatladı. Sis bulutu geçip gitmeye yüz tutana kadar karavelanın başına ne geldiği hakkında hiçbir fikirleri olmadı. Zira sis geçtiğinde korsan gemisinin çok, çok uzaklarda hızla gitmekte olduğunu gördüler. Deudermont neredeyse yelkenlerin fora edilmesini emredip bir kez daha takibe başlayacaktı, ama inişe geçen güneşe baktı, kendi gemisi ve rakibi arasındaki mesafeyi ölçüp tarttı ve bu seferkinin kaçmayı başarmış olduğuna karar verdi.</p>

      <p class="calibre2">Büyücü Harkle Harpel artık net bir şekilde görünüyordu, Su Perisi pruvasının sancak tarafında yaklaşık on metre ötedeydi. Deudermont dümeni mürettebatından birisine teslim ettikten sonra Drizzt ve Robillard ile birlikte büyücüye en yakın olan noktaya ilerledi. Cattibrie da ana yelken direğinden aşağı inip onlara katıldı.</p>

      <p class="calibre2">Harkle çenesini eline almış bir şekilde kayıtsızca duruyor, karavelanın az önce bulunduğu noktaya bakıyordu. Dalgalarla birlikte yükselip alçalıyor ve sürekli olarak ayağını suyun üzerine vurup duruyordu. Bu garip bir görüntüydü; zira su üzerinde yürüme büyüsü, ayağının tuzlu sıvıya değmesini engellediği için sular onun altından kaçıp duruyordu.</p>

      <p class="calibre2">Harkle en sonunda Su Perisi'ne, Drizzt'e ve diğerlerine baktı. "Bunu hiç düşünmemiştim," diye itiraf etti, başını sallayarak. "Sanırım alev topunu çok aşağı nişanladım."</p>

      <p class="calibre2">"Harika," diye söylendi Robillard.</p>

      <p class="calibre2">"Gemiye gelecek misin?" diye adama sordu Deudermont ve bu soru, ya da aniden herhangi bir geminin üzerinde durmadığını anlayışı Harkle'i düşüncelerinden ayırdı.</p>

      <p class="calibre2">"Ah, evet!" dedi. "Aslında iyi fikir. Sizi bulduğuma memnunum."</p>

      <p class="calibre2">Ayaklarını işaret etti. "Büyümün daha ne kadar dayanacağını—"</p>

      <p class="calibre2">Daha sözlerini bitiremeden büyüsü görünüşe bakılırsa sona erdi ve Harkle 'floş' diye denize gömüldü.</p>

      <p class="calibre2">"Büyük sürpriz," diye belirtti Cattibrie, küpeşteye gelip diğerlerine katılarak.</p>

      <p class="calibre2">Deudermont, büyücünün sudan çıkartılması için balıkçı sopaları getirilmesini emretti, sonra da olanlara inanamayarak dostlarına baktı.</p>

      <p class="calibre2">"Açık denizlere bu kadar güvenilmez bir büyüyle mi çıkmış yani?" diye sordu kaptan, olanlara inanamayarak. "Bizi ya da başka bir dost gemiyi asla bulamayabilirdi ve o zaman..."</p>

      <p class="calibre2">"O bir Harpel," diye cevapladı Robillard, sanki bu her şeyi açıklamaya yetermiş gibi.</p>

      <p class="calibre2">"Harkle Harpel,"diye ekledi Cattibrie, iğneleyici ses tonuyla büyücünün sözlerine vurgu katarak.</p>

      <p class="calibre2">Deudermont, yanında duran Drizzt'in bütün bu olanlarla bariz bir şekilde eğlenmesi karşısında biraz rahatlayarak kafasını salladı.</p>

      <p class="calibre2">&nbsp;</p>
    </div>

    <h2 id="sigil_toc_id_6">BÖLÜM 5</h2>

    <p class="calibre2"><span class="none6">ANLIK BİR DÜŞÜNCE</span></p>

    <div class="s">
      <p class="calibre2">Kendisi bir battaniyeye sarılmış, cübbesi rüzgârda kurumak üzere ana direğe asılmış olan sırılsıklam büyücü arka arkaya hapşrnyor ve etrafındakilere tükürükler saçıyordu. Kaptan onunla tanışmak için geldiğinde kendisini tutamadı ve tam Deudermont’un yüzünün ortasına hapşınverdi.</p>

      <p class="calibre2">"Sana Uzunsemer'den Harkle Harpel'i takdim ederim," dedi Drizzt, Deudermont'a. Harkle elini uzattı ve battaniye üzerinden kayıp düştü.</p>

      <p class="calibre2">Sıska sihirbaz onu geri almak için hızla ileri atıldı, ama artık çok geçti.</p>

      <p class="calibre2">"Şu herife yiyecek bir şeyler verin," diye arkalardan bir yerlerden sırıttı Cattibrie. "Kesinlikle o kıçın biraz ete ihtiyacı var."</p>

      <p class="calibre2">Harkle kıpkırmızı kesildi, Harpel ile tanışmış olan Robillard ise kafasını sallayarak ve kendilerini heyecan dolu zamanlann beklediğinden şüphelenerek uzaklaştı.</p>

      <p class="calibre2">"Seni buraya ne getirdi," diye sordu Deudermont, "kıyıdan bu kadar uzaklara ve açık denizlere hangi rüzgâr attı?"</p>

      <p class="calibre2">Harkle, Drizzt'e baktı. "Bir davet üzerine geldim," dedi en sonunda, drow onun yerine cevap vermek için hiçbir girişimde bulunmadığında oldukça kırılmış görünerek.</p>

      <p class="calibre2">Drizzt ona merakla baktı.</p>

      <p class="calibre2">"Öyle!" diye itiraz etti sihirbaz. "Senin sözünle." Dönüp Cattibrie'a baktı. "Ve senin de!"</p>

      <p class="calibre2">Cattibrie, Drizzt'e baktı. Drow ise omuz silkti ve Harkle'in neden söz ettiği hakkında hiçbir fikre sahip olmadığı için ellerini iki yana açtı.</p>

      <p class="calibre2">"Ah, pekâlâ, pekâlâ, çok iyi bir 'merhaba' oldu bu," diye kekeledi siniri bozulan sihirbaz. "Ama zaten bunu bekliyordum, fakat bir drow elfinin hafızasının daha kuvvetli olmasını ummuştum. Bir asır sonra karşılaştığın birine ne diyeceksin peki? Onun ismini falan hatırlayamayacaksın, değil mi? Ah, hayır, hayır. Sana fazla zahmet olur tabii."</p>

      <p class="calibre2">"Kimden söz ediyorsun sen?" diye sormadan edemedi Drizzt. "İsmini hatırlıyorum."</p>

      <p class="calibre2">"Bu da iyi bir şey tabii!" diye kükredi Harkle. "Yoksa gerçekten küplere binerdim!" Kızgın bir tavırla parmaklarını şıklattı ve bu ses onu kendisine getirdi. Tam anlamıyla kafası kanşarak, sanki ne hakkında konuştuğunu unutmuş gibi görünerek uzun bir süre öylece kaldı.</p>

      <p class="calibre2">"Ah, evet," dedi Harkle en sonunda ve dosdoğru Drizzt'e baktı.</p>

      <p class="calibre2">Sihirbazın sert yüz ifadesi kısa süre içinde yumuşayıp meraklı bir bakışa dönüştü.</p>

      <p class="calibre2">"Neden bahsediyorsun?" diye tekrar sordu Drizzt, Harkle'ı konuşmaya teşvik ederek.</p>

      <p class="calibre2">"Bilmiyorum," diye itiraf etti sihirbaz.</p>

      <p class="calibre2">"Seni buraya neyin getirdiğini söylüyordun," diye söze karıştı Deudermont</p>

      <p class="calibre2">Harkle tekrar parmaklarını şıklattı. "Elbette ki büyü!" dedi neşeyle.</p>

      <p class="calibre2">Deudermont iç geçirdi. "Bir büyü olduğu barizdi zaten," diye yavaşça konuşmaya başladı kaptan, zırvalayıp duran büyücüden biraz bilgi toplamanın bir yolunu bulmaya çalışarak.</p>

      <p class="calibre2">"Herhangi 'bir' büyü değil," diye cevap verdi Harkle. "Esas büyü. En yeni büyüm, kaderin sisi."</p>

      <p class="calibre2">"Kaderin sisi mi?" diye tekrarladı Deudermont.</p>

      <p class="calibre2">"Ah, çok sıkı bir büyüdür," diye başladı Harkle heyecanla. "Şey, bazı şeyleri hızlandırır. Hayatınızı kolaylaştırmanızı falan sağlar. Nereye gitmeniz gerektiğini gösterir. Hatta sanırım sizi oraya götürür de. Ama size nedenini söylemez." Sihirbaz bir elini yukarı kaldırıp çenesine hafifçe vurdu ve battaniyesi yine üzerinden kayıp düştü, ama bunu fark etmemiş gibiydi. "Bu kısım üzerinde çalışmam gerek. Evet, evet, o zaman neden burada olduğumu bilirim."</p>

      <p class="calibre2">"Bunu bilmiyor musun yani?" diye sordu Cattibrie, Harkle'in kemikleri sayılan kıçına bakmamak için küpeşteye doğru dönerek ve hatta üzerine epey yaslanarak.</p>

      <p class="calibre2">"Sanırım bir davete cevaben geldim," diye yanıtladı Harkle.</p>

      <p class="calibre2">Cattibrie'ın yüz ifadesi kesinlikle şüpheciydi, Drizzt'inki de öyle.</p>

      <p class="calibre2">"Bu doğru!" diye öfkeyle itiraz etti Harkle. "Ah, sizin unutmanız ne kadar da doğal tabii. Arkasında durmayacağınız şeyleri söylememelisiniz, derim ben! Altı yıl önce siz, ikiniz birden"—parmağını sallayarak birinden diğerine baktı—"Uzunsemer'den geçtiğinizde, yollarımızın bir kez daha kesişmesini umduğunuzu söylemiştiniz. 'Kendini her ne zaman bize yakın bulursan.' İşte dediğiniz şey tamı tamına bu!"</p>

      <p class="calibre2">"Ben bunu—" diye başladı Drizzt, ama Harkle elini sallayıp onu susturdu ve beraberinde getirdiği, şu anda güvertede kurumakta olan, haddinden büyük sırt çantasına doğru koşturdu. Battaniyesi daha da aşağı kaydı, ama sihirbaz bunu fark etmeyecek kadar kendisini işine kaptırmıştı. Cattibrie kafasını çevirip başka yöne bakma zahmetine girmedi, sadece sırıttı ve kafasını salladı.</p>

      <p class="calibre2">Harkle, çantasından küçük bir şişecik çıkarttı, iffet namına battaniyesini yukarı çekti ve paldır küldür eski yerine koşturarak Drizzt'in tam önünde durdu. Drowun önünde meydan okurcasına parmaklarını şıklatan sihirbaz tıpayı açtı.</p>

      <p class="calibre2">Şişeciğin içinden bir ses geldi, Cattibrie'm sesiydi bu. "Kendim her ne zaman bize yakın bulursan," dedi kadın, "uğramaya çekinme."</p>

      <p class="calibre2">"Al bakalım," dedi Harkle muzaffer bir tonlamayla, tıpayı şişeciğin ağzına geri tıkıştırırken. Drizzt'in gülümsemesi dostane bir hal alana kadar, ellerini beline dayamış bir halde uzun süre durdu. "Peki neredeyiz biz?" diye sordu sihirbaz, Deudermont'a doğru dönerek.</p>

      <p class="calibre2">Kaptan, drow kolcuya baktı ve Drizzt cevaben sadece omuz silkebildi. "Gel de sana göstereyim," dedi Deudermont, büyücüyü kamarasına doğru götürerek. "Ayrıca cübben kuruyana kadar sana doğru dürüst giyecek bir şeyler vereyim."</p>

      <p class="calibre2">İkisi gittikten sonra Cattibrie dostunun yanma geldi. Robillard yakında bir yerde durmuş, ikisine de dik dik bakmaktaydı.</p>

      <p class="calibre2">"Dua edin de, yükümüzden kurtulana kadar savaşacak başka korsanlar bulmayalım," dedi büyücü.</p>

      <p class="calibre2">"Harkle yardım etmeye çalışacaktır," diye yanıtladı Cattibrie.</p>

      <p class="calibre2">"Sıkı dua edin," diye mırıldandı Robillard ve uzaklaştı.</p>

      <p class="calibre2">"Ağzından çıkan sözler konusunda daha dikkatli olmalısın," diye belirtti Drizzt, Cattibrie'a.</p>

      <p class="calibre2">"Benimki yerine senin sesin de olabilirdi," diye cevabı yapıştırdı genç kadın. "Ayrıca, Harkle savaşta bize yardım etmeye çalıştı."</p>

      <p class="calibre2">"Dumanın ya da alevlerin içine gömülen gemi pekâlâ biz de olabilirdik," diye hemen ona hatırlattı Drizzt.</p>

      <p class="calibre2">Cattibrie iç geçirdi ve verecek cevap bulamadı. Deudermont'un kamarasının kapısına doğru döndüler. Kaptan kapı eşiğinde Harkle ile birlikte duruyordu ve ikisi içeri girmek üzereydi.</p>

      <p class="calibre2">"Demek korsan dostlarımıza yaptığın büyü kaderin sisiydi, öyle mi?" diye sordu Deudermont, etkilenmiş görünmeye çalışarak.</p>

      <p class="calibre2">"Hıı?" diye yanıtladı Harkle. "O mu? Ah, hayır, hayır, o bir alev topuydu. O meretleri fırlatma konusunda çok iyiyimdir!" Harpel duraksadı, bakışlarını yere indirdi ve içeri giren Deudermonfu takip etti. "Tabii bu sefer çok aşağıya nişan aldım," diye sessizce itiraf etti Harkle.</p>

      <p class="calibre2">Cattibrie ile Drizzt önce birbirilerine, sonra Robillard'a baktılar ve hepsi de aynı anda, "Dua," diye fısıldadılar.</p>

      <p class="calibre2">O gece Drizzt ve Cattibrie, akşam yemeklerini Deudermont ile birlikte yediler. Kaptan, Derinsu'dan denize açıldıklarından bu yana hiç görünmediği kadar heyecanlı görünüyordu. İki dost, Harkle'in gelişi konusunda birçok kez özür dilemek istedi, fakat Deudermont o tür düşünceleri elini savurarak geçiştirdi, hatta Harpel'in gelişiyle neşesinin o kadar da fazla kaçmamış olduğunu ima etti.</p>

      <p class="calibre2">En sonunda Deudermont sandalyesinde arkasına yaslandı, muntazaman tıraşlanmış keçi sakalını saten bir mendille sildi ve iki dosta ciddiyetle baktı. Kaptanın onlara söyleyecek önemli bir şeyi olduğunu anlayan dostlar ise sessizleştiler.</p>

      <p class="calibre2">"Bu bölgeye şans eseri gelmedik," diye açık bir şekilde itiraf etti Deudermont.</p>

      <p class="calibre2">Ta en başından beri bundan şüphelenmiş olan Drizzt, "Baldur Kapısı' na da gitmiyoruz," diye mantık yürüttü. Su Perisi görünüş itibarıyla Baldur Kapısı'na doğru yol alıyordu, ama Deudermont kıyıya yakın gitme konusunda o kadar da dikkatli davranmamıştı, ki bu rota, daha dolaysız ve korsan bulup yakalamalarına daha çok imkân veren bir rotaydı.</p>

      <p class="calibre2">Yme uzun bir duraksama oldu. Sanki kaptanın bazı şeyleri açıkça itiraf etmeden önce onları kendi zihninde bir hale yola koymaya ihtiyacı varmış gibiydi. "Mintarn'a gitmek için batıya döneceğiz," dedi Deudermont.</p>

      <p class="calibre2">Cattibrie'ın ağzı bir karış açık kaldı.</p>

      <p class="calibre2">"Serbest bir liman," diye hatırlattı ve uyardı Drizzt. Engebeli ve sert bir mekân olan Mintarn adası, korsanlar ve diğer kanun kaçaklarına sığınaklık etme konusunda hakkıyla kazanılmış bir üne sahipti. Su Perisi, yani adaletin avcısı, öyle bir limanda nasıl karşılanırdı?</p>

      <p class="calibre2">"Serbest bir liman," diye hemfikir oldu Deudermont. "Hem korsanlar için, hem de bilgiye ihtiyaç duyan Su Perisi için."</p>

      <p class="calibre2">Drizzt açıktan açığa kaptanı sorgulamadı, ama şüpheli yüz ifadesi oldukça yüksek sesle konuşuyordu.</p>

      <p class="calibre2">"Derinsu Lordlan Su Perisi'ni tamamen bana verdi," dedi Deudermont, oldukça kaba bir tavırla. "O benim gemim ve sadece benim emrime bakar. Eğer dilersem onu Mintarn'a, Moonshaeler'e ve ta Ruathym'e kadar götürebilirim ve kimse de bana karşı çıkamaz!"</p>

      <p class="calibre2">Kaba sözlerden incinen ve dostu Deudermont'un ona sanki emrindeki bir astıymış gibi davranmasına şaşıran Drizzt sandalyesinde geri yaslandı.</p>

      <p class="calibre2">Kaptan, drowun hayal kırıklığını görünce yüzünü buruşturdu. "Özür dilerim," dedi sessizce.</p>

      <p class="calibre2">Drizzt sandalyesinde öne doğruldu ve kendisini Deudermont'a yaklaştırmak için dirseklerini masaya dayadı. "Caerwich mi?" diye sordu.</p>

      <p class="calibre2">Deudermont dosdoğru ona bakıyordu. "Surethırsızı Caerwich'ten söz etti, bu yüzden Caerwich'e gitmeliyim."</p>

      <p class="calibre2">"Peki dosdoğru bir tuzağın içine gidebileceğini düşünmüyor musun hiç?" diye söze karıştı Cattibrie. "Tam olarak senin gitmeni istedikleri yere giderek yani?"</p>

      <p class="calibre2">"Kimler istiyor?" diye sordu Deudermont "Surethırsızını her kim yolladıysa onlar," diye mantık yürüttü Cattibrie.</p>

      <p class="calibre2">"Kimler?" diye tekrar sordu Deudermont.</p>

      <p class="calibre2">Cattibrie omuz silkti. "Pinochet?" diye önerdi. "Yoksa Su Perisi'nden nasibini almış başka bir korsan olabilir mi?"</p>

      <p class="calibre2">Deudermont sandalyesinde tekrar geri yaslandı, Drizzt de öyle. Üçü de dakikalarca sessizlik içinde oturdu. "Sanki hiçbir şey olmamış gibi Kılıç Sahili'nde yukarı aşağı gezmemem ve sizin de bunu yapabileceğinize inanmıyorum," diye açıkladı kaptan. Bu cevabı bekleyen ve kaptanın mantığıyla hemfikir olan Drizzt lavanta renkli gözlerini kapadı. "Güçlü birisi —zira kiralık surethırsızlan ne çok yaygındır, ne de ucuz— benim ölümümü ve Su Perisi'nin sonunu görmek istiyor ve ben de bunun kim olduğunu bulmaya niyetliyim. Asla bir savaştan kaçmadım, mürettebatım da öyle. Caerwich'e gitmeye hazır olmayanlar Mintarn'da karaya çıkabilir ve Derinsu'ya giden bir gemiye binip geri dönebilir, ki bunu da cebimden öderim."</p>

      <p class="calibre2">"Bir kişi bile gitmeyecektir," diye kabul etti Cattibrie.</p>

      <p class="calibre2">"Fakat Caerwich'in gerçekten var olup olmadığını dahi bilmiyoruz," diye belirtti Drizzt. "Birçok kişi oraya gittiğini iddia ediyor, ama bunlar denizci hikâyeleri, yani çoğunlukla içki ve kabadayılıkla abartılan hikâyeler."</p>

      <p class="calibre2">"Öyleyse bunu öğrenmemiz gerekli," dedi Deudermont, noktayı koyan bir tonlamayla. Sorunlarla dosdoğru yüzleşmeye gönüllü olan Drizzt ve Cattibrie tek bir itiraz sözü dahi etmediler. "Belki de sizin şu sihirbaz dostunuzun gelişi o kadar da kötü bir şey değildir," diye sözüne devam etti kaptan. "Mistik sanatlar konusunda bilgili olan başka bir sihirbaz, bu gizemi çözmemize yardımcı olabilir."</p>

      <p class="calibre2">Cattibrie ile Drizzt şüpheyle bakıştılar; Kaptan Deudermont'un Harkle Harpel'i tanımadığı barizdi! Fakat bu konuda başka bir şey söylemediler ve yemeklerini, gemi ile mürettebatın gündelik meseleleriyle alâkadar konulan konuşarak tamamladılar. Deudermont Mintarn'a gitmek istiyordu ve Drizzt ile Cattibrie onu izleyecekti.</p>

      <p class="calibre2">Yemekten sonra iki dost, uskunanın neredeyse boşaltılmış olan güvertesine çıktılar ve parlak yıldızlarla dolu bir kubbenin altında yürüdüler.</p>

      <p class="calibre2">"Kaptanın hikâyesini duyunca pek rahatladın," diye belirtti Cattibrie.</p>

      <p class="calibre2">Bir anlık şaşkınlıktan sonra Drizzt başını sallayıp doğruladı.</p>

      <p class="calibre2">"Derinsu'daki saldırının Deudermont veya Su Perisi'yle değil de seninle alâkalı olduğunu düşünüyordun," diye devam etti Cattibrie.</p>

      <p class="calibre2">Drow öylece durup dinledi. Zira her zaman olduğu gibi, zeki genç kadın onun hisleri hakkında hedefi on ikiden vurmuş, Drizzt'i açık bir kitap gibi okuyuvermişti.</p>

      <p class="calibre2">"Her zaman bütün tehlikelerin yurdundan geldiğinden korkacaksın," dedi Cattibrie, küpeştenin yanma giderek ve yıldızların dalgalı sulardaki yansımasını izleyerek.</p>

      <p class="calibre2">"Birçok düşman edindim," diye yanıtladı Drizzt, gidip ona katılırken.</p>

      <p class="calibre2">"Onları geçtiğin yollara gömüp bıraktın," dedi Cattibrie gülerek.</p>

      <p class="calibre2">Drizzt de bu kahkahaya katıldı ve onun haklı olduğunu kabul etmek zorunda kaldı. Bu sefer, bütün bunların kendisiyle alâkadar olmadığına inanıyordu. Son birkaç senedir, dünyanın daha geniş bir tiyatro oyununda rol almaktaydı. Menzoberranzan'dan ilk ayrılışından beri onu takip eden kişisel tehlike unsuru, şimdi geçmişte kalmış gibiydi. Şimdi, yanında Cattibrie ile birlikte yıldızların altında ve Menzoberranzan'dan millerce, yıllarca uzaktayken Drizzt DoTJrden, kendisini gerçekten özgür ve kaygısız hissediyordu. Periler hakkındaki söylentiler her ne olursa olsun Mintarn'a, ya da onun ötesindeki gizemli bir adaya yapacakları yolculuktan korkmuyordu. Drizzt Do'Urden tehlikeden asla korkmazdı. Belânın kıyısında gönüllü olarak yaşardı ve eğer Deudermont tehlike altındaysa, o zaman Drizzt palalarını çekmeye hazırdı.</p>

      <p class="calibre2">Yayı Taulmaril ve her zaman belinde hazır bekleyen muhteşem kılıç Khazid'hea ile birlikte Cattibrie da öyle. Her zaman için sadık bir yoldaş olan Guenhwyvar da öyle. Drizzt tehlikeden korkmuyordu; onun dirençli omuzlarını sadece suçluluk duygusu bükebilirdi. Bu sefer, Derinsu'daki saldırı veya Su Perisi'nin kendisine seçtiği yol konusunda hiçbir suçu, hiçbir sorumluluğu yokmuş gibi görünüyordu. Deudermont'un tiyatro oyunundaki bir oyuncuydu, gönüllü bir oyuncu.</p>

      <p class="calibre2">Drizzt ile Cattibrie, rüzgârın ve serpintilerin tadını çıkartılar, saatler boyunca sessizce yıldızları izlediler.</p>

      <p class="calibre2">&nbsp;</p>
    </div>

    <h2 id="sigil_toc_id_7">BÖLÜM 6</h2>

    <p class="calibre2"><span class="none6">GÖÇEBELER</span></p>

    <div class="s">
      <p class="calibre2">Revjak oğlu Kierstaad, yumuşak çimen üzerine diz çöktü ve dizi hafifçe zemine gömüldü. Buzyeli Vadisi göçebelerinin standartlarına göre boyu uzun sayılmazdı, taş çatlasa bir seksen boyundaydı ve birçoğunun olduğu kadar kaslı da değildi. Saçı uzun ve sarıydı, gözleri en parlak günlerdeki gökyüzünün rengindeydi ve nadir görünen gülümseyişi içten ruhunun parıldayışı gibiydi.</p>

      <p class="calibre2">Kierstaad, tundranın üzerindeki Kelvin Yığını'nın karlarla örtülü zirvesini görebiliyordu. Hareketli Buz Denizi ile Dünyanın Omurgası'nın kuzey çıkıntısı arasındaki rüzgâr yemiş tundra arazisinde, yani Buzyeli Vadisi adındaki bin mil karelik alanda bulunan tek dağ buydu. Kierstaad, eğer dağa doğru birkaç mil yürürse —bölgedeki üç gölün en geniş ikincisi— Lac Dinneshere'de yüzen balıkçı gemilerinin yelken direklerini görebileceğini biliyordu.</p>

      <p class="calibre2">'Farklı bir dünya birkaç mil ötede,' diye fark etti Kierstaad. Gerçekten de sadece bir delikanlıydı, sadece on yedi kış görüp geçirmişti. Ama o süreç içinde Kierstaad, Diyarlar'm harikalarına dünyadaki birçok kişinin hayatları boyunca bilip bileceğinden çok daha fazla tanık olmuştu.</p>

      <p class="calibre2">Wulfgar'ın çağrısı üzerine birçok savaşçıyla birlikte Buzyeli Vadisi'nden çıkıp çok, çok uzaklarda bulunan, Konaktaşı adındaki bir yere yolculuk etmişti. Dokuzuncu yaş gününü yolda, ailesinden uzakta kutlamıştı. Genç barbar oğlan on bir yaşındayken, Konaktaşı lideri olan Cesur Berkthgar'ın yanında goblinlerle, koboldlarla ve drow elfleriyle savaşmıştı. Barbar halkının Buzyeli Vadisi'ne —yani ata yurduna— ve geçmişten kalan kültürlerine geri dönme zamanı geldiğine karar veren kişi Berkthgar olmuştu.</p>

      <p class="calibre2">Kierstaad çok fazla şeye tanık olmuştu ve iki ayrı dünyada, iki ayrı hayat yaşamış gibiydi. Şimdi on sekiz yaşına ve tek başına yapacağı ilk ava yaklaşan bir göçebe, engin tundradaki bir avcıydı. Fakat Kelvin Yığını'na bakan, Lac Dinneshere'de, batıdaki Mael Dualdon'da ve güneydeki Kızılsular'da gezinen balıkçı gemilerinden haberdar olan Kierstaad, hayatının esasında ne kadar da sınırlı bir hal aldığını ve dünyanın —şu anda diz çöktüğü yerden sadece birkaç mil ötede bulunan dünyanın— ne kadar da engin olduğunu fark etti. Göllerin etrafını çevrelemiş on kasabanın en büyüğü olan Bryn Shander'daki pazar yerlerini, renkli renkli giysileri ve mücevherleri hayal edebiliyordu. Göllerde bol miktarda bulunan boğumbaş alabalıklarının kafatası kemiklerinden yapılan kaliteli oyma eserleri için baharla birlikte alışverişe gelen güneyli tüccar kervanları içeri girdiğinde yaşanan heyecanı aklında canlandırabiliyordu.</p>

      <p class="calibre2">Kierstaad’ın giysileri tıpkı tundra gibi, halkının avladığı rengeyikleri gibi ve içinde yaşadıkları çadırlar gibi kahverengiydi.</p>

      <p class="calibre2">Yine de genç adamın iç geçirişi, kaybettiği şeylere duyduğu hüzünden değil, şu anda yaşadığı kültüre, yani atalarının kültürüne boyun eğişinden ileri geliyordu. Kierstaad’ın kabul etmesi gerekirdi, ki bunun kendisine has, yalın bir güzelliği vardı. Ayrıca vücudu ve ruhu güçlendiren bir sertliğe de sahipti. Kierstaad genç bir adamdı, ama yaşının ötesinde bir bilgeliğe sahipti. Bunun aileden gelen bir hüner olduğu söyleniyordu, zira Kierstaad’ın babası Revjak, Wulfgar ayrıldıktan sonra birleşmiş kabileleri yönelmişti. Sakin ve her zaman kontrollü olan Revjak, çok yaşlandığını, âdetlerine çok bağlanmış olduğunu açıklamış ve Mithril Salonu'ndaki savaşa gitmek için Buzyeli Vadisini terk etmemişti. Revjak, barbar halkının büyük bir çoğunluğuyla birlikte burada kalmış, göçebe kabileler arasındaki ittifakı korumuş ve aynı zamanda On-Kasaba halkıyla aralarındaki ilişkileri de güçlendirmişti.</p>

      <p class="calibre2">Revjak, Berkthgar'm, —en genç çocuğu olan— Kierstaad'ın ve diğerlerinin geri döndüğünü görünce hiç şaşırmamış ve çok memnun olmuştu. Yine de onların geri dönüşüyle birlikte, göçebe kabilelerin geleceği ve barbar halkının yönetimiyle ilgili birçok soru ortaya çıkmıştı.</p>

      <p class="calibre2">"Daha fazla kan?" diye bir soru geldi ve genç adamı derin düşüncelerinden uyandırdı. Kierstaad dönüp baktığında diğer avcıların onun arkasından geldiğini gördü. Berkthgar da aralarındaydı.</p>

      <p class="calibre2">Kierstaad başıyla onayladı ve kahverengi zemindeki kırmızı lekeyi işaret etti. Berkthgar bir rengeyiğine mızrak fırlatmış, uzak mesafeden oldukça iyi bir atış yapmıştı. Ama sadece hayvanı yaralamayı başarmış ve geyik kaçıp gitmişti. Her zaman, özellikle de onlara bu kadar çok şey veren bu hayvanı avlarken hünerle çalışan avcılar ise aceleyle onu takibe koyulmuşlardı. Bir hayvanı yaralayıp da kendisine sahip çıkan olmadan ölmesine izin vermezlerdi, çünkü bu onların usulleri değildi. Berkthgar'a bakılırsa bu, "On-Kasaba'da ve Dünyanın Omurgasmı'nın güneyinde yaşayan insanların yapacağı bir israftı."</p>

      <p class="calibre2">Berkthgar, yere diz çökmüş genç adamın yanma yürüdü. Uzun boylu lider, bakışlarını belli bir mesafe ötedeki Kelvin Yığınına kenetledi.</p>

      <p class="calibre2">"Hayvana kısa sürede yetişmeliyiz," diye belirtti Berkthgar. "Eğer vadiye çok yaklaşırsa, cüceler onu çalar."</p>

      <p class="calibre2">Birkaç kişi başını sallayarak onunla hemfikir oldu ve avcı grubu tekrar hızlı bir tempoyla yola koyuldu. Bu sefer Kierstaad geriden geldi, liderinin sözleriyle birlikte adımlan ağırlaşmıştı. Konaktaşı'ndan ayrılalı beri Berkthgar cüceler hakkında, yani eskiden dostları ve müttefikleri olan, iyi bir gaye uğruna onlarla birlikte savaşan Bruenor'un halkı hakkında kötü konuşuyordu. O zafer sevinçlerine ne olmuştu? Konaktaşı'nda geçirdiği birkaç sene hakkında en net olarak hatırladığı şey drow savaşı değil, savaşın ardından gelen kutlamalardı; cüceler, garip svirfhebliler ve birkaç civar köyden gelip davaya katılmış olan savaşçılar arasında büyük bir dostluğun yaşandığı bir zamandı o.</p>

      <p class="calibre2">Bütün bunlar nasıl da bir anda değişivermişti? Konaktaşı'ndan çıkıp yola koyulalı bir hafta olmamıştı, ki barbarların oradaki varlığı hakkındaki hikâye değişivermişti. Artık iyi zamanlardan bahsedilmiyordu, onlar yerlerini trajedi ve zorluklara bırakmışlardı; barbarların Alageyik Kabilesi'ne, Ayı Kabilesi'ne veya atadan kalma diğer kabilelere yaraşmayacak şekilde ruhlarını adi işlerle alçaltnklanndan bahsedilmeye başlamıştı. Bu konuşmalar Dünyanın Omurgası'mn etrafından dolaşıp Buzyeli Vadisi'ne girene kadar sürmüştü ve ondan sonra yavaş yavaş sönüp gitmişti.</p>

      <p class="calibre2">Şimdi, Buzyeli Vadisi'ne birkaç düzine cücenin geri döndüğü konusundaki söylentilerle birlikte Berkthgar'm eleştirel söylevleri yeniden başlamıştı. Kierstaad bunun esas kaynağını anlıyordu. Söylentilere göre Mithril Salonu'nun Sekizinci Kralı olan Bruenor Battlehammer da geri dönmüştü. Drow savaşından kısa bir süre sonra Bruenor tahtını, atası ve Battlehammer Klanı'nm kurucusu olan, drow elflerinin elinde büyülü bir şekilde esir tutularak geçirdiği asırların ardından geri dönen Gandalug'a bırakmıştı. İttifaklarının dorukta olduğu zamanlarda dahi Berkthgar ile Bruenor arasındaki ilişkiler gergin olmuştu, çünkü Bruenor Wulfgar'ın, yani barbar efsanelerinde en yüksekte olan adamın üvey babasıydı. Aegis-fang'i, Wulfgaf in ellerinde bütün kabileler için en şanlı silah haline gelen savaş çekicini yapan kişi Bruenor idi.</p>

      <p class="calibre2">Ama Wulfgar öldükten sonra Bruenor, Aegis-fang'i Berkthgar'a vermeyi reddetti.</p>

      <p class="calibre2">Bekçi Vadisi'nde drowlara karşı sergilediği kahramanca marifetlerden sonra dahi Berklhgar, Wulfgar'ın gölgesinde kalmıştı. Akıllı biri olan Kierstaad'a öyle geliyordu ki, Berkthgar, Wulfgar'ı gözden düşürmek için bir karalama kampanyasına girişmişti. Gururlu halkına Wulfgar’ın hatalı olduğuna, güçlü bir lider olmadığına, hatta halkına ve tanrılarına karşı bir hain olduğuna inandırmaya çalışıyordu. Berkthgar'ın dediğine göre, eski yaşamları, yani tundrada gezinmek ve herhangi bir bağdan azade bir şekilde yaşamak daha iyi bir yoldu.</p>

      <p class="calibre2">Kierstaad tundradaki yaşamını seviyordu ve Berkthgar'ın hangisinin daha şerefli bir yaşam tarzı olduğu konusundaki görüşlerine katılmadığı konusundan emin değildi. Ama genç adam, Wulfgafa hayranlık duyarak büyümüştü ve Berkthgar’ın ölü liderin arkasından ettiği sözler Kierstaad'ın hiç hoşuna gitmiyordu.</p>

      <p class="calibre2">Kierstaad yumuşak, otlak arazide koşarken Kelvin Yığını'na baktı ve söylentilerin doğru olup olmadığını merak etti. Cüceler geri dönmüş müydü ve dönmüşlerse Kral Bruenor onlarla mıydı?</p>

      <p class="calibre2">Ve eğer onlarlaysa, savaş çekiçleri arasında en kudretlisi olan Aegis-fang'i de beraberinde getirmiş miydi?</p>

      <p class="calibre2">Kierstaad bu düşünceyle birlikte içinde bir kıpırtı hissetti, ama bir saniye sonra Berkthgar yaralı rengeyiğini gördü ve av tüm hızıyla devam etti.</p>

      <p class="calibre2">"Halat!" diye böğürdü Bruenor, dükkâncının ona sunduğu kırnap sicimini yere fırlatarak. "Kolum kadar kalın olacak, lanet ork kafalı seni!</p>

      <p class="calibre2">Bununla bir tüneli ayakta tutabileceğimi mi sanıyorsun?"</p>

      <p class="calibre2">Telaşa kapılan dükkâncı, kınnap sicimini yerden aldı ve attığı her adımla birlikte homurdanarak hızla uzaklaştı.</p>

      <p class="calibre2">Bruenor'un solunda duran Regis, cüceye ters bir bakış attı.</p>

      <p class="calibre2">"Ne var be?" diye sordu kızıl sakallı cüce, ileri sıçrayıp tombul buçuklukla dosdoğru yüz yüze gelerek. Bir buçuk metre boyundaki cücenin tepeden bakabileceği pek fazla kimse yoktu, ama Regis o kimseler arasındaydı.</p>

      <p class="calibre2">Regis, iki tombul elini birden kıvırcık kahverengi saçlarına daldırıp kıkırdadı. "Kasanın geniş olması iyi bir şey," dedi buçukluk, kabadayı Bruenof dan biraz olsun korkmayarak. "Yoksa Maboyo seni sokağa fırlatırdı."</p>

      <p class="calibre2">"Pöh!" diye homurdandı cüce, başını çevirirken yanlan kesik, tek boynuzlu miğferini kafasında dikleştirerek. "Onun işe ihtiyacı var. Benim de açılacak madenlerim var ve bu da Maboyo'nun cebine atanlar girecek demek oluyor."</p>

      <p class="calibre2">"İyi bir şey tabii," diye mırıldandı Regis.</p>

      <p class="calibre2">"Söylenmeye devam et bakalım," diye uyardı Bruenor.</p>

      <p class="calibre2">Regis merakla başını kaldırıp baktı, yüzündeki ifade hayret doluydu.</p>

      <p class="calibre2">"Ne var?" diye üsteledi Bruenor, dönüp ona bakarak.</p>

      <p class="calibre2">"Beni gördün," diye nefes verdi Regis. "Ve az önce beni yine gördün."</p>

      <p class="calibre2">Bruenor cevap yetiştirmeye başladı, ama sözler boğazına düğümlenip kaldı. Regis, Bruenor'un sol tarafında duruyordu ve Bruenor sol gözünü Mithril Salonu'ndaki savaşta yitirmişti. Mithril Salonu ile Menzoberranzan arasındaki savaşın ardından, Gümüşay'm en kudretli ruhbanlarından birisi Bruenor'un alnından başlayan, gözünün üzerinden geçen ve çenesinin yanma kadar çaprazlamasına inen yaraşma iyileştirme büyüleri yapmıştı. O zamana kadar yaranın üzerinden epey zaman geçmişti ve ruhban, bunun yalnızca dış görünüşünü düzeltmekten fazla işe yaramayacağını söylemişti. Gerçekten de yaranın boğumları arasında yeni bir gözün oluşması birkaç ay almıştı ve gözün büyüyüp normal boya gelmesi için de belli bir süre geçmesi gerekmişti.</p>

      <p class="calibre2">Regis, Bruenofu aşağı çekip kendisine yakınlaştırdı. Buçukluk hiç beklenmedik bir şekilde Bruenor'un sağ gözünü kapadı, diğer elinin işaret parmağını çıkarttı ve cücenin sol gözüne batırır gibi yaptı.</p>

      <p class="calibre2">Bruenor zıpladı ve gözüne doğru gelen eli yakaladı.</p>

      <p class="calibre2">"Görebiliyorsun!" diye haykırdı buçukluk.</p>

      <p class="calibre2">Bruenor, Regis'e sıkıca sarıldı, hatta onu havada döndürdü. Bu doğruydu, cücenin sol gözü tekrar görüyordu!</p>

      <p class="calibre2">Dükkândaki diğer birkaç müşteri de bu duygusal anı seyrediyordu ve Bruenor onların kendisine baktığının, daha da kötüsü gülümsediğinin farkına vardığı anda Regis'i sertçe yere bıraktı.</p>

      <p class="calibre2">O sırada Maboyo, koluna geçirdiği ağır bir halat kangalıyla geri geldi. "Bu isteğinizi karşılar mı?" diye sordu.</p>

      <p class="calibre2">"Bu sadece bir başlangıç," diye ona kükredi Bruenor. Cüce bir anda tekrar huysuzlaşmıştı. "Üç yüz metrelik halata daha ihtiyacım var."</p>

      <p class="calibre2">Maboyo ona bakakaldı.</p>

      <p class="calibre2">"Şimdi!" diye kükredi Bruenor. "Ya bana halat getirirsin, ya da bana ve halkıma yüz yıl yetecek kadar yük arabasıyla birlikte Luskan'a giderim, ona göre!"</p>

      <p class="calibre2">Maboyo bir süre daha bakakaldı, sonra pes etti ve deposuna koşturdu. Dükkânına kabarık bir cüzdanla girdiği anda Bruenor'un onun elindeki malzemelerin çoğunu tüketeceğini anlamıştı. Maboyo mallarını yavaş yavaş, zamanla, alınan her şeyin çok değerliymiş gibi görünmesini sağlayarak ve müşteriden koparabileceği kadar fazla altın kopararak satmayı severdi. Dağların bu tarafındaki en sıkı pazarlık ustası olan Bruenor ise o oyunu yutmamıştı.</p>

      <p class="calibre2">"Görüş yeteneğini geri kazanman aksiliğini hiç geçirmedi," diye belirtti Regis, Maboyo gözden kaybolduğu anda.</p>

      <p class="calibre2">Bruenor ona göz kırptı. "Oyunu bozma, Gümbürgöbek," dedi cüce kurnazca. "Geri döndüğümüze memnun. İşlerini iki katına çıkarttık."</p>

      <p class="calibre2">'Oldukça doğru,' diye fark etti Regis. Bruenor ve Battlehammer Klanı'ndan iki yüz kişinin Buzyeli Vadisi'ne geri dönmesiyle birlikte, Maboyo'nun dükkânı —ki Brynn-Shander'da ve On-Kasaba'da bulunan en büyük ve en iyi stoklu dükkân buydu— epey iş yapacaktı.</p>

      <p class="calibre2">Elbette ki bu, Maboyo'nun dünyadaki en huysuz müşterilerle iş yapması anlamına geliyordu. Regis, tıpkı on yıl önce, Kelvin Yığını'nın dibindeki vadi cüce çekiçlerinin çmlamasıyla inlediği zamanlarda olduğu gibi, dükkâncı ile Bruenor'un edeceği kavgaları düşününce kendi kendine kıkırdadı.</p>

      <p class="calibre2">Regis uzun süre Bruenor’a baktı. Yuvaya geri dönmek çok hoştu.</p>

      <p class="calibre2">&nbsp;</p>

      <p class="calibre2">&nbsp;</p>
    </div>

    <h1 id="sigil_toc_id_8">KISIM 2</h1>

    <p class="calibre2"><span class="none6">KADERİN SİSİ</span></p>

    <div class="s">
      <p class="calibre2">&nbsp;</p>

      <p class="calibre2"><span class="none3">Merkezde biz varız. Hepimiz kendi zihnimizde —bazıları buna kibir veya bencillik diyebilir ama— merkezde bulunuyoruz ve dünya bizim etrafımızda, bizim için ve bizim sayemizde dönüyor. Toplumun yaşadığı paradoks budur; birey ve çoğunluk. Bireyin arzuları sık sık çoğunluğun ihtiyaçlarıyla tamı tamına zıt düşer. Aramızdan hangimiz, bütün dünyanın kişisel bir rüyadan ibaret olduğunu düşünmemiştir ki?</span></p>

      <p class="calibre2"><span class="none3">Bu gibi düşüncelerin kibirli veya bencilce olduğuna inanmıyorum. Bu sadece algı meselesi; kendimizi başka birisinin yerine koyabiliriz, ama dünyayı başka bir kişinin gördüğü gibi göremeyiz, ya da başka birinin, hatta bir dostumuzun zihnini ve kalbini etkileyen hadiseleri yargılayanlayız.</span></p>

      <p class="calibre2"><span class="none3">Ama denemeliyiz. Bütün dünyanın iyiliği için denemeliyiz. Bu, fedakârlığın; toplum için gerekli olan en temel ve en yadsınamaz nitelikteki özelliğin sınavıdır, işte paradoks burada yatar, zira eninde sonunda, mantıken, hepimiz kendimizi diğerlerinden daha fazla düşünmek durumundayız. Yine de, eğer akıllı varlıklar olarak o mantık yolunu takip edersek, kendi ihtiyaçlarımızı ve isteklerimizi, içinde bulunduğumuz toplumun ihtiyaçlarının üzerinde tutarız ve toplum diye bir şey kalmaz.</span></p>

      <p class="calibre2"><span class="none3">Ben Menzoberranzan'dan geliyorum, droyvlann şehrinden, benlik şehrinden. Bencillikle dolu yaşam tarzını gördüm. Sefil bir şekilde başarısız olduğuna da tanık oldum. Kişisel çıkar hüküm sürdüğünde, bütün toplum kaybeder ve sonunda kişisel çıkar için didinenlerin elinde gerçekten değerli olan hiçbir şey kalmaz.</span></p>

      <p class="calibre2"><span class="none3">Çünkü bu hayatta bulup bulacağımız değerli her şey, etrafımızdakilerle olan ilişkilerimize dayanır. Çünkü elle tutulup gözle görülmeyen sevgi ve dostluk gibi kavramlara eşdeğer olabilecek hiçbir somut madde mevcut değildir</span></p>

      <p class="calibre2"><span class="none3">Bu sebeple, o bencilliği aşmamız ve denememiz gerekli; umursamamız gerekli. Bu gerçeği, Kaptan Deudermont'a Derinsu'da yapılan saldırıdan hemen sonra açıkça gördüm. Kalbimin ilk meylettiği inanç, bu soruna benim geçmişimin sebep olduğu, hayatımın yine bir dostuma acı getirdiği yönündeydi. Bu düşünceye tahammül edemiyordum. Kendimi yaşlı ve yorgun hissediyordum. Daha sonra, bu sorunun —benim değil de— Deudermont'un eski düşmanlarından çıkmış olabileceğini öğrenişim savaşmak için beni daha fazla yüreklendirdi.</span></p>

      <p class="calibre2"><span class="none3">Peki neden? Benim için mevcut olan tehlike hiç de küçük değildi; Deudermont, Cattibrie veya etrafımızdaki diğer kimseler için de öyle.</span></p>

      <p class="calibre2"><span class="none3">Fakat hislerini gerçekti, oldukça gerçek. Ben ise, kaynaklarını bulamasam bile, o hisleri fark edip anladım. Simdi, üzerinde düşündükçe, kaynağını da anlıyorum ve bundan gurur duyuyonım. Bireyselliğin çöküşüne tanık oldum; öyle bir dünyadan kaçtım. Deudermont'un benim geçmişim yüzümden ölmesindense, ben onun geçmişi yüzünden ölmeyi tercih ederim. Bütün fiziksel acılara katlanırım, hatta hayatımın sona ermesini dahi kabul ederim. Sevdiğim birisinin benim yüzünden acı çekip ölmesini izlemekten iyidir Yüreğimin, sevginin özünün, empatinin ve madde bedenimden daha büyük bir şeye ait olma ihtiyacımın yok edibnesindense, fiziksel kalbimin göğsümden sökülmesini tercih ederim.</span></p>

      <p class="calibre2"><span class="none3">Çok garip şeyler, şu hisler. Nasıl da mantığa rağmen uçuşup durur, en temel içgüdülere bile üstün gelirler. Çünkü zamanın ve insanlığın gözünde, biz o ben merkezli içgüdülere zayıftık olarak bakarız; toplumun ihtiyacının kişinin arzularından üstün olması gerektiğine inanırız. Sadece başarısızlıklarımızı kabul edip zayıflıklarımızın farkına varırsak onları aşabiliriz.</span></p>

      <p class="calibre2"><span class="none3">Hep birlikte.</span></p>
    </div>

    <div class="s2">
      <p class="calibre2"><span class="none3">—Drizzt Do'Urden</span></p>
    </div>

    <div class="s">
      <p class="calibre2">&nbsp;</p>
    </div>

    <h2 id="sigil_toc_id_9">BÖLÜM 7</h2>

    <p class="calibre2"><span class="none6">MINTARN</span></p>

    <div class="s">
      <p class="calibre2">Drizzt'in, panteri tespit etmesi için biraz uğraşması gerekti.</p>

      <p class="calibre2">Derinsu’nun dört yüz mil güneybatısında bulunan Mintarn Adası gür ağaçlarla örtülüydü ve Guenhwyvar ortama mükemmel bir şekilde karışmıştı; yerden altı metre yüksekteki bir dalın üzerinde duran panter, kendisini o kadar iyi kamufle etmişti ki, bir geyik kedinin tam altından geçse dahi, sonunun yaklaştığını fark etmezdi.</p>

      <p class="calibre2">Guenhwyvar bugün geyik avlamıyordu. Su Perisi sadece iki saat önce, hiçbir bayrak veya flama dalgalandırmadan ve ismini muşambalarla kapatarak limana demir atmıştı. Fakat üç direkli uşkuna muhtemelen tanınırdı, zira Kılıç Sahilinde bir eşi yoktu ve şu anda serbest limana demir atmış haydutların birçoğu geçmişte onun gazabından kaçmıştı. Bu sebeple Drizzt, Cattibrie ve Deudermont, rıhtımların hemen yanında bulunan Serbestgocuk adındaki tavernaya girdiklerinden kısa bir süre sonra irtibata geçmişlerdi.</p>

      <p class="calibre2">Şimdi, kasaba merkezinden sadece yüz metre ötedeki gür ağaçlar arasında kendilerine bir pusu hazırlanacağını tahmin ederek bağlantı kuracakları kişiyi bekliyorlardı.</p>

      <p class="calibre2">Orada ve o anda, Deudermont bu denli sadık ve güçlü dostların değerini gerçekten kavradı. Drizzt, Cattibrie ve her zaman tetikte olan Guenhwyvar etrafı kollarken, kaptan hiçbir pusudan korkmuyordu, hatta Kılıç Sahili'ndeki bütün korsanlar üzerine çullanacak olsa bile! Yanında bu üçü olmasaydı Deudermont feci şekilde saldırıya açık olurdu. Yadsınamaz derecede güçlü, ama aynı derecede sağı solu belirsiz olan Robillard bile, kaptanın içini bu denli rahatlatamazdı. Deudermont bu üç yoldaşa, becerilerinden çok sadık olmaları sebebiyle güveniyordu. Risk ne olursa olsun, içlerinden hiçbiri onu terk etmezdi.</p>

      <p class="calibre2">Guenhwyvar'ın kulakları geriye yattı ve panter kısık sesle hırladı; diğer üçünün kulaklarıyla duymaktan çok karınlarında hissettiği bir sesti bu.</p>

      <p class="calibre2">Drizzt yere sindi ve bölgeyi taradı, doğuyu ve kuzeyi işaret ettikten sonra ölüm kadar sessiz bir şekilde gölgeler arasına süzüldü. Cattibrie bir ağacın arkasına geçti ve Taulmaril'in kirişine bir ok yerleştirdi. Drizzt'in hareketlerini takip etmeye ve irtibata geçecekleri kişinin ne kadar yaklaştığını kararlaştırmak için o hareketlerden yararlanmaya çalıştı, ama drow gidivermişti. Gür ağaçların arasına daldığı anda sanki ortadan kaybolmuş gibiydi. Az sonra anladığı üzere, Cattibrie'ın kılavuz olarak Drizzt'in hareketlerini takip etmesi gerekmiyordu, zira ziyaretçileri orman içinde onlar kadar sessiz ve görünmez bir şekilde ilerleyecek kadar hünerli değildi.</p>

      <p class="calibre2">Deudermont sakince, ellerini arkasında kavuşturmuş bir halde açık alanda duruyordu. Arada sırada elini kaldırıyor ve ağzında duran pipoyu düzeltiyordu. O da, başka adamların çok yakında olduğunu ve etrafındaki ağaçlar arasında yerlerini aldıklarını hissetti.</p>

      <p class="calibre2">"Buraya ait değilsiniz," diye beklenmedik bir ses geldi gölgeler arasından. Konuşan kişi küçük, koyu renkli gözlere ve tas şeklinde kesilmiş kahverengi saçlarının arasından Mayan kocaman kulaklara sahip, ufak tefek bir adamdı ve şu anda bulunduğu yerden yirmi adım ötede duran —ki hâlâ kaptandan on metre uzaktaydı— birisinin onu tespit ettiğinin farkında değildi. Yedi yoldaşının yerinin de Drizzt, Cattibrie ve özellikle Guenhwyvar tarafından bilindiğinin de farkında değildi. Panter, ağaç dalları arasında dolaşan bir gölgeydi, tek bir sıçrayışla dört adamın birden tepesine binecek şekilde yaklaşıyordu.</p>

      <p class="calibre2">Konuşan adamın sol tarafında duran yoldaşlarından biri Cattibrie'ı gördü ve yayını kaldırıp kadının olduğu yere doğru ok atmaya hazırlandı.</p>

      <p class="calibre2">Bir hışırtı duydu, ama bir tepki veremeden önce kara bir suret yanından geçti. Adam cıyaklayıp geri düştü ve orman yeşili bir pelerinin hızla geçtiğini gördü. Ondan sonra suret gitmiş, adamı afallamış ve zarar görmemiş bir halde bırakmıştı.</p>

      <p class="calibre2">"Brer'Cannon?" diye sordu, Deudermont'la konuşan kişi ve birkaç yerden hışırtılar geldi.</p>

      <p class="calibre2">"Ben iyiyim," dedi afallayan Brer'Cannon çabucak. Doğruldu ve yanından neden geçtiklerini anlamaya uğraşti. En sonunda yayına dönüp baktığında, kirişin kesilmiş olduğunu gördü ve sebebini anlayıverdi.</p>

      <p class="calibre2">"Lanet olsun," diye söylendi Brer'Cannon, çalıları çılgınlar gibi tarayarak.</p>

      <p class="calibre2">"Gölgelerle konuşmaya alışık değilim," diye netçe, hiç ürkmemiş bir tonla seslendi Deudermont.</p>

      <p class="calibre2">"Yalnız değilsin," diye yanıtladı az önce konuşan kişi.</p>

      <p class="calibre2">"Sen de öyle," dedi Deudermont hiç tereddüt etmeden. "Öyleyse dışarı gel de işimizi görelim —tabii benimle her ne işin varsa."</p>

      <p class="calibre2">Gölgeler arasından gelen hışırtı sesleri arttı ve birkaç fısıltılı ses Dunkin adındaki sözcüye, gidip Su Perisinin kaptanıyla konuşmasını söyledi.</p>

      <p class="calibre2">En sonunda Dunkin doğrulup öne çıkacak kadar cesaretini topladı. Bir adım atıp etrafına bakıyor, sonra bir adım daha atıp yine etrafına bakıyordu.</p>

      <p class="calibre2">Guenhwyvar'ın hemen altından geçti ve bunun farkına varmadı, ki bu da Deudermonfun dudaklarında bir gülümseme oluşturdu. Drizzt'in bir metre ötesinden geçti ve onu da fark etmedi. Ama Cattibrie'ı gördü, zira Deudermont'un durduğu küçük açık alanın hemen kenarındaki bir ağacın arkasında olan Cattibrie kendisini gizlemek için pek gayret göstermiyordu.</p>

      <p class="calibre2">Dunkin soğukkanlılığını ve saygınlığını geri kazanmak için çaba sarfediyordu. Uzun boylu kaptanın birkaç adım önüne geldi ve doğrulup dik durdu. "Buraya ait değilsiniz," dedi, sadece bir kez çatlayan bir sesle.</p>

      <p class="calibre2">"Mintarn'm serbest bir liman olduğunu sanıyordum," diye yanıtladı Deudermont. "Yoksa sadece haydutlar için mi öyle?"</p>

      <p class="calibre2">Dunkin parmağını ileri uzattı ve cevap vermeye yeltendi. Ama sözler görünüşe bakılırsa yeterli olmayacaktı, böylece sadece anlamsız bir homurtu çıkarttıktan sonra susuverdi.</p>

      <p class="calibre2">"Limana demir atmak isteyen gemilere herhangi bir sınırlama getirildiğini hiç işitmedim," diye devam etti Deudermont. "Benim gemim kesinlikle Mintarn Limanı'nda bayraksız ve ismini örtmüş bir şekilde duran tek gemi değil." Bu son dediği yeterince doğruydu. Serbest limana yanaşan gemilerin tamı tamına üçte ikisi açıkça kimliğini sergilemeden duruyordu.</p>

      <p class="calibre2">"Sen Deudermont'sun, gemin de Derinsu'dan gelen Su Perisi," dedi Dunkin, itham dolu bir ses tonuyla. Konuşurken kulağını çekiştiriyordu.</p>

      <p class="calibre2">'Sinirsel bir tik olsa gerek,' diye mantık yürüttü kaptan.</p>

      <p class="calibre2">Deudermont omuz silkip başıyla onayladı.</p>

      <p class="calibre2">"Bir kanun gemisi," diye devam etti Dunkin, en sonunda cesaretini biraz toplamayı başararak. Kulağını bıraktı. "Korsan avcısı ve hiç şüphesiz buraya gelme sebebi de—"</p>

      <p class="calibre2">"Benim amaçlarımı bildiğini sanma," diye sertçe sözünü kesti Deudermont.</p>

      <p class="calibre2">"Su Perisi'nin amacı her zaman bilinir," diye karşılık verdi Dunkin, eşit derecede sert bir sesle. "O bir korsan avcısıdır ve evet, Mintarn'da gerçekten de limana demir atmış korsanlar mevcut, hatta senin bu hafta peşine düştüğün korsanlar da buna dahil."</p>

      <p class="calibre2">Deudermont'un yüz ifadesi sertleşti. Bu adamın Mintarn'ın bir memuru olduğunu, tiran hazretleri Tamheel Embuirhan'dan gelen bir elçi olduğunu biliyordu. Tamheel, Mintarn'ı serbest liman olarak kazandığı üne layık bir yer olarak tutmaya niyetli olduğunu, Kılıç Sahili'ndeki bütün lordlara açıkça belirtmişti. Mintarn kan davalarının halledileceği veya kanun kaçaklarının yakalanacağı bir yer değildi.</p>

      <p class="calibre2">"Eğer korsanlar için gelmiş olsaydık," dedi Deudermont açıkça, "Su Perisi, açık ve korkusuz bir şekilde Derinsu'nun bayrağım dalgalandınrdı."</p>

      <p class="calibre2">"Öyleyse kimliğinizi kabul ediyorsun," diye suçladı Dunkin.</p>

      <p class="calibre2">"Onu sadece sizin limanınızda belâ çıkmasın diye gizledik," diye rahat bir tavırla yanıtladı Deudermont. "Şu anda Mintarn Limanı'nda bulunan herhangi bir korsan gemisi bizden intikam almak isterse, onları batırmak zorunda kalacaktık ve eminim ki lordun, kendi limanının sulannda gemi enkazlan bulunmasından hiç hoşlanmaz. Seni Serbestgocuk'ta beni bulman için tam olarak bu sebepten dolayı göndermedi mi? Peki o zaman buraya gelip bana kabadayılık etmeni neden emretti?"</p>

      <p class="calibre2">Dunkin yine cevap verecek söz bulamıyor gibiydi.</p>

      <p class="calibre2">"Peki sen kimsin?" diye sordu Deudermont, gergin adamı konuşmaya teşvik ederek.</p>

      <p class="calibre2">Dunkin, sanki mevkiini hatırlamış gibi bir kez daha dikleşü. "Dunkin Uzundirek," dedi açık seçik bir dille, "Serbest liman Mintarn'm Tiranı olan Lord Tarnheel Embuirhan'ın elçisiyim."</p>

      <p class="calibre2">Deudermont sahte olduğu besbelli olan isme dikkât etti. Bu adam muhtemelen yıllar önce ya başka bir hayduttan ya da kanundan kaçıp Mintarn nhtımma sürünerek çıkmış ve zamanla Tarnheel'in ada muhafız birliğine girmenin bir yolunu bulmuştu. Deudermont, Dunkin'in bir elçi için iyi bir seçim olmadığını fark etti. Diplomasi konusunda deneyimli değildi ve büyük bir cesareti de yoktu. Ama kaptan, Tarnheeri küçük görmemesi gerektiğini biliyordu; söylendiğine göre, yıllar boyunca Mintarn'da nispeten asayişi sağlamış olan hünerli bir savaşçıydı o. Dunkin bir diplomat olarak hiç de etkileyici değildi, ama Tarnheel büyük ihtimâlle Deudermont ile onun görüşmesine belli bir sebepten dolayı karar vermişti; muhtemelen onun ve gemisinin tiran hazretlerinin gözünde hiç de önemli olmadığını Su Perisi'nin kaptanına göstermek için.</p>

      <p class="calibre2">Diplomasi garip bir oyundu.</p>

      <p class="calibre2">"Su Perisi herhangi bir korsan gemisiyle savaşa tutuşmak için gelmedi," diye adamı temin etti Deudermont. "Mintarn'da gizlenen herhangi bir adamı da aramıyor. Buraya, erzak almak ve bilgi edinmek için geldik."</p>

      <p class="calibre2">"Bir korsan hakkında," diye mantık yürüttü Dunkin, hiç de memnun görünmeyerek.</p>

      <p class="calibre2">"Bir ada hakkında," diye yanıtladı Deudermont.</p>

      <p class="calibre2">"Bir korsan adası mı?" karşılık verdi Dunkin ve yine ses tonu, söylediği şeyi bir sorudan çok bir ithama dönüştürdü.</p>

      <p class="calibre2">Deudermont piposunu ağzından çekti ve Dunkin'e sertçe bakarak adamın sorusunu tek bir kelime dahi etmeden yanıtladı.</p>

      <p class="calibre2">"Denildiğine göre Diyarlar'daki başka hiçbir yerde, Mintarn'da olduğu kadar çok deneyimli deniz kurdu bulmak mümkün değilmiş," diye en sonunda konuşmaya başladı Deudermont. "Gerçekten efsane haline gelmiş bir adayı arıyorum, birçok çetin hikâyede anlatılan, ama sadece birkaç kişinin bizzat gitmiş olduğu bir ada."</p>

      <p class="calibre2">Dunkin yanıt vermedi ve Deudermont'un neden bahsettiği hakkında hiçbir fikri yokmuş gibi göründü.</p>

      <p class="calibre2">"Sana bir teklif sunacağım," diye önerdi kaptan.</p>

      <p class="calibre2">"Pazarlık edecek neyin var?" diye çabucak karşılık verdi Dunkin.</p>

      <p class="calibre2">"Ben ve bütün mürettebatım sessizce ve limandan uzak bir yerde Su Perisi'nde kalacağız. Bu sebeple Mintarn'm asayişi garantiye alınacak.</p>

      <p class="calibre2">Adanızda bulunan herhangi birini, hatta meşhur hayduttan dahi avlamak gibi bir niyetimiz yok. Fakat birçoğu, ahmaklık edip Su Perisi'nin limandayken savunmasız olduğunu sanarak bizim peşimize düşebilir."</p>

      <p class="calibre2">Dunkin başını sallayıp onaylamadan edemedi. Serbestgocuk'ta, limandaki birçok geminin Su Perisi'ni gördüğüne hiç memnun olmadığı ve ona karşı birleşebileceği hakkında bazı fısıltılar duymuştu bile.</p>

      <p class="calibre2">"Biz nhtım alanının yakm çevresinden uzak duracağız," dedi Deudermont tekrar, "ve sen, Dunkin Uzundirek, bana istediğim bilgiyi getireceksin." Daha Dunkin bir cevap veremeden önce Deudermont ona altın sikkelerle dolu bir kese fırlattı. "Caerwich," diye açıkladı kaptan.</p>

      <p class="calibre2">"Caerwich'e gitmek için bir harita istiyorum."</p>

      <p class="calibre2">"Caerwich mi?" diye kuşkucu bir tavırla tekrarladı Dunkin.</p>

      <p class="calibre2">"Duyduğum hikâyelere bakılırsa, güneybatıdaymış," diye yanıtladı Deudermont.</p>

      <p class="calibre2">Dunkin nahoş bir bakış attıktan sonra sikkeleri geri fırlatmaya davrandı, ama Deudermont elini kaldınp onu durdurdu. "Derinsu Lordları, Mintarn'm misafirperverliğinin kendi gemilerinden birisine gösterilmediğini öğrendiğinde hiç memnun kalmayacaktır," diye çabucak belirtti kaptan. "Eğer Derinsu'nun yasal gemileri için serbest bir liman değilseniz, o zaman sadece kanun kaçaklan için açık bir liman olduğunuzu ilan etmiş sayılırsınız. Lordun Tarnheel böyle bir ilanın sonuçlanndan hiç memnun kalmayacaktır."</p>

      <p class="calibre2">Bu cümle, Deudermont'un bir tehdide yaklaşmak isteyebileceği kadar yakm sayılırdı ve Dunkin sikke kesesini bir kez daha sıkıca kavradığında Deudermont rahatladı.</p>

      <p class="calibre2">"Tiran hazretleriyle konuşacağım," diye belirtti kısa boylu adam.</p>

      <p class="calibre2">"Eğer kabul ederse..." Dunkin bu kadannı söyledikten sonra elini salladı.</p>

      <p class="calibre2">Deudermont piposunu ağzına geri koydu ve yayını gevşetmiş, bütün oklarını sadağına geri yerleştirmiş bir halde ortaya çıkan Cattibrie'a doğru başım salladı. Kadın, Dunkin'in yanından geçerken gözünü dahi kırpmadı ve adam da onun bakışına aynı şekilde karşılık verdi.</p>

      <p class="calibre2">Fakat bir saniye sonra Drizzt, hemen yanındaki bir çalılıktan dışarı fırladığında adamın kararlı tavrı eriyip gitti. Ve bir drow elfinin görüntüsü Dunkin'in gözünü korkutmaya yetmiyorduysa, adamın sadece iki metre ötesindeki bir daldan aşağı atlayıp aniden ortaya çıkan üç yüz kiloluk kara panterin varlığı yetiyor da artıyordu.</p>

      <p class="calibre2">Dunkin, hemen ertesi gün kürek çekerek Su Perisi'ne gitti.</p>

      <p class="calibre2">Deudermontun onu sıcak bir şekilde karşılamasına rağmen, adam sanki Kılıç Sahili'nde hızla bir efsaneye dönüşmekte olan bu gemi karşısında huşuya kapılmış gibi, güverteye tedirginlikle çıktı.</p>

      <p class="calibre2">Dunkin'i açık güvertede, mürettebatın gözünün önünde karşıladılar.</p>

      <p class="calibre2">Guenhwyvar astral yuvasında dinleniyordu, ama bu sefer diğerlerine Robillard ile Harkle katılmıştı. Büyücüler yan yana duruyordu ve Drizzt bunun iyi bir şey olduğunu düşündü. 'Belki de hünerli bir büyücü olan Robillard, Harkle'in güçlerini kontrol altında tutabilir,' diye mantık yürüttü drow. Ve belki de Harkle'in hiç eksilmeyen gülümseyişinin bir kısmı somurtkan Robillard'a bulaşır!'</p>

      <p class="calibre2">"İstediğim bilgiyi edindin mi?" diye sordu Deudermont, konuyu dosdoğru sadede getirerek. Su Perisi bu zamana kadar sakince ve rahatsız edilmeden durmuştu, ama Deudermonfun Mintarn Limanı'nda güvende oldukları konusunda hiçbir boş hayali yoktu. Kaptan, şu anda limanda bulunan bir düzineden fazla geminin onların sonunu arzuladığını ve Mintarn'dan ne kadar çabuk ayrmrsa o kadar iyi olacağını biliyorda Dunkin, kaptanın özel kamarasının kapısını işaret etti.</p>

      <p class="calibre2">"Burada," diye ısrar etti Deudermont. "Bilgiyi ver ve git. Hiçbir gecikmeye tahammülüm yok ve mürettebatımdan bir şey gizlemeye de ihtiyacım yok."</p>

      <p class="calibre2">Bu konu üzerinde tartışmaya hiç niyeti olmayan Dunkin etrafına bakındı ve başını salladı.</p>

      <p class="calibre2">"Bilgi?" diye sordu Deudermont Dunkin sanki şaşırmış gibi biraz, irkildi. "Ah, evet," diye kekeledi.</p>

      <p class="calibre2">"Bir haritamız var, ama pek detaylı değil. Elbette ki emin olamıyoruz, çünkü sizin aradığınız ada sadece efsaneden ibaret olabilir ve eğer öyleyse, elbette ki doğru harita diye bir şey de olmaz."</p>

      <p class="calibre2">Yaptığı esprinin hiç takdir edilmediğini kısa süre içinde fark etti ve sakinleşip boğazını temizledi.</p>

      <p class="calibre2">"Altınımı aldın," dedi Deudermont, başka bir uzun sessizlikten sonra.</p>

      <p class="calibre2">"Tiran Hazretleri farklı bir bedel istiyor," diye yanıtladı Dunkin.</p>

      <p class="calibre2">"Altından daha fazlasını."</p>

      <p class="calibre2">Deudermont'un gözleri tehlikeli bir şekilde kısıldı. Kasıtlı olarak piposunu ağzına götürdü ve uzun, çok uzun bir nefes çekti.</p>

      <p class="calibre2">"Zor bir şey değil," diye onu temin etmekte çabuk davrandı Dunkin.</p>

      <p class="calibre2">"Ve lordum, bu bedel karşılığında basit bir haritadan daha fazlasını vaat ediyor. Yeterli miktarda erzak taşımak için bir büyücünün veya bir rahibin yeterince geniş bir depo yaratmasına ihtiyacınız olacak."</p>

      <p class="calibre2">"Bu biz oluyoruz," diye söze daldı Harkle, konuşurken bir kolunu Robillard'ın omzuna atarak ve somurtkan büyücünün kaşları çatık bakışını gördüğü anda hızla geri çekerek.</p>

      <p class="calibre2">"Ah, evet, ama buna hiç gerek yok, hiç gerek yok," diye öttü Dunkin.</p>

      <p class="calibre2">"Zira Tiran Hazretleri muhteşem bir sandığa, büyülü bir depoya sahip. Pek de fazla miktarda olmayan altın kesesi ve başka bir iyilik karşılığında size onu ve haritayı ödünç verecek."</p>

      <p class="calibre2">"Konuş bakalım," diye talep etti Deudermont, bu muammalı oyundan bıkarak.</p>

      <p class="calibre2">"O," dedi Dunkin, Drizzfi işaret ederek.</p>

      <p class="calibre2">Cattibrie'm ileri atılıp adamın yüzüne yumruğu indirmesini engelleyen tek şey Drizzt'in hızla hareket edip kolunu kaldırması oldu.</p>

      <p class="calibre2">"O mu?" diye sordu Deudermont, duyduğuna inanamayarak.</p>

      <p class="calibre2">"Sadece drowla tanışmak istiyor," diye çabucak açıkladı Dunkin, şu noktada tehlikeli bir zeminde yürümekte olduğunu fark ederek. Mintarn çevresindeki su soğuktu ve adam ta kıyıya kadar yüzmek istemiyordu.</p>

      <p class="calibre2">"Egzotik bir hediye olarak mı yani?" diye sordu Cattibrie, Drizzt'in kolunu ittirerek. "O ahmak tiranın için sana bir şey vereyim de gör!"</p>

      <p class="calibre2">"Hayır, hayır," diye açıklamaya çalıştı Dunkin. Eğer Drizzt hiçbir alınganlık emaresi sergilemeyen sakin bir sesle araya girmeseydi, Dunkin bu sözleri ağzından hiç çıkaramaz, sırf bu saçma teklifi sunduğu için gemiden aşağı atılırdı.</p>

      <p class="calibre2">"Lordunun isteğini açıkla," dedi drow sessizce.</p>

      <p class="calibre2">"Harın sayılır bir ünün var, iyi drow," diye kekeledi Dunkin.</p>

      <p class="calibre2">"Mintarn'a topallayarak gelen birçok korsan senin marifetlerinden bahseder. Eğer Su Perisi şu ana kadar..." Durdu ve gerginlikle Deudermont'a baktı.</p>

      <p class="calibre2">"Mintarn Limam'nda şu ana kadar saldırıya uğramadıysa, bunun sebebi drowdur," diye onun cümlesini bitirdi Deudermont.</p>

      <p class="calibre2">"Gelip de seninle yüzleşmeye cesaret edemiyorlar," diye sözünü bitirmeye cüret etti Dunkin, tekrar Drizzt'e bakarak. "Lordum da savaşçılık şöhreti konusunda hatırı sayılır bir üne sahiptir hani."</p>

      <p class="calibre2">"Kahretsin," diye mırıldandı Cattibrie, neyin gelmekte olduğunu tahmin ederek. Drizzt de konunun nereye gittiğini görebiliyordu.</p>

      <p class="calibre2">"Sadece bir müsabaka," diye bitirdi Dunkin. "Özel bir dövüş."</p>

      <p class="calibre2">"Kimin daha iyi olduğunu kanıtlamaktan başka bir sebebi yok," diye tatsızca yanıtladı Drizzt.</p>

      <p class="calibre2">"Harita için," diye ona hatırlattı Dunkin. "Ve sandık için, ki hiç de küçük bir ödül sayılmaz." Bir an düşündükten sonra ekledi, "Kazansan da kaybetsen de bunları alacaksınız."</p>

      <p class="calibre2">Drizzt önce Cattibrie'a, sonra Deudermont'a, sonra da konuşulan her sözü dikkâtle dinlediklerim artık gizlemeye çalışmayan mürettebata baktı.</p>

      <p class="calibre2">"Haydi bitirelim şu işi," dedi drow.</p>

      <p class="calibre2">Cattibrie onun kolunu yakaladı ve kendisiyle yüzleşmesi için döndürdü. Drizzt onun bunu tasvip etmediğini anladı.</p>

      <p class="calibre2">"Senden böyle bir şey yapmanı isteyemem," dedi Deudermont.</p>

      <p class="calibre2">Drizzt yüzünde bir gülümsemeyle dosdoğru ona baktı. "Belki de kimin daha iyi dövüşçü olduğu konusunda benim merakımın Tamheel'inkinden aşağı kalır bir yanı yoktur," dedi Cattibrie'a bakarak.</p>

      <p class="calibre2">Genç kadın ise onu ve onun davranışının ardındaki amacı bunu yutmayacak kadar iyi biliyordu.</p>

      <p class="calibre2">"Kara elfler Mithril Salonu'na gelmeden önce senin, Aegis-fang için Berkthgafla yaptığın dövüşten bir farkı var mı?" diye basitçe sordu Drizzt.</p>

      <p class="calibre2">Cattibrie bunun doğru olduğunu kabul etmek zorunda kaldı. Drow savaşından önce Berkthgar, eğer Aegis-fang'i ona vermezse Bruenor ile olan ittifakını bozmakla tehdit etmişti. Cattibrie Konaktaşı'na gitmiş ve Berkthgar'ı bire bir dövüşte mağlup ederek bu tartışmaya son noktayı koymuştu. O hadiseyi hatırlayan ve dramın şimdiki görevini düşünen Cattibrie, Drizzt'in kolunu bıraktı.</p>

      <p class="calibre2">"Hemen geri döneceğim," diye söz verdi Drizzt ve köprüye doğru Dunkin'i takip edip küçük kayığa bindi.</p>

      <p class="calibre2">Deudermont, Cattibrie ve mürettebatın birçoğu onların kürek çekerek uzaklaşmasını izledi ve Cattibrie, kaptanın yüzündeki nahoş ifadeyi fark etti. Sanki Deudermont hayal kırıklığına uğramış gibiydi, zeki genç kadının oldukça iyi anladığı bir şeydi bu.</p>

      <p class="calibre2">"Dövüşmek falan istediği yok," diye kaptanı temin etti.</p>

      <p class="calibre2">"Merakı yüzünden mi gitti?" diye sordu Deudermont.</p>

      <p class="calibre2">"Sadakati yüzünden," diye cevap verdi Cattibrie. "Başka hiçbir sebebi yok. Drizzt sana ve mürettebata dostlukla bağlı ve eğer o herifle yapacağı basit bir müsabaka bize daha kolay bir yolculuk sağlayacaksa, dövüşmeye razı. Ama Drizzt'in hiçbir şeyi merak ettiği falan yok.</p>

      <p class="calibre2">Ahmakça bir kibri de yok. Kılıç oyununda kimin daha iyi olduğu onun umurunda değil."</p>

      <p class="calibre2">Deudermont başıyla onayladı ve yüz ifadesi aydınlandı. Genç kadının sözleri, kaptanın dostuna olan inancını doğruluyordu.</p>

      <p class="calibre2">Dakikalar bir saate ve iki saate bağlandı, Su Perisi'ndeki muhabbet ise eninde sonunda Drizzt'in müsabakasından kendi durumlarına döndü.</p>

      <p class="calibre2">İkisi de dörtgen tasarımlı olan iki gemi Mintarn'dan dışarı süzüldü. İkisi de açık denize çıkmadı, limanın ötesinde rüzgâra doğru döndü ve nispeten sabit durmak için sağa sola manevra yapmaya başladı.</p>

      <p class="calibre2">"Neden demir atmıyorlar ki?" diye sordu Waillan, pupa güvertesinde, Su Perisinin ölümcül balistasının arkasında duran bir adama.</p>

      <p class="calibre2">Geminin merkezine yakın bir yerde duran Cattibrie ile Deudermont bu sözlere kulak misafiri oldular ve birbirilerine baktılar. İkisi de sebebini biliyordu.</p>

      <p class="calibre2">Üçüncü bir gemi yelkenlerini fora etti ve Su Perisi'nin olduğu yöne doğru süzülmeye başladı.</p>

      <p class="calibre2">"Bundan hiç hoşlanmadım," diye belirtti Cattibrie.</p>

      <p class="calibre2">"Bir tuzağa düşürülmüş olabiliriz," diye yanıtladı Deudermont.</p>

      <p class="calibre2">"Belki de Dunkin, şu denizci dostlarımıza Su Perisi'nin bir süreliğine belirli bir kara elften yoksun olacağı haberini vermiştir."</p>

      <p class="calibre2">"Ben çanaklığa çıkıyorum," dedi Cattibrie. Taulmaril'i omzuna astı ve ana yelken direğine tırmanmaya başladı.</p>

      <p class="calibre2">Robillard ile Harkle o sırada güverteye geri geldiler, görünüşe bakılırsa muhtemel tehlikenin farkındaydılar. Deudermont'a doğru başlarını salladılar ve arkaya, Waillan ile balista ekibinin yanına geçtiler.</p>

      <p class="calibre2">Sonra da beklediler, hepsi birden. Deudermont, üç geminin sinsice sokulma hareketlerini dikkâtle izledi. Derken dördüncü bir gemi Mintarnin uzun rıhtımından dışarı çıktı. Kaptan, etraflarının muhtemelen sarılmakta olduğunu biliyordu, ama aynı zamanda Su Perisi'nin birkaç dakika içinde demir alıp denize açılabileceğini de biliyordu, özellikle de Robillard’ın büyülü desteğiyle. Ve bu arada balista ile okçular, özellikle de yok edici yayıyla Cattibrie sayesinde, Su Perisi korsanların kendilerine açtığı her türlü yaylım ateşiyle başa çıkabilirdi.</p>

      <p class="calibre2">Deudermont'un o andaki esas endişesi gemisi değil Drizzt idi. Eğer onu geride bırakmak zorunda kalırlarsa dramın başına neler gelebilirdi?</p>

      <p class="calibre2">Dürbünüyle bakan Cattibrie, Drizzt'in geri dönmekte olduğu haberini verince bu düşünce kayboldu, ama yeni bir korku belirdi. Deudermont ve diğer birçoğu kadının işaret ettiği yere baktılar ve limandan çıkan üçüncü geminin önünde, sancak tarafında ilerleyen küçük kayığı gördüler.</p>

      <p class="calibre2">"Robillard," diye haykırdı Deudermont.</p>

      <p class="calibre2">Büyücü başıyla onayladı ve kayığı tespit etmek için dikkâtle baktı.</p>

      <p class="calibre2">Derhâl bir büyü yapmaya başladı, ama daha ilk sözler ağzından yeni çıkmıştı ki, üçüncü korsan gemisinde bulunan mancınık atış yaptı. Kayığın hemen yanma bir zift topu düştü ve neredeyse onu alabora edecekti.</p>

      <p class="calibre2">"Yelkenler fora!" diye haykırdı Deudermont. "Demir al!"</p>

      <p class="calibre2">Cattibrie'm yayı vızıldamaya başladı. Gemi hâlâ üç yüz metreden uzakta olmasına rağmen yakınlaşan karavelaya doğru arka arkaya kuyruklu oklarını fırlattı.</p>

      <p class="calibre2">Bütün liman derhâl harekete geçmiş gibiydi. Denize açılmış olan iki gemi yelkenlerini tamamen fora etti ve rüzgârı yakalamak için dönmeye başladı, üçüncü gemi, kayığa doğru bir atış daha yaptı ve dördüncü geminin yelkenleri —bu da komplonun bir parçasıydı— açılıverdi.</p>

      <p class="calibre2">Daha Robillard’ın büyüsü etkisini gösteremeden önce, üçüncü bir zift topu kayığın arkasına isabet etti ve kıç tarafının bir kısmını götürdü.</p>

      <p class="calibre2">Yine de sihirbazın büyüsü küçük kayığı yakalamayı başarmıştı.</p>

      <p class="calibre2">Yönlendirilmiş bir dalga kayığın alüna girdi ve onu Su Perisinin olduğu yöne doğru hızla götürmeye başladı. Drizzt artık faydasız hale gelmiş olan kürekleri bıraktı ve Dunkin çılgınlar gibi haykırdı. Uskunaya doğru çok hızlı bir şekilde yaklaşıyor olsalar dahi, hasar gören kayık Su Perisi'ne varacak kadar uzun bir süre su üzerinde kalmayı başaramayacaktı.</p>

      <p class="calibre2">Robillard bu gerçeği fark etti ve kayık bata çıka ilerlerken büyüsünü bozdu. Aksi takdirde Drizzt ile Dunkin büyülü dalganın altına girip boğulacaklardı.</p>

      <p class="calibre2">Deudermont'un zihni çılgınlar gibi çalışıyor, korsanlar ile aralarındaki mesafeyi ve onları yakalamalarına ne kadar zaman kaldığını hesaplamaya uğraşıyorda Yelkenler fora edilir edilmez Su Perisi'ni limana doğru döndürmesi gerektiği sonucuna vardı. Zira risk her ne olursa olsun Drizzt'i geride bırakamazdı.</p>

      <p class="calibre2">Drizzt'in, yanında Dunkin ile birlikte çılgınlar gibi gemiye doğru yüzmekte olduğunu görünce bütün hesaplan çabucak değişiverdi.</p>

      <p class="calibre2">Dunkin, olayın bu şekilde gelişmesine Deudermont'tan bile daha fazla şaşırmıştı. Kayık battığında, adamın ilk içgüdüsü ona drowdan uzaklaşmasını söylemişti. Drizzt'in iki tane palası ve üzerine giydiği bir zincir zırhı vardı. Dunkin üzerinde kendisini ağırlaştıracak hiçbir şey taşımıyordu ve drowun kendisine tutunup muhtemelen ikisinin de boğulmasına sebep olacağını düşünmüştü. Fakat Drizzt, Dunkin'i şaşırtacak şekilde, sadece su üzerinde durmakla kalmıyor, aynı zamanda imkânsız derecede hızlı yüzüyordu.</p>

      <p class="calibre2">Zincir zırh oldukça esnekti, Diyarlar'daki en iyi demircilerden birisi olan Battlehammer Klanı'ndan Buster Bracer tarafından, en kaliteli malzeme kullanılarak ve drow usulünde tasarlanarak yapılmıştı. Ayrıca Drizzt ayaklarını inanılmaz derecede hızlı çırpmasını sağlayan büyülü ayak bilekliklerini takmıştı. Dunkin'i yakaladı ve nerdeyse derhâl onu Su Perisi'ne doğru çekmeye başladı. Şaşkına uğrayan adam daha kendi başına yüzecek kadar aklını başına toplayamadan önce Drizzt aradaki mesafenin neredeyse dörtte birini kapadı.</p>

      <p class="calibre2">"Hızlı geliyorlar!" diye neşeyle seslendi Waillan, dostunun başaracağını düşünerek.</p>

      <p class="calibre2">"Ama sandığı düşürdüler!" diye gözlemledi Robillard, batıp çıkan kayığı işaret ederek. Yelkenlerini sonuna kadar rüzgârla doldurmuş olan üçüncü korsan gemisi, kayığın enkazının hemen ardından hızla gelmekteydi.</p>

      <p class="calibre2">"Onu ben alırım!" diye haykırdı Harkle Harpel, bir işe yaramayı deliler gibi isteyerek. Büyücü parmaklarını şıklattı ve bir büyünün sözlerini söylemeye başladı. Drizzt'in Su Perisi'ne ulaşma şansı bulabilmesi için korsan gemisini bir şekilde yavaşlatmaları gerektiğini anlayan Robillard da büyü yapmaya başladı.</p>

      <p class="calibre2">Fakat Robillard kendi büyüsünü neredeyse derhâl durdurdu ve merakla Harkle'a baktı.</p>

      <p class="calibre2">Aniden Harkle'ın ayağının dibinde güvertede beliren balığı görünce Robillard’ın gözleri belirgin bir biçimde genişledi. "Hayır!" diye haykırdı ve onun ne çeşit bir büyü yaptığını tahmin ederek Hamel'e doğru uzandı.</p>

      <p class="calibre2">"Ekstra boyut büyüsüyle tılsımlanmış bir nesneye ekstra boyut büyüsü yapamazsın!"</p>

      <p class="calibre2">Robillard doğru tahmin etmişti; Harkle git gide denize gömülen büyülü sandığı kayığın battığı noktada bir ek boyut kapısı yaratarak yanına çekmeye çalışıyordu. Bu iyi bir fikirdi, daha doğrusu eğer Tarnheel'in Su Perisi'ne vaat ettiği sandık bir depolama sandığı —yani nesnenin boyutu ve ağırlığının birçok katı kadar yükü barındırabileceği ekstra boyut alanına sahip bir sandık— olmasaydı. Problem şuydu ki, ekstra boyut büyüleri ve nesneleri genellikle birbirine uyum sağlamazdı. Bir depolama bohçasını bir depolama sandığının içine atmak feci sonuçlara yol açabilirdi. Mesela, kainatta bir yank açabilir, yakınlardaki her şeyi Astral Düzleme, hatta daha da kötüsü, varoluş düzlemleri arasındaki bilinmeyen boşluklara fırlatabilirdi.</p>

      <p class="calibre2">"Aman," dedi özür dilercesine Harkle, hatasını fark edip büyüsünü bozmaya çalışarak.</p>

      <p class="calibre2">Çok geç kalmıştı. Kayığın battığı bölgede kocaman bir dalga patladı, yaklaşan karavelayı sarstı ve Drizzt ile Dunkin'in üzerine yuvarlanarak onları Su Perisi'ne doğru fırlattı. Su çalkalanıp yükseldi ve devasa bir girdap oluşturarak dönmeye başladı.</p>

      <p class="calibre2">"Yelkenler fora!" diye haykırdı Deudermont, Drizzt ile Dunkin'e ipler fırlatılırken. "Canınızı seviyorsanız yelkenleri fora edin!"</p>

      <p class="calibre2">Yelkenler tamamen açıldı ve mürettebat onları rüzgârla dolmaları için çekti. Su Perisi bir kez yalpalayıp derhâl ilerlemeye başladı ve süratle limandan dışarı çıktı.</p>

      <p class="calibre2">Peşlerindeki karavelanm işi o kadar da kolay değildi. Korsan gemisi rota değiştirip dönmeye çalıştı, ama git gide büyüyen girdaba çok yakındı.</p>

      <p class="calibre2">Girdabın kenarına gelip yükseldi ve şiddetle yana doğru çekildi, bu sırada mürettebatının çoğu güverteden düşüp karmaşanın içine daldı. İki tam daire çizerek döndü. Su Perisi'nin üzerindekiler, korsan gemisi dönen suların içinde git gide daha derine batarken geminin yelkenlerinin gözden kayboluşunu izlediler.</p>

      <p class="calibre2">Ama dehşete kapılan Harkle dışında Su Perisi üzerinde bulunan herkesin gözleri dışarıya, onları bekleyen iki gemiye dönmek zorunda kaldı. Deudermont'un niyetinin savaşa tutuşmak değil, aralarından hızla geçip açık sulara çıkmak olduğunu anlayan Robillard bir sis bulutu oluşturdu. Waillan'm ekibiyle okçular serbest atış yaptılar, bu sırada mürettebattan birkaç kişi de Drizzt ile neye uğradığım şaşırmış olan Dunkin Uzundirek'i güverteye çekmekteydi.</p>

      <p class="calibre2">"Kapağı sıkıca kapalı," dedi Drizzt Deudermont'a, yüzünde muzip bir gülümsemeyle. İçinde Caerwich'e gidiş haritasını taşıdığı bariz olan kapaklı bir parşömen tüpü çıkarttı.</p>

      <p class="calibre2">Deudermont drowun omzuna hafifçe vurdu ve dümenin başına geri döndü. İkisi de durumu gözden geçirdi ve ikisi de Su Perisi'nin bu tuzağı atlatmakta pek sıkıntı çekmeyeceği sonucuna vardı.</p>

      <p class="calibre2">İleri doğru bakanlar için durum parlak görünüyordu Ama pupa köprüsü üzerinde duran Harkle Harpel olanları sadece dehşetle izleyebiliyordu. Mantıken, istemeden yol açtığı felaket Drizzt ile kayıktaki diğer adamın hayatını kurtarmıştı ve muhtemelen Su Perisi'nin kaçışını daha kolaylaştıracaktı. Ama nazik Harkle, girdabın içindeki karmaşa dolu sahneyi ve boğulan adamların haykırışlarını hazmedemiyordu. Üst üste, "Ah, hayır," diye mırıldanıyor ve o zavallı adamları karaveladan çıkartabilecek bir büyü arıyordu</p>

      <p class="calibre2">Ama derken, girdap neredeyse oluştuğu kadar ani bir şekilde yok oldu, su mükemmel bir şekilde düzleşti ve cam gibi oldu. Karavela hâlâ orada duruyordu, yana doğru öyle bir yatmıştı ki, neredeyse yelkenleri suya değecekti.</p>

      <p class="calibre2">Harkle rahatlayarak nefes verdi ve kendisini dinleyebilecek her türlü tanrıya şükranlarını sundu. Su denizcilerle doluydu, ama hepsi de batmış gemi omurgasına ulaşabilecek kadar yakın gibi görünüyordu.</p>

      <p class="calibre2">Harkle neşeyle ellerini çırptı ve pupa güvertesinden aşağı koşturup dümenin başındaki Deudermont ile Drizzt'e katıldı. O sırada hücum tüm hızıyla başlamıştı; iki dörtgen tasarımlı gemi ile Su Perisi karşılıklı atış yapıyorlardı, fakat üçü de birbirine gerçek bir zarar verebilecek kadar yakın değildi.</p>

      <p class="calibre2">Deudermont merakla Harkle'a baktı.</p>

      <p class="calibre2">"Ne?" diye sordu sinirleri bozulmuş olan büyücü.</p>

      <p class="calibre2">"Atabileceğin alev topun kaldı mı?" diye sordu Deudermont.</p>

      <p class="calibre2">Harklein beti benzi attı. Girdap dehşetinin hemen ardından, başka bir gemiyi ateşe vermek istemiyordu. Ama kurnaz Deudermonfun aklındaki şey bu değildi.</p>

      <p class="calibre2">"Düşmanlarımızla aramızda suya bir tane alev topu at," diye açıkladı ve Drizzt'e baktı. "Duman bulutunun içine girecek ve iskeleye kıracağım, sonra sadece bize yakın kalan tek bir korsan gemisiyle çekişmek durumunda kalacağız."</p>

      <p class="calibre2">Drizzt başıyla onay verdi. Harkle'in yüzü aydınlandı ve bunu büyük bir neşeyle kabul etti. Deudermont'un işaretini bekledi ve dalgaların hemen altına bir alev topu fırlattı. Bunun üzerine bir ışık parlaması oldu ve kesif bir buhar bulutu oluştu.</p>

      <p class="calibre2">Deudermont dosdoğru bulutun içine yöneldi ve dörtgen tasarımlılar tahmin edildiği üzere onların kaçışını engellemek için döndüler.</p>

      <p class="calibre2">Deudermont duman bulutunun içine girdikten kısa bir süre sonra sertçe iskeleye doğru vira etti, dumanın içinde döndü ve en sol tarafta duran korsan gemisinin öteki tarafına geçmiş oldu.</p>

      <p class="calibre2">Yakın geçiş yapacaklardı, ama Su Perisinin hızı ve Robillardin büyülü savunması mevcutken bu durum Deudermont'u pek endişelendirmiyordu</p>

      <p class="calibre2">Bir patlama kısa süre içinde Deudermont'un fikrini değiştirdi.</p>

      <p class="calibre2">Robillard’ın savunma kalkanlarım yarıp geçen ve geminin donanımının hatırı sayılır bir kısmına hasar veren ağır bir demir toptu bu.</p>

      <p class="calibre2">"Barutlu bir silahlan var!" diye kükredi Harkle.</p>

      <p class="calibre2">"Neleri?" diye sordu Drizzt ile Deudermont aynı anda.</p>

      <p class="calibre2">"Arkebus*," diye sızlandı Harkle ve elleri havada kocaman daireler çizmeye başladı. "Büyük bir arkebus."</p>

      <p class="calibre2"><span class="none4">* Ç.N. Arkebus: Taşınabilir ama ağır bir top cinsi.</span> <span class="none4">(</span><span class="none4">İng:Arquebus)</span></p>

      <p class="calibre2">"Bir ne?" diye sordu ikisi tekrar.</p>

      <p class="calibre2">Harkle açıklama yapamadı, ama yüzündeki dehşet dolu ifade gayet yüksek sesle konuşuyordu. Barut nadir bulunan tehlikeli bir şeydi, Gond rahiplerinin bulduğu acımasız bir karışımdı; katıksız patlayıcı enerjiyi metal namlulardan misiller fırlatmak için kullanmaya yarıyordu ve sıklıkla topu fırlatan namluyu da parçalıyordu. "Onda bir," tabiri, barutu iyi bilenler arasında yaygındı. Bu deyiş, on atış denemesinden birisinin büyük ihtimâlle geri tepeceği anlamına geliyordu. Harkle, bu denli tehlikeli bir saldın düzenlemeyi göze aldıklarına göre, bu korsanların gerçekten de Su Perisi'nden nefret ediyor olması gerektiğini düşündü.</p>

      <p class="calibre2">Ama yine de, eğer onda bir kuralı doğruysa bile, onda dokuzluk pay Su Perisi'ni batırabilirdi!</p>

      <p class="calibre2">Saniyeler geçtikçe, diğerleri, hatta Robillard dahi, neler döndüğünü ve neyle karşı karşıya olduklarını bilmeyerek çaresizce etrafa bakınırken Harkle bir şeyler yapması gerektiğini biliyordu. Barut, Diyarlafın güney kesimlerinde daha yaygındı ve uzun zamandan beri Cormyr'de kullanıldığı söylenirdi. Elbette ki Kılıç Sahili'nde de biraz su yüzüne çıktığı söylenirdi, özellikle de gemilerde. Harkle seçeneklerini düşündü, barutun hacmini ve şiddetini ölçüp tarttı, elinde bulunan silahlan gözden geçirdi.</p>

      <p class="calibre2">"Metal bir silindir!" diye haykırdı Cattibrie, gözcü çanaklığından aşağı doğru. Dumanın arasından nişan alan top silahını tespit etmişti.</p>

      <p class="calibre2">"Yanında torbalar var mı?" diye haykırdı Harkle.</p>

      <p class="calibre2">"Göremiyorum!" diye seslendi Cattibrie, zira duman bulutu süzülmeye ve korsan gemisini bulanıklaştırmaya devam ediyordu.</p>

      <p class="calibre2">Harkle zamanının dolmakta olduğunu biliyordu. Barutlu top atışları çok kesin ve net olmazdı, ama olması da gerekmiyordu. Çünkü bir atışta koca bir yelken direğini indirebilir, hatta geminin omurgasına hafifçe isabet etse dahi kocaman bir delik açıp uskunayı batırabilirdi.</p>

      <p class="calibre2">"Ona nişan al!" diye haykırdı Harkle. "Silindire ve etrafındaki güverteye!"</p>

      <p class="calibre2">Cattibrie, asla Harkle Harpel'e güvenmezdi, ama o andaki sözleri kulağa alışılmadık şekilde mantıklı geliyordu. Taulmarü'i kaldırdı ve silahı yok edemese bile etrafında bulunan mürettebatı temizlemeyi düşünerek art arda iki ok gönderdi. Büyülü oklar silindire çarpıp sektiğinde çıkan kıvılcımları sisin arasından gördü ve topçulardan birisini hakladığında göğe yükselen acı dolu feryadı işitti.</p>

      <p class="calibre2">Su Perisi hızla ilerlemeye ve korsan gemisine yaklaşmaya devam etti. Harkle tırnaklanın yiyordu. Aynı şekilde barutlu silahlardan haberdar olan Dunkin iri kulaklarını çekiştirmekteydi.</p>

      <p class="calibre2">"Ah, gemiyi döndür," dedi Harkle, Deudermonfa. "Çok yatansın, çok yakın. Onu tekrar ateşleyecekler, hem de tam suratımızın ortasına. Ve bizi suya gömecekler."</p>

      <p class="calibre2">Deudermont nasıl cevap vereceğini bilmiyordu. Robillard'ın büyüsünün barutlu silahı durduramadığını öğrenmişti.</p>

      <p class="calibre2">Hakikaten de, genç kadının yüz ifadesine bakan Robillard ve Harkle gülümsemekteydi.</p>

      <p class="calibre2">"Drizzt onu yendi," dedi Robillard en sonunda.</p>

      <p class="calibre2">Şaşırıp kalan Cattibrie, büyücüye doğru döndü.</p>

      <p class="calibre2">"Merak ettiğin şey buydu," diye mantık yürüttü Robillard.</p>

      <p class="calibre2">"Hepsini izledik," dedi Harkle. "Ah, elbette ki izledik. Çok sıkı bir müsabakaydı." Harkle yere sinip dövüş pozisyonu aldı. Drizzt'in savaştaki halini elinden geldiğince taklit etmeye çalışıyordu, ki bu da elbette Cattibrie'a çok komik geliyordu. "Sola doğru hamle yapti," diye başladı Harkle, hareketi yaparak, "sonra o kadar hızlı ve yumuşak bir şekilde sola kaçtı ki, Tarnheel bunu fark etmedi bile."</p>

      <p class="calibre2">"Tabii darbeyi yiyene kadar," diye söze karıştı Robillard "Tiran hazretleri hâlâ öne doğru kılıç savurmaktaydı, sanki bir hayalete saldırıyormuş gibi."</p>

      <p class="calibre2">Bu sözler Cattibrie'a mantıklı geliyordu; az önce tanımladıkları manevranın adı "hayalet adımı" idi.</p>

      <p class="calibre2">"Öyle olmadığını öğrendi, öğrendi ya!" diye uludu Harkle.</p>

      <p class="calibre2">"Tiran hazretlerinin pek yakın bir zamanda kıçının üzerine oturamayacağını söylemekle yerinelim," diye bitirdi Robillard ve iki büyücü kahkahaya boğuldu. Cattibrie, Robillard'ı şimdiye kadar bu denli hayat dolu görmemişti hiç.</p>

      <p class="calibre2">İkisi ulur gibi gülmeye devam ederek uzaklaşırken, genç kadın küpeşteye geri döndü. Şimdi, Drizzt'in dövüşün onun için önemli olmadığı konusunda ettiği sözlerin aslını biliyordu. Gelecek günlerde bu konuda drowa sataşacaktı. Aynı zamanda Drizzt kazandığı için gülümsemekteydi.</p>

      <p class="calibre2">Bir sebepten dolayı, bu, Cattibrie için çok önemliydi.</p>

      <p class="calibre2">&nbsp;</p>
    </div>

    <h2 id="sigil_toc_id_10">BÖLÜM 8</h2>

    <p class="calibre2"><span class="none6">DENİZDE TOPLANTI</span></p>

    <div class="s">
      <p class="calibre2">Su Perisi'ndeki tamirat iki gün daha devam etti ve yelkenlerini tamamen fora etmesini engelledi. Yine de, kuzeyden esen güçlü rüzgâr sayesinde hızlı uşkuna, yelkenleri rüzgârla dolarak güneye doğru iyi bir süratle yol alıyordu. Mintarn'la büyük Moonshae Adaları'nın en güney noktası arasında bulunan dört yüz millik mesafeyi sadece üç günde almıştı ve Deudermont onu batıya, açık denize doğru çevirip Moonshaelefin güney kıyısından uzaklaştırdı.</p>

      <p class="calibre2">"Moonshaelefi görerek iki gün daha yol alacağız," diye mürettebata bilgi verdi Deudermont.</p>

      <p class="calibre2">"Corwell'e gitmiyor musun?" diye çabucak söze karıştı Dunkin Uzundirek, ki her zaman soru soran kişi oymuş gibiydi. "Corwell'de karaya bırakılmak istiyorum. Bütün söylenenlere göre, oldukça güzel bir şehirmiş." Adamın kabadayı tavrı, kulağını mıncıklamaya başladığı anda —kaygısını açığa vuran huzursuz bir tikti bu— hatırı sayılır ölçüde etkisini kaybetmişti.</p>

      <p class="calibre2">Deudermont baş belâsı adamı duymazdan geldi. "Eğer rüzgâr yarın, öğle vaktine kadar devam ederse, Ejderha Kafası adındaki burundan geçeceğiz," diye açıkladı. "Sonra geniş bir limanı aşıp son tedariklerimizi edinmek üzere Wyngate adındaki bir köyde konaklayacağız. Sonra açık denize vuracağız, sanırım yirmi günlük bir yolculuk. Eğer rüzgâr olmazsa iki katı."</p>

      <p class="calibre2">Deneyimli mürettebat bunun zorlu bir yolculuk olacağını anladı, ama başlarını sallayarak onayladılar ve hiçbirinden tek bir itiraz sözü bile gelmedi -tabii birisi müstesna.</p>

      <p class="calibre2">"Wyngate mi?" diye itiraz etti Dunkin. "O yerden çıkabilmek için bir ay geçirmem gerekecek!"</p>

      <p class="calibre2">"Senin ayrılacağını kim söyledi?" diye ona sordu Deudermont. "Seni istediğimiz yerde karaya bırakırız... geri döndükten sonra."</p>

      <p class="calibre2">Bu sözler, adamın çenesini kapadı, ya da en azından düşüncelerinin gidişatını değiştirdi. Zira daha Deudermont uzaklaşmak için üç adım atmamıştı ki Dunkin ona haykırdı. "Yani eğer geri dönersek, demek istiyorsun!" diye seslendi. "Kahrolası hayatının tamamı Kılıç Sahili'nde geçti.</p>

      <p class="calibre2">Söylentileri biliyorsun, Deudermont."</p>

      <p class="calibre2">Kaptan yavaşça, meşum bir tavırla dönüp adamla yüzleşti. İkisi de, Dunkin'in sözlerinin yol açtığı sessiz mırıltıların, uskunanm güvertesinde dolaşmaya başlayan fısıltıların farkındaydı.</p>

      <p class="calibre2">Dunkin, Deudermont'a bakmıyor, güverteyi tarıyordu. Aniden huzursuz olan mürettebatı izlerken yüzündeki kurnaz gülümseme genişleyip kocaman oldu. "Ah," diye bağırdı şüpheyle. "Onlara söylemedin tabii."</p>

      <p class="calibre2">Deudermont gözünü dahi kırpmıyordu.</p>

      <p class="calibre2">"Onlara efsaneden bahsetmeden onları bir efsaneden ibaret olan adaya götürmeyi düşünmüyordun herhalde?" diye kurnaz bir tonlamayla sordu Dunkin.</p>

      <p class="calibre2">"Herif entrikadan hoşlanıyor," diye Drizzt'e fısıldadı Cattibrie.</p>

      <p class="calibre2">"Belâdan hoşlanıyor," diye fısıldayarak cevap verdi Drizzt.</p>

      <p class="calibre2">Deudermont uzun bir süre Dunkin'e baktı, kaptanın sert bakışı yavaş yavaş adamın aptal sırıtışını yüzünden çaldı. Sonra Deudermont Drizzt ve Cattibrie'a baktı —ne zaman desteğe ihtiyacı olsa Drizzt'e bakardı. İkisi de Dunkin'in meşum sözlerine pek aldırış etmiyormuş gibi görünüyordu.</p>

      <p class="calibre2">Onların özgüveniyle kuvvet bulan kaptan, her zaman olduğu gibi aklı başka bir yerdeymiş ve sanki muhabbeti dinlemiyormuş gibi görünen Harkle'a döndü. Mürettebatın geri kalan kısmı, en azından dümene yakın olanları hepsini işitmişlerdi ve Deudermont içlerinden birkaçının huzursuzca kıpırdandığını görmüştü.</p>

      <p class="calibre2">"Bize neyi söylememişsin?" diye dobra dobra sordu Robillard.</p>

      <p class="calibre2">"Caerwich'in büyük gizemi neymiş?"</p>

      <p class="calibre2">"Ah, Kaptan Deudermont," dedi Dunkin, hayal kınklığıyla iç geçirerek.</p>

      <p class="calibre2">"Caerwich," diye başladı Deudermont sakince, "bir efsaneden başka bir şey olmayabilir. Pek az kişi oraya gittiğini iddia ediyor, zira çok uzakta, medeniyet görmüş tüm topraklardan uzakta."</p>

      <p class="calibre2">"Bu kadarını zaten biliyoruz," diye belirtti Robillard. "Ama eğer sadece bir efsaneyse ve geri dönmek zorunda kalana kadar boş sularda dolaşacaksak, bunun Su Perisi'ne vereceği bir zarar yok. Bu değersiz solucanın ima ettiği şey ne?"</p>

      <p class="calibre2">Deudermont, Dunkin'e o anda boğazına yapışmak isteyerek, sertçe baktı. "Oraya gidenlerin bazıları," diye başladı kaptan, sözlerini dikkâtle seçerek, "alışılmadık şeyler gördüklerini iddia ediyorlar."</p>

      <p class="calibre2">"Perili!" diye dramatik bir tavırla sözünü kesti Dunkin. "Caerwich perili bir ada," diye ilan etti, yanında duran mürettebat üyelerine fal taşı gibi açık gözlerle bakmak için dönerek. "Hayalet gemiler ve cadılar!"</p>

      <p class="calibre2">"Yeter," dedi Drizzt adama.</p>

      <p class="calibre2">"Kapa çeneni," diye ekledi Cattibrie.</p>

      <p class="calibre2">Dunkin çenesini kapadı, ama günü kazandığını düşünerek genç kadına üstün bir tavırla baktı.</p>

      <p class="calibre2">"Bunlar söylentiler," dedi Deudermont yüksek sesle. "Wyngate'e varınca size anlatacak olduğum söylentiler, oraya varmadan önce değil."</p>

      <p class="calibre2">Kaptan duraksadı ve bir kez daha etrafına bakındı ve bu sefer yüzündeki bakışla kendisiyle bu kadar uzun süre birlikte olmuş adamlardan dostluk ve sadakat diliyordu. "Size söyleyecektim," diye ısrar etti ve —muhtemelen Dunkin dışında— gemideki herkes ona inandı.</p>

      <p class="calibre2">"Bu yolculuk Derinsu için veya herhangi bir korsana karşı değil," diye devam etti Deudermont. "Benim için. Rıhtım Sokakta yaşanan hadise sebebiyle yapmam gereken bir şey. Su Perisi belki belâ, belki de cevaplar bulmaya gidiyordur. Ama sonuç ne olursa olsun gitmeliyim. İçinizden hiçbirini benimle gelmeye zorlamayacağım. Korsan avlamak için sözleşme imzaladınız ve yeri gelmişken söyleyeyim, bütün kaptanların dileyebileceği en iyi mürettebat oldunuz."</p>

      <p class="calibre2">Yine bir duraksama yaşandı, bu seferki uzundu. Zira kaptan tek tek her adamın, Cattibrie'ın ve en son olarak da Drizzt'in gözlerinin içine bakmıştı.</p>

      <p class="calibre2">"Caerwich'e gitmek istemeyen herkes Wyngate'de karaya çıkabilir," diye teklif etti Deudermont. Bu, bütün mürettebat üyelerinin gözlerinin genişlemesine sebep olan olağandışı bir teklifti. "Su Perisi'nde geçirdiğiniz zaman için ücretinizi alacaksınız. Artı, benim şahsi kasamdan da prim alacaksınız. Geri döndüğümüzde..."</p>

      <p class="calibre2">"Tabii dönerseniz," diye söze daldı Dunkin, ama Deudermont baş belâsını duymazdan geldi.</p>

      <p class="calibre2">"Döndüğümüzde," dedi Deudermont yeniden, daha kararlı bir şekilde, "sizi Wyngate'ten alacağız. Sadakat konusunda hiçbir soru sorulmayacak ve Caerwich'e yolculuk eden hiç kimseye ödül falan verilmeyecek."</p>

      <p class="calibre2">Robillard homurdandı. "Her ada perili değil mi sanki?" diye sordu gülerek. "Eğer bir denizci fısıldanan her söylentiye inanacak olsa Kılıç Sahili'nde gezinmeye cesaret edemez. Yok Derinsu'nun deniz canavarlarıymış! Yok Ruathym'in çöreklenmiş yılanlanymış! Yok Nelanthefin korsanlanymış!"</p>

      <p class="calibre2">"Sonuncusu yeterince gerçek ama!" diye laf attı denizcilerden birisi ve gemideki herkes içten bir kahkaha koyverdi.</p>

      <p class="calibre2">"Evet öyle!" diye yanıtladı Robillard. "Görünüşe bakılırsa bazı söylentiler gerçek olabiliyor."</p>

      <p class="calibre2">"Peki ya Caerwich periliyse?" diye sordu başka bir denizci.</p>

      <p class="calibre2">"O zaman sabahleyin demir atarız," diye yanıtladı Waillan, pupa güvertesinin küpeştesine tutunmuş dururken, "ve öğleden sonra denize açılırız."</p>

      <p class="calibre2">"Ve geceyi de hortlaklara bırakırız!" diye bitirdi başka bir adam, yine içten kahkahalara sebep olarak.</p>

      <p class="calibre2">Deudermont gerçekten de onları takdir ediyordu, özellikle de Robillard'ı. Zira kaptan, ondan hiç bu denli bir destek göreceğini ummamıştı. Daha sonra liste halinde mürettebat yoklaması yapıldığında, Su Perisi'nin tayfasından tek bir kişinin bile Wyngate'te karaya çıkmayacağı anlaşıldı.</p>

      <p class="calibre2">Dunkin bütün bunları katıksız bir şaşkınlıkla dinledi. Perili Caerwich hakkındaki söylentilere biraz daha kötü bir hava katmaya, kelle uçurma hikâyeleri gibi bazı şeyler eklemeye çalıştı, ama her seferinde ya azarla, ya da kahkahayla susturuldu.</p>

      <p class="calibre2">Deudermont'a gösterilen bu ortak destek karşısında ne Drizzt ne de Cattibrie şaşırmıştı. İkisi de biliyordu ki, Su Perisi'nin mürettebatı gerçek dost olacak kadar uzun süredir beraberdi. Bu iki yol arkadaşı da dostluk hakkında, sadakatin ne demek olduğunu anlayacak kadar fazla deneyim sahibiydi.</p>

      <p class="calibre2">"Pekâlâ, ben Wyngate'te karaya çıkmaya niyetliyim," dedi en sonunda, sinirleri bozulan Dunkin.</p>

      <p class="calibre2">"Sana kim böyle bir seçenek sundu ki?" diye sordu Drizzt.</p>

      <p class="calibre2">"Kaptan Deudermont az önce dedi ki..." diye konuşmaya başladı Dunkin, Deudermont'a dönüp ithamla parmağını uzatarak. Fakat sözleri boğazına düğümlenip kaldı, zira Deudermont'un nahoş bakışı, o teklife kendisinin dahil olmadığını adama açıkça belirtiyordu.</p>

      <p class="calibre2">"Beni burada tutamazsınız!" diye itiraz etti Dunkin. "Ben tiran hazretlerinin elçisiyim. Mintarn'da serbest bırakılmam gerekirdi."</p>

      <p class="calibre2">"Mintarn Limanı'nda öldürülmüş olacaktın," diye ona hatırlattı Drizzt.</p>

      <p class="calibre2">"Mintarn'da serbest bırakılacaksın," diye söz verdi Deudermont.</p>

      <p class="calibre2">Dunkin bunun ne anlama geldiğini biliyordu.</p>

      <p class="calibre2">"Su Perisi'ne düzenlenen saldırıda senin payının ne olduğu konusunda muntazam bir soruşturma yapma fırsat bulduktan sonra tabii."</p>

      <p class="calibre2">"Ben hiçbir şey yapmadım!" diye haykırdı Dunkin, kulağını çekiştirerek.</p>

      <p class="calibre2">"Drizzt'in Su Perisi'nde olmasının her türlü korsan saldırısını engellediğini bana söylemenden hemen sonra Drizzt'i bizim güvertemizden alıp götürmen gayet manalı görünüyor," dedi Deudermont.</p>

      <p class="calibre2">"O pusu sırasında neredeyse öldürülüyordum!" diye kükreyerek itiraz etti Dunkin. "Eğer haydutların peşinizde olduğunu bilseydim, limandan dışarı asla kayıkla çıkmazdım."</p>

      <p class="calibre2">Deudermont Drizzt'e baktı.</p>

      <p class="calibre2">"Bu yeterince doğru," diye kabul etti drow.</p>

      <p class="calibre2">Deudermont bir süre duraksadıktan sonra başını sallayıp onayladı.</p>
    </div>
  </div>
</body>
</html>
