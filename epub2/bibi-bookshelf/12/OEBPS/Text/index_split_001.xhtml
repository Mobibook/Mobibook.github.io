<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Drizzt Do'urden'in Maceraları 4 Şafağa Geçit</title>
  <meta content="R. A. Salvatore" name="author" />
  <meta content="2013-7-20" name="creation-time" />
  <meta content="2013-7-20" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">"Seni masum buluyorum," dedi Dunkin'e, "ve Caerwich yolculuğumuzdan dönüşte seni Mintarn'a geri götürmeyi kabul ediyorum."</p>

      <p class="calibre2">"O zaman beni Wyngate'ten alacaksın," diye mantık yürüttü Dunkin, ama Deudermont kafasını olumsuz anlamda salladı.</p>

      <p class="calibre2">"Çok uzakta," diye yanıtladı kaptan. "Wyngate'te mürettebatımdan kimse gemiden inmeyecek. Ve şimdi Mintarn'a dönmek zorunda olduğum için, Caerwich'ten oraya kuzey rotasını takip ederek ve Moonshaeler'in kuzeyinden geçerek gideceğim."</p>

      <p class="calibre2">"O zaman beni Wyngate'te bırakın, ben de Moonshaelerin kuzeyindeki bir kasabada sizinle buluşmanın bir yolunu bulayım," diye önerdi Dunkin.</p>

      <p class="calibre2">"Hangi kuzey kasabasında?" diye sordu Deudermont.</p>

      <p class="calibre2">Dunkin'in buna verecek cevabı yoktu.</p>

      <p class="calibre2">"Ayrılmak istiyorsan Wyngate'te gemiden inebilirsin," diye teklif etti Deudermont "Ama oradan Mintarn'a dönüş yolculuğunu sana garanti edemem." Bunun ardından Deudermont sırtını döndü ve kamarasına yürüdü.</p>

      <p class="calibre2">Arkasına bile bakmadan içeri daldı ve hüsrana uğramış Dunkin'i, omuzları çökmüş bir halde dümenin başında yalnız bıraktı.</p>

      <p class="calibre2">"Caerwich hakkındaki bilgin sayesinde, bizim için çok değerli bir kaynak olacaksın," dedi Drizzt, adamın omzuna hafifçe vurarak. "Burada olman takdir edilecektir."</p>

      <p class="calibre2">"Ah, o zaman sen de gel," diye ekledi Cattibrie. "Biraz macera, biraz da dostluk görürsün. Daha fazla ne isteyebilirsin ki?"</p>

      <p class="calibre2">Drizzt ile Cattibrie, birbirilerine umut dolu gülücükler atarak uzaklaştılar.</p>

      <p class="calibre2">"Ben de bu işte yeniyim," diye Dunkin'i teselli etti Harkle. "Ama bunun çok eğlenceli olacağından eminim." Gamzeli büyücü, gülümseyerek ve kafasını aptal aptal sallayarak uzaklaştı.</p>

      <p class="calibre2">Dunkin kafasını sallayarak küpeştenin kenarına gitti. Su Perisi'nden hoşlandığım kendisine itiraf etmek zorundaydı. Genç yaşında yetim kalan Dunkin, henüz bir çocukken denize açılmış ve bunun ardından, önündeki yirmi senenin büyük bir kısmını korsan gemilerinde işçilik yaparak, Kılıç Sahili'ndeki en azılı haydutların yanında çalışarak geçirmişti. Hayatında bu kadar dostlukla dolu bir gemi görmemişti ve Mintarn'daki korsan pususundan kaçışları da son derece heyecan verici olmuştu.</p>

      <p class="calibre2">Şu son birkaç gündür durmadan şikâyet eden bir ahmak gibi davranmıştı. Ayrıca Deudermont onun geçmişini biliyor olmalıydı, ya da en azından Dunkin'in eskiden korsanlık yaptığından şüpheleniyordu. Yine de kaptan ona esir muamelesi yapmıyordu ve kara elfin sözlerine bakılacak olursa, Dunkin'in de onlarla Caerwich'e gelmesini istiyorlardı.</p>

      <p class="calibre2">Dunkin küpeşteye yaslandı, pruvanın dalgalan arasında bir yunus sürüsünün dans ederek yüzdüğünü gördü ve düşüncelere daldı.</p>

      <p class="calibre2">"Yine onları düşünüyorsun," diye bir ses geldi huysuz cücenin arkasından. Bu, Regis'in sesiydi, bir dostun sesi.</p>

      <p class="calibre2">Bruenor cevap vermedi. Kelvin Yığını'nm dört mil güneyinde bulunan cüce vadisinin kenarındaki yüksek bir noktada, Bruenor Yokuşu diye bilinen bir yerde durmaktaydı. Burası cüce kralın düşüncelere dalma mekânıydı. Yığın halindeki bu taşlar düz tundranın pek yükseğinde olmasa bile —taş çatlasa otuz metre yüksekteydi— bu dar ve dik patikaya ne zaman çıksa, Bruenor’a yıldızlara doğru yükselmiş gibi gelirdi.</p>

      <p class="calibre2">Regis son beş metreyi tırmanıp sakallı dostunun yanma gelirken oflayıp pufladı. "Geceleyin burayı gerçekten de çok seviyorum," diye belirtti buçukluk. "Ama bir ay sonra pek fazla gece göremeyeceğiz!" diye devam etti neşeyle, Bruenor'un yüzüne bir gülümseme getirmeye çalışarak. Bu gözlemi yeterince doğruydu. Çok, çok kuzeyde bulunan Buzyeli Vadisi'nin yaz günleri gerçekten çok uzundu, ama güneş sadece birkaç saatliğine gökyüzünü süslerdi.</p>

      <p class="calibre2">"Burada pek fazla zamanım yok," diye hemfikir oldu Bruenor. "O zamanı da yalnız başıma geçirmek istiyorum." Konuşurken Regis'e doğru döndü ve buçukluk karanlığın içinde bile cücenin kaşları çatık yüzünü görebildi.</p>

      <p class="calibre2">Regis bu yüz ifadesinin asıl sebebini biliyordu. Bruenor ısırmaktan çok havlayan bir tipti.</p>

      <p class="calibre2">"Burada tek başına mutlu olmayacaksın ki," diye karşılık verdi buçukluk, "Drizzt ile Cattibrie'ı düşüneceksin ve tıpkı benim özlediğim gibi onları özleyeceksin, sabahleyin ise tam anlamıyla hırlayıp duran bir yetiye dönüşeceksin. Buna elbette ki izin veremem," dedi buçukluk, bir parmağını havada sallayarak. "İşin aslı, bir düzine cüce buraya gelip de seni neşelendirmem için bana yalvardı durdu."</p>

      <p class="calibre2">Braenor pufladı, ama mantıklı bir cevap veremedi. Regis'ten yüzünü çevirdi, bunun büyük bir sebebi ağzının kenarında kıvrılan gülümseme belirtisini buçukluğun görmesini istememesiydi. Drizzt ile Cattibrie'in yokluğunda geçen altı yıl zarfında Regis, Bruenor'ım en yakın dostu olup çıkmıştı. Fakat Stumpet Rakingclaw adındaki bir cüce rahibesi de, her an Bruenor'un yanındaydı, özellikle de bu aralar. Cüce kral ile dişi cüce arasında daha derin bir bağın oluştuğu hakkında bazı fısıltılar dolaşmaktaydı.</p>

      <p class="calibre2">Ama Bruenor'u en iyi tanıyan kişi Regis idi. Bruenor'un itiraf etmesi gerekirdi ki, gerçekten de yanında birisine ihtiyaç duyduğunda buraya gelip onu bulan kişi de Regis idi. Buzyeli Vadisi'ne geri döndüklerinden beri Drizzt ile Cattibrie neredeyse sürekli olarak yaşlı cücenin aklındaydı.</p>

      <p class="calibre2">Bruenor'u derin bir depresyona girmekten kurtaran iki şey vardı; birisi, cüce madenlerini yeniden açabilmek için yapılan aralıksız çalışmalar ve diğeri ise, her zaman yanında olan, her zaman gülümseyen ve Drizzt ile Cattibrie'ın onun yanına geri döneceği konusunda her zaman Bruenor'a teselli veren Regis idi.</p>

      <p class="calibre2">"Sence şimdi neredelerdir?" diye sordu Regis, uzun bir sessizliğin ardından.</p>

      <p class="calibre2">Bruenor gülümsedi ve omuz silkti. Buçukluğa doğru hiç dönmeden güney ve batıya baktı. "Orada bir yerde," verdiği tek yanıt oldu.</p>

      <p class="calibre2">"Orada bir yerde," diye tekrarladı Regis. "Drizzt ile Cattibrie. Sen de onları özlüyorsun, tıpkı benim gibi." Buçukluk cüceye yaklaştı ve Bruenor'un kaslı omzuna bir elini koydu. "Ayrıca kediyi de özlediğim biliyorum," dedi Regis, bir kez daha cüceyi karanlık düşüncelerinden çekip ayırarak.</p>

      <p class="calibre2">Bruenor ona baktı ve sırıtmadan edemedi. Guenhwyvafdan söz edilmesi Bruenor'a sadece panter ile aralarında geçen didişmeyi hatırlatmakla kalmıyor, aynı zamanda iki can dostu Drizzt ile Cattibrie'ın yalnız olmadığını ve kendi başlarının çaresine bakabileceklerini de hatırlatıyordu.</p>

      <p class="calibre2">Cüce ve buçukluk o gece, vadiye adını veren aralıksız rüzgârın sesini dinleyerek ve kendilerini yıldızlar arasında hissederek uzun bir süre boyunca orada sessizce durdular.</p>

      <p class="calibre2">Wyngate'te erzak toplama işi gayet iyi gitti ve tedarikleri tamamen sağlanıp onanmlan bitmiş olan Su Perisi denize açılıp kısa süre içinde Moonshaelert çok geride bıraktı.</p>

      <p class="calibre2">Fakat, Moonshaeler'in batı sahilinden ayrıldıklarının ertesi günü rüzgâr büyük ölçüde azaldı. Görünürde hiçbir kara parçası yoktu ve engin okyanusun ortasındaydılar.</p>

      <p class="calibre2">Gemide Robillard varken uskunanın gidişi tamamen durdurulamazdı. Ama yine de büyücünün güçleri sınırlıydı; yelkenleri çok uzun süre boyunca rüzgârla dolu tutamazdı. Bu sebeple, geminin yavaşça ilerlemesini sağlayan sürekli bir esintiyle yetinmek zorunda kaldılar.</p>

      <p class="calibre2">Günler böyle, olaysız ve sıcak bir şekilde geçip gitti. Su Perisi okyanus dalgalan üzerinde gıcırdayarak ve sağa sola sallanarak ilerliyordu.</p>

      <p class="calibre2">Deudermont, Wyngate'ten ayrıldıktan üç gün sonra erzak paylaşımı konusunda katı kurallar getirdi. Bunun sebebi, erzak stoklarını korumak olduğu kadar, git gide artan deniz tutması hastalığını yavaşlatmaktı. En azından mürettebat, korsanlar konusuna kafa yormuyordu. Bu kadar açıklara pek az gemi gelirdi, bu gemiler de kesinlikle yük veya tüccar gemisi olmazdı; yani burada bir korsanı mutlu edecek kadar çekici bir şey bulunmazdı.</p>

      <p class="calibre2">Tek düşmanları deniz tutması, güneş yanığı ve dümdüz sudan başka hiçbir şey görmeden geçirilen günlerin yeknesanlığıydı.</p>

      <p class="calibre2">Beşinci günlerinde biraz heyecan yaşadılar. Pruva kalasında duran Drizzt bir kuyruk yüzgeci gördü. Uskunaya paralel olarak giden iri bir köpekbalığınm yüzgeciydi bu. Drow, o sırada gözcü çanaklığında bulunan Waillan'a haykırdı.</p>

      <p class="calibre2">"Yedi metrelik!" diye aşağı seslendi genç adam, zira durduğu yüksek yerden, iri balığın gölgesini görebiliyordu.</p>

      <p class="calibre2">Bütün mürettebat heyecanla haykrnp zıpkınlarını alarak güverteye çıktı. Fakat, Waillan aşağıya doğru sayılarını haykırdığında ve bütün mürettebat bu köpekbalığınm yalnız olmadığını anladığında hayvanı mızrakla avlama hakkındaki bütün düşünceleri bir anda korkuya dönüştü.</p>

      <p class="calibre2">Sayıları değişiyordu —köpekbalığı kuyruklarını aniden hareketlenen suyun arasından tespit etmek zordu— ama Waillan'm tahminince, ki tahminin doğru olduğuna şüphe yoktu, sürünün sayısı birkaç yüze ulaşıyordu.</p>

      <p class="calibre2">Birkaç yüz! Ayrıca birçoğu Drizzt'in ilk tespit ettiği balık kadar iriydi. Heyecan sözleri kısa süre içinde yerlerini dualara bıraktı.</p>

      <p class="calibre2">Köpekbalığı sürüsü gündüz ve gece boyunca Su Perisi'nin yanında kaldı. Deudermont, köpekbalıklarının bu geminin ne olduğunu anlamadıklarını tahmin etti. Ve kimse yüksek sesle dile getirmese bile, hepsi onunla aynı şeyi düşünüyor, obur balıkların Su Perisi'ni hızla yüzen bir balina zannetmemesini umut ediyordu.</p>

      <p class="calibre2">Ertesi sabah köpekbalıkları, geldikleri kadar ani ve anlaşılmaz bir şekilde ortadan kaybolmuştu. Drizzt sabahın büyük bir bölümünü geminin küpeştelerinde dolaşarak, hatta birkaç kez ana direkteki gözcü çanaklığına çıkıp etrafa bakmarak geçirdi. Köpekbalıkları gitmişti, öylece gitmişlerdi.</p>

      <p class="calibre2">Sabahın ilerleyen saatlerinde, gökyüzü gezintilerinden birisini bitirip ana direkten aşağı inen Drizzfe, "Bize cevap vermiyorlar," diye belirtti Cattibrie. "Bunu asla yapmıyorlar. Kesinlikle bildikleri yollardan gidiyorlar, ama biz gidemiyoruz."</p>

      <p class="calibre2">Bu Drizzt'e yalın bir gerçek gibi geliyordu; etrafındaki dünyanın onun için, hatta hayatlarının büyük bir kısmını denizde geçiren Deudermont gibiler için dahi ne kadar da bilinmedik olduğunu hatırlatan basit bir gerçekti. Sudan oluşan bu dünya ve içinde yaşayan büyük yaratıklar, onun asla gerçekten anlayamadığı bir ritimle hareket ediyordu. Bunu anlayışı ve her ne yöne bakarsa baksın ufuk çizgisinde dümdüz deniz suyu görmesi gerçeği, Drizzt'e kendilerinin ne kadar küçük olduğunu ve doğanın ne kadar üstün olabileceğini hatırlattı.</p>

      <p class="calibre2">Bütün eğitimine, kaliteli silahlarına, savaşçı yüreğine rağmen, drow kolcu küçük bir varlıktan, mavi-yeşil bir halının üzerindeki minik bir noktadan ibaretti.</p>

      <p class="calibre2">Drizzt, bu düşünceyi aynı anda hem huzur bozucu hem de rahatlatıcı buldu. O küçük, önemsiz bir varlıktı. Su Perisi'ne kolayca yetişen o balıkların bir lokmada yutabileceği bir canlıydı. Ve yine de çok daha büyük bir şeyin parçasıydı, hayal gücünün dahi kavrayamayacağı kadar engin bir mozaikteki bir çini tanesiydi.</p>

      <p class="calibre2">Bir kolunu rahatça Cattibrie'ın omzuna doladı ve kendisini, kendi rengine uyan bu çini tanesiyle birleştirdi; genç kadın da ona yaslandı.</p>

      <p class="calibre2">Ertesi gün rüzgâr yeniden çıktı ve uşkuna, tezahüratlar eşliğinde tekrar hızla ilerlemeye başladı. Fakat Robillard’ın neşesi kısa süre içinde kayboluverdi. Büyücünün hava durumunu tahmin etmekte kullanabileceği bazı büyüleri mevcuttu ve Deudermonf a, bu rüzgârların çok şiddetli bir fırtınanın öncüleri olduğu haberini verdi.</p>

      <p class="calibre2">Ne yapabilirlerdi ki? Yakınlarda hiçbir liman, hiçbir kara parçası yoktu. Deudermont her şeyin elden geldiğince sıkı bir şekilde güverteye çivilenmesini emretti.</p>

      <p class="calibre2">Bunun ardından Cattibrie'ın hayatında yaşadığı en felaket gecelerden birisi geldi. Uskunanın üzerinde yolculuk eden herkesin şimdiye kadar görmüş olduğu en feci fırtınalardan birisiydi bu. Su Perisi fırtınanın ortasında yol alırken, Deudermont ile kırk kişilik mürettebatı güverte altındaki kamaralara sıkış tepiş doluştu. Uzun ince gemi çılgınlar gibi savruluyordu ve birkaç kez alabora olma tehlikesi atlattı.</p>

      <p class="calibre2">Robillard ile Harkle çılgınlar gibi çalışıyordu. Robillard firtınanın büyük bir kısmı boyunca güvertede kaldı. Bazen aşağıya inip kendisini korumak ve güverteyi büyülü, bedeninden ayrılmış gözlerle izlemek zorunda kalıyordu. Bu sırada, şiddetli rüzgârları engellemek için büyüler yapmaya çalışıyordu. Harkle, yanında Guenbvvyvar ve birkaç mürettebat üyesiyle birlikte en aşağı depoda emekliyor, sıçanları kovalıyor, erzak dolu sandıkları kenara itiyor ve gemi omurgasını inceliyordu. Harpel'in ortamı iyice aydınlatacak ve ahşaptaki çatlakları örtmek için kalasları genişletecek bir büyüsü vardı. Mürettebat üyeleri ise ellerindeki katranlı halatları su sızdıran kalasların arasına çekiçle sıkıştırıyordu.</p>

      <p class="calibre2">Cattibrie'ın midesi kıpırdayamayacak kadar bulanıyordu —diğer bir sürü kişinin de durumu aynıydı. Geminin sallanması öyle feci bir hal aldı ki, mürettebat üyelerinin duvarlara vurup sekmemek veya birbirilerine çarpmamak için kendilerini durdukları yere bağlamaları gerekti. En şiddetli sarsıntıyı yaşayan zavallı Dunkin oldu. Diğerlerinden daha şiddetli olan bir savruluş sırasında, kendisine sunulan ipi almak için ileri uzanan Dunkin, tepetaklak bir halde uçtu ve bir kalasa o kadar şiddetle çarptı ki, bir omzu çıktı ve bileği kırıldı.</p>

      <p class="calibre2">O gece Su Perisi'nde kimse uyuyamadı.</p>

      <p class="calibre2">Ertesi sabah gemi kötü bir şekilde iskele tarafına doğru yan yatmıştı, ama hâlâ yüzüyordu ve fırtına tek bir can kaybı dahi olmadan atlatılmıştı.</p>

      <p class="calibre2">Mürettebat —tabii çalışacak durumda olanlar— tek bir yelkeni kaldırmak için bütün sabah çalıştı.</p>

      <p class="calibre2">Öğle vaktine doğru, Cattibrie gözcü çanaklığından aşağı haykırdı ve kuzeybatıda havada bir sürü kuş olduğunu haber verdi. Deudernont rahatlayarak nefes verdi. Fırtınanın onlan rotalarından çıkarttığından ve Caerwich yolunda haritaya geçmiş en son adalar olan Marn Kayaları'na çıkmalarına yetecek kadar çabuk toparlanamayacaklarından korkmuştu.</p>

      <p class="calibre2">Anlaşıldığı üzere kararlaştırdıkları rotadan çok güneydediler ve canla başla çalışmaları gerekti, özellikle de zavallı Robillard ile Harkle’ın. İki büyücünün de gözlerinin altında, hem bedensel hem de büyüsel yorgunluklarını gösteren morumsu torbacıklar belirmişti.</p>

      <p class="calibre2">Her nasılsa, Su Perisi kayalara varabilecek kadar yön değiştirmeyi başardı. Buraya verilen isim gayet münasipti. Martı Kayaları, bazıları Su Perisi'nden küçük, birçoğu da ancak iki ya da üç adamın üzerinde durabileceği kadar büyük kayalardan oluşan bir kara parçasıydı. Bir iki tane büyük kaya parçası vardı, bunlardan birisi yaklaşık bir mil uzunluğunda, ama geniş olan kayalar martı pisliğiyle kaplı olduğundan dolayı griden çok beyazdı. Su Perisi kayalara yaklaşırken, binlerce ve binlerce martı, tam anlamıyla bir bulut oluşturarak geminin etrafında uçuştu ve buraya, yani özel bölgelerine giren bu izinsiz gemiye hiddetle cıyakladı.</p>

      <p class="calibre2">Deudermont suyun daha sakin olduğu, onarımların daha rahatça yapılabileceği ve mürettebattaki herkesin, başka hiçbir sebepten olmasa bile altüst olan midelerini yatıştırmak için sırayla karaya çıkabileceği küçük bir girinti buldu.</p>

      <p class="calibre2">O günün ilerleyen saatlerinde, Martı Kayalan'nın deniz seviyesinden yaklaşık yirmi metre yukarıda bulunan en yüksek noktasında Deudermont, yanında Drizzt ve Cattibrie ile birlikte durmaktaydı. Kaptan, her ne kadar dümdüz sudan başka bir şey görmeyi beklemese bile, dürbünüyle güneye bakıyordu.</p>

      <p class="calibre2">Moonshaelefin en batı bumu ile Martı Kayaları arasında bulunan beş yüz millik mesafeyi yaklaşık iki haftada aşmışlardı, ki bu da Deudermont un tahmin ettiği sürenin yaklaşık iki katıydı. Yine de kaptan, erzaklarının yeteceği ve Caerwich'e varacakları konusunda kendisinden emindi. Su Perisi Wyngate'ten ayrılalı beri o ada hakkında pek fazla şey konuşulmamıştı. En azından açıkça konuşulmamıştı, zira Drizzt mürettebattan birçoğunun endişeyle fisıldaştığı şeylere kulak misafiri olmuştu.</p>

      <p class="calibre2">Bunlar, hortlak hikâyeleri ve benzeri şeylerdi.</p>

      <p class="calibre2">"Beş yüz mil geride kaldı ve gidilecek beş yüz mil daha var," dedi Deudermont, dürbününü gözüne dayamış bir halde güneye ve batıya bakarak. "Güneyde, buraya pek de uzak olmayan bir ada var ve orada daha fazla tedarik sağlayabiliriz."</p>

      <p class="calibre2">"İhtiyacımız var mı?" diye sordu Drizzt.</p>

      <p class="calibre2">"Caerwich'e kadar ve oradan dönüşte iyi bir hızla yol alırsak yok," diye yanıtladı Deudermont.</p>

      <p class="calibre2">"Ne düşünüyorsun öyleyse?" diye sordu Cattibrie.</p>

      <p class="calibre2">"Gecikmelerden ve yolculuktan usanmaya başladım," diye yanıtladı Deudermont.</p>

      <p class="calibre2">"Yolun sonundaki şeyden korkuyorsun da ondan," diye mantık yürüttü Cattibrie dobra dobra. "Caerwich'te ne bulacağımızı, hatta bir Caerwich olup olmadığını kim bilebilir?"</p>

      <p class="calibre2">"Orada bir yerde," diye ısrar etti kaptan.</p>

      <p class="calibre2">"Dönüş yolumuzda, sözünü ettiğin şu diğer adada durma imkânımız var," diye önerdi Drizzt. "Kesinlikle Caerwich'e gitmeye yetecek kadar erzağımız mevcut."</p>

      <p class="calibre2">Deudermont başıyla onayladı. Öyleyse dosdoğru Caerwich'e yollanmaları ve yolculuklarının en son ayağını da tamamlamaları gerekiyordu.</p>

      <p class="calibre2">Kaptan yıldız ilmini biliyordu —onu Martı Kayalan'ndan Caerwich'e götürebilecek tek şey de yıldızlardı. Tarnheel'in kendisine verdiği haritanın doğru çıkmasını umut etti.</p>

      <p class="calibre2">Caerwich'in gerçekten var olmasını umut etti.</p>

      <p class="calibre2">Yine de, Deudermont'un kalbinin bir kısmı, onun var olmamasını diliyordu.</p>

      <p class="calibre2">&nbsp;</p>
    </div>

    <h2 id="sigil_toc_id_11">BÖLÜM 9</h2>

    <p class="calibre2"><span class="none6">CAERWICH</span></p>

    <div class="s">
      <p class="calibre2">"Şu Caerwich denilen ada ne kadar küçük?" diye Deudermont'a sordu Cattibrie. Denizde bir hafta daha geçmişti ve bu seferki olaysızdı.</p>

      <p class="calibre2">Her ne kadar uşkuna ağzına kadar mürettebatla dolu olsa ve bir kişinin diğerlerinden ayrılıp tek başına kalacağı pek az yer bulunsa bile, bu hafta boşlukla ve yalnızlıkla geçmişti. Engin okyanusta durum hep böyledir, asla fiziksel olarak yalnız kalmazsınız, ama bütün dünya çok uzaktaymış gibi görünür. Cattibrie ile Drizzt sadece öylece durarak, dalıp giderek, masmavi örtünün dalgaları üzerinde sürüklenerek, birlikte ama yalnız başlarına saatler geçirdiler.</p>

      <p class="calibre2">"Birkaç mil kare," diye dalgın dalgın yanıtladı kaptan, sanki bu cevap bir şartlı refleksmiş gibi.</p>

      <p class="calibre2">"Ve onu bulabileceğini mi düşünüyorsun?" Kadının ses tonundaki belirgin gerginlik, Drizzt'ten ve Deudermont'tan aylak bir bakış yemesine sebep oldu.</p>

      <p class="calibre2">"Martı Kayalan'ra bulduk," diye Cattibrie'a hatırlattı Drizzt. Her ne kadar kendi sesinde de o bariz rahatsızlık tınısı olsa bile, kadının somurtkan havasını dağıtmaya çalışıyordu. "Onlar da pek büyük değillerdi."</p>

      <p class="calibre2">"Pöh, onları herkes biliyor," diye karşılık verdi Cattibrie. "Batıya doğru dümdüz git, o kadar."</p>

      <p class="calibre2">"Nerede olduğumuzu ve nereye gitmemiz gerektiğim biliyoruz," diye ısrar etti Deudermont. "Ayrıca harita gibi bir gerçek de var; yani denizde körlemesine dolaşmıyoruz."</p>

      <p class="calibre2">Cattibrie kafasım çevirip omzunun üzerinden geriye, pupa güvertesini temizlemekle meşgul olan Dunkin'e, yani haritayı onlara sağlayan kişiye ters bir bakış attı. Sırf kadının nahoş yüz ifadesi dahi Deudermont'un iddiasına bir cevap vermeye yetiyor, kadının haritanın ne kadar güvenilir olabileceği hakkındaki fikrini kaptana açıkça söylüyordu.</p>

      <p class="calibre2">"Ayrıca büyücülerin uzakları görebilecekleri yeni gözleri var," dedi Deudermont. Cattibrie bunun doğru olduğunu fark etti, fakat o "gözlerin" ne kadar güvenilir olduğunu da merak ediyordu. Harkle ile Robillard, Martı Kayaları'ndan birkaç kuş almış ve büyüleri sayesinde onlarla iletişim kurabildiklerini iddia etmişlerdi. İki büyücü martıların onlara yardım edeceğini söylemişlerdi ve her gün kuşları serbest bırakıyor, buldukları şeyleri haber vermek için geri gelmelerini emrediyorlardı. Cattibrie büyücülere pek bel bağlamıyordu ve işin gerçeği, yanlarına aldıkları on kuştan sadece ikisi Su Perisi'ne geri dönmüştü. Cattibrie kuşların muhtemelen Martı Kayalarina geri uçtuğunu ve yol boyunca iki ahmak büyücüye katıla katıla güldüklerini tahmin ediyordu.</p>

      <p class="calibre2">"Mintarn'dan ayrılalı beri elimizde olan tek şey haritaydı," dedi Drizzt yavaşça, kadının korkusunu dindirmeye ve güneşten yanmış güzel yüzünde apaçık görülen hiddeti yatıştırmaya çalışarak. Cattibrie'ın neler hissettiğim anlayabiliyordu, çünkü kendisi de aynı olumsuz düşünceleri paylaşmaktaydı. Hepsi şartların farkındaydı ve şu ana kadar yolculuk o kadar da kötü geçmemişti, kesinlikle olabileceğinin en kötüsü olmamıştı.</p>

      <p class="calibre2">Birkaç haftadır yolculuktaydılar, bu zamanın büyük bir kısmını açık okyanusta geçirmişlerdi, yine de mürettebattan tek bir kişi bile kaybetmemişlerdi ve erzakları, az olmakla birlikte yeterliydi. 'Bunun için Guenhwyvar ile Harkle'a teşekkür etmek gerek,' diye düşündü Drizzt gülümseyerek, zira panter ile büyücü, Wyngate'ten ayrıldıktan kısa bir süre sonra gemiyi o baş belâsı sıçanlardan temizlemişti.</p>

      <p class="calibre2">Ama yine de, yolculuğun düzgün ve olması gerektiği gibi gittiğini mantıki olarak bilmesine rağmen, Drizzt içinden taşan hiddet dalgalarını engelleyemiyorda Bunun okyanusla, sıkıntı ve yalnızlıkla bir alâkası olduğunu fark etti. Drow gerçekten de denize açılmayı ve dalgalar arasında olmayı seviyordu, fakat açık okyanusta, bütün dünyada bulunabilecek en derin boşluğa bakarak geçirdiği uzun süre sinirlerini kemirip duruyordu.</p>

      <p class="calibre2">Cattibrie söylenerek uzaklaştı. Drizzt, Deudermont’a baktı ve deneyimli kaptanın gülümseyişi drowun endişelerini büyük ölçüde dindirdi.</p>

      <p class="calibre2">"Bunu daha önce görmüştüm," dedi Deudermont sessizce ona.</p>

      <p class="calibre2">"Caerwich'i ufukta gördüğümüz ya da doğuya geri dönmeye karar verdiğimiz anda rahatlayacaktır."</p>

      <p class="calibre2">"Bunu yaparmısın?" diye sordu Drizzt. "Surethırsızımn sözlerini boş verir misin?"</p>

      <p class="calibre2">Deudermont bu soru üzerine enine boyuna düşündü. "Bunun alınyazım olduğuna inandığım için buraya geldim," diye yanıtladı. "Şu anda beni takip eden tehlike her neyse, onunla dosdoğru ve gözlerim açıkken yüzleşmek istiyorum. Ama mürettebatımın güvenliğini gereğinden fazla riske atamam. Eğer erzaklarımız yola devam edemeyeceğimiz kadar azalırsa geri döneceğiz."</p>

      <p class="calibre2">"Peki ya surethırsızı ne olacak?" diye sordu Drizzt.</p>

      <p class="calibre2">"Düşmanlarım beni bir kere buldu," diye yanıtladı Deudermont kayıtsız bir tavırla. Gerçekten de kaptan, Drizzf e ve tüm mürettebata bir kaya gibi, boşluğun denizinde tutunabilecekleri sert bir dayanak gibi görünüyordu. "Beni yine bulacaklardır."</p>

      <p class="calibre2">"Biz de onları bekliyor olacağız," diye onu temin etti Drizzt.</p>

      <p class="calibre2">Ortaya çıktığı üzere bu bekleyiş —en azından Caerwich için bekleyiş pek uzun sürmedi. Bu konuşmanın üzerinden bir saatten az süre geçmişti ki, Harkle Harpel heyecanla ellerini çırparak, apar topar Deudermont’un özel kamarasından dışarı çıktı.</p>

      <p class="calibre2">Onun yanma ilk giden Deudermont oldu, ardından ise bir düzine heyecanlı mürettebat üyesi geldi. En ön kalastaki alışılmış yerinde duran Drizzt, açık köprünün küpeştesine geldi ve toplanan mürettebatı gözden geçirdi. Neler döndüğünü derhâl fark etti ve yukarıya bakıp, gözcü çanaklığından hevesle aşağı bakan Cattibrie'ı gördü.</p>

      <p class="calibre2">"Aman da ne kadar cici kusmuş benim Reggie'ciğim!" diye neşeyle konuştu Harkle.</p>

      <p class="calibre2">"Reggie mi?" diye sordu Deudermont ve yakında duran birkaç kişi.</p>

      <p class="calibre2">"Regweld'in adaşı, kendisi çok sıkı bir büyücüydü! Bir kurbağayla bir atı melezlemişti —bu da öyle kolay iş değildir hani! Ona Hendekatlayan diyordu. Yoksa Nehirzıplayan mıydı? Yada şey..."</p>

      <p class="calibre2">"Harkle," dedi Deudermont soğuk bir tavırla ve ses tonuyla büyücüyü saçma laf salatasından uyandırarak.</p>

      <p class="calibre2">"Ah, elbette," diye gevezelik etti Harkle. "Evet, evet, nerede kalmıştım? Ah, evet, size Regweld'den bahsediyordum. Ne iyi adamdı.</p>

      <p class="calibre2">Çok iyi adam. Hikâyeler onun Bekçi Vadisi'nde kahramanca savaştığını söylüyor. Bir seferinde..."</p>

      <p class="calibre2">"Harkle!" Deudermontün ses tonunda artık üstü kapalı bir baskı değil, açıktan açığa saldırganlık vardı.</p>

      <p class="calibre2">"Ne oldu yahu?" diye masumca sordu büyücü "Lanet olası martı," diye hırladı Deudermont. "Ne buldun?"</p>

      <p class="calibre2">"Ah, evet!" diye yanıtladı Harkle, ellerini çırparak. "Kuş, kuş. Adı Reggie. Evet, evet, cici kuş. İçlerinden en hızlı uçanı o."</p>

      <p class="calibre2">"Harkle!" diye kükredi yirmi kişi aynı anda.</p>

      <p class="calibre2">Telaşa kapılmış Harkle’ın arkasından, "Bir ada bulduk," diye bir cevap geldi. Güverteye çıkan Robillard oldukça canı sıkılmış görünüyordu. "Kuş bugün geri döndü ve bir adadan söz etti. İskele tarafında ileride ve çok uzakta değil."</p>

      <p class="calibre2">"Ne kadar büyük?" diye sordu Deudermont.</p>

      <p class="calibre2">Robillard omuz silkip güldü. "Bir martının gözlerinden bakıldığı zaman bütün adalar büyük görünür," diye yanıtladı. "Sadece bir kaya parçası veya koca bir kıta bile olabilir."</p>

      <p class="calibre2">"Hatta bir balina," diye öttü Harkle.</p>

      <p class="calibre2">Sorun değildi. Eğer kuş gerçekten de orada, yani haritanın Caerwich'i gösterdiği yerde bir ada bulduysa, o zaman orası Caerwich olmalıydı!</p>

      <p class="calibre2">"Sen ve Dunkin," dedi Deudermont, Robillard'a ve dümeni işaret etti. "Bizi oraya götürün."</p>

      <p class="calibre2">"Ve Reggie," diye ekledi Harkle neşeyle, ana yelken direğinin ucuna, Cattibrie'ın kafasının hemen üzerine konmuş olan martıyı işaret ederek.</p>

      <p class="calibre2">Kuşun durduğu yere, kadımn huysuz havasına ve yayını da yanında bulundurduğuna dikkât eden Drizzt muhtemel bir sorunun farkına vardı.</p>

      <p class="calibre2">Fakat berekettir ki kuş, Harkle’ın emri üzerine durduğu yerden uçtu ve ardında hiçbir armağan bırakmadı.</p>

      <p class="calibre2">Eğer o kuş olmasaydı, Su Perisi dosdoğru Caerwich'in yanından, adanın yarım mil ötesinden geçer ve onu asla göremezdi. Ada daire şeklindeydi, alçak bir koniyi andırıyordu ve çapı sadece birkaç yüz metre kadardı. Sürekli olarak, belli bir mesafe öteden deniz üzerindeki başka bir dalga gibi görünmesini sağlayan mavimsi bir sis bulutuyla kaplıydı.</p>

      <p class="calibre2">Uşkuna, yelkenlerini yarıya indirmiş bir şekilde sis bulutuna yaklaşırken, rüzgâr soğuklaştı ve güneş çok daha az ısıtır oldu. Deudermont adanın etrafında tam bir daire çizdi, ama özellikle göze batan bir yer veya kolay bir yanaşma vaat eden herhangi bir bölge tespit edemedi.</p>

      <p class="calibre2">İlk geldikleri noktaya geri dönen Deudermont, dümeni Dunkin'den aldı ve Su Perisi'ni dosdoğru Caerwich'e çevirip yavaşça sis bulutunun içine girdi.</p>

      <p class="calibre2">"Hayalet rüzgârı," diye endişeyle belirtti Dunkin, aniden çıkan ayazla ürpererek. "Burası perili bir yer, size söylüyorum." Küçük adam çılgınlar gibi kulağını çekiştiriyordu ve aniden Wyngate'te uskunadan inmiş olmayı diledi. Dunkin'in diğer kulağı da çekildi, ama kendi eli tarafından değil. Adam dönüp bakınca Drizzt Do'Urden ile göz göze geldi. Drizzt'in kasları çok daha sıkı eğitilmiş olsa da, ikisi yaklaşık aynı boydaydı ve aynı vücut yapısına sahiplerdi. Ama o anda Drizzt, zavallı Dunkin'e çok daha uzun boylu ve çok daha heybetli göründü.</p>

      <p class="calibre2">"Hayalet rüzgâ—" diye konuşmaya başladı Dunkin, ama Drizzt adamın dudaklarına bir parmağını koyup onu susturdu.</p>

      <p class="calibre2">Dunkin tüm ağırlığını küpeşteye verdi ve sessizleşti.</p>

      <p class="calibre2">Deudermont yelkenlerin daha da gevşetilmesini emretti ve uskunayı akıntıyla süzülmeye bıraktı. Etraflarındaki sis bulutu kesifleşti ve geminin salınışmdaki garip bir şey, altındaki suyun akışında bulunan garip bir şey kaptana tetikte olmasını söyledi. Cattibrie'a seslendi, ama kör edici sis bulutuyla etrafı kaptandan fazla kaplanmış olan genç kadından bir cevap çıkmadı.</p>

      <p class="calibre2">Deudermont, Drizzt'e başıyla işaret verdi. Drow, pruva kalasına koşturdu, üzerine çıkıp eğildi ve yollarına baktı. Bir saniye sonra, onlardan taş çatlasa elli metre ötede duran bir şey fark etti.</p>

      <p class="calibre2">Drizzt sadece bir an için merakla baktıktan sonra ne olduğunu anlayıverdi; bu, bir gemi direğinin üst kısmıydı.</p>

      <p class="calibre2">"Gemiyi durdurun!" diye bağırdı.</p>

      <p class="calibre2">Daha Deudermont bu uyarıyı yerine getirme talimatı vermeden önce Robillard büyü yapmaya başlamıştı bile. Sihirbaz, büyülü enerjisini dosdoğru Su Perisi'nin önüne gönderdi ve geminin süzülüp gidişini kesmek için çıkıntı yapan bir su tabakası oluşturdu. Su Perisi'nin yelkenleri indirildi, geminin çapası suya 'floş' diye girdi ve bu ses birçok saniye boyunca güvertede ürkütücü bir şekilde yankılandı.</p>

      <p class="calibre2">"Derinlik ne kadar?" diye sordu Deudermont, demir atan tayfalara.</p>

      <p class="calibre2">Çapa zincirinin üzerinde, demir attıklarında derinliği ölçmelerini sağlayacak şekilde belli aralıklarla çizilmiş işaretler bulunuyordu.</p>

      <p class="calibre2">Birkaç saniye sonra içlerinden birisi, "Otuz beş metre," diye seslendi.</p>

      <p class="calibre2">Drizzt dümenin başında kaptana katıldı. "Tahminimce bir resif," dedi drow, durma talebine açıklık getirerek. "Taş çatlasa iki gemilik mesafe ötemizde bir gemi enkazı var. Yelken direğinin ucu haricinde tamamen gömülmüş, ama hâlâ dik duruyor. Bir şey onu hızla batırmış."</p>

      <p class="calibre2">"Alt kısmı tamamen yarılıp sökülmüştür," diye mantık yürüttü Robillard.</p>

      <p class="calibre2">"Tahminimce sahilden birkaç yüz metre uzaktayız," dedi Deudermont, sisin içine dikkâtle bakarak. Kıç tarafına döndü. Su Perisi, pupa güvertesinin her bir yanında bir tane olmak üzere iki filika taşıyordu.</p>

      <p class="calibre2">"Bir daire daha çizebiliriz," diye belirtti Robillard, kaptanın düşündüğü şeyin nereye gittiğini görerek. "Belki de yanaşabileceğimiz iyi bir nokta buluruz."</p>

      <p class="calibre2">"Gemimi tehlikeye atmayacağım," diye yanıtladı Deudermont.</p>

      <p class="calibre2">"Filikayı kullanarak kıyıya yanaşacağız," diye karara vardı. Yakınlardaki mürettebat üyelerine baktı. "Bir tanesini suya indirin," diye talimat verdi.</p>

      <p class="calibre2">Yirmi dakika sonra, Deudermont, Drizzt, Cattibrie, iki büyücü, Wallian Micanty ve epey isteksiz ve oldukça korkmuş haldeki Dunkin kürek çekerek Su Perisi'nden yavaşça uzaklaştı. Filika öylesine dolmuştu ki, burun kısmı zar zor kara suların üzerinde durmayı başanyordu.</p>

      <p class="calibre2">Deudermont, Su Perisi'nde kalanlara kesin talimatlar vermişti. Mürettebat, sis bulutunun bin metre ötesinde demir atıp onların dönüşünü bekleyecekti. Eğer gece çökene kadar geri dönmezlerse Su Perisi adadan uzaklaşacak ve ertesi gün öğle vaktinde Caerwich'e son bir kez gelip bakacaktı.</p>

      <p class="calibre2">Bundan sonra, eğer filikayı tespit edemezlerse, Su Perisi yuvaya geri dönecekti.</p>

      <p class="calibre2">Yedili Su Perisi'nden uzaklaştı; Dunkin ile Waillan kürek çekiyordu, Cattibrie ise her an bir resif tespit etmeyi bekleyerek pruvadan ileri bakıyordu. Filikanın kıç kısmında Drizzt, gördüğü direği işaret etmeye hazır bir halde Deudermont'un yanma diz çökmüş duruyordu.</p>

      <p class="calibre2">Drizzt direği bulamıyordu.</p>

      <p class="calibre2">"Resif falan yok," dedi Cattibrie, ön taraftan. "Tahminimce güzel ve derin bir koy." Arkasını dönüp Drizzfe ve özellikle Deudermont'a baktı.</p>

      <p class="calibre2">"Gemiyi o kahrolası sahile kadar getirebilirdin," dedi.</p>

      <p class="calibre2">Deudermont, sisin içini dikkâtle tarayan ve direğin nereye kaybolduğunu merak edip duran drowa baktı. Ne görmüş olduğunu yeniden belirtmek üzereydi ki, tabanı keskin bir resifin kayalarına sürtünen filika aniden öne doğru yalpaladı.</p>

      <p class="calibre2">Yükselerek duruverdiler. Orada asılı kalabilirlerdi, ama Robillard'ın yaptığı bir büyü iki sihirbazı, Deudermont ve Cattibriei filikanın gıcırdayan ahşabından yukarı kaldırdı. Bu sırada Drizzt, Dunkin ve Waillan dikkâtle filikayı suya geri indirdiler.</p>

      <p class="calibre2">"Ta kıyıya kadar mı?" diye sordu Drizzt, Cattibrie'a.</p>

      <p class="calibre2">"Orada değildi!" diye ısrar etti genç kadın. Cattibrie beş yıldan uzun bir süredir gözcülük yapmaktaydı ve denildiğine göre Kılıç Sahili'ndeki en keskin gözlere sahipti. 'Peki öyleyse nasıl oldu da,' diye düşündü, 'belirgin bir resifi gözden kaçırdım, özellikle de tam o resifi görmek için etrafa bakınırken?'</p>

      <p class="calibre2">Birkaç saniye sonra filikanın en gerisinde duran Harkle ürkerek haykırdı ve diğerleri dönüp baktıklarında, geminin yelkeninin büyücünün oturduğu yerin hemen yanında durduğunu gördüler.</p>

      <p class="calibre2">Şimdi diğerleri, özellikle de Drizzt, Cattibrie ile aynı şüpheleri paylaşmaktaydı. Az önce o direğin üzerinden geçmişlerdi, peki öyleyse neden onu görmemişlerdi?</p>

      <p class="calibre2">Dunkin çılgınlar gibi kulağını çekiştirdi.</p>

      <p class="calibre2">"Sisin bir numarası," dedi Deudermont sakince. "Bizi o direğin etrafında dolaştırın." Bu emirle diğerlerini hazırlıksız yakalamıştı. Dunkin kafasını salladı, ama Waillan adamın omzuna vurdu.</p>

      <p class="calibre2">"Asıl küreğe," diye emretti Waillan. "Kaptanı duydun."</p>

      <p class="calibre2">Gemi enkazı hakkında daha fazla bilgi edinmek isteyen Cattibrie filikanın yan tarafından eğildi. Ama sis suyun üzerinden yansıyor ve genç kadını, gizlediği şeylerin ötesini göremediği gri bir örtüye bakmak zorunda bırakıyordu. En sonunda Deudermont burada bilgi toplama işini boş verdi ve Waillan ile Dunkin'e dosdoğru adaya yönelmelerini emretti.</p>

      <p class="calibre2">İlk başta Dunkin sudan çıkacağı için sevinerek, hevesle başını salladı.</p>

      <p class="calibre2">Sonra çıkacağı karayı düşününce, küreklere asılmak yerine kulağına asıldı.</p>

      <p class="calibre2">Yüzeydeki dalga güçlü değildi, ama suyun içindeki akınti güçlüydü ve filikanın kaydettiği ilerlemeye engel oluyordu. Ada kısa süre içinde görünür oldu, ama birçok dakika boyunca sanki orada, ulaşabileceklerinin biraz ötesinde duruyormuş gibi göründü.</p>

      <p class="calibre2">"Sıkı asılın!" diye kürekçilere emretti Deudermont, tam olarak bu dediğini yaptıklarını ve bu işi bitirmeye en az kendisi kadar hevesli olduklarını bildiği halde. En sonunda kaptan, dokunaklı bir şekilde Robillard'a baktı ve büyücü, pes etmiş bir tavırla iç geçirdikten sonra ellerini derin ceplerine sokup yararlı bir büyü için gereken malzemeleri aramaya başladı.</p>

      <p class="calibre2">Hâlâ en önde olan Cattibrie dikkâtle sisin ötesine bakıyor, üzerinde yaşayanlardan bir iz görebilmek için beyaz kumsalı inceliyordu. Bu hiç iyi değildi; kesif sise rağmen ada çok uzakta görünüyordu. Genç kadın bunun yerine kafasını eğip aşağıya, karanlık sulara baktı.</p>

      <p class="calibre2">Mumlar gördü.</p>

      <p class="calibre2">Cattibrie'ın yüzü şaşkınlıkla buruştu. Kafasını kaldırıp gözlerini ovuşturdu ve tekrar suya baktı.</p>

      <p class="calibre2">Mumlar. Bu konuda yanılmış olamazdı. Mumlar... suyun altında.</p>

      <p class="calibre2">Meraklanan kadın daha da eğildi ve daha dikkâtle baktı. Sonunda, kendisine en yakın ışığı elinde tutan bir suret gördü.</p>

      <p class="calibre2">Cattibrie, nefesini tutarak geri çekildi. "Ölüler," dedi, fakat ağzından bir fısıltıdan fazlasını çıkartmayı başaramamışü. Sadece kadının yaptığı kesin hareketler diğerlerinin ilgisini çekebildi. Sonra şişkin ve kararmış bir el filikanın kenarını kavradığı anda Cattibrie sıçrayarak ayağa kalktı.</p>

      <p class="calibre2">Sadece Cattibrie'a bakan Dunkin, kadın kılıcını çektiğinde çığlığı bastı. Drizzt de ayağa kalkti ve kürek çeken iki adamın arasından hızla geçti.</p>

      <p class="calibre2">Cattibrie, hayaletin kafasının üstünün sudan çıkışını gördü.</p>

      <p class="calibre2">Filikanın yanına dehşetengiz, iskeletimsi bir surat yükseldi.</p>

      <p class="calibre2">Sertçe aşağı inen KhazidTıea, kayığın kenarından başka hiçbir şeye çarpmayı başaramadı ve su seviyesine gelene kadar filikanın ahşabını yardı.</p>

      <p class="calibre2">"Ne halt ediyorsun?" diye haykırdı Dunkin. Cattibrie'ın yanına gelen Drizzt de aynı şeyi merak ediyordu. Ortalıkta herhangi bir hayaletten iz yoktu. Sadece Cattibrie'ın filikanın ahşabına derince gömülmüş olan kılıcı vardı.</p>

      <p class="calibre2">"Bizi yaklaştırın!" diye geriye doğru haykırdı Cattibrie. "Bizi yaklaştırın!"</p>

      <p class="calibre2">Drizzt önce kadına, sonra da etrafına baktı. Suyun içindeki garip ışıklan fark edince, "Mumlar mı?" diye sordu.</p>

      <p class="calibre2">Bu basit söz, Deudermont'un, Robillard’ın, Waillan'm ve Dunkin'in yüreklerine korku saldı. Zira hepsi denizciydi ve hepsi de dalgalar altında pusuya yatan, şişkin vücutlan ancak cadı ışığından mumlarla belli olan deniz hayaletlerinin hikâyelerini biliyordu.</p>

      <p class="calibre2">"Ne kadar hoş!" dedi hiçbir şeyden haberi olmayan Harkle, filikanın kenarından suya bakarak.</p>

      <p class="calibre2">"Bizi kumsala götürün!" diye haykırdı Deudermont. Fakat bu zahmete girmesine hiç gerek yoktu, zira Waillan ile Dunkin bütün güçleriyle küreklere asılmaktaydı.</p>

      <p class="calibre2">Robillard kendisini büyü yapmaya kaptırmıştı. Küçük filikanın hemen arkasında bir dalga oluşturdu ve filika havaya yükselip hızla kıyıya doğru ilerlemeye başladı. Ani dalganın sarsıntısı Cattibrie'ı filikanın güvertesine düşürdü ve neredeyse Drizzfin de suya düşmesine sebep olacaktı.</p>

      <p class="calibre2">Mumlara dalıp gitmiş olan Harkle o kadar şanslı değildi. Dalga yükselip deniz seviyesinden yukan çıktığında Harkle filikadan aşağı düştü.</p>

      <p class="calibre2">Filika dosdoğru ileri fırladı ve kayarak kumsala çıktı.</p>

      <p class="calibre2">Harkle kıyıdan on metre ötede, dalganın geride bıraktığı köpükler arasında ayağa kalktı.</p>

      <p class="calibre2">Bir düzine acayip, şişkin suret de onun etrafında belirdi.</p>

      <p class="calibre2">"Ah, merhaba..." diye konuştu dost canlısı Harpel ve sonra gözleri öyle bir genişledi ki, neredeyse yuvalarından fırlayacaklardı.</p>

      <p class="calibre2">"Amanın!" diye haykırdı Harkle, geri çekilen suların içinde kıyıya doğru koştururken.</p>

      <p class="calibre2">Cattibrie çoktan ayağa kalkıp yerini almış, Taulmaril'i kaldırmıştı ve kirişe bir ok yerleştirmekteydi. Hızla nişan alıp atış yaptı.</p>

      <p class="calibre2">Ok gümüş bir kuyrukla yanından geçtiğinde Harkle yeniden haykırdı.</p>

      <p class="calibre2">Sonra ok, bir cesede saplanıp onu suya düşürürken iç kaldıran bir saplanma sesiyle 'floş' sesi işitti ve kadının hedefinin kendisi olmadığını anladı.</p>

      <p class="calibre2">Hemen ardından başka bir ok daha geldi ve en yakındaki diğer zombiyi alaşağı etti. Daha sığ sulara gelen Harkle ayağına dolanan yosunları silkeledi ve hızla diğer canavarlarla arayı açtı. Sudan henüz çıkmış, ıslak kumda birkaç adım atmıştı ki, gürleyen alev sesleri işitti ve dönüp baktığında kendisini sudan ve zombilerden ayıran bir ateş perdesi gördü.</p>

      <p class="calibre2">Kumsalın geri kalan kısmım koşarak aşıp filikanın yanında duran altı yoldaşının yanma geldi ve Robillard'a şükranlarını sundu. Büyücüyü öyle bü" sarstı ki, adamın konsantrasyonu bozuldu.</p>

      <p class="calibre2">Ateş perdesi yok oluverdi. Az önce on zombinin durduğu yerde şimdi yirmi tanesi vardı ve yosunların arasından daha da fazlası çıkmaktaydı.</p>

      <p class="calibre2">"İyi halt ettin," dedi Robillard keyifsiz bir sesle.</p>

      <p class="calibre2">Cattibrie tekrar atış yaparak bir diğer zombiyi alaşağı etti.</p>

      <p class="calibre2">Robillard bir elinin parmaklarını gerdi ve her birinden yeşil enerji huzmeleri fişkmp kumsal boyunca hızla uçtu. Üç tanesi bir zombiye art arda vurup canavarı suya düşürdü. İki tanesi ise hızla onun yanından geçerek bir sonraki canavarı yaktı ve aynı şekilde onu da alaşağı etti.</p>

      <p class="calibre2">"Hiç de yaratıcı değil," diye belirtti Harkle.</p>

      <p class="calibre2">Robillard kaşlarını çatarak ona baktı. "Daha iyisini yapabilir misin?"</p>

      <p class="calibre2">Harkle dargın bir şekilde parmaklarını şıklattı ve meydan okudu.</p>

      <p class="calibre2">Drizzt ile diğerleri geride durdular. Silahlan hazırdı, ama sihirbaz büyülerinin bulunduğu yerde düşmana saldırmamaları gerektiğini biliyorlardı. Hatta Cattibrie bile, birkaç atış daha yaptıktan sonra yayını indirdi ve sahneyi müsabakaya tutuşmuş büyücülere bıraktı.</p>

      <p class="calibre2">"Bunu bana Calimshanlı bir yılan oynatıcısı öğretmişti," diye ilan etti Harkle. Havaya bir tutam ip attı ve çatlayan, yüksek oktavlı bir sesle büyünün sözlerini söyledi. Onun çağrısıyla bir yosun tabakası canlanıp yılan gibi doğruldu ve derhâl kendisini en yakındaki zombinin etrafına sararak yaratığı suların altına gömdü, Harkle kocaman gülümsedi.</p>

      <p class="calibre2">Robillard alayla homurdandı. "Sadece bir tane mi?" diye sordu ve başka bir büyü yapmaya başladı. Dönüp savruldu ve havaya ince metal parçalan savurdu. Sonra durdu, güçlü bir şekilde döndü ve bir elini sahile doğru uzattı. Alevler içindeki parlak metal parçalan uçuştu, kendi başlarına devinim kazandı ve zombilerin üzerine bir yaylım ateşi halinde yağdı.</p>

      <p class="calibre2">Canavarlardan birkaçı vuruldu. Yanan metal parçalan zombilere yapıştı, yosunlan ve giysi paçavralannı kavurdu, çürümüş deriyi ve kemiği deşti.</p>

      <p class="calibre2">Bir saniye sonra birkaç iğrenç zombi daha yığılıp kaldı.</p>

      <p class="calibre2">"Ah, basit bir zuhur büyüsü," diye azarladı Harkle ve küçük metal bir değnek çıkartıp kıyıya doğru işaret ederek Robillard’ın büyüsüne karşılık verdi.</p>

      <p class="calibre2">Birkaç saniye sonra ileri doğru bir yıldınm mızrağı fırladı. Harkle suya nişan almıştı ve böylece yıldınm suya girerek geniş, dairesel bir şekilde alana yayılarak birçok canavarı çarptı.</p>

      <p class="calibre2">Bu manzara ne kadar da garip, hatta komikti! Zombilerin saçları dimdik olmuştu ve kaskatı hareket eden yaratıklar garip bir şekilde sallanmaya, tam daireler çizmeye, bir o yana bir bu yana savrulmaya başladılar.</p>

      <p class="calibre2">Daha sonra da dönerek suların içine gömüldüler.</p>

      <p class="calibre2">Büyü sona erdiğinde, zombi safları yan yarıya temizlenmişti, fakat daha fazlası inatla sudan kumsala doğru çıkmaktaydı.</p>

      <p class="calibre2">Harkle gülümsedi ve tekrar parmaklarını şıklattı. "Bu da basit bir zuhur büyüsüydü," diye belirtti.</p>

      <p class="calibre2">"Hakikaten de öyle," diye homurdandı Robillard.</p>

      <p class="calibre2">Cattibrie şu noktada yayının kirişini gevşetmişti ve iki yol arkadaşına bakarken gerçekten eğlenmiş bir halde gülümsemekteydi. Birkaç saniye önce öylesine korkuya kapılmış olan Dunkin bile, savaşan büyücülerin marifetlerine kahkahayı basmaya hazır gibi görünüyordu. İkiliye bakan Deudermont memnun oldu, çünkü böylesine dehşetengiz düşmanların görüntüsünün, grubun cesaretini kıracağından korkmuştu.</p>

      <p class="calibre2">Sıra Robillard'daydı ve büyücü sudan yeni çıkıp kumsalda ilerlemekte olan bir zombiye odaklandı. Bu sefer büyü malzemesi kullanmadı, sadece hafifçe mırıldandı ve ellerini belli hareketler yaparak salladı.</p>

      <p class="calibre2">İleri uzattığı parmağından dışan bir alev huzmesi fişkırdı, bahtsız canavara doğru uçtu ve onu alevlerle kapladı. Yaratığı birkaç saniye içinde tamamen yakıp kül eden bu büyü oldukça etkileyici bir numaraydı. Derin bir konsantrasyon içinde olan Robillard, bundan sonra ateş huzmesinin yönünü değiştirdi ve ikinci canavan da yakıp kül etti.</p>

      <p class="calibre2">"Kavurucu," dedi, büyü sona erdiğinde. "Agannazafm çalışmalarından bir yadigar."</p>

      <p class="calibre2">Harkle burun büktü. "Agannazar düşük seviyeli bir hokkabazdı!" diye ilan etti ve Robillard kaşlannı çattı.</p>

      <p class="calibre2">Harkle, elini ceplerinden birine attı ve birkaç büyü malzemesi çıkarttı. "Dart," diye açıkladı, elindeki bir nesneyi havaya kaldırarak. "Ravent tozu ve engerek midesi."</p>

      <p class="calibre2">"Melf!" diye neşeyle haykırdı Robillard.</p>

      <p class="calibre2">"Melf ya!" diye tekrarladı Harpel. "İşte ona büyücü derim ben!"</p>

      <p class="calibre2">"Melfi tanıyorum," dedi Robillard.</p>

      <p class="calibre2">Harkle kekeledi ve büyüsünü bozdu. "Kaç yaşındasın?" diye sordu.</p>

      <p class="calibre2">"Melfin çalışmalannı biliyorum," diye sözüne açıklık getirdi Robillard.</p>

      <p class="calibre2">"Ah," dedi Harkle ve büyüsüne geri döndü.</p>

      <p class="calibre2">Robillard, sözünü kanıtlamak için elini cebine attı ve bir avuç dolusu çam reçinesi kokan bilye çıkarttı. Harkle bu esansın kokusunu aldı, ama o sırada kendi büyüsünün son rünlerine gelmiş olduğu için, buna pek aldırış etmedi.</p>

      <p class="calibre2">Dart Harkle’ın elinden hızla fırladı ve en yakındaki zombinin göbeğine saplandı. Derhâl asit püskürtmeye başladı ve yaratığın göbeğinde giderek genişleyen bir delik açtı. Zombi beyhude yere yarasını tuttu, hatta sanki kendi içinden öbür tarafa bakacakmış gibi eğildi.</p>

      <p class="calibre2">Derken yere yığıldı.</p>

      <p class="calibre2">"Melf!" diye ilan etti Harkle, ama Robillard'a dönüp baktığında ve büyücünün elinden küçük meteor parçaları fışkırdığını, ileri doğru saçılıp zombi safları arasında minik alev toplan patlattığını gördüğünde sustu.</p>

      <p class="calibre2">"Daha iyi Melf," diye kabul etti Harkle.</p>

      <p class="calibre2">"Bu ahmaklığın bu kadarı yeter," diye araya girdi Kaptan Deudermont "Basitçe kumsaldan kaçabiliriz. Bizi takip edeceklerini sanmıyorum." İki büyücünün de kendisine pek aldırış etmediğini anlayan Deudermont’un sesi yavaşça kısıldı.</p>

      <p class="calibre2">Kızgın Robillard’ın verdiği tek cevap, "Gemide değiliz," oldu. Sonra Harkle'a dönüp şöyle dedi, "Mağlubiyeti kabul ediyor musun?"</p>

      <p class="calibre2">"Daha esas gösteriye başlamadım bile!" diye ilan etti inatçı Harpel.</p>

      <p class="calibre2">İkisi de kendilerini büyü yapmaya kaptırdılar ve hatırı sayılır repertuarlarındaki en güçlü büyüleri seçmeye başladılar. Robillard küçük bir kürekle kova çıkarttı, bu sırada Harkle yılan derisinden bir eldiven ve uzun, boyalı bir tırnak çıkarttı.</p>

      <p class="calibre2">İlk olarak Robillard davrandı ve büyüsü en yakındaki zombilerin ayaklarının altında aniden şiddetli bir şekilde çukur oluşturdu. Kumlar çılgınlar gibi uçuştu. Canavarlar bu çukurun içine düşüp görünürden kayboldu. Robillard açısını değiştirip tek bir kelime söyledi ve pek yakında başka bir çukur açıldı.</p>

      <p class="calibre2">"Çukur kazma," diye Harkle'a mırıldandı, büyüsünün arasından.</p>

      <p class="calibre2">"Bigbi," diye karşılık verdi Harkle. "Bigbi'yi bilir misin?"</p>

      <p class="calibre2">Yaptığı etkileyici gösteriye rağmen Robillard’ın beti benzi atmıştı.</p>

      <p class="calibre2">Elbette ki Bigbi'yi biliyordu! Tüm zamanlarda ve tüm diyarlarda gelmiş geçmiş en güçlü ve en etkileyici büyücülerden birisiydi.</p>

      <p class="calibre2">Harkle’ın büyüsü vücutsuz, devasa bir el oluşturarak başladı. Bu el saydamdı ve Robillard’ın ilk çukurunun etrafında dolanıp duruyordu.</p>

      <p class="calibre2">Robillard ilgiyle ele baktı. Elin üç parmağı ileri doğru uzanmış, deliği işaret ediyordu. Ama orta parmağı, başparmağın altına kısmış bir şekilde geri çekilmişti.</p>

      <p class="calibre2">"Bigbi'nin büyüsünü biraz geliştirdim de," diye böbürlendi Harkle.</p>

      <p class="calibre2">Bir zombi, devasa el ile deliğin arasına girdi.</p>

      <p class="calibre2">"Doink!" diye emir verdi Harkle. Elin orta parmağı, baş parmağın altından hızla kurtularak yaratığın kafasının yanma vurdu ve zombiyi yanlamasına çukura düşürdü.</p>

      <p class="calibre2">Harkle, Robillard'a doğru dönüp kendini beğenmiş bir tavırla gülümsedi. "Bigbi'nin Fiske Vuran Parmakları," diye açıkladı. Tekrar düşüncelerini el üzerine yoğunlaştırdı, iradesiyle onu hareket ettirerek kumsal boyunca dolaştırdı ve menziline giren her zombiyi "doinkleyip" devirdi.</p>

      <p class="calibre2">Robillard kükreyip itiraz mı etsin, yoksa katıla katıla gülsün mü kestiremedi. Harpel'in iyi, epey iyi olduğunu kabul etmek zorundaydı.</p>

      <p class="calibre2">Ama Robillard bu müsabakayı kaybetmeyecekti. Bir elmas çıkarttı; bu elmas ona binden fazla altın sikkeye mal olmuştu. "Otiluke," dedi meydan okurcasına. Çalışmaları büyücü öğretilerinin mihenk taşlarından birisini oluşturan başka bir efsanevi ve kudretli büyücünün adıydı bu. Şimdi beti benzi atma sırası Harkle'a gelmişti, zira efsanevi Otiluke hakkında pek az bilgiye sahipti.</p>

      <p class="calibre2">Robillard önce elmasa, sonra da hızla azalan canavar saflarına baktı ve buna gerçekten de değip değmeyeceğini merak etti. Aklına gelen bir fikirle parmaklarını şıklattı, elması cebine geri koydu ve onun yerine ince bir kristal parçası çıkarttı.</p>

      <p class="calibre2">"Otiluke," dedi yine, aynı büyünün başka bir türünü seçerek. Büyüyü derhâl yaptı ve bütün kumsalda kıyıya vuran sular aniden donarak daha sudan çıkmamış olan bütün zombileri kalın buzun içine hapsetti.</p>

      <p class="calibre2">"Ah, iyi işti," diye itiraf etti Harkle. Bu sırada Robillard ellerini muzaffer bir tavırla birbirine çırparak kendisini, hem zombilerden hem de Harkle'dan kurtardığını belirtti. Yapılan büyüler kumsaldaki düşmanları temizlemişti ve müsabaka görünüşe bakılırsa sona ermişti.</p>

      <p class="calibre2">Ama Harkle, Robillard’ın son sözü söylemesine izin veremezdi, hele bu şekilde asla. Buzun içinde debelenen zombilere göz attıktan sonra Robillard'a dik dik baktı. Göstere göstere elini en derin cebine soktu ve seramik bir şişe çıkarttı. "Süper kahramanlık," diye açıkladı. "Belki de Tenser adını duymuşsundur?"</p>

      <p class="calibre2">Robillard büzdüğü dudaklarına bir parmağım koydu. "Ah, evet," dedi bir saniye sonra. "Elbette, çılgın Tenser." Bu ismin doğuracağı sonuçlan düşünen Robillard'ın gözleri fal taşı gibi açıldı. Söylendiğine göre Tenser'ın en bilindik büyüsü, büyücünün tekini kısa süreliğine bir savaşçıya dönüştürmüştü —bir başıbozuk savaşçısına!</p>

      <p class="calibre2">"Tenser olmaz!" diye bağırdı Robillard, durduğu yerde Harkle'ın üzerine çullanıp iksir şişesinin tıpasını açamadan önce adamı yere devirerek.</p>

      <p class="calibre2">"Yardım edin!" diye yalvardı Robillard ve diğerleri derhâl onların yanına geldi. Savaş ve müsabaka sona ermişti.</p>

      <p class="calibre2">Ayağa kalktılar ve Deudermont kumsalı terk etme zamanının geldiğini duyurdu.</p>

      <p class="calibre2">Drizzt derhâl Cattibrie'a işaret etti ve ikisi öne geçtiler. Yola koyulmaya hazırlardı. Kadın onu derhâl takip etmedi. Büyücüler arasında süren —ve şimdi dostane olan— atışmalara takılmıştı. Daha çok, şimdiye kadar hiç görünmediği kadar canlı ve mutlu görünen Robillard'ı inceliyordu.</p>

      <p class="calibre2">Harkle Harpel'in gerçekten de adamın üzerinde olumlu bir etkisi olduğunu düşündü.</p>

      <p class="calibre2">"Ah, o kazma büyüsü benim Bigbi uyarlamamla gayet iyi uyuştu," dediğini duydu Harkle’ın. "Bana onu yapmayı öğretmelisin. Kuzenim Bidderdoo bir kurtadamdır ve kemik olsun, değnek olsun, bulduğu her şeyi ön bahçeye gömmek gibi bir alışkanlığı var. Kazma büyüsü bazı şeyleri bulmama yardımcı..."</p>

      <p class="calibre2">Cattibrie kafasını salladı ve Drizzt'e yetişmek için aceleyle seğirtti.</p>

      <p class="calibre2">Fakat aniden kayarak durdu ve filikaya geri baktı. Daha doğrusu, sahile çıkmış filikanın içinde oturan ve kafasını ileri geri sallayan Dunkin Uzundirek'e baktı. Cattibrie diğerlerine işaret etti ve hepsi adamın yanına geri gitti.</p>

      <p class="calibre2">"Gemiye geri dönmek istiyorum," dedi Dunkin sertçe. "Büyücülerden birisi beni oraya götürebilir." Adam bir yandan konuşurken, diğer yandan filikanın kenannı öyle sıkıca kavramıştı ki, iki eli de kansızlıktan bembeyaz kesilmişti.</p>

      <p class="calibre2">"Haydi gel," dedi Drizzt ona.</p>

      <p class="calibre2">Dunkin kıpırdamadı.</p>

      <p class="calibre2">"Sadece birkaç kişinin gördüğü bir şeyi görme şansına sahipsin," dedi kolcu. Drizzt bir yandan konuşurken, diğer yandan panter heykelciğini çıkarttı ve kumların üzerine attı.</p>

      <p class="calibre2">"Caerwich hakkında Su Perisi üzerinde bulunan herkesten fazla şey biliyorsun," diye ekledi Deudermont. "Bilgine ihtiyacımız olacak."</p>

      <p class="calibre2">"Az şey biliyorum," diye karşılık verdi Dunkin.</p>

      <p class="calibre2">"Ama yine de diğerlerinden daha fazla," diye ısrar etti Deudermont.</p>

      <p class="calibre2">"Yardımın için sana verilecek bir ödül olacak," diye devam etti Drizzt ve Dunkin'in gözleri bir anlığına panldadı —tabii drow, "ödül" sözüyle ne kastettiğini açıklayana kadar.</p>

      <p class="calibre2">"Burada ne gibi bir maceraya karışacağımızı kim bilebilir?" dedi Drizzt heyecanla. "Çözeceğimiz sırları kim bilebilir?"</p>

      <p class="calibre2">"Macera mı?" diye kulaklarına inanamaz bir halde sordu Dunkin.</p>

      <p class="calibre2">Kumsaldaki katliam sahnesine ve hâlâ suyun içinde donmuş halde duran zombilere baktı. "Ödül mü?" diye ekledi kıkırdayarak. "Daha çok bir ceza, hem de size zarar verecek hiçbir şey yapmadığım halde!"</p>

      <p class="calibre2">"Bir gizemi çözmek için buradayız," dedi Drizzt, sanki bu gerçeğin adamın ilgisini çekmesi gerekiyormuş gibi. "Öğrenmek ve gelişmek için.</p>

      <p class="calibre2">Etrafımızdaki dünyanın sırlarını keşfetmek için."</p>

      <p class="calibre2">"Bilmek isteyen kim?" diye çıkıştı Dunkin, drowun havasını söndürüp edebi konuşmasını bozarak. Dramın sözlerinden ilham alan Waillan Micanty, sızlanan küçük adamı yeterince dinlenmiş olduğuna karar verdi.</p>

      <p class="calibre2">Genç denizci kumun üzerindeki filikanın yanma gitti, Dunkin'in ellerini kayığın üzerinden koparırcasına ayırdı ve adamı kaldırıp kuma indirdi.</p>

      <p class="calibre2">"Bunu çok daha ustaca yapabilirdim," diye soğuk bir tavırla belirtti Robillard.</p>

      <p class="calibre2">"Tenser büyüsü de öyle," dedi Harkle.</p>

      <p class="calibre2">"Tenser olmaz," diye ısrar etti Robillard.</p>

      <p class="calibre2">"Tenser olmaz mı?"</p>

      <p class="calibre2">"Tenser olmaz," diye tekrarladı Robillard, son noktayı koyan bir tonlamayla. Harkle biraz mızmızlandı, ama cevap vermedi.</p>

      <p class="calibre2">"Büyünüzü saklayın," dedi Waillan onlara. "Daha sonra ihtiyacımız olabilir."</p>

      <p class="calibre2">Bu sefer mızmızlanma sırası Dunkin'deydi.</p>

      <p class="calibre2">"Bu iş bittiğinde, Mintarn Limanı'na demir atan her denizcinin gözlerinin fal taşı gibi açılmasını sağlayacak bir hikâyen olacak," dedi Drizzt, küçük adama.</p>

      <p class="calibre2">Bu sözler Dunkin'i biraz yatıştırmış gibi göründü, tabii Cattibrie, "Eğer sağ kalırsan," diye ekleyene kadar.</p>

      <p class="calibre2">Drizzt ile Deudermont genç kadına ters bakışlar attılar, ama kadın sadece masumca sırıttı ve yürüyüp uzaklaştı.</p>

      <p class="calibre2">"Tiran hazretlerine bunu söyleyeceğim," diye tehdit etti Dunkin, ama artık onu kimse dinlemiyordu.</p>

      <p class="calibre2">Drizzt, Guenhwyvar'ı çağırdı ve panter kumsala geldiğinde yedi maceracı, Deudermontün etrafında toplandı. Kaptan, adanın kabaca hatlarını kumun üzerine çizdi. Üzerinde bulunduklan kumsalı işaret etmesi için bir X çizdi, sonra Su Perisinin bulunduğu yeri belirtmek için adanın dışına da bir tane koydu.</p>

      <p class="calibre2">"Fikri olan var mı?" diye sordu, özellikle Dunkirie bakarak.</p>

      <p class="calibre2">"İnsanlann İnleyen Mağaranın Cadısı' hakkında konuştuğunu duymuştum," diye çekingenlikle konuştu küçük adam.</p>

      <p class="calibre2">"Kıyı boyunca mağaralar olabilir," diye akıl yürüttü Cattibrie. "Ya da burada." Parmağını Deudermontün kabaca çizdiği haritanın üzerine koydu ve Caerwich'in büyük bir kısmını kaplayan, alçak, koni şeklindeki dağı işaret etti.</p>

      <p class="calibre2">"Denize çıkmadan önce iç kesimleri araştırmalıyız," diye mantık yürüttü Deudermont ve Caerwich'in kıyı kesimindeki tehlikeleri hatırlamaları için içlerinden hiçbirinin kaptanın bakışlannı takip edip donmuş zombilere tekrar göz atması gerekmedi. Böylece, şaşırtıcı derecede gür çalılar ve iri eğreltiotları arasında ilerleyerek iç kesimlere doğru yola koyuldular.</p>

      <p class="calibre2">Neredeyse kumsalın açıklığını terk eder etmez, etraflarından sesler gelmeye başladı —egzotik kuşların ötüşleriyle ıslıkları ve içlerinden hiçbirinin daha önce duymadığı, gırtlaktan gelen, ulumaya benzer sesler. Drizzt ile Guenhwyvar hiç ses çıkartmadan ilerleyip çalılıklar arasında kayboldular ve kanatları korumak için en öne geçtiler.</p>

      <p class="calibre2">Dunkin, etrafındaki grubun bir anda küçülmesinden hiç hoşlanmayarak inledi. Cattibrie ona güldü ve adamdan ters bir bakış yedi. Drow ile kedisi yanlarındayken ne kadar güvende olduklarını Dunkin bir bilseydi.</p>

      <p class="calibre2">Bir saatten uzun bir süre boyunca arayıp taradıktan sonra, kumsaldan alçak, koni şeklindeki dağa giden yolun yarı mesafesindeki küçük bir açık alanda mola verdiler. Drizzt, kısa mola süresinde kedinin, grupça günün geri kalan kısmı boyunca arayıp tarayacaklarından çok daha fazla mesafe kat edeceğini düşünerek Guenhwyvar'ı yalnız başına keşfe yolladı.</p>

      <p class="calibre2">"Koninin arka tarafından aşağı inecek, sonra etrafından dolaşıp güneye doğru giderek filikaya varacağız," diye açıkladı Deudermont. "Sonra tekrar koninin üzerinden aşıp kuzeye doğru tur atacağız."</p>

      <p class="calibre2">"Mağaranın hemen yanından geçmiş ve onu görmemiş olabiliriz," diye homurdandı Robillard. Bunun gayet doğru bir tahmin olduğunu herkes biliyordu, zira çalılar gürdü, etraf karanlıktı ve sis biraz olsun hafiflememişti.</p>

      <p class="calibre2">"İki büyücümüz gayet işe yarayabilirdi," dedi Deudermont iğneleyici bir tonlamayla, "tabii kendilerini kanıtlamak için büyülerini harcamış olmasalardı."</p>

      <p class="calibre2">"Yok edilmesi gereken düşmanlar vardı," diye itiraz etti Harkle.</p>

      <p class="calibre2">"Onları yayımla avlayabilirdim," dedi Cattibrie.</p>

      <p class="calibre2">"Ve oklarını boşa harcardın!" diye karşılık verdi sihirbaz, kadını mantık tuzağına düşürdüğünü sanarak.</p>

      <p class="calibre2">Cattibrie'ın sadağının güçlü bir tılsıma sahip olduğunu diğerleri elbette ki biliyordu. "Benim oklarım tükenmez," diye belirtti kadın ve Harkle susup oturdu.</p>

      <p class="calibre2">Drizzt tam o sırada ayağa sıçrayıp ormanın içine dikkâtle bakarak bu muhabbetti böldü. Eli, oniks heykelciğin bulunduğu keseye gitti.</p>

      <p class="calibre2">Cattibrie da ayağa sıçrayıp Taulmaril'i kaldırdı ve diğerleri onları izledi.</p>

      <p class="calibre2">"Guenhwyvar mı?" diye sordu kadın.</p>

      <p class="calibre2">Drizzt başıyla onayladı. Pantere bir şey olmuştu, ama Drizzt bunun ne olduğundan emin değildi. Ani bir içgüdüyle heykelciği çıkartıp yere koydu ve bir kez daha panteri çağırdı. Bir saniye sonra gri duman bulutu belirip şekil aldı ve Guenhwyvar drowun etrafında gergin bir şekilde dolaşmaya başladı.</p>

      <p class="calibre2">"Bu şeylerden İM tane mi var?" diye sordu Dunkin.</p>

      <p class="calibre2">"Aynı kedi," diye açıkladı Cattibrie. "Bir şey Guen'i yuvasına geri yollamış."</p>

      <p class="calibre2">Drizzt başını salladı ve Deudermont'a baktı. "Guemvhyvafın tekrar bulabileceği bir şey," diye mantık yürüttü.</p>

      <p class="calibre2">Karmakarışık orman içinde tekrar yola koyuldular ve başı çeken Guenhwyvar'ı izlediler. Çok geçmeden koni şeklindeki dağın kuzey yamacına geldiklerinde ve gür bir yosun tabakasının arkasında karanlık bir giriş buldular. Drizzt, Guenhwyvar'a işaret verdi, ama kedi içeri girmedi.</p>

      <p class="calibre2">Drizzt merakla ona baktı.</p>

      <p class="calibre2">"Ben filikaya geri dönüyorum," diye belirtti Dunkin. Uzaklaşmak için bir adım attı, ama adamın ahmaklığından usanan Robillard bir büyü değneği çıkarttı ve Dunkin'in tam gözlerinin ortasına nişan aldı. Büyücü tek bir kelime dahi etmedi, etmesi de gerekmiyordu.</p>

      <p class="calibre2">Dunkin mağaraya doğru geri döndü.</p>

      <p class="calibre2">Drizzt panterin yanında yere sindi. Guenhwyvar mağaraya girmiyordu ve bunun sebebi hakkında drowun hiçbir fikri yoktu.</p>

      <p class="calibre2">Guenhwyvar'ın korkmadığını biliyordu. Bu alanda panterin içeri girmesini engelleyen bir tılsım olabilir miydi?</p>

      <p class="calibre2">Bu açıklamayla tatmin olan Drizzt, her zaman olduğu gibi mavi bir ışıkla parlayan palası Parıltı'yı çıkarttı ve dostlarına beklemelerini işaret etti. Yosun tabakasını geçti, gözlerinin daha derin karanlığa uyum sağlaması için bir süre bekledi ve içeri girdi.</p>

      <p class="calibre2">Parıltı'nın ışığı söndü. Drizzt yana doğru hamle yapıp bir kayanın arkasına saklandı. Beklediği kadar hızlı hareket etmediğini fark etti, çünkü tılsımlı ayak bileklikleri ona fayda sağlamıyordu.</p>

      <p class="calibre2">"Büyü yok," diye mantık yürüttü ve Guenhwyvar'ın neden içeri girmediğini net bir şekilde anladı. Drow gerisin geri çıktı, ama sabırsız dostlannın çoktan onun peşinden içeri girmekte olduğunu gördü. Hem Harkle’ın, hem de Robillard’ın yüzünde garip ifadeler vardı. Cattibrie karanlığın içinde göz kırpıştırıyordu ve bir eliyle alnında duran, aniden iş görmez hale gelmiş kedi gözü tacını kurcalamaktaydı.</p>

      <p class="calibre2">"Bütün büyülerimi unuttum," dedi Harkle yüksek sesle, sesi geniş mağaranın çıplak duvarlannda yankılanarak. Robillard eliyle Harkle'ın ağzını kapattı.</p>

      <p class="calibre2">"Şşşşt!" diye tısladı daha sakin olan büyücü. Fakat Harkle’ın az önce söylediği şeyi düşünen Robillard da patlayıverdi. "Ben de öyle!" diye kükredi ve elini kendi ağzının üzerine koydu.</p>

      <p class="calibre2">"Burada büyü yok," dedi Drizzt onlara. "Guenhwyvar işte bu yüzden içeri giremedi."</p>

      <p class="calibre2">"Kediyi yuvasına yollayan şey bu olabilir," diye ekledi Cattibrie.</p>

      <p class="calibre2">Eğreti bir meşale yanıp parladığında tartışma bir anda sona erdi ve bütün kafalar Waillan'a çevrildi.</p>

      <p class="calibre2">"İçeri körlemesine girmem," diye açıkladı genç denizci, birbirine tutturduğu yanan dallan yukarı kaldırarak.</p>

      <p class="calibre2">Kimse buna karşı çıkamazdı. Mağaranın girişinden içeri doğru attıkları birkaç 'adımdan sonra ışık büyük ölçüde azaldı ve hisleri burasının küçük bir yer olmadığını onlara söyledi. Mağarada derin ve soğuk bir his vardı. Sanki adanın yapış yapış, nemli havası dışarıda kalmış gibiydi.</p>

      <p class="calibre2">Biraz daha ilerlediklerinde meşale ışığı onlara sezgilerinde yanılmadıklarmı gösterdi. Mağara genişti ve kabaca dairesel bir şekle sahipti, en uzun noktası yaklaşık otuz metre kadardı. Engebeli, kırık zemininde birkaç faklı katman vardı ve yukarıdan devasa sarkıtlar onlara doğru eğilmekteydi.</p>

      <p class="calibre2">Drizzt sistemli bir keşif yapmalarını önerecekti ki, bir ses bütün dinginliği bölüverdi.</p>

      <p class="calibre2">"Beni kim görmek istiyor?" diye gıdaklamaya benzer bir ses geldi mağaranın arka tarafından. Grubun o anda bulunduğu yerden dört metre yukarıda duran kayalıklı bir yükselti vardı. Bütün grup üyeleri karanlığa doğru gözlerini kırpıştırarak baktı. Cattibrie Taulmarü'i daha da sıkı kavradı ve büyüsü olmadan yayın ne kadar etkili olacağını merak etti.</p>

      <p class="calibre2">Dunkin çıkışa doğru geri döndü ve Robillard'ın değneği yine dışarı çıktı. Fakat büyücünün bakışları dosdoğru ileriye, kaya yükseltisine kenetlenmişti. Küçük adam tereddüt etti, derken Robillard'ın burada ona karşı kullanabileceği gücünün olmadığını fark etti.</p>

      <p class="calibre2">"Beni kim görmek istiyor?" diye tekrar geldi soru.</p>

      <p class="calibre2">Dunkin yosunlu girişten dışarı ok gibi fırladı.</p>

      <p class="calibre2">Bütün grup çıkışa doğru döndü.</p>

      <p class="calibre2">"Bırakın gitsin," dedi Deudermont. Kaptan, meşaleyi Waillan'dan aldı ve yavaşça ilerledi. Diğer beşi ise onu takip etti. Her zaman ihtiyatlı olan Drizzt, mağaranın yan duvarının oluşturduğu gölgeler arasına daldı.</p>

      <p class="calibre2">Bu soru, sanki cadı, denizciler tarafından ziyaret edilmeye alışkınmışçasına bıkkın bir şekilde üçüncü kez geldi. Ondan sonra, kayaların arasından dışarı çıkarak kendisini onlara gösterdi. Kocakan yaşlıydı, üzerinde kara bir paçavra vardı ve parlatılmış, kısa bir ahşap değneğe dayanıyordu. Ağzı açıktı —nefes almakta zorlanıyormuş gibi— ve tek bir san dişini gözler önüne seriyordu. Bu mesafeden bile donuk görünen gözlerini hiç kırpmıyordu.</p>

      <p class="calibre2">"Bilginin yükünü kim taşıyacak?" diye sordu. Kısa bir süre beş kişinin durduğu yöne doğru baktıktan sonra, gıdaklar gibi kahkaha atmaya başladı.</p>

      <p class="calibre2">Deudermont elini kaldırıp diğerlerine durmalarını işaret etti ve cesurca öne çıktı. "Ben taşıyacağım," diye bildirdi. "Ben Su Perisi'nin kaptanı Deudermont, Caerwich'e..."</p>

      <p class="calibre2">Kocakarı ona, "Geri git!" diye öyle bir şiddetle haykırdı ki, kaptan ne yaptığının farkına varmadan önce bir adım geriledi. Cattibrie yayını biraz daha gerdi, ama onu aşağıda tuttu ve tehditkâr bir tavır sergilemedi.</p>

      <p class="calibre2">"Bu senin için veya herhangi bir adam için değil!" diye açıkladı kocakarı. Bütün gözler Cattibrie'a döndü.</p>

      <p class="calibre2">"İki kişi ve sadece iki kişi için," diye devam etti kocakarı. Cıyaklayan sesi, sanki bir kahramanlık şiiri okuyormuş gibi ritmikti. "Hiçbir adam, ya da derisi güneş ışığıyla kararan hiçbir erkek için değil."</p>

      <p class="calibre2">Anlamı bariz olan bu imayla Drizzt'in omuzları çöküverdi. Bir saniye sonra gölgeler arasından çıktı ve Cattibrie'a baktı. Bütün yaşananlar ardından bunun da Drizzt ile ilgili olduğunu aniden anlayan genç kadın, en az onun kadar yılgın görünüyordu. Sırf onun geçmişi yüzünden, Deudermont Derinsu'da neredeyse katlediliyordu, Su Perisi ve mürettebatı alışkın oldukları sulardan bin mil ötede tehlike altındaydı.</p>

      <p class="calibre2">Drizzt kılıçlarını kınlarına soktu ve Cattibrie'ın yanma yürüdü. İkisi, afallamış kaptanın yanından geçtiler ve kör cadının önüne gidip onunla yüzleştiler.</p>

      <p class="calibre2">"Selamlar olsun, DaermonN'a'shezbaemon'unhain evladı," dedi kör cadı, Drizzt'in kadim aile ismini söyleyerek, ki bu ismi Menzoberranzan dışında pek az kimse bilirdi. "Ve sana da cücenin kızı, en büyük mızrağı atan kişi!"</p>

      <p class="calibre2">Bu son cümle ikisini hazırlıksız yakaladı ve bir süre kafalarını karıştırdı. Derken neyi kastettiğini anladılar. Cadı, Cattibrie'ın çökerttiği sarkıt kayadan bahsediyor olmalıydı, yani Baenre Evi'nin dua salonunun kubbesinden içeri dalan büyük "mızraktan!" Bu konu onlarla ilgiliydi, Drizzt'in geçmişiyle ve geride bıraktıklarını sandıklan düşmanlarla ilgiliydi.</p>

      <p class="calibre2">Kör cadı onlara yaklaşmalarım işaret etti ve ikisi toplayabildikleri kadar cesaretle ona yaklaştılar. Çirkin kadından üç metre öteye geldiklerinde durdular. Aynı zamanda ondan birkaç metre aşağıdaydılar ve bu da onu —bilmiyor olması gereken şeyleri bilen bu kişiyi— çok daha heybetli kılıyordu. Kocakarı, kambur omuzlarını dikleştirmek için büyük çaba sarf ederek elinden geldiğince dik durdu ve kör gözlerini Drizzt Do'Urden'inkilerle aynı seviyeye getirdi.</p>

      <p class="calibre2">Sonra, Errtu'nun ona verdiği şiiri sessizce ve süratle okudu;</p>

      <p class="calibre2">&nbsp;</p>
    </div>

    <div class="s">
      <p class="calibre2"><span class="none6">Şans eseri değil, komployla girilen bir yol</span></p>

      <p class="calibre2"><span class="none6">Yeni adımlar, babasının hayaletinin yolunda atılan.</span></p>

      <p class="calibre2"><span class="none6">Lloth'a hainlik eden kişi aranıyor</span></p>

      <p class="calibre2"><span class="none6">Ondan en çok nefret eden adam tarafından.</span></p>

      <p class="calibre2"><span class="none6">Bir evin düşüşü, bir mızrağın düşüşüyle</span></p>

      <p class="calibre2"><span class="none6">Örümcek Kraliçe'nin gururunu bir ok gibi deşti.</span></p>

      <p class="calibre2"><span class="none6">Şimdi iğneyi hissetme sırası Drizzt Do'Urden'de</span></p>

      <p class="calibre2"><span class="none6">Pelerinin kıvrımlarının altında, kalbinin derinlerinde.</span></p>

      <p class="calibre2"><span class="none6">Sana meydan okuyorum, hainin dölü hain</span></p>

      <p class="calibre2"><span class="none6">Karşı koyamayacağın altın bir yüzükle!</span></p>

      <p class="calibre2"><span class="none6">Uzat elini, ama sadece yaratık serbest bırakılana kadar</span></p>

      <p class="calibre2"><span class="none6">Cehennem'in dönen dumanları içinden.</span></p>

      <p class="calibre2"><span class="none6">Lloth'a verilmişti ve Lloth tarafından verildi.</span></p>

      <p class="calibre2"><span class="none6">Yolların en karanlığını arayasm diye.</span></p>

      <p class="calibre2"><span class="none6">Acımasızların en acımasızına bahşedildi</span></p>

      <p class="calibre2"><span class="none6">Ve sana sunuldu, başarısız ol diye!</span></p>

      <p class="calibre2"><span class="none6">Öyleyse ara bakalım, Drizzt Do'Urden,</span></p>

      <p class="calibre2"><span class="none6">Senden en çok nefret eden kişiyi,</span></p>

      <p class="calibre2"><span class="none6">Bir dost, aynı zamanda bir düşman o, ilk yurdunda edindiğin.</span></p>

      <p class="calibre2"><span class="none6">İşte orada bulacaksın korkmuş bir hayaleti</span></p>

      <p class="calibre2"><span class="none6">Sevgiyle ve savaş arzusuyla bağlanıp kaldığın.</span></p>
    </div>

    <div class="s">
      <p class="calibre2">&nbsp;</p>

      <p class="calibre2">Kör kocakarı aniden durdu. Görüşsüz gözleri dalıp gitmişti ve sanki bu şiiri okumak gücünü büyük ölçüde tüketmiş gibi bütün vücudu kıpırtısız kalmıştı. Sonra kayaların arasına geri çekilip gözden kayboldu.</p>

      <p class="calibre2">Drizzt ona pek dikkât etmedi, sadece omuzlan aniden çökmüş bir vaziyette öylece durdu. Bütün gücü, olması imkânsız olan o ihtimâlle çekilivermişti. "Lloth'a verilmişti," diye çaresizce mırıldandı ve bundan sonra sadece tek bir kelime daha edebildi; "Zaknafein."</p>

      <p class="calibre2">&nbsp;</p>
    </div>

    <h2 id="sigil_toc_id_12">BÖLÜM 10</h2>

    <p class="calibre2"><span class="none6">KIERSTAAD'IN YÜREĞİ</span></p>

    <div class="s">
      <p class="calibre2">Mağaradan dışarı çıktıklarında, Guenhwyvafı, yere mıhladığı Dunkin'in üzerinde sakince oturur bir halde buldular. Drizzt kediyi adamın üzerinden kaldırdı ve hep beraber oradan ayrıldılar.</p>

      <p class="calibre2">Drizzt filikaya dönüş yolculuğunun pek farkında değildi. Drizzt, bu sefer kumsalda hiçbir direnişle karşılaşmayacaklarını anladıkları anda Guenhwyvar'ı astral yuvasına geri göndermekten gayrı tek kelime etmedi.</p>

      <p class="calibre2">Buzlar gitmişti, zombiler de öyle. Drovvun ruh haline saygı duyan ve cadının ona verdiği cesaret kırıcı bilginin önemini anlayan diğerleri de sessiz kaldılar.</p>

      <p class="calibre2">Drizzt, kör kocakarının sözlerini zihninde art arda tekrarladı ve beyhude yere onları ezberlemeye çalıştı. Drizzt her bir hecenin bir ipucu olabileceğini, her bir kelime çekiminin babasını kimin esir tuttuğuna dair bir işaret teşkil edebileceğini anlamıştı. Ama o sözler çok ani ve beklenmedik bir şekilde gelmişti.</p>

      <p class="calibre2">Babası! Zaknafein! Drizzt aniden beliren bu ihtimâli düşündükçe zar zor nefes alabiliyordu. Yaptıkları bir sürü kılıç müsabakasını, birlikte geçirdikleri eğlenceli ve azimli eğitim yıllarını hatırladı. Zaknafein'in kendisini öldürmeye çalıştığı zamanı hatırladı ve bunun için babasını daha da fazla sevdiğini fark etti, çünkü Zaknafein sadece biricik Drizzt'inin drowlann karanlık âdetlerine yenik düştüğünü sandığı için onu öldürmeye çalışmıştı.</p>

      <p class="calibre2">Drizzt, anılan zihninden silkeleyip uzaklaştırdı. Şimdi nostaljiye ayıracak zamanı yoktu; aniden önünde beliren bu göreve odaklanmalıydı.</p>

      <p class="calibre2">Zaknafein'in onun yanma dönebileceği ihtimâline sevindiği kadar, enişeliydi de. Güçlü bir varlık, bir matron ana veya belki de Lloth'un ta kendisi bu sırrı saklıyordu ve kocakarının sözleri Drizzt'e olduğu kadar Cattibrie'a da işaret ediyordu. Kolcu, kendisine benzer düşüncelere dalıp gitmiş olan Cattibrie'a gözünün ucuyla baktı. Yaşlı cadı bütün bunların, Derinsu'daki saldırının ve bu uzak adaya yapılan yolculuğun, sadece Drizztten değil, aynı zamanda Cattibrie'dan da intikam almak isteyen güçlü bir düşman tarafından ayarlandığı izlenimim uyandırmıştı.</p>

      <p class="calibre2">Drizzt yavaşladı ve diğerlerine birkaç adım öne geçip filikayı suya itmeleri için izin verdi. Yaşlı cadının şiirini zihninde tekrarlarken Cattibrie'a bakmayı ve onu düşünmeyi bıraktı, en azından bir süreliğine. Cattibrie ve Zaknafein için yapabileceği en iyi şey o şiirin tamamım, mümkün olduğunca doğru bir şekilde ezberlemekti. Drizzt bilincinde bunun farkındaydı, ama yine de Zaknafein'in hayatta olabilme ihtimâli nefesim kesiyor ve o şiir, kolcunun hatırlamak için savaş verdiği muğlak, uzak bir rüya gibi görünüyordu. Drizzt, onlar Caerwich kumsalından şapırtılar içinde suya açılırken tetikte değildi. Gözleri sadece karanlık suyun içine giren küreklere odaklanmıştı ve öylesine dalıp gitmişti ki, suyun içinden koca bir zombi güruhu yükselseydi dahi en son silah çeken Drizzt olurdu.</p>

      <p class="calibre2">Ancak Su Perisi'ne olaysız bir şekilde geri döndüler ve Deudermont, adadaki işlerini bittiğinden emin olmak için Drizzt'e çabucak akıl danıştıktan sonra gemiyi tekrar açık denize çıkartma konusunda hiç zaman harcamadı. Caerwich'i çevreleyen sisin içinden çıktıkları anda Deudermont yelkenlerin tamamen fora edilmesini emretti ve hızlı uşkuna kısa süre içinde sisli adayı çok, çok geride bıraktı. Deudermont, Caerwich görüş sahasından çıktıktan sonra, olup bitenler hakkında toplantı yapmak üzere Drizzt’i, Cattibrie'ı ve iki büyücüyü özel kamarasına çağırdı.</p>

      <p class="calibre2">"Yaşlı cadının neden söz ettiğini biliyordun, değil mi?" diye Drizzt'e sordu kaptan.</p>

      <p class="calibre2">"Zaknafein," diye hiç tereddüt etmeden yanıtladı drow. Cattibrie'ın yüz ifadesinin karardığını fark etti. Kadın, mağaradan geri dönerken bütün yol boyunca gergin, hatta neredeyse sersemlemiş gibiydi, ama şimdi yıkılmış gibi görünüyordu.</p>

      <p class="calibre2">"Peki şimdi ne yöne gideceğiz?" diye sordu Deudermont.</p>

      <p class="calibre2">"Yuvaya ve sadece yuvaya," diye belirtti Robillard. "Erzağımız kalmadı ve Martı Kayalan'na varmadan önce yakalandığımız fırtınadan kalan bazı hasarların tamir edilmesi gerekli."</p>

      <p class="calibre2">"Peki ondan sonra?" diye cevap istedi kaptan, soruyu sorarken dosdoğru Drizzt'e bakarak. Deudermontün gösterdiği duyarlılık, onun kararına riayet etmesi Drizzt'in yüreğini ısıttı. Drow bir cevap vermeyince kaptan sözüne devam etti.</p>

      <p class="calibre2">" 'Senden en çok nefret eden kişiyi ara,' demişti cadı," diye mantık yürüttü Deudermont. "O kim olabilir?"</p>

      <p class="calibre2">"Entreri," diye yanıtladı Cattibrie ve bu isim karşısında şaşıran Deudermont'a doğru döndü "Artemis Entreri, güney diyarlarından bir katil."</p>

      <p class="calibre2">"Ta Calimshan'a kadar takip ettiğimiz kiralık katil mi?" diye sordu Deudermont.</p>

      <p class="calibre2">"O herifle işimiz asla bitecekmiş gibi görünmüyor," diye açıkladı Cattibrie. "Drizzt'ten herkesten fazla nefret ediyor—"</p>

      <p class="calibre2">"Hayır," diye sözünü kesti Drizzt, kafasını olumsuz manada sallayarak ve bir elini gür beyaz saçları arasına daldırarak. "Entreri değil."</p>

      <p class="calibre2">Drow, Artemis Entreri'yi iyi tamyordu, hem de çok iyi. Entreri gerçekten de ondan nefret ediyordu, ya da bir zamanlar nefret etmişti, ama ikisinin arasındaki dava, elle tutulur bir husumet sebebinden çok gözü dönmüş bir kibirden, kiralık katilin kendisinin daha iyi olduğunu kanıtlama arzusundan ileri geliyordu. Entreri, Menzoberranzan'da geçirdiği günlerin ardından o ihtiyacından kurtulmuştu, en azından büyük ölçüde. Hayır, bu meydan okuma kiralık katilin ötesindeydi. Bunun bizzat Lloth ile bir ilişkisi olmalıydı. Sadece Drizzti değil, Cattibrie'ı ve Baenre dua salonuna çöken sarkıt kayayı da içeriyordu. Bu takip, şu meşhur altın yüzük, şiddetli ve katıksız bir nefrete dayanıyordu.</p>

      <p class="calibre2">"Kim öyleyse?" diye sordu Deudermont, uzun süren bir sessizliğin ardından.</p>

      <p class="calibre2">Drizzt kesin bir cevap veremiyordu. "Büyük ihtimâlle bir Baenre'dir," diye yanıtladı. "Birçok düşman edindim. Menzoberranzan'da beni öldürmek için çok büyük zahmetlere girecek pek çok kişi var."</p>

      <p class="calibre2">"Peki bunun Menzoberranzan'dan birisi olduğunu nasıl biliyorsun?"</p>

      <p class="calibre2">diye söze karıştı Harkle. "Bunu yanlış anlama, ama yüzeyde de birçok düşman edindin!"</p>

      <p class="calibre2">"Entreri," dedi Cattibrie yine.</p>

      <p class="calibre2">Drizzt kafasını olumsuz anlamda salladı. "Yaşlı cadı şöyle demişti, 'ilk yurdunda edindiğin bir düşman,' " diye açıkladı Drizzt. "Menzoberranzan'dan bir düşman."</p>

      <p class="calibre2">Cattibrie, Drizzt'in cadının ağzından çıkan sözleri tam olarak tekrarladığından emin değildi, ama bu kanıt yadsınamaz gibi görünüyordu.</p>

      <p class="calibre2">Müzakeredeki ılımlı kişi rolünü oynayan Deudermont, "Peki nereden başlamalı?" diye hepsine sordu.</p>

      <p class="calibre2">"Cadı, dış dünya güçlerinden bahsetti," diye belirtti Robillard.</p>

      <p class="calibre2">"Cehennem'den söz etti."</p>

      <p class="calibre2">"Lloth'un yuvası," diye ekledi Drizzt.</p>

      <p class="calibre2">Robillard başıyla onayladı. "O zaman Cehennem'den bazı cevaplar edinmeliyiz," diye mantık yürüttü büyücü.</p>

      <p class="calibre2">"Oraya gemiyle mi gideceğiz yani?" diyerek işi şakaya vurdu Deudermont.</p>

      <p class="calibre2">Böyle konularda çok daha bilgili olan büyücü sadece gülümsedi ve kafasını salladı. "Dünyamıza bir iblis çağırmalıyız," diye açıkladı, "ve ondan bilgi almalıyız. Celp sanatında ustalaşmış kişiler için hiç de zor ve alışılmadık bir iş değil bu."</p>

      <p class="calibre2">"Senin gibi mi?"</p>

      <p class="calibre2">Robillard kafasını iki yana salladı ve Harkle'a baktı.</p>

      <p class="calibre2">Aklı başka yerlerde olan Harkle bütün gözlerin kendisine çevrildiğini anladığı anda "Ne?" diye sordu. Büyücü düşüncelere dalmıştı. O da, her ne kadar mağarada durduğu yerden bütün sözleri duyamamış olsa bile, kör cadının şiirini hatırlamaya çalışıyordu.</p>

      <p class="calibre2">"Senin gibi biri," diye açıkladı Robillard, "yani celp sanatında ustalaşmış biri."</p>

      <p class="calibre2">"Ben mi?" diye vırakladı. "Ah, hayır. Sarmaşık Konak'ta o iş yirmi yıldır yasak. Çok soruna yol açıyor. Ortalıkta dolaşıp Harpelleri yiyen bir sürü iblis oldu da!"</p>

      <p class="calibre2">"Öyleyse cevapları kim alacak?" diye sordu Cattibrie.</p>

      <p class="calibre2">"Luskan'da celp sanatıyla uğraşan büyücüler var," diye önerdi Robillard, "Derinsu'daki bazı rahipler de çalışıyor. Fakat ikisi de ucuza mal olmayacaktır."</p>

      <p class="calibre2">"Altınımız var," dedi Deudermont.</p>

      <p class="calibre2">"Onlar bu geminin altınları," diye belirtti Drizzt. "Su Perisi'nin mürettebatına ait."</p>

      <p class="calibre2">Deudermont, drow konuşurken elini sallayarak bu düşünceyi savuşturdu ve Drizzt'in söylediği her heceyle birlikte kafasını salladı. "Drizzt Do'Urden ile Cattibrie gemiye katılana dek bu kadar çok iş yapıp bu kadar çok kâr etmemiştik," dedi drowa. "Sizler Su Perisi'nin bir parçası, mürettebatın üyelerisiniz ve herkes başka birisine yardım etmek için kendi payına düşeni bağışlayacaktır, tıpkı sizin de yapacağınız gibi."</p>

      <p class="calibre2">Drizzt bu teklife itiraz edecek söz bulamadı ve Robillard'ın, "Hakikaten öyle," diye homurdanarak eklediğini duydu.</p>

      <p class="calibre2">"Öyleyse, Derinsu mu yoksa Luskan mı?" diye Robillard'a sordu Deudermont. "Moonshaelerrn kuzeyine mi, yoksa güneyine mi gideceğiz?"</p>

      <p class="calibre2">"Derinsu," diye beklenmedik bir şekilde cevapladı Harkle. "Ah, ben olsam rahibi tercih ederdim," diye açıkladı sihirbaz. "Hem de iyi bir rahip.</p>

      <p class="calibre2">İblislerle uğraşma konusunda büyücülerden daha iyidir, çünkü bir büyücünün iblise vereceği başka işler ve soracağı başka sorular olacaktır.</p>

      <p class="calibre2">Ben derim ki, bir iblisle fazla haşır neşir olmamak daha iyidir."</p>

      <p class="calibre2">Drizzt, Cattibrie ve Deudermont adama merakla baktılar ve neden söz ettiğini anlamaya çalıştılar.</p>

      <p class="calibre2">"O haklı," diye çabucak açıklama yaptı Su Perisi'nin büyücüsü. "İyi bir rahip sadece tek bir göreve odaklanır ve öyle birisinin bir iblisi sadece iyiliğe ve adalete hizmet etmek için çağıracağına güvenebiliriz." Bunu söylerken Drizzt'e baktı ve drow, Robillard’ın bu arayışın, yani kör cadının sözlerini takip etmenin akıllıca bir iş olup olmadığını sorguladığı gibi bir izlenime kapıldı. Drizzt onun, izledikleri yolu ve belki de o yolu izleme sebebini sorguladığını fark etti.</p>

      <p class="calibre2">"Zaknafein'i Lloth'un veya bir matron ananın pençelerinden kurtarmak adil bir davranış olur," diye ısrar etti Drizzt, ses tonuna biraz hiddet tınısı sızarak.</p>

      <p class="calibre2">"Öyleyse iyi bir rahip elimizdeki en iyi seçenek olur," diye kayıtsızca yanıtladı Su Perisi'nin büyücüsü, özür dilemeksizin.</p>

      <p class="calibre2">Kierstaad, Buzyeli Vadisi'nin kısa süren yaz mevsiminde hızla açan renkli çiçeklerle dolu dümdüz tundra üzerinde hareketsiz, kıpırtısız yatan rengeyiğinin ölü, kara gözlerine baktı. İri mızrağını tek bir kez fırlatarak geyiği temiz bir şekilde öldürmüştü.</p>

      <p class="calibre2">Kierstaad bundan memnundu. Muhteşem hayvanı bu halde gördüğü için pek vicdan azabı duymuyordu, çünkü halkının hayatta kalması avın başarısına bağlıydı. Bu mağrur hayvanın en ufak bir parçası bile harcanmayacaktı. Yine de genç adam bu avın, ilk avının temiz olmasından memnundu.</p>

      <p class="calibre2">Ölü hayvanın gözlerinin içine baktı ve onun ruhuna şükranlarını sundu. Berkthgar genç avcının yanına geldi ve omzuna hafifçe vurdu. Bu manzara karşısında çok etkilenmiş olan ve kabilenin gözünde artık bir oğlan çocuğu olmadığını aniden anlayan Kierstaad, iri adamın elinde uzun bir bıçakla yanından geçtiğini zar zor fark edebildi.</p>

      <p class="calibre2">Berkthgar hayvanın yanma diz çöktü ve geyiğin bacaklarını iki yana açtı. Kesişi temiz ve mükemmeldi, üzerinde uzun süre çalışılmıştı. Sadece birkaç saniye sonra döndü ve ayağa kalkıp kanlı kollarını Kierstaad'a doğru uzattı. Hayvanın yüreğini Kierstaad'a doğru uzattı.</p>

      <p class="calibre2">"Bunu ye ve geyiğin gücüyle hızını kazan," diye vaat etti barbar lideri.</p>

      <p class="calibre2">Kierstaad hayvanın yüreğini ürkekçe aldı ve dudaklarına götürdü.</p>

      <p class="calibre2">Bunun sınavın bir parçası olduğunu biliyordu, fakat kendisinden bunun bekleneceğini hiç düşünmemişti. Berkthgar'ın sesindeki ciddiyet tınısı kesindi ve bu sınavda başarısız olamazdı. 'Artık bir çocuk değilim,' dedi kendi kendisine. Ne yapması gerektiğini düşündüğünde, kan kokusunu duyduğunda içinden vahşi bir dürtü yükseldi.</p>

      <p class="calibre2">"Yürek, geyiğin ruhunu barındırıyor," diye açıkladı başka bir adam.</p>

      <p class="calibre2">"O ruhu ye ve onunla beslen."</p>

      <p class="calibre2">Kierstaad daha fazla tereddüt etmedi. Karaya çalan kırmızı renkli yüreği dudaklarına götürdü ve sertçe ısırdı. Daha sonra yaptığı şeylerin, kalbi yiyip yutuşunun ve avlanmış geyiğin ruhuyla yıkanışının bilincinde değildi. Etrafında bir şarkı sesi yükseldi. Berkthgar'm avcı grubu onun erkekliğe girişini kabul etmekteydi.</p>

      <p class="calibre2">Artık bir çocuk değildi.</p>

      <p class="calibre2">Kierstaad'dan başka bir şey istenmedi. Diğer avcılar rengeyiğini temizleyip derisini yüzerken Kierstaad kayıtsız bir şekilde kenarda durup bekledi. Bu, gerçekten de onun için ve halkı için daha iyi bir yaşam tarzıydı; zenginliğin kısıtlamalarından ve başkalarına bağlı kalmaktan özgür bir şekilde yaşamak. Kierstaad, Berkthgar’ın en azından bu konuda haklı olduğunu biliyordu. Yine de genç adam, hâlâ ne cücelere ne de On-Kasaba halkına karşı hiçbir kötü niyet beslemiyordu ve hiçbir yalanın, Buzyeli Vadisi kabilelerine birçok iyiliği dokunmuş olan Wulfgar'a duyduğu saygıyı azaltmasına izin vermeye niyetli değildi.</p>

      <p class="calibre2">Kierstaad rengeyiğinin mükemmel ve eksiksiz bir şekilde değerlendirilişini izledi. Mağrur hayvanın hiçbir yeri boşa harcanmamış ve ona hiç saygısızlık edilmemişti. Kendi kanlı ellerine ve kollarına baktı, çenesinden aşağı bir kan damlasının kaydığını ve otlaklı toprağa damladığını hissetti. Bu onun hayatı ve yazgısıydı. Peki bu ne manaya geliyordu?</p>

      <p class="calibre2">Geçmişte birçok defa olduğu gibi On-Kasaba'yla daha fazla savaşmak mı?</p>

      <p class="calibre2">Peki ya Kelvin Yığını'nm güneyindeki madenlerine geri dönen cücelerle ilişkileri nasıl olacaktı?</p>

      <p class="calibre2">Kierstaad şu son birkaç hafta içinde Berkthgar’ın konuşmalarını dinlemişti. Onun Revjak ile —Kiesrtaad'm babası ve Buzyeli Vadisi tundrasında geriye kalmış tek kabile olan Alageyik Kabilesi'nin kabul görmüş lideriyle— tartışmalarını duymuştu. 'Berkthgar kabileden ayrılacak,' diye düşündü Kierstaad, devasa adama bakarken. Ona göre, Berkthgar diğer genç savaşçıları yanma alacak ve Ayı Kabilesi'ni veya atadan kalma kabilelerden başka birini yeniden kuracaktı. Bundan sonra ise Buzyeli Vadisi barbarlarının uzun zamandır yaşam tarzı olan kabileler arası mücadeleler yeniden başlayacaktı. Tundrada dolaşırken yiyecek veya iyi topraklar için savaşacaklardı.</p>

      <p class="calibre2">'Bu sadece bir ihtimâl,' diye çıkanın yaptı Kierstaad, rahatsız edici düşünceleri aklından uzaklaştırmaya çalışarak. Berkthgar başlı başına bir lider olmak, Wulfgar adındaki efsaneye yetişmek ve sonra da onu geride bırakmak istiyordu. Bunu barbarları bölerek başaramazdı, zira sayıları henüz birbirinden ayrı olarak hakiki bir güç teşkil eden bir kabile oluşturabilecek kadar fazla değildi.</p>

      <p class="calibre2">Wulfgar kabileleri birleştirmişti.</p>

      <p class="calibre2">Başka ihtimâller de mevcuttu, ama Kierstaad onları düşündüğünde hiçbirisinin hoşuna gitmediğini fark etti.</p>

      <p class="calibre2">Berkthgar avdan başını kaldırıp yüzünde kocaman bir gülümsemeyle baktı, Kierstaad'ı tümüyle ve içten pazarlıksız kabul ediyordu. Fakat Kierstaad, Revjak’ın oğluydu ve şu anda Kierstaad'a, Berkthgar ile babası sorunlu bir yoldu ilerliyor gibi görünüyordu. Bir barbar kabilesinin liderine meydan okunabilirdi.</p>

      <p class="calibre2">Başarıyla geri dönen avcı grubu, kabilenin geyik derisinden çadırına yaklaşırken Bruenor Battlehammer ve başka bir cüceyle, rahibe Stumpet Rakingclaw ile karşılaştığında bu düşünce daha da yoğunlaştı.</p>

      <p class="calibre2">"Buraya ait değilsiniz!" diye derhâl hırladı Berkthgar, cüce lidere.</p>

      <p class="calibre2">Asla geride durup kendisi adına başkalarının konuşmasına izin vermeyen Stumpet, "Sana da selam olsun," diye hırlayarak Berkthgar'a cevap verdi. "Demek, duyduğumuz gibi Bekçi Vadisi'ni unutmaya başladığın doğruymuş?"</p>

      <p class="calibre2">"Önemli konularda dişilerle konuşmam," dedi Berkthgar sertçe.</p>

      <p class="calibre2">Bruenor hızla hareket etti ve sinirden küplere binen Stumpet'i zaptetmek için kolunu uzattı. "Ben de seninle konuşmam," diye yanıtladı Bruenor. "Ben ve benim rahibem Revjak ile, yani Alageyik Kabilesi'nin lideriyle görüşmeye geldik."</p>

      <p class="calibre2">Berkthgar burnundan soludu. Bir anlığına Kierstaad ve diğerleri onun Bruenor'un üzerine atılmasını bekledi. Kendisini hazırlayan ve bol çentikli baltasını açık avucuna vuran cüce de bunu bekliyor gibiydi.</p>

      <p class="calibre2">Ama bir ahmak olmayan Berkthgar kendisini sakinleştirdi. "Buzyeli Vadisi'nin avcılarına ben de liderlik ediyorum," dedi. "Konuşacağını konuş ve çek git!"</p>

      <p class="calibre2">Burenor kıs kıs güldü ve gururlu barbarın yanından geçip kamp yerine girdi. Berkthgar kükredi ve ileri sıçrayıp Bruenor'un yolunu kesti.</p>

      <p class="calibre2">"Konaktaşı'ndayken liderdin," dedi kızıl sakallı cüce sertçe. "Burada da lider olabilirsin. Ama aynı zamanda, olmayabilirsin de. Biz vadiyi terk ettiğimizde kral Revjak idi ve duyduklarıma bakılırsa kral hâlâ Revjak."</p>

      <p class="calibre2">Bruenofun yargılayan gri gözleri, iri adamın yanından bir kez daha geçerken onun üzerinden hiç ayrılmadı.</p>

      <p class="calibre2">Stumpet kafasını çevirip burnunu havaya kaldırdı ve dev barbara bakmaya tenezzül etmedi.</p>

      <p class="calibre2">Bruenor'dan ve onun vahşi klanından hoşlanan Kierstaad için bu acı bir buluşma olmuştu.</p>

      <p class="calibre2">Rüzgâr hafifti, sakin sular üzerinde yavaşça doğuya doğru süzülen Su Perisi'nde duyulan tek ses gıcırdayan kerestelerdi. Dolunay vardı ve tepelerinde, bulutsuz gökyüzünde süzülürken donuk görünüyordu.</p>

      <p class="calibre2">Cattibrie, balista için ayrılmış olan yüksek platformda, bir mumun yanma sokulmuş bir halde oturuyor ve sık sık yerde duran parşömenin üzerine bir şeyler not ediyordu. Kendi parşömenini rulo yapıp pelerinin cebine koymuş olan Drizzt ise küpeşteye dayanmış duruyordu.</p>

      <p class="calibre2">Deudermont’un verdiği akıllıca talimata göre, kör cadının mağarasında bulunan altı kişi de hatırladıkları kadarıyla şiiri bir kenara yazacaktı. Beş tanesi yazma biliyordu ve bu alışılmadık bir orandı. Harfler konusunda pek yetenekli olmayan Waillan ise hatırladıklarını hem Harkle'a hem de Robillard'a yazdıracaktı. Onlar ise, umulduğu üzere kendi yorumlarını katmadan onun sözleri ayrı ayrı not edecekti.</p>

      <p class="calibre2">Şiiri yazmak, en azından en net şekilde hatırladığı ve en önemli gördüğü yerleri kaydetmek Drizzt'in uzun zamanını almadı. Her kelimenin önemli bir ipucu olabileceğini biliyordu, ama küçük ayrıntılara ilgi gösteremeyecek kadar heyecanlıydı. Cadı, şiirin ikinci dizesinde Drizzt'in babasından söz etmiş ve ondan sonra birkaç kez babasının hayata dönebileceğini ima etmişti. Drizzt'in düşünebildiği ve hatırlamayı umut ettiği tek şey buydu.</p>

      <p class="calibre2">Cattibrie daha dikkatliydi, kayda geçirdiği şiir çok daha bütündü.</p>

      <p class="calibre2">Ama o da afallamış, şaşırmıştı ve kaydettiği sözlerin ne kadar doğru olduğundan emin değildi.</p>

      <p class="calibre2">"Bunun gibi bir geceyi onunla paylaşmak isterdim," dedi Drizzt. Sesi gecenin dinginliğini o kadar beklenmedik bir şekilde böldü ki, genç kadın kuş tüyünden kalemini neredeyse ince parşömene batıracaktı. Kafasını kaldırıp Drizzt'e baktı. Drowun gözleri yukarıya bakıyordu ve aya odaklanmıştı.</p>

      <p class="calibre2">"Sadece bir gece," diye devam etti drow. "Zaknafein yüzey gecesinden hoşlanırdı."</p>

      <p class="calibre2">Bu iddiadan hiç şüphe duymayan Cattibrie gülümsedi. Drizzt ona birçok kez babasını anlatmıştı. Drizzt'in ruhu babasının mirasıydı, şeytani annesinin değil. İkisi hem dövüş hem de yürek bakımından aynıydı.</p>

      <p class="calibre2">Aralarındaki tek belirgin fark, Drizzt'in Menzoberranzan'ı terk etme cesaretini göstermiş olması ve Zaknafein'in bunu başaramamış olmasıydı.</p>

      <p class="calibre2">O, şeytani kara elflerle birlikte kalmış ve en sonunda Örümcek Kraliçeye kurban edilmişti.</p>

      <p class="calibre2">"Lloth'a verilmişti ve Lloth tarafından verildi."</p>

      <p class="calibre2">Aniden doğru dize Cattibrie'm aklına geliverdi. Bunu bir kez yüksek sesle fisıldadı, kulağa nasıl geldiğini ölçtü ve doğru olduğunu anladı.</p>

      <p class="calibre2">Sonra parşömenine geri dönüp o dizeyi buldu. "Lloth'a" yerine "Lloth için" yazmıştı ve bunu çabucak düzeltti.</p>

      <p class="calibre2">Her bir küçük kelime hayati önem taşıyor olabilirdi.</p>

      <p class="calibre2">"Korkarım ki şimdi yüzleştiğim tehlike, daha evvel gördüğümüz her şeyin ötesinde," diye devam etti Drizzt, Cattibrie'a olduğu kadar kendi kendisine hitaben.</p>

      <p class="calibre2">Cattibrie, drowun cümlesinde çoğul zamir kullanmak yerine, birinci tekil şahıs kullandığına dikkât etti. Kendisi de bu işe dahildi ve bunu belirtmek üzereydi. Fakat Drizzt'in iddia ettiği şeyle birlikte aklına başka bir dize geldi.</p>

      <p class="calibre2">"Yolların en karanlığını arayasm diye."</p>

      <p class="calibre2">Cattibrie bunun bir sonraki dize olduğunu hatırladı ve kuş tüyünden dolma kalemiyle işe koyuldu. Drizzt yine konuşmaya başlamıştı, ama genç kadın onu duymuyordu. Fakat birkaç kelime yakaladı ve yazmayı kesti, gözleri drovvu incelemek için parşömenden kalktı. Yine tek başına yola koyulmaktan söz ediyordu!</p>

      <p class="calibre2">"O şiir ikimiz içindi," diye hatırlattı Cattibrie.</p>

      <p class="calibre2">"Karanlık yol babama gidiyor," diye yanıtladı Drizzt, "senin hiç tanımadığın bir drowa."</p>

      <p class="calibre2">"Peki demeye çalıştığın şey ne?" diye sordu Cattibrie.</p>

      <p class="calibre2">"O yol benim yürümem için..."</p>

      <p class="calibre2">"Benimle birlikte yürümen için," dedi Cattibrie kararlı bir tavırla.</p>

      <p class="calibre2">"Bunu bir daha sakın yapma!" diye azarladı. "Bir kez beni bırakıp gittin ve ahmaklığınla neredeyse hem kendi sonunu, hem de bizim sonumuzu getiriyordun!"</p>

      <p class="calibre2">Drizzt hızla döndü ve dosdoğru ona baktı. Bu kadını ne kadar çok seviyordu! Bu konuda ona karşı çıkamayacağının farkındaydı, kadının onun sunacağı her türlü argümanı alt edeceğini ya da basitçe duymazdan geleceğini biliyordu.</p>

      <p class="calibre2">"Seninle geliyorum, yolun sonuna kadar," dedi Cattibrie, sert tonunda hiçbir uzlaşma emaresi olmadan. "Ve sanırım Deudermont, Harkle ve diğerlerinden birkaç kişi de gelecek. Sıkıysa bizi durdurmaya çalış bakalım, Drizzt Do'Urden!"</p>

      <p class="calibre2">Drizzt cevap yetiştirmeye davrandı, ama fikrini değiştirdi. Neden uğraşacaktı ki? Bu karanlık yoldu tek başına yürümesine izin vermeleri için dostlannı asla ikna edemeyecekti. Asla.</p>

      <p class="calibre2">Karanlık denize, aya, yıldızlara baktı ve düşünceleri tekrar Zaknafein'e, cadının ona sunduğu "altın yüzüğe" kaydı.</p>

      <p class="calibre2">"Limana geri dönmemiz en azından iki hafta alır," diye hayıflandı.</p>

      <p class="calibre2">"Eğer rüzgâr güçlenmezse, üç hafta," diye belirtti Cattibrie, bakışlarım her şeyden önemli olan parşömenden hiç ayırmayarak.</p>

      <p class="calibre2">Pek yakınlarda, pupa güvertesinin hemen altındaki ana güvertede duran Harkle Harpel hevesle ellerini ovuşturdu. Bu yolculuğun çok uzun süreceği konusunda Drizzt ile aynı hisleri paylaşıyordu ve midesi iki veya üç hafta daha boş sular üzerinde savrulup durmayı kaldıramazdı.</p>

      <p class="calibre2">"Kaderin sisi," diye sessizce ağzını oynattı, yeni ve güçlü büyüsünü düşünerek. Onu Su Perisi'ne getiren şey de bu tılsımdı. Yeni büyüsünü bir kez daha devreye sokmak için önüne çıkan fırsat gerçekten de mükemmel görünüyordu.</p>

      <p class="calibre2">&nbsp;</p>
    </div>

    <h2 id="sigil_toc_id_13">BÖLÜM 11</h2>

    <p class="calibre2"><span class="none6">KIZIŞAN FIRTINA</span></p>

    <div class="s">
      <p class="calibre2">Söylentilerin doğru olduğunu, yani Bruenor Battlehammer'ın Buzyeli Vadisi'ne geri döndüğünü görünce, Revjak’ın gülümsemesi neredeyse kulaklarına kadar yayıldı. İkisi, Revjak’ın hayatının ilk kırk senesinde yan yana yaşamışlardı, ama o süreç içinde barbann Bruenor ile pek az ilişkisi olmuştu, düşmanlık dışında tabii. Fakat derken Wulfgar göçebe kabileleri birleştirmiş ve onlan On-Kasaba ile Battlehammer Klanı'nffi müttefiki olarak Akar Kessel ve goblin türü ordusuna karşı savaşa sokmuştu.</p>

      <p class="calibre2">On yıldan az bir süre önce yaşanan o hadise sırasında Revjak, Bruenor ile tüm cücelerin gücüne ve metanetine hayran kalmıştı. Bunu takip eden bir iki hafta içinde, Bruenor ile Wulfgar Mithril Salonu'nu bulmak için yola koyulmadan önce Revjak, Bruenor ile birçok gün geçirmiş ve onunla güçlü bir dostluk kurmuştu. Bruenor aynlacaktı, ama Battlehammer Klanı'nm geri kalan kısmı Mithril Salonu bulunana kadar Buzyeli Vadisi'nde kalacaktı ve dev barbarlarla bodur cüceler arasındaki dostluğu pekiştirme sorumluluğunu Revjak üstlenmişti. O kadar iyi bir iş çıkartmıştı ki, Berkthgar da dahil olmak üzere halkından birçok kimse, Battlehammer Klanı'yla birlikte Mithril Salonu'nu geri alma savaşına katılmayı seçmiş ve birkaç sene orada kalmıştı.</p>

      <p class="calibre2">Bilge Revjak'a, Berkthgar bütün bunlan unutmuş gibi görünüyordu, zira devasa savaşçı, Bruenor ve Stumpet ile yapılacak görüşmeye katılmak için çadıra girdiğinde yüzüne sert, amansız, kaşları çatık bir bakış kazınmıştı.</p>

      <p class="calibre2">"Otur, Berkthgar," dedi Revjak, yanındaki yeri işaret ederek.</p>

      <p class="calibre2">Berkthgar elini kaldırdı ve ayakta kalacağını belirtti. Revjak adamın heybetli durmaya ve cücelerin üzerinde kule gibi yükselmeye çalıştığını biliyordu. Fakat Bruenor bundan en ufak bir rahatsızlık duyuyorduysa bile hiç belli etmiyordu. Ayakta duran Bekthgar'a bakmak için kafasını yukarı kaldırmak zorunda kalmamak amacıyla, yığın haline getirilmiş derilerden oluşan kalın battaniyenin üzerinde rahatça arkasına yaslandı.</p>

      <p class="calibre2">"Hâlâ, en son yediğin yemeğin tadı pek iyi değilmiş gibi görünüyorsun," diye Berkthgar'a belirtti cüce.</p>

      <p class="calibre2">"Neden bir kral, krallığından bu kadar uzaklara geldi?" diye karşılık verdi Berkthgar.</p>

      <p class="calibre2">"Artık bir kral değilim," diye düzeltti Bruenor. "Tahtı büyük-büyük-büyük-büyük büyükbabama bıraktım."</p>

      <p class="calibre2">Revjak merakla cüceye baktı. "Gandalug mu?" diye sordu.</p>

      <p class="calibre2">Bruenor'un atası, Battlehammer Klanı'nın Hamisi ve Mirhril Salonu'nun kurucusu olan Gandalug'un drow elflerinin esaretinden kurtulup ölümden geri döndüğü konusunda Berkthgar'm anlattığı inanılmaz hikâyeyi hatırladı.</p>

      <p class="calibre2">"Ta kendisi," diye yanıtladı Stumpet.</p>

      <p class="calibre2">"Bana prens diyebilirsin," dedi Bruenor, Berkthgar'a. İri adam ise öfleyip kafasını çevirdi.</p>

      <p class="calibre2">"Demek Buzyeli Vadisi'ne geri döndün," diye araya girdi Revjak, tartışma çirkin boyutlara varmadan önce. Barbar liderine öyle geliyordu ki Bruenor, Berkthgar'm cüceler konusunda yaymaya çalıştığı olumsuz havadan hiç hoşlanmıyordu —ya böyleydi, ya da Bruenor bunu biraz olsun umursamıyordu. "Buraya ziyaret için mi geldiniz?"</p>

      <p class="calibre2">"Kalmak için," diye düzeltti Bruenor. "Biz burada oturup konuşurken madenler yemden açılmakta. İçeri doluşan şeyleri temizliyor ve destek sütunlarım onanyoruz. Bir hafta içinde maden cevheri elde etmeye ve ondan somaki hafta yeni mallar üretmeye başlayacağız."</p>

      <p class="calibre2">Revjak başıyla onayladı. "Öyleyse bu ziyaretin maksadı iş konuşmak," diye mantık yürüttü.</p>

      <p class="calibre2">"Ve dostluk," diye çabucak yamtladı Bruenor. "Ben derim ki, iki halk uyum içinde olursa daha iyi olur."</p>

      <p class="calibre2">"Katılıyorum," dedi Revjak. Kafasım kaldırıp baktığında Berkthgar'ın sinirle dudağını ısırmakta olduğunu gördü. "Klanının, ihtiyaç duyduğumuz malların fiyatı konusunda adil davranacağına da inanıyorum."</p>

      <p class="calibre2">"Metal bizde, deriler ve et sizde," diye yanıtladı Bruenor.</p>

      <p class="calibre2">"Sizde bizim ihtiyacımız olan hiçbir şey yok," diye aniden ve öfkeyle araya girdi Berkthgar. Zoraki bir şekilde sırıtan Bruenor ise kafasım kaldırıp ona baktı. "Cücelerden gelecek hiçbir şeye ihtiyacımız yok," diye belirtti savaşçı. "Tüm ihtiyacımızı tundra karşılıyor."</p>

      <p class="calibre2">"Pöh!" diye homurdandı Bruenor. "Taş uçlu mızraklarınız kaliteli zırhlara çarpıp sekiyor!"</p>

      <p class="calibre2">"Rengeyikleri zırh giymez," diye tatsızca yanıtladı Berkthgar. "Ve eğer On-Kasaba'yla ve On-Kasaba'nm müttefikleriyle savaşmaya gelirsek, mızrakların taş uçlanyla bir cücenin yapabileceği her şeyi delip geçebilmemiz için sadece bilek gücümüz yeter."</p>

      <p class="calibre2">Bruenor doğrulup dik oturdu ve hem Revjak hem de Stumpet, kızıl sakallı, hiddetli cücenin böylesine açık bir tehdit üzerine Berkthgar'ın üzerine atılacağından korkarak gerginleşti.</p>

      <p class="calibre2">Fakat Bruenor bunu yapmayacak kadar yaşlı ve bilgeydi. Ona cevap vermek yerine Revjak'a baktı. "Kabile adına kim konuşuyor?" diye sordu cüce.</p>

      <p class="calibre2">"Ben," diye sertçe belirtti Revjak, dosdoğru Berkthgar'a bakarak.</p>

      <p class="calibre2">Berkthgar gözünü hiç kırpmadı. "Aegis-fang nerede?" diye sordu dev adam.</p>

      <p class="calibre2">'İşte bu,' diye düşündü Bruenor, "bütün bunların sebebi, ta başından beri tartışmanın tek kaynağı.' Bütün bunların sebebi Aegis-fang, yani bizzat Bruenor Battlehammer tarafından Wulfgar'a, cücenin oğlu gibi olan barbar çocuğa bir armağan olarak yapılan kudretli savaş çekiciydi.</p>

      <p class="calibre2">"Onu Mithril Salonunda mı bıraktın?" diye üsteledi Berkthgar ve Bruenor’a savaşçı bu sorunun cevabının evet olmasını dilermiş gibi geldi.</p>

      <p class="calibre2">"Bir duvarda faydasız bir süs olarak mı duruyor?"</p>

      <p class="calibre2">Stumpet burada neler dönmekte olduğunu anlamıştı. O ve Bruenor, Buzyeli Vadisi'ne geri dönüş yoluna çıkmadan önce bu konuyu tartışmışlardı. Berkthgar, Aegis-fang'in Mithril Salonunda, yani Buzyeli Vadisi'nden yüzlerce ve yüzlerce mil ötede bırakmış olmalarını tercih ederdi. Çekiç o kadar uzaktayken onu ve onun büyük kılıcı olan Kuzeyin Öfkesi Bankenfuere'yi gölgede bırakamazdı. Fakat Bruenor bunu duymak bile istemiyordu. Aegis-fang onun en büyük başarısı, bir silah demircisi olarak yaptığı saygın kariyerinin doruk noktasıydı. Daha da önemlisi, kaybettiği oğlundan kalan tek yadigar oydu. Bruenor her nereye giderse Aegis-fang'da oraya giderdi ve Berkthgar'm hislerinin de canı cehennemeydi!</p>

      <p class="calibre2">Bruenor, sanki en iyi konuşma taktiğini alıyormuşçasına lafı bu sorunun etrafında biraz dolandırdı. Ama Stumpet o kadar kararsız değildi.</p>

      <p class="calibre2">"Çekiç madenlerde," dedi kararlılıkla. "Onu yapan kişi tarafından, Bruenor tarafından getirildi."</p>

      <p class="calibre2">Berkthgar'ın kaşları çatık bakışı daha da derinleşti ve Stumpet derhâl saldırıya geçti.</p>

      <p class="calibre2">"Az önce bütün ihtiyacınızı vadinin size sunduğunu söylemiştin," diye uludu rahibe. "O zaman neden cüce yapımı bir çekici umursuyorsun bakalım?"</p>

      <p class="calibre2">Dev barbar cevap vermedi, fakat hem Bruenor, hem de Revjak, bu tartışmada üstünlüğü Stumpet'in ele geçirmekte olduğunu düşündüler.</p>

      <p class="calibre2">"Elbette sırtında asılı olan o kılıç da vadide yapılmamıştır," diye belirtti. "Onu ticaretle aldın ve o da muhtemelen cüceler tarafından yapılmıştı!"</p>

      <p class="calibre2">Berkthgar ona güldü, ama Revjak'ın otağında hiç neşeli bir hava yoktu, zira adamın kahkahası neşeden çok tehdit kokuyordu.</p>

      <p class="calibre2">"Kendilerini dostumuz addeden şu cücelere bakın hele!" dedi Berkthgar. "Ve yine de kabileye, kabileden biri tarafindan efsaneye dönüştürülmüş olan bir silahı teslim etmiyorlar."</p>

      <p class="calibre2">"Bu muhabbetin bayatlamaya başladı," diye uyardı Bruenor.</p>

      <p class="calibre2">"Sen de bayatlamaya başladın, cüce," diye karşılık verdi Berkthgar.</p>

      <p class="calibre2">"Geri dönmemen gerekirdi." Bunun ardından Berkthgar hışımla cadın terk etti.</p>

      <p class="calibre2">"Gözünü o heriften ayırmamalısın," dedi Bruenor, Revjak'a.</p>

      <p class="calibre2">Barbar lider başıyla onayladı. "Berkthgar kendi sözleriyle ördüğü bir ağa yakalanmış durumda," diye yanıtladı. "Ve diğer birçoğu da öyle, özellikle de genç savaşçılar."</p>

      <p class="calibre2">"Her zaman dövüşmeye hevesliler," diye belirtti Bruenor.</p>

      <p class="calibre2">Reyjak gülümsedi ve buna itiraz etmedi. Berkthgar gerçekten de gözünü üzerinden ayırmaması gereken bir kişiydi, ama işin gerçeği, Revjak'ın yapabileceği pek az şey vardı. Berkthgar kabileyi ikiye bölmek isterse, bunu kabul edip onu izleyecek yeterince adam vardı ve Reyjak onu durduramazdı. Daha da kötüsü, eğer Berkthgar Meydan Okuma Hakkı'nı talep ederse, bunu elde edebilecek kadar destek görürdü ve Reyjak onun meydan okuyuşunu reddetmekte güçlük çekerdi.</p>

      <p class="calibre2">Reyjak, Berkthgar ile dövüşemeyecek kadar yaşlıydı. Wulfgar kabileleri birleştirdiği zaman Buzyeli Vadisi barbarlarının yaşam tarzının değiştiğini düşünmüştü. Wulfgar ayrıldığı zaman kendisine sunulan liderlik mevkiini de bu sebeple kabul etmişti. Geçmişte ise böyle bir unvan sadece soy veya dövüşle, yani marifet veya kan bağıyla elde edilebilirdi.</p>

      <p class="calibre2">'Eski usuller zor silinir,' diye fark etti Reyjak, Berkthgar’ın gidişi üzerine sallanan çadır cebine bakarken. Kabiledeki birçok kişi, özellikle de Mithril Salonu'ndan geri dönenler ve hatta Reyjak ile kalanlar arasında git gide büyüyen bir kesim, terk edilmiş olan daha özgür ve daha vahşi töreleri hasretle anıyordu. Reyjak sık sık, yaşlı kabile adamlarının büyük savaş hikâyelerini, barbarların birleşerek On-Kasaba'ya saldırdığı ve Wulfgar'ın Bruenor tarafindan yakalandığı o saldırının hikâyelerini anlattığına kulak misafiri oluyordu.</p>

      <p class="calibre2">Reyjak, onların bu nostaljisinin yanlış yönlendirilmiş olduğunu biliyordu. On-Kasaba'ya yapılan o saldırıda savaşçılar öylesine feci bir katliama uğramıştı ki, kabileler bir sonraki kışı zar zor atlatmayı başarmıştı. Yme de o savaşın hikâyeleri her zaman şan şöhretle, heyecanla doluydu ve asla yaşanan trajedinin sözü edilmiyordu. Berkthgar'ın ve Bruenor ile cücelerinin geri dönüşüyle yaşanan heyecanla birlikte, birçoğu ittifaktan önceki günleri hoş bir şekilde hatırlıyordu.</p>

      <p class="calibre2">Revjak gerçekten de gözünü Berkthgar'dan ayırmayacaktı, ama yapabileceği tek şeyin bu olduğundan korkuyordu Otağın dışında duran başka bir dinleyici, yani genç Kierstaad, başını sallayarak Bruenor'un uyarısıyla birlikte başını sallayıp hemfikir oldu.</p>

      <p class="calibre2">Kierstaad tam anlamıyla ikiye bölünmüştü, Berkthgafa sonsuz bir takdir duyuyordu, ama Bruenor'a da öyle. Fakat o anda, o büyük ikilem genç adamın düşüncelerinde pek yer tutamadı.</p>

      <p class="calibre2">Bruenor, Aegis-fang'in vadide olduğunu doğrulamıştı!</p>

      <p class="calibre2">"Bizi Martı Kayalan'nın yakınında yakalayan fırtına olabilir bu," diye belirtti Robillard, Su Perisinin önünde, doğu ufkunda meşum bir şekilde uzanan kara bir bulut duvarına göz gezdirirken.</p>

      <p class="calibre2">"Ama daha güçlüsü," diye ekledi Deudermont. "Sudan güç alıyor."</p>

      <p class="calibre2">Hâlâ güneşin altındaydılar, Caenvich'ten aynlalı altı gün olmuştu ve Deudermont'un tahminlerine göre Moonshaeler'e daha sekiz gün vardı.</p>

      <p class="calibre2">Güçlü bir rüzgârın ilk esintisi uzun boylu kaptanın yüzünü okşadı; kısa bir süre içinde üzerlerine çullanacak olan boranın ilk hafif esintileriydi bunlar.</p>

      <p class="calibre2">"Sancak tarafına sert kır!" diye haykırdı Deudermont, dümenin başındaki denizciye. "Onun etrafından geçeceğiz, kuzeye gidip Moonshaeler'in etrafından dolanacağız," dedi ancak Robillard'ın duyacağı kadar kısık bir sesle. "Limanımıza giden daha düz bir rota."</p>

      <p class="calibre2">Büyücü başıyla onayladı. Deudermont'un, rüzgârın daha belirsiz, suların ise daha dalgalı ve soğuk olduğu kuzey istikametine dönmek istemediğini biliyor, fakat şu noktada önlerinde pek az seçenek olduğunu da anlıyordu. Eğer güneye doğru gidip fırtınayı atlatmaya çalışırlarsa, rüzgârla birlikte Korsan Adalan Nelanther'in —yani korsanlar arasında bu denli sivrilmiş olan Su Perisi'nin kesinlikle bulunmak istemeyeceği yerin— yakınlarına sürükleneceklerdi.</p>

      <p class="calibre2">Bu sebeple kuzeye gidecek, firtınanın ve Moonshaeler'in etrafından dolanacaklardı. Ya da en azından umut ettikleri şey buydu. Sık sık şimşeklerle aydınlanan kara bulut duvarına bakan Robillard, yeterince hızlı gidebileceklerinden emin değildi.</p>

      <p class="calibre2">"Git ve yelkenlerimizi büyülü rüzgârınla doldur," diye ona talimat verdi Deudermont ve kaptanın hafif ses tonu, onun da büyücüyle aynı kaygıları taşıdığını açıkça belli ediyordu.</p>

      <p class="calibre2">Robillard, pupa güvertesinin küpeştesine gidip oturdu, bacaklarını küpeştenin altından sarkıttı ve ana yelken direğine yüzünü döndü. Sol elini direğe doğru kaldırdı ve bir rüzgâr esintisi yaratmak için yüzüğünün gücüne başvurdu. Böylesine küçük bir tılsım, büyücünün kudretli yüzüğünün gücünü kurutamazdı ve bu sebeple Robillard üst üste büyü yapıp yelkenleri doldurdu ve Su Perisini hızlı bir tempoya soktu.</p>

      <p class="calibre2">Yeterince hızlı değildi. Kara duvar üzerlerine abandı, dalgalar Su Perisi'ni savurdu ve kısa süre içinde onu yüzmekten çok sular üzerinde zıplayıp hoplar bir hale getirdi. Deudermont'un önünde acı bir seçim duruyordu. Yelkenleri indirip firtmadan çıkma çabasıyla bütün gemi donanımını tiriz edebilir veya ilerlemeye ve fırtınanın dış perçeminden giderek kuzey tarafından sıyrılıp kurtulmaya çalışabilirdi.</p>

      <p class="calibre2">"Şans bizimle olsun," diye karar verdi kaptan ve tam hız gitmeyi denedi. En sonunda fırtına onları tamamen içine alana kadar da yelkenleri açık tuttu.</p>

      <p class="calibre2">Bu, şimdiye kadar yapılmış en iyi gemilerden biriydi, mürettebatı tek tek seçilmiş usta denizcilerden oluşuyordu, buna iki büyücü, Drizzt, Cattibrie ve Guenhwyvar da dahildi. Ayrıca gemiye, Kılıç Sahilindeki en deneyimli ve en saygın denizcilerden birisi kaptanlık ediyordu. Normal insan standartlarıyla karşılaştırıldığında Su Perisinin güçleri hakikaten de büyüktü, ama şimdi doğanın katıksız gücü karşısında çok küçük kalmıştı.</p>

      <p class="calibre2">Kaçmaya çalıştılar, ama fırtına, hünerli bir avcı gibi üzerlerine kapandı.</p>

      <p class="calibre2">Yön ipleri koptu ve baskıdan dolayı direk eğilir gibi oldu. Robillard ve Harkle Harpel buna çılgınlar gibi karşı koymaya çalıştı, fakat ikisinin birleşmiş büyüsü bile ana yelken direğini kurtaramadı. Ana dikey kalasın üzerinde bir çatlak belirdi ve onu kırılmaktan koruyan tek şey yatay kalasın da çatlaması oldu.</p>

      <p class="calibre2">Yelken serbest kalıp savruldu ve bir adamı güverteden savurup çalkantılı suya düşürdü. Drizzt derhâl harekete geçti. Guenhwyvar'a seslenip panteri yanına çağırdı ve sonra onu denizciyi araması için küpeştenin üzerinden aşağı gönderdi. Guenhwyvar hiç tereddüt etmedi, bunu daha evvel de yapmışlardı. Kükreyen kedinin karanlık sulara gömülmesiyle gözden kaybolması bir oldu.</p>

      <p class="calibre2">Yağmur ve dolu taneleri onları dövüyordu, geminin pruvasına çarpan dalga duvarları da öyle. Savrulup duran geminin etrafında gök gümbürtüleri patlıyor ve uzun direklere birçok yıldırım çatalı çarpıyordu, "Tam hız gitmeyi daha erken kesmeliydim!" diye bağırdı Deudermont ve bütün gücüyle haykırmış olmasına rağmen, hemen yanında duran Drizzt onu rüzgânn kükreyişi ve gök gümbürtüsü arasından zar zor duyabildi.</p>

      <p class="calibre2">Drow başını olumsuz anlamda salladı. Gemi neredeyse suya gömülmüştü, mürettebatın çoğu aşağı kamaralara inmişti ve Su Perisi çılgınlar gibi savruluyordu. "Sadece tam hız gittiğimiz için fırtınanın dış perçemindeyiz," dedi drow sertçe. "Eğer daha erken durmuş olsaydın, fırtınanın tam kalbine düşmüş olurduk ve hepimizin sonu gelirdi!"</p>

      <p class="calibre2">Deudermont sadece birkaç kelimeyi duyabildi, ama kara elf dostunun kendisine anlatmaya çalıştığı şeyin ana fikrini anladı. Bir elini minnettarlıkla Drizzt'in omzuna koydu, fakat derken büyük bir dalga gemiye yandan çarpıp Su Perisi'ni neredeyse tam olarak yan yatırdığında, kaptan havaya yükseldi, küpeşteye sertçe çarptı ve az kaldı suya düşecekti.</p>

      <p class="calibre2">Drizzt derhâl onun yanma vardı. Dramın tılsımlı ayak bileklikleri ve müthiş çevikliği, çılgınlar gibi savrulan güvertenin üzerinde yolunu bulmasını sağlıyordu. Kaptanın ayağa kalkmasına yardım etti ve ikisi geminin ambarına açılan kapağa varmak için büyük çaba sarfetti.</p>

      <p class="calibre2">Aşağı ilk olarak Deudermont indi. Drizzt ise güverteyi incelemek ve herkesin aşağı indiğinden emin olmak için biraz duraksadı. Sadece Robillard güvertede kalmıştı, bacaklarını sıkıca küpeşteye dolamış bir halde oturuyor, fırtınaya lanetler yağdırıyor ve şiddetle esen rüzgânn tam üstüne büyülü esintiler yolluyordu. Büyücü, Drizzt'in kendisine baktığını fark etti ve elini sallayarak drowa gitmesini işaret etti, sonra da yüzüğünü göstererek, kendisini kurtarmaya yetecek kadar büyülü gücü olduğunu Drizzt'e hatırlattı.</p>

      <p class="calibre2">Drizzt, tıklım tıklım dolu olan aşağı güverteye indiği anda panter heykelciğini çıkarttı. Guenhwyvar'ın denizciyi bulduğunu ve onu sıkıca tuttuğunu umut etmeliydi, zira eğer uzun süre beklerse, adam her halükârda boğulmuş olacaktı. "Yuvana dön, Guenhwyvar," dedi heykelciğe.</p>

      <p class="calibre2">Adamın kurtulup kurtulmadığını öğrenmek için Guenhwyvar'ı derhâl geri çağırmak istedi, fakat gemiye bir dalga çarptı ve heykelcik drowun elinden uçup karanlıkta kayboldu. Drizzt onu takip etmeye çalışarak debelendi, ama aşağı güverte çok kalabalık ve karanlıktı.</p>

      <p class="calibre2">Aşağı güvertenin karanlığı içinde, dehşete kapılmış mürettebatın, bunun daha önce yakalandıkları fırtınanın aynısı olup olmadığını bilmesinin hiçbir yolu yoktu. Eğer öyleyse daha da yoğunlaşmış olmalıydı, zira bu sefer Su Perisi tıpkı bir oyuncak gibi oradan oraya savruluyordu. Tepelerindeki güvertede bulunan bütün çatlaklardan üzerlerine sular yağıyordu. Gemiyi su üstünde tutan tek şey ise, karanlığa ve dehşete rağmen düzenli ve disiplinli bir şekilde çılgınlar gibi su boşaltmalarıydı. İki saatten uzun sürdü, iki feci, mide burkan saat. Ama Drizzt'in, Deudermont’un tam hız gidişi konusundaki yargısı doğruydu. Su Perisi fırtınanın dış perçemindeydi, kalbinde değil; Diyarlar'daki hiçbir gemi bu fırtınanın en şiddetli gücünden sağ kurtulamazdı.</p>

      <p class="calibre2">Sonra her şey sessizleşti, tabii arada sırada patlayan ve git gide uzaklaşan gök gürültüleri haricinde. Su Perisi feci şekilde yan yarıyor, ama hâlâ yüzüyordu</p>

      <p class="calibre2">Güverteye ilk çıkan Drizzt oldu, onun hemen ardından Deudermont takip etti. Hasar çok büyüktü, özellikle de ana yelken direğinde.</p>

      <p class="calibre2">"Onu tamir edebilir miyiz?" diye sordu Drizzt.</p>

      <p class="calibre2">Deudermont hiç sanmıyordu. "Limana yanaşmadan olmaz," diye yanıtladı, en yakın limanın beş yüz mil ötede olduğu gerçeğinden bahsetme zahmetine girmeden.</p>

      <p class="calibre2">Kısa süre sonra Cattibrie, elinde oniks heykelcikle yanlarına geldi.</p>

      <p class="calibre2">Drizzt panteri çağırma konusunda hiç zaman kaybetmedi ve kedi güverteye geri döndüğünde, yanında oldukça açması bir durumda bulunan bir denizci vardı.</p>

      <p class="calibre2">"Al sana, torunlarına anlatacağın bir hikâye," dedi Deudermont neşeli bir sesle. Adamın omzuna hafifçe vurdu ve yanındakilerin moralini yükseltmeye çalıştı. Mürettebattan iki kişi ona yardım edip adamı uzaklaştırırken, şok geçirmiş olan denizci başıyla onayladı.</p>

      <p class="calibre2">"Çok iyi bir dost," diye Drizzt'e belirtti Deudermont, Guenhwyvar'ı kastederek. "Adamın sonu gelmişti."</p>

      <p class="calibre2">Drizzt başıyla onayladı ve bir elini Guenhwyvar'ın kaslı böğrüne koydu. Asla kedinin dostluğunu hafife almazdı.</p>

      <p class="calibre2">Cattibrie, drovvun hareketlerini ilgiyle izledi ve denizciyi kurtarmanın, Drizzt için fedakârlıktan daha öte bir önemi olduğunu fark etti.</p>

      <p class="calibre2">Eğer denizci boğulmuş olsaydı, Drizzt Do'Urden'in omuzlarına bir suçluluk yükü daha binecek, bir kişi daha kolcunun karanlık geçmişine kurban gitmiş olacaktı.</p>

      <p class="calibre2">Ama bu olmamıştı ve o anda Su Perisi ile bütün mürettebatı sağ kurtulmuş gibi görünüyordu. Fakat bir saniye sonra, yani Harkle koşturarak gelip de basit, ama acı bir soru sorduğunda bu mutlu hava dağılıverdi.</p>

      <p class="calibre2">"Robillard nerede?"</p>

      <p class="calibre2">Bütün gözler pupa güvertesinin ön küpeştesine çevrildi. Küpeşte, tam olarak Drizzt'in büyücüyü en son görmüş olduğu noktadan kırılıp parçalanmıştı.</p>

      <p class="calibre2">Drizzt'in neredeyse kalbi duracaktı. Cattibrie hızla küpeşteye koşturdu ve boş sulan taramaya başladı.</p>

      <p class="calibre2">Deudermont o kadar endişelenmiş görünmüyordu. "Büyücünün fırtınadan kurtulmak için yöntemleri var," diye diğerlerini temin etti kaptan. "Bu daha önce de olmuştu."</p>

      <p class="calibre2">Drizzt ile Cattibrie, bunun doğru olduğunu fark etti. Robillard, birkaç sefer büyüsünü kullanarak Derinsu'daki lonca toplantısına katılmak için Su Perisi'ni terk etmişti, hem de gemi o sırada şehirden yüzlerce mil uzaktaki sularda yüzerken.</p>

      <p class="calibre2">"Boğulmaz," diye onlan temin etti Deudermont. "O yüzük parmağındayken boğulmaz."</p>

      <p class="calibre2">İki dost da bu sözlerle tatmin olmuş gibiydi. Robillard'ın yüzüğü Su Elementi Düzlemi'ne aitti; fırtınanın gücü her ne kadar büyük olursa olsun, büyücüye denizde birçok avantaj sağlayan kudretli bir ziynetti. Üzerine bir yıldınm düşmüş veya bir yere çarpıp bilincini yitirmiş olabilirdi. Ama Su Perisi'nin üzerinden savrulup, daha gemi fırtınayı atlatamadan çok önce orayı terk etmek için büyüsünü kullanmak zorunda kalmış olması daha muhtemeldi.</p>

      <p class="calibre2">Cattibrie denizi taramaya devam etti ve Drizzt de ona katıldı.</p>

      <p class="calibre2">Deudermonfun ilgilenmesi gereken başka işleri vardı. Su Perisi'ni güvenli bir limana nasıl götüreceğini tasarlamak zorundaydı. Fırtınayı atlatıp kurtulmuşlardı, ama bu geçici bir kurtuluş olup çıkabilirdi.</p>

      <p class="calibre2">Kaptanın hareketlerini izleyen ve uskunanın aldığı büyük hasara göz gezdiren Harkle da bunun farkındaydı. Sessizce Deudermonfun kamarasına gitti ve güvenle içeri girene kadar heyecanını bastırdı. Sonra yüzünde kocaman bir gülümsemeyle ellerini hızlı hızlı ovuşturdu ve deri kaplı bir kitap çıkarttı.</p>

      <p class="calibre2">Kimsenin izlemediğinden emin olmak için etrafına bakman Harkle, en yeni ve muhtemelen en güçlü büyüsü için gerekli malzemelerden birisi olan büyülü kitabı açtı. Sayfalann çoğu boştu, Harkle kaderin sisi büyüsünü yapana kadar tüm sayfalar boştu. Şimdi ilk birkaç sayfada, Harkle'ın Su Perisi'ne yaptığı büyülü yolculuk bir günlük şeklinde kayıtlı durmaktaydı ve gemideyken yaşadığı deneyimlerin de not edildiğini gördüğüne memnun oldu Onu tam anlamıyla şaşırtacak şekilde —zira daha evvel günlüğe iyice göz atmaya cesaret edememişti— kör kâhinin şiiri de kelimesi kelimesine orada duruyordu.</p>

      <p class="calibre2">Harkle, kaderin sisinin hâlâ iş başında olduğunu biliyordu, zira ne kendisi ne de başka bir kişi günlüğe tek bir kelime dahi yazmamıştı.</p>

      <p class="calibre2">Büyünün devam eden tılsımı, yaşanan hadiseleri not etmekteydi!</p>

      <p class="calibre2">Bu Harkle'ın kaderin sisinden beklediği en çılgın şeyleri dahi aşmaktaydı. Bunun ne kadar devam edeceğini bilmiyordu, ama burada çok önemli bir şeye rastlamış olduğunun farkındaydı. Ve birkaç ekleme yapıl ması gereken bir şeye. Su Perisi suyun üzerinde kalakalmıştı. Drizzt ile Cattibrie'ın ve onlarla birlikte bulunan Harkle’ın başına gelen arayış da aynı şekilde yarım kalmıştı. Harkle sabırlı davranacak tipte biri değildi, en azından şimdi değildi. Elini boş sayfalardan ilkinin üzerinde dolaştırdı ve yavaşça mırıldandı. Bir kesenin içine elini attı ve biraz elmas tozu çıkartıp hâlâ boş duran ilk sayfaya tutumlu bir şekilde serpiştirdi.</p>

      <p class="calibre2">Hiçbir şey olmadı.</p>

      <p class="calibre2">Harkle nerdeyse bir saat devam etti, ama kamaradan dışarı çıktığında Su Perisi hâlâ yan yatıyor ve hedefsiz bir şekilde sürüklenip gidiyordu.</p>

      <p class="calibre2">Harkle tıraşsız yüzündeki kısa sakalı ovuşturdu. Görünüşe bakılırsa, büyünün üzerinde hâlâ çalışılması gerekiyordu.</p>

      <p class="calibre2">Robillard akıp giden dalganın üzerinde duruyor ve bir ayağını sabırsızlıkla suya vuruyordu. "O yabani şey nerede?" diye sordu, yardımına çağırdığı su elementali canavarını kastederek. Yaratığı Su Perisini aramaya yollamıştı, ama bu birçok dakika evveldi.</p>

      <p class="calibre2">En sonunda, büyücünün önündeki mavi örtü yükseldi ve kabaca insansı bir şekle büründü. Robillard ona doğru guruldandı ve yaratığa kendi ıslak lisanında gemiyi bulup bulmadığını sordu.</p>

      <p class="calibre2">Gemiyi bulmuştu. Böylece büyücü, elementale kendisini gemiye götürmesini emretti. Yaratık iri kollarından birisini ileri uzattı. Sudan oluşmuş gibi görünüyordu, ama aslında normal bir sıvıdan çok daha katıydı.</p>

      <p class="calibre2">Büyücü rahatça yerini aldığında, su canavarı onu süratle yuvarlanan bir dalganın hızıyla götürmeye başladı.</p>

      <p class="calibre2">&nbsp;</p>
    </div>

    <h2 id="sigil_toc_id_14">BÖLÜM 12</h2>

    <p class="calibre2"><span class="none6">KADERİN SİSİ</span></p>

    <div class="s">
      <p class="calibre2">Mürettebat ikindi vakti boyunca çalıştı, fakat geminin aldığı ciddi hasar konusunda pek az ilerleme kaydetmiş gibiydiler. Yelkenlerden birisini, mizana yelkenini kaldırmayı başarmışlardı. Fakat onu rüzgârı yakalayacak kadar veya gemiyi istedikleri bir yöne döndürmesini sağlayacak kadar kontrol edemiyorlardı.</p>

      <p class="calibre2">Cattibrie, gözcü çanaklığından aşağı bir uyan sinyali verdiğinde durumlan buydu. Deudermont ile Drizzt, dostlanmn ne dediğini duymak için yan yana koşturarak geldiler. İkisi de bunun bir korsan gemisi olmasından korkuyordu. Eğer durum böyleyse, bu denli hasar görmüş ve Robillard'sız kalmış olan mağrur Su Perisi, hiç savaşmadan teslim olmak zorunda kalabilirdi.</p>

      <p class="calibre2">Yollarını kesen hiçbir korsan yoktu, ama tam karşılarında kesif bir sis bulutu yükselmekteydi. Deudermont kafasını kaldırıp Cattibrie'a baktı ve hiçbir açıklaması olmayan genç kadın da cevap olarak sadece omuz silkti.</p>

      <p class="calibre2">Bu sıradan bir hadise değildi. Bu sis kümesi haricinde gökyüzü oldukça temizdi ve ısı seviyesi de oldukça sabitti.</p>

      <p class="calibre2">"Böyle bir sisi ne oluşturabilir ki?" diye Deudermont a sordu Drizzt.</p>

      <p class="calibre2">"Benim bildiğim hiçbir şey," diye ısrarla vurguladı kaptan.</p>

      <p class="calibre2">"Küreklerin başına!" diye mürettebata seslendi. "Bir yelken açmaya çalışın. Etrafından dolaşabilecek miyiz, görelim bakalım."</p>

      <p class="calibre2">Fakat Deudermont ilgisini önlerindeki sulara geri çevirdiği anda Drizzt'in şüpheyle kafasını salladığını gördü. Zira sis bulutu onlara daha şimdiden çok yaklaşmıştı. Sabit değildi.</p>

      <p class="calibre2">"Bize yaklaşıyor," diye nefes verdi kaptan, gözlerine inanamayarak.</p>

      <p class="calibre2">"Hem de hızla," diye ekledi Drizzt. Ondan sonra drow, keskin kulaklarıyla Harkle Harpel'in kıkırdadığını işitti ve bunun büyücünün işi olduğunu anlayıverdi. Arkasını dönüp baktığında adamın aşağı güverteye açılan ambar kapağından içeri girdiğini gördü ve peşinden gitmeye davrandı. Fakat, Deudermont'un nefesini tuttuğunu ve birçok mürettebat üyesinin korkuyla haykırdığını işiten Drizzt, yer kapağına varamadan önce durdu.</p>

      <p class="calibre2">Cattibrie hızla direkten aşağı indi. "Nedir bu?" diye sordu, çaresizliğe yakın bir sesle.</p>

      <p class="calibre2">Gri sis örtüsünün içine girdiklerinde suyun şapırtısı kesilmiş, aynı şekilde tüm hareket hisleri de kaybolmuştu. Mürettebat bir araya toplandı ve birçoğu, sanki karanlık sisin içinden gemiye düşmanların çıkmasını beklermişçesine silahlarını çekti.</p>

      <p class="calibre2">Drizzt'e neler döndüğü hakkında bir sonraki ipucunu veren Guenhwyvar oldu. Panter, kulaklarını geriye yatırmış bir halde Drizzt'in yanına geldi. Ama yüz ifadesi ve tavrı, korkmaktan çok meraklanmış gibiydi.</p>

      <p class="calibre2">"Boyutsal," diye belirtti drow.</p>

      <p class="calibre2">Deudermont merakla ona baktı.</p>

      <p class="calibre2">"Bu Harkle’ın işi," dedi Drizzt. "Büyücü bizi açık denizden çıkartmak için büyüsünü kullanıyor."</p>

      <p class="calibre2">Bu düşünceyle birlikte Deudermont'un yüzü aydınlandı, aynı şekilde Cattibrie'm da öyle —en azından bu neşeleri, ikisi de hali hazırdaki kurtuluşlannm kaynağının kim olduğunu düşünene kadar sürdü.</p>

      <p class="calibre2">Cattibrie kesif duman bulutuna baktı. Aniden, boş sular üzerinde hasarlı bir gemiyle süzülüp gitmek ona o kadar da kötü bir şeymiş gibi gelmemeye başlamıştı.</p>

      <p class="calibre2">"Ne demek istiyorsun?" diye kükredi Robillard. Ellerini hiddetle birbirine vurdu ve sorusunu, su elementalinin ıslak, gurultu dolu lisanına tercüme ederek yeniden sordu.</p>

      <p class="calibre2">Cevap hiç tereddütsüz geldi ve Robillard, bu tür yaratıkları, onun bu hadisenin aslını öğrenmek için bazı yolları olduğunu bilecek kadar iyi tarardı. Bu yaratık, her elemental gibi yardımseverdi ve Robillard onun kendisine yalan söylediğini sanmıyordu.</p>

      <p class="calibre2">Su Perisi gitmiş, suyun üzerinden kaybolmuştu.</p>

      <p class="calibre2">Robillard bir sonraki cevabı, yani geminin batmadığını, sadece suyun üzerinden kaybolup gittiğini işitince rahatlayarak nefes verdi.</p>

      <p class="calibre2">"Harkle Harpel," diye yüksek sesle tahminde bulundu büyücü.</p>

      <p class="calibre2">"Onları bir limana götürdü. Tebrik ederim!" Robillard bundan sonra kendi durumunu düşünüp tasındı; yalnızdı ve karadan çok uzaktaydı. Yaratığa kendisini genel olarak doğuya doğru götürmesini emretti ve ona ertesi şafak vaktine kadar ihtiyaç duyacağını açıkladı. Sonra büyü kitabını çıkarttı ve altın sırımlı kitap ayracını ışınlama büyüsünün olduğu sayfaya koydu.</p>

      <p class="calibre2">Sonra büyücü arkasına yaslanıp rahatladı. Uyuması, gücünü ve enerjisini toplaması gerekiyordu. Elemental şimdilik onun güvenliğiyle ilgilenecekti ve sabahleyin Robillard Derinsu'daki lonca binasındaki özel odasına ışınlanmak için büyüsünü kullanacaktı. 'Evet,' diye karar verdi büyücü, 'zorlu ve sıkıcı birkaç hafta geçti, şimdi huzur dolu bir kara ziyaretinin tam zamanıydı.'</p>

      <p class="calibre2">Sadece Deudermont'un sonra ona yetişmesi gerekecekti o kadar.</p>

      <p class="calibre2">Su Perisi, birçok dakika boyunca, hiçbir su veya rüzgâr sesi olmadan, gerçeküstü bir dinginliğin içinde süzüldü. Etraflarındaki sis bulutu o kadar kesifti ki, suyu görebilmesi için Drizzt'in küpeşteden aşağı sarkması gerekiyordu. Harkle’ın büyüsünün —tabii eğer bu gerçekten de Harkle'in büyüsü idiyse— ne yaptığını bilemediği için, uzanıp gri sıvıya dokunmaya cesaret edemiyordu.</p>

      <p class="calibre2">En sonunda bir şapırtı, geminin pruvasına çarpan bir dalganın sesini duydular. Sis kütlesi neredeyse derhâl dağılmaya başladı, ama her ne kadar etraflarım göremeseler bile, gemide bulunan herkes bir şeylerin değişmiş olduğunu hissedebiliyordu.</p>

      <p class="calibre2">"Koku," diye belirtti Cattibrie ve yakında bulunan herkes kafasını sallayıp onunla hemfikir oldu. Ağızda tat bırakacak kadar keskin olan tuzlu su kokusu gitmiş, yerini taze bir yaz havasına, ağaçların, çiçeklerin ve iç kesimlerdeki bir bataklığın kokusuna bırakmıştı. Sesler de değişmişti.</p>

      <p class="calibre2">Rüzgârın bomboş ve sonsuz ıslığı, derin suların dingin şapırtıları gitmiş ve yerlerini daha küçük dalga sesleriyle bazı şakımalara bırakmıştı...</p>

      <p class="calibre2">"Kuşlar mı?" diye sordu Drizzt.</p>

      <p class="calibre2">Sis bulutu dağıldı ve bütün mürettebat rahat bir nefes aldı. Zira karaya yakınlardı! Sol taraflarında, üzeri ağaçlarla örtülü olan, tam merkezinde küçük bir şato ve etrafında birçok iri konak bulunan bir ada duruyordu. Su Perisi'nin önünde uzun bir köprü vardı. Bu köprü adadan kıyıya, yani geniş ve surlu bir kasabanın rıhtımlarına kadar uzanıyordu.</p>

      <p class="calibre2">Kasabanın gerisinde zemin uzun dağlar oluşturacak şekilde yukarı meylediyordu, bu hiçbir denizcinin gözden kaçırmayacağı bir nirengi noktasıydı. Fakat Deudermont bunu bilmiyordu. Etrafta bir sürü tekne vardı, ama hiçbiri Su Perisi'nin kıç tarafında taşıdığı filikalardan büyük sayılmazdı. Bütün teknelerin mürettebatları öylece durmuş, suyun üzerinde süzülen muhteşem gemiye boş boş bakıyordu.</p>

      <p class="calibre2">"Derinsu değil," diye belirtti Deudermont. "Ya da bildiğim herhangi bir şehrin yakınlarında bir yer değil."</p>

      <p class="calibre2">Drizzt etrafa göz gezdirdi ve arkalarında kıvrılarak uzanan kıyı şeridini inceledi. "Açık deniz değil," diye yanıtladı.</p>

      <p class="calibre2">"Bir göl," diye mantık yürüttü Cattibrie.</p>

      <p class="calibre2">Üçü de bir anlığına birbirilerine baktıktan sonra hep bir ağızdan "Harkle!" diye haykırdılar. Kendisini çağırmalarını beklemekte olan Harpel, aşağı güverte kapağından dışarı çıktı ve yüzünde neşe dolu bir ifadeyle yanlarına geldi.</p>

      <p class="calibre2">"Neredeyiz?" diye cevap istedi Deudermont.</p>

      <p class="calibre2">"Kader nerede olmamızı diliyorsa orada," dedi büyücü gizemli bir sesle, ellerini sallayarak ve cübbesinin bol yenlerinin havada süzülmesini sağlayarak.</p>

      <p class="calibre2">"Sanırım daha belirgin bir cevap vermen gerekecek," diye soğukça belirtti Cattibrie.</p>

      <p class="calibre2">Harkle omuz silkip kollarını aşağı indirdi. "Elbette ki, bunu kesin olarak bilmiyorum," diye itiraf etti. "Büyü yer değiştirmeyi sağlıyor —ki bu gelişigüzel bir şey değil— fakat nereye götüreceğini kestiremiyorum."</p>

      <p class="calibre2">"Büyü mü?" diye sordu Deudermont.</p>

      <p class="calibre2">"Kaderin sisi," diye Harkle'dan önce yanıtladı Drizzt. "Seni bizim yanımıza getiren büyü."</p>

      <p class="calibre2">Harkle, drowun ağzından çıkan her söze başını sallayarak onay verdi. Yüzünde kocaman bir gülümseme vardı ve ifadesi başarının gururuyla doluydu.</p>

      <p class="calibre2">"Bizi bir göle getirdin!" diye hiddetle kükredi Deudermont.</p>

      <p class="calibre2">Harkle bir cevap vermeye çalışarak kekeledi, ama sudan gelen bir ses bu muhabbeti bölüverdi. "Hey ho, Su Perisi!"</p>

      <p class="calibre2">Dördü küpeşteye gittiler. Drizzt ise pelerinin başlığını kafasına geçirdi. Nerede olduklarını ve nasıl bir karşılama göreceklerini bilmiyordu, ama eğer bu denizciler Su Perisi'nin bir drow elfi taşıdığını öğrenirse o karşıla manın çok daha az dostane olacağı gibi bir his vardı içinde.</p>

      <p class="calibre2">İrice bir balıkçı teknesi geminin yanma gelmişti ve altı kişilik mürettebatı dikkâtle uskunayı incelemekteydi. "Savaşa girmişsiniz," diye tahminde bulundu, balıkçı teknesinin kaptanı gibi görünen yaşlı, boz sakallı bir adam.</p>

      <p class="calibre2">"Bir fırtınaya girdik," diye düzeltti Deudermont. "Şimdiye kadar bildiğim en şiddetli boraydı."</p>

      <p class="calibre2">Altı balıkçı şüpheyle bakıştı. Son bir ayın her gününde sudaydılar ve fırtına falan görmemişlerdi.</p>

      <p class="calibre2">"Buradan çok uzaklarda," diye açıklamaya çalıştı Deudermont, balıkçıların şüphe dolu yüz ifadelerini fark ederek.</p>

      <p class="calibre2">"Ne kadar uzağa gidebilirsiniz ki?" diye sordu boz sakallı yaşlı adam, her tarafı görünen kıyı şeridine bakarak.</p>

      <p class="calibre2">"Söylersek şaşırırsın," diye yanıtladı Cattibrie, Harkle'a yan yan bir bakış atıp büyücünün kıpkırmızı kesilmesini sağlayarak "Nereden suya açıldınız?" diye sordu boz sakallı adam.</p>

      <p class="calibre2">Deudermont ellerini iki yana açtı. "Biz Derinsüdan denize açılan Su Perisi'yiz."</p>

      <p class="calibre2">Şüpheci yüz ifadeleri yerlerini açıktan açığa sırıtışlara bıraktı.</p>

      <p class="calibre2">"Derinsu mu?" diye tekrarladı boz sakallı adama "Başka bir dünyada mıyız?" diye Drizzt'e fısıldadı Cattibrie ve drow onu rahatlatacak bir şey bulamadı, özellikle de bu işin arkasında Harkle Harpel varken.</p>

      <p class="calibre2">"Derinsu," dedi Deudermont sertçe, ciddiyetle, elinden geldiğince inandırıcı bir sesle.</p>

      <p class="calibre2">"Yuvanızdan çok uzaktasınız, kaptan," diye belirtti balıkçılardan bir diğeri. "Bin mil kadar."</p>

      <p class="calibre2">"Bin beş yüz," diye düzeltti boz sakallı adam.</p>

      <p class="calibre2">"Ve hepsi de kara," diye gülerek ekledi bir diğeri. "Su Perisinin tekerlekleri mi var yoksa?" Bu sözler, altı balıkçının ve onları incelemek için gelen diğer birkaç teknenin tayfalarının kıkırdamasını sağladı.</p>

      <p class="calibre2">"Bir de onu çeken atları görmek isterdim," diye söze karıştı diğer teknelerden birisi, yine adamları kahkahaya boğarak.</p>

      <p class="calibre2">Deudermont bile gülümsemeyi başardı, görünüşe bakılırsa gemisinin hâlâ Diyarlar'da olduğunu öğrendiği için rahatlamıştı. "Büyücü işi," diye açıkladı. "Moonshaelerin beş yüz mil güneybatısında, Kılıçlar Denizi'ndeydik ki, bir fırtınaya yakaladık ve akıntıyla sürüklenmeye başladık. Büyücümüz,"—Deudermont, Harkle'a baktı—"bizi limana götürecek bir büyü yaptı."</p>

      <p class="calibre2">"Hedefi kaçırmış," diye uludu bir adam.</p>

      <p class="calibre2">"Ama bizi açık denizden kurtardı," dedi Deudermont, kahkahalar kesilince. "Ki orada kalsaydık kesinlikle sonumuz gelirdi. Lütfen bana söyleyin, iyi yürekli denizciler, neredeyiz biz?"</p>

      <p class="calibre2">"Burası Impresk Gölü," diye yanıtladı boz sakallı adam, sonra kıyıyı ve surlu kasabayı işaret etti. "Carradoon."</p>

      <p class="calibre2">Deudermont her iki ismi de tanımıyordu.</p>

      <p class="calibre2">"Bunlar Kartanesi Dağları," diye devam etti balıkçı kaptanı, dağları işaret ederek.</p>

      <p class="calibre2">"Güneydeyiz," dedi Cattibrie aniden ve bütün gözler ona doğru döndü. "Dermsu'nun çok güneyindeyiz," dedi. "Ve eğer gölden daha güneye gidecek olursak, Deepwash'a ve sonra da İç Deniz'de bulunan Vilhon Burnu'na varırız."</p>

      <p class="calibre2">"Dediğin yerler mevcut," diye bildirdi boz sakallı adam. "Ama o gemiyi Shalane Gölü'ne götürecek kadar su bulamazsınız."</p>

      <p class="calibre2">"Tekerleklerinizin yanı sıra kanatlarınız yoksa, Cloven Dağları'nın üzerinden gemiyi aşıramazsınız!" diye uludu, boz sakallının yanında duran bir adam. Ama kahkahalar artık dinmişti. Zira hem Su Perisi'ndeki, hem de balıkçı teknelerindeki bütün denizciler bu durumun ciddiyetini hazmetmişti.</p>

      <p class="calibre2">Deudermont derince iç geçirdi ve Harkle'a baktı. Büyücü ise bakışlarını güverteye doğru indirdi. "Nereye gideceğimiz konusunda daha sonra kafa patlatırız," dedi Deudermont. "Şimdilik görevimiz Su Perisi'ni onarmak olacak." Boz sakallıya doğru döndü. "Korkarım ki gölünüz yeterince derin değil," dedi. "Onarım için yanaşabileceğimiz uzun bir iskele mevcut mu?"</p>

      <p class="calibre2">Balıkçı kaptan, Carradoon Adası'nı ve Su Perisi'ne doğru gelen uzun rıhtımı işaret etti.</p>

      <p class="calibre2">"Adanın kuzey kısmında su daha derindir," diye belirtti onun yanında duran adam.</p>

      <p class="calibre2">"Ama uzun iskelenin sahibi var," diye belirtti üçüncü bir balıkçı.</p>

      <p class="calibre2">"Gemiyi yanaştırmak için izin alırız," dedi boz sakallı adam sertçe.</p>

      <p class="calibre2">"Ama işimiz hiç kolay değil," diye söze karıştı Deudermont. "Suda yüzmek için ne yelkenlerimiz, ne de dümenimiz mevcut. Ve ben kesinlikle bu sulan bilmiyorum."</p>

      <p class="calibre2">"Bize halat atın, Kaptan..."</p>

      <p class="calibre2">"Deudermont," diye yanıtladı Su Perisi'nin kaptanı. "Kaptan Deudermont."</p>

      <p class="calibre2">"Benim adım Terraducket," dedi boz sakallı adam. "Tanıştığımıza memnun oldum." Bir yandan konuşurken, bir yandan diğer teknelere işaret etti. Onlar ise çoktan Su Perisi'nin etrafında toplanıp yerlerini almaya başlamışlardı.</p>

      <p class="calibre2">"Sizi rıhtıma çekeceğiz, Carradoon'da onarım işine yardım edecek birçok tersaneci mevcut," diye devam etti Terraducket. "Hatta şu direği bile, fakat yerine yenisini koymak için gerçekten de uzun bir ağaç bulmamız gerekecek! Bilin ki, bu size Kılıç Sahili'nde yaşadığınız birçok hikâyeye mal olacaktır, tabii dostlarımı tanıyorsam!"</p>

      <p class="calibre2">"Anlatacak birçok hikâyemiz var!" diye onu temin etti Deudermont.</p>

      <p class="calibre2">Halatlar suya atıldı, balıkçı tekneleri yerlerini aldı ve büyük uskunayı çekerek götürmeye başladı.</p>

      <p class="calibre2">"Denizciler arasındaki kardeşlik ta göllere kadar uzanmış," diye belirtti Drizzt.</p>

      <p class="calibre2">"Öyle görünüyor," diye hemfikir oldu Deudermont. "Eğer mürettebata yeni adam almamız gerekiyor olsaydı, aramaya nereden başlayacağımı bilirdim." Kaptan kafasını çevirdi ve hâlâ mahzun mahzun güverte zeminine bakmakta olan Harkle'a baktı. "İyi iş çıkarttın, Efendi Harpel," dedi Deudermont ve kafasını kaldırıp ona bakan büyücünün yüzü aydınlandı. "Moonshaeler'den o kadar uzaktaki bilinmedik sularda kesinlikle yok olurduk, ama şimdi yaşamaya devam edebileceğiz."</p>

      <p class="calibre2">"Ama bir gölde," diye yanıtladı Harkle.</p>

      <p class="calibre2">Deudermont elini sallayarak bu düşünceyi savuşturdu. "Robillard bizi bulur ve ikiniz bizi ait olduğumuz yere geri döndürmenin bir yolunu bulursunuz, bundan hiç şüphem yok. Şimdilik, gemim ve mürettebatım güvende ve önemli olan tek şey de bu. Tebrik ederim!"</p>

      <p class="calibre2">Harkle kıpkırmızı kesilmişti.</p>

      <p class="calibre2">"Ama neden buradayız?" diye sormadan edemedi Cattibrie.</p>

      <p class="calibre2">"Kaderin sisi," dedi Drizzt ile Harkle bir ağızdan.</p>

      <p class="calibre2">"Bu da demek oluyor ki, burada bizim ihtiyacımız olan bir şey mevcut," diye devam etti büyücü.</p>

      <p class="calibre2">"Ne için ihtiyaç?" diye sordu Cattibrie.</p>

      <p class="calibre2">"Arayışımız için, elbette!" diye kükredi Harkle. "Her şey bununla alâkadar, değil mi?" Sanki bu bütün olanları açıklamaya yetermiş gibi etrafına bakındı, ama kendisine aülan bakışların kavrayış dolu bakışlar olmadığını fark etti. "Fırtınadan önce, aradığımız şey..."</p>

      <p class="calibre2">"Derinsu idi," diye yanıtladı Deudermont. "Büyün bizi Derinsu'ya yaklaştırmadı."</p>

      <p class="calibre2">Harkle çılgınlar gibi ellerini salladı. "Yo, yo," diye düzeltti. "Derinsu değil, Derinsu'da bulunan bir rahip veya büyücü."</p>

      <p class="calibre2">"Peki ihtiyacımız olan güçlü büyü kullanıcısını Derinsu'dan ziyade burada bulacağımızı mı düşünüyorsun?" diye kulaklarına inanamayarak sordu Drizzt. "Yani yuvadan bu denli uzakta olan bu küçük kasabada mı?"</p>

      <p class="calibre2">"İyi yürekli Kaptan Terraducket," diye seslendi Harkle.</p>

      <p class="calibre2">"Buradayım," diye daha öncekinden uzak bir yerden cevap geldi, zira Terraducket'in balıkçı teknesi, gemiyi çekenlere katılmak için önlere doğru ilerlemişti.</p>

      <p class="calibre2">"Bir rahip arıyoruz," dedi Harkle. "Çok güçlü bir rahip..."</p>

      <p class="calibre2">"Cadderly," diye hiç tereddüt etmeden söze karıştı Terraducket.</p>

      <p class="calibre2">"Cadderly Bonaduce. Bütün Diyarlafda ondan daha güçlü bir rahip bulamazsınız!" diye böbürlendi Terraducket, sanki şu Cadderly denilen adam Carradoon'a mal olmuş bir kişiymiş gibi.</p>

      <p class="calibre2">Harkle dostlarına kendini beğenmiş bir bakış attı. "Kaderin sisi," diye belirtti.</p>

      <p class="calibre2">"Peki şu Cadderly'yi nerede bulabiliriz?" diye sordu Deudermont.</p>

      <p class="calibre2">"Carradoon'da mı?"</p>

      <p class="calibre2">"Hayır," diye geldi Terraduckefin cevabı. "Buradan iki günlük mesafe ötede, dağların içinde Yükselen Ruh adındaki bir tapmakta."</p>

      <p class="calibre2">Deudermont aklında artık hiçbir şüpheci soru bulunmadan Harkle'a baktı.</p>

      <p class="calibre2">Harkle ellerini çırptı. "Kaderin sisi!" dedi tekrar. "Ah, ayrıca her şey o kadar birbirine uygun ki," dedi heyecanla, sanki aklına bir anda başka bir fikir gelmişçesine.</p>

      <p class="calibre2">"Su Perisi'nin bir gölde olması gibi," diye belirtti Cattibrie iğneleyici bir sesle, ama Harkle onu duymazdan geldi.</p>

      <p class="calibre2">"Anlamıyor musunuz?" diye hepsine sordu büyücü. Yine heyecanlanmıştı ve kanat gibi görünen kollarını sallıyordu. "Su Perisi ve Yükselen Ruh. Her şeyden önce SP ve YR! Ve Kaderin sisi de, KS."</p>

      <p class="calibre2">"Uzun bir uyku çekmeye ihtiyacım var," diye inledi Cattibrie.</p>

      <p class="calibre2">"Ve HH!" diye böğürdü Harkle. Drizzt ona merakla baktı. "Harkle Harpel yahu!" diye açıkladı heyecanlı büyücü, sonra bir parmağım drowa doğru salladı. "Ve Drizzt Do'Urden için DD! KS, kaderin sisi için ve SP ile YR, ayrıca HH ve DD! Ve sana gelince..." Cattibrie'ı işaret etti.</p>

      <p class="calibre2">"Olmadı," dedi genç kadın.</p>

      <p class="calibre2">"Önemli değil," diye ekledi Drizzt. Deudermont dudaklarını ısırıyor ve Harkle’ın dolu anını kahkahayla bozmamaya çalışıyordu.</p>

      <p class="calibre2">"Ah, harflerde bir sır olmalı," dedi Harkle, diğerlerinden çok kendi kendisine konuşarak. "Bunu keşfetmem gerek!"</p>

      <p class="calibre2">"Kendi zihnini keşfet," dedi Cattibrie ona ve sadece Drizzt ile Deudermont'un duyabileceği kadar sessizce mmldandı, "yanma bir fener ve cücelerin mağara çantalarından alsan iyi olur."</p>

      <p class="calibre2">Bu sözler, ikisinin sırıtmasına sebep oldu.</p>

      <p class="calibre2">"Fakat baban!" diye aniden haykırdı Harkle, Cattibrie'a doğru sıçrayarak. Kadın o kadar şaşırdı ki, onu yumruklama dürtüsünü zor zaptetti.</p>

      <p class="calibre2">"Babam mı?"</p>

      <p class="calibre2">"BB!" dediler Harkle, Drizzt ve Deudermont aynı anda. Drow ile kaptan, heyecanlanmış gibi yapmışlardı.</p>

      <p class="calibre2">"Evet, evet. Bruenor Battlehammer," dedi Harkle kendi kendisine ve uzaklaşmaya başladı. "BB. Ah, harfler arasındaki ilişkiyi çözmem gerekli, evet, bunu yapmalıyım."</p>

      <p class="calibre2">Bu konu üzerine düşünürken, aynı zamanda GG'nin ne manaya geldiğini de düşün," dedi Cattibrie ona. Aklı başka yerde olan büyücü başıyla onayladı ve tam manasıyla el koymuş olduğu Deudermont’un özel kamarasına doğru ilerledi.</p>

      <p class="calibre2">"GG mi?" diye Cattibrie'a sordu kaptan.</p>

      <p class="calibre2">"Geveze gerzek," diye aynı anda yanıtladı genç kadın ile Drizzt, etraftakileri yine kahkahaya boğarak. Yme de, ne Drizzt, ne Cattibrie, ne Deudermont, ne de başka birisi, o "geveze gerzeğin," Su Perisi'ni kurtardığını ve onları hedeflerine yaklaştırdığını göz ardı edemezdi.</p>

      <p class="calibre2">&nbsp;</p>

      <p class="calibre2">&nbsp;</p>
    </div>

    <h1 id="sigil_toc_id_15">KISIM 3</h1>

    <p class="calibre2"><span class="none6">KÖTÜLÜĞÜN DOĞASI</span></p>

    <div class="s">
      <p class="calibre2">&nbsp;</p>

      <p class="calibre2"><span class="none3">Onlar mutlaklar, kusursuzlar panteonu; her zaman ölümlülerin ruhları için mücadele eden iyi tanrılar ve kötü iblisler. Lloth'un tamamen kötü ve Mielikki'nin tamamen iyi olması. Siyahla beyaz kadar birbirine zıt olmaları ve aralarında hiçbir gri tonunun bulunmaması.</span></p>

      <p class="calibre2"><span class="none3">İ</span><span class="none3">yilik ve kötülük kavramları da böyledir işte. Mutlak değişmez.</span></p>

      <p class="calibre2"><span class="none3">Gerçekten kötülükle dolu bir hareketin haklı gösterilebilecek hiçbir yanı yoktur; hiçbir gri tonu mevcut değildir. İyi bir hareket çoğunlukla kişisel kazanç getirse bile, o hareket sadece altında yatan niyetle mükemmellik kazanır. Bu da bizim panteondaki inancımız tarafından somutlaştırılmıştır, peki ya ölümlü ırklar, yani akıllı varlıklar —insanlar, elftürü ve cüce türü ırklar, gnomlar ve buçukluklar, goblinler ve dev türleri? İşte soru burada bulanıklaşır ve mutlaklar birbirine karışır.</span></p>

      <p class="calibre2"><span class="none3">Çoğu için denklem çok basittir: Ben drovmm, drowlar kötüdür, öyleyse ben de kötüyüm.</span></p>

      <p class="calibre2"><span class="none3">Yanılıyorlar. Zira seçim diye bir şey olmazsa akıllı bir varlık ne işe yarar ki? Ve niyet olmadan ne kötülük, ne de iyilik mevcut olamaz.</span></p>

      <p class="calibre2"><span class="none3">Diyarlar'da genellikle kötü olan bazı kültürlerin ve ırkların —özellikle de goblin türü yaratıklar— varlığı doğrudur. Aynı şekilde, tıpkı yüzey elfleri gibi, iyilik kavramına meyilli olan ırklar da vardır. Ama, mutlak bir gerçeğin canlı birer örneği oldukları düşünülen bu ırkların içinde bile, nihai olarak kararı verecek şey bireylerin niyetleridir. Kötü olmayan bir goblinle tanışmıştım; ben ise kendi toplumunun usûllerine boyun eğmemiş bir drovvum. Yine de, pek az drow ve çok daha az goblin böyle bir iddiada bulunabilir ve bu sebeple genellemeler devam eder.</span></p>

      <p class="calibre2"><span class="none3">Irklar arasında en garip ve çeşitli olanları insanlardır. Denklemler ve beklentiler en çok bu noktada birbirine karışır Bu konuda nihai kararı algı verir ve karşınızdakinin niyeti çoğunlukla gizlidir. Yanlışlarına mazeret maskesi takma konusunda insanlar kadar becerikli başka bir ırk daha yoktur. Mazeretler uydurma ve en sonunda niyetinin iyi olduğunu iddia etme konusunda da onlar kadar beceriklisi bulunmaz. Onlardan başka hiçbir ırk da, kendi iddiasına inanmak konusunda onlar kadar yetenekli değildir. Kim bilir, insanın insana karşı çarpıştığı kaç tane savaş yaşandı ve her iki ordu da yanlarında ve kalplerinde bir tanrının, iyi bir tanrının olduğunu iddia etti?</span></p>

      <p class="calibre2"><span class="none3">Ama iyilik algı meselesi değildir. Bir kültürde "iyi" olan bir şey, diğerinde "kötü" olamaz. Bunlar detaylar ve küçük hareketlerde geçerli olabilir, ama erdemde değil. Erdem mutlaktır.</span></p>

      <p class="calibre2"><span class="none3">Öyle olmalıdır. Erdem hayatı ve aşkı kutlamaktır, diğerlerini olduğu gibi kabul etmektir, iyilik yolunda ilerleyip daha iyiye gitme isteğidir.</span></p>

      <p class="calibre2"><span class="none3">Kibrin ve kıskançlığın olmaması, sevinçlerimizi paylaşma ve diğerlerinin başarılarıyla neşe duyma halidir. Yanlışa mazeret uydurmanın ötesindedir,</span></p>

      <p class="calibre2"><span class="none3">zira bütün kalplerin derinlerinde yatan gerçek budur. Bir kişi kötü bir eylemde bulunduktan sonra mazeret maskesini örmek için kendisine izin verse bile, gerçeği, mutlak olanı, yani kendi vicdanının gözünde çırılçıplak duranı örtemez.</span></p>

      <p class="calibre2"><span class="none3">Hepimizin içinde, gerçeklerden saklanamayacağımız, erdemin bir hakim gibi karşımızda oturduğu bir yer vardır. Hareketimizin gerçekte ne olduğunu itiraf etmek ise o mahkemenin huzuruna çıkmak anlamına gelir, ki orada olayların gidişatı konu dışıdır, iyilik ve kötülük niyetlerden ibarettir ve niyetlerin mazereti olmaz.</span></p>

      <p class="calibre2"><span class="none3">Cadderly Bonaduce o mahkemeye, şimdiye kadar tanıdığım herkesten daha büyük bir istekle ve daha çıplak bir halde gitti. Onun özünde yaşadığı gelişmeyi fark ettim ve bunun sonucunda ortaya çıkan ve insan başarıları arasındaki en muhteşem, en mütevazı eser olan Yükselen Ruh 'u gördüm.</span></p>

      <p class="calibre2"><span class="none3">Artemis Entreri de oraya gidecek. Belki de ölüm anına kadar değil, ama hepimizin eninde sonunda gideceği gibi o da gidecek ve varlığının şeytani gerçeği önünde çırılçıplak kaldığında her şeyin farkına varacak.</span></p>

      <p class="calibre2"><span class="none3">Umarım oraya kısa süre içinde gider. Bu umudumun sebebi intikam duygusu değil, zira intikam boş bir duadır. Entreri, kalbindeki en gizli yere kendi iradesiyle gidip gerçeği görsün ki, yanlışlarını düzeltebilsin. O takdirde çekeceği cezayla mutluluk bulacak ve şu anda üzerinde olduğu yoldu giderse asla bilemeyeceği bir ahenk görecektir.</span></p>

      <p class="calibre2"><span class="none3">Basit çıkarımlarla mazeret uydurma tuzağından kaçabildiğim zamanlarda sık sık kalbimdeki o mekâna giderim. Orası acı veren bir yerdir, çırılçıplak kalınan bir yer. Fakat sadece orada gelişip iyiye doğru gidebiliriz; sadece orada hiçbir maske bize mazeret uyduramaz ve niyetlerimizin, bu sebeple hareketlerimizin ardındaki gerçeği sadece orada öğrenebiliriz. Kahramanlar sadece orada, erdemin hakim olarak karşımızda durduğu yerde doğar.</span></p>
    </div>

    <div class="s2">
      <p class="calibre2"><span class="none3">—Drizzt Do'Urden</span></p>
    </div>

    <div class="s">
      <p class="calibre2">&nbsp;</p>
    </div>

    <h2 id="sigil_toc_id_16">BÖLÜM 13</h2>

    <p class="calibre2"><span class="none6">YÜKSELEN RUH</span></p>

    <div class="s">
      <p class="calibre2">Drizzt, Cattibrie, Deudermont ve Harkle, Kartanesi Dağlarına gitmek için Carradoon'u terk edişlerinden sonra hiçbir sorunla karşılaşmadılar. Drow pelerininin başlığını yüzünün üzerine indirmişti ve kasabadaki herkes uskunanın gelişiyle öyle bir heyecanlanmıştı ki, kimse ayrılan küçük gruba dikkât etmemişti.</p>

      <p class="calibre2">Cümle kapısını geçen dörtlünün yolculuğu kolay ve güvenli oldu Etraftaki her türlü muhtemel sorun konusunda drow kolcunun kılavuzluğuna başvuran grup, yol üstünde dikkâte değer veya heyecan verici hiçbir şey bulamadı.</p>

      <p class="calibre2">Geçen son birkaç hafta içinde yaşadıkları tüm o hadiseler düşünülürse, zaten istedikleri tek şey de buydu.</p>

      <p class="calibre2">Rahatça sohbet ediyorlardı, çoğunlukla Drizzt onlara etraflarındaki vahşi yaşamın doğasını anlatıyordu —hangi kuşların şakıdığım ve yakındaki çam korularının yanındaki düzleşmiş iğneler üzerinde kaç tane geyiğin yatmış olduğunu. Muhabbetleri arada sırada, dönüp dolanarak görevlerine, kör kâhinin şiirine geliyordu. Bu durum da Harkle'ı zor bir durumda bırakıyordu. Diğerlerinin şiirdeki çok bariz noktaları, muhtemelen hayati önem taşıyan noktaları kaçırdığını biliyordu. Zira büyülü günlüğü sayesinde bütün şiiri baştan aşağı inceleme fırsat bulmuştu. Fakat büyücü ne kadar müdahale edebileceğinden emin değildi. Kaderin sisi edilgen bir büyü olarak yaratılmıştı. Harkle’ın bazı hadiselerin gelişmesine yardım etme ve o hadiselerin oluşumlarına tanık olma metoduydu. Bu tiyatro oyunundaki diğer oyuncuların günlüğe bakmasına izin vererek veya günlüğün kendisine sunduğu bilgiyi kullanarak aktif bir katılımcı haline gelirse, muhtemelen büyüyü bozacaktı.</p>

      <p class="calibre2">Eğer kader onları savaşa sürüklerse Harkle kesinlikle diğer büyülü güçlerini kullanabilirdi ve elbette önsezilerini paylaşabilirdi; tıpkı Su Perisinin güvertesindeyken bir celp büyücüsü veya rahibe ihtiyaçları olduğu konusunda mutabakata vardıkları zaman paylaştığı gibi. Fakat doğrudan doğruya müdahale, yani büyünün oluşumu tararından verilen bilgiyi kullanmak muhtemelen geleceği değiştirecek ve kaderin amaçlarını alt etmiş olacaktı. Harkle'ın büyüsü öyle bir amaç için yaratılmamıştı; büyünün kendi sınırlan vardı. Kırk yılını, en az kendisi kadar sıradışı büyücüler arasında geçirmiş olan Harkle, büyünün sınırlarını zorlamanın doğurabileceği muhtemel yan etkileri gayet iyi biliyordu.</p>

      <p class="calibre2">Böylece Harkle, diğer üçünün şiir hakkındaki tutarsız sohbetlerini sürdürmelerine izin verdi, sık sık başını salladı ve şiirin herhangi bir dizesi hakkında en çok kabul gören yorumlarla hemfikir oldu. Doğrudan kendisine sorulan sorulardan kaçmdıysa da, gönülsüzce omuz silkişleri ve mırıldanarak verdiği cevaplar sebebiyle bir çok meraklı bakışın odağı oldu Patikalar dağın yükseklerine doğru tırmanıyordu, ama yol hâlâ rahattı, zira patika iyice açılmıştı ve sık sık üzerinde yolculuk ediliyordu.</p>

      <p class="calibre2">Dörtlü, dağın gölgesinin altından açığa çıkıp, patikadan ayrılarak dik bir yokuşun kenarındaki düz bir çayırlığa geldiğinde bunun sebebini anlayıverdi.</p>

      <p class="calibre2">Drizzt Do'Urden, Mithril Salonu'nun ihtişamını görmüştü, Cattibrie da öyle. Harkle Harpel, büyüsüyle birçok egzotik mekâna yolculuk etmişti, mesela Luskan'da bulunan Büyünün Sahipkulesi gibi.</p>

      <p class="calibre2">Deudermont Derinsu'dan, egzotik Calimport'a kadar tüm Kılıç Sahili'ni gezmişti. Ama bu mekânların hiçbirisi, şu anda dörtlünün karşısında duran manzara kadar nefeslerini kesmeyi başaramamıştı.</p>

      <p class="calibre2">Bunun adı Yükselen Ruh idi. Yükselen kuleleri ve göğe uzanan payandalanyla, renkli camlı iri pencereleriyle ve her köşesinde, ilginç bir taş işçiliğiyle süslenmiş heykeller bulunan oluk sistemiyle bu devasa tapınağa —katedrale— hakikaten yakışan bir isimdi bu. Katedralin ana çatısının en aşağıdaki köşeleri dahi zeminden kırk metre yüksekteydi ve kulelerden üçü ise o yüksekliğin iki katından daha yukarı uzanıyordu.</p>

      <p class="calibre2">Baenre ev sahası elbette ki bundan daha genişti ve Sahipkulesi'nin de sınırsız bir büyü gücüyle yaratılmış olduğu barizdi. Ama bu mekânın çok daha heybetli, aziz ve kutsal bir havası vardı. Katedralin taşlan gri ve kahverengi, yani gerçekten de göze çarpmayacak renklerdeydi. Ama onların içini huşuyla dolduran şey, o taşlann inşasmdaki dünyevi ve hatta daha da yüce olan güçtü. Sanki katedralin kökleri dağlann derinlerine uzanıyormuş ve yukarı yükselen kuleleri de göklere değiyormuş gibiydi.</p>

      <p class="calibre2">Tapmaktan dışanya güzel bir melodi, gür ve hoş bir ses yükselip taşlardan yankılandı. Dört kişinin, bunun bir insan sesi olduğunu fark etmeleri dahi belli bir süre aldı. Zira Yükselen Ruh'un kendisine ait bir melodisi varmış gibiydi.</p>

      <p class="calibre2">Arazinin ihtişam konusunda diğerlerinden aşağı kalır bir yanı yoktu.</p>

      <p class="calibre2">Tapınağın devasa ön kapılarına çıkan taştan kaldırımlı yolun iki yanını sıra halinde uzanan bir ağaç korusu süslüyordu. Mükemmel bir sıra halindeki o ağaçların dışında, muntazaman biçilmiş gür ve dolgun çimler uzanıyordu. Bu çimlerin etrafı mükemmel bir şekilde kırpılmış çalılıklarla ve kırmızı, pembe, mor, beyaz çiçeklerle çevrelenmişti. Çimenliğin üzerine serpiştirilmiş çok sayıda yeşil yapraklı çalı da vardı ve bu çalılar çeşitli orman hayvanlarını andıracak şekilde kırpılmıştı —bir geyik ve bir ayı, iri bir tavşan ve bir grup sincap.</p>

      <p class="calibre2">Cattribrie bahçıvanı gördüğünde gözlerini kırpıştırdı. Bu kişi onun, yani cüceler tarafından yetiştirilmiş olan birisinin şimdiye kadar gördüğü en sıradışı cüceydi. Cattibrie, Drizzt'i dürtüp küçük adamı işaret etti ve diğerleri de onu fark etti. Bahçıvan onlan gördü ve yüzünde kocaman bir gülümsemeyle gruba doğru ilerlemeye başladı.</p>

      <p class="calibre2">Sakalları yeşildi, —yeşil!— ikiye aynlmıştı ve iri kulaklarının arkasından geçirilerek sırtının yansına kadar inen uzun yeşil saçlarıyla birlikte tek bir şerit halinde örülmüştü. Donuk yeşil renkte, dizlerine kadar inen, inanılmaz derecede tüylü ve kaslı olan çarpık bacaklarını açıkta bırakan, ince, kolsuz bir cübbe giymişti. Cücenin iri ayaklan da çıplaktı, tabii üstü açık sandaletlerinin ince parmak arası ipleri haricinde.</p>

      <p class="calibre2">İlginç bir rota çizerek tastan kaldırımlı yola çıkıp, dörtlünün on metre ötesine geldi. O noktada durdu, iki parmağını ağzına götürdü omzunun üzerinden geriye baktı ve tiz bir ıslık çaldı.</p>

      <p class="calibre2">"Ne?" diye bir ses geldi bir saniye sonra. İkinci bir cüce, bu seferki dörtlünün bekleyeceği cinsten bir cüceydi, tapmak kapısının en yakınındaki bir ağacın gölgesinden çıktı. Geniş, yapılı omuzlan ve san sakalları vardı. Tamamıyla kahverengi giyinmiş olan cücenin sırtında iri bir balta duruyordu ve kafasında geyik boynuzlanyla süslü bir miğfer vardı.</p>

      <p class="calibre2">"Sana yardım edeceğimi söyledim ya!" diye kükredi sarı sakallı.</p>

      <p class="calibre2">"Ama bana uyumam için zaman tanıyacağına söz vermiştin!" Sonra ikinci cüce, dörtlü grubu fark etti ve azarlamayı derhâl keserek gruba doğru paldır küldür ilerledi.</p>

      <p class="calibre2">Yanlanna ilk varan yeşil sakallı cüce oldu. Tek kelime etmeden, abartılı bir şekilde eğilip reverans yaptıktan sonra Cattibrie'm elini aldı ve öptü. "Hee hee hee," diye öttü ve yüzü kızardı. Bunun ardından Cattibrie'dan kafasını çevirip Deudermont'a baktı, sonra Drizzt'e, sonra da...</p>

      <p class="calibre2">Tekrar Drizzt'e. Küçük adam yere sindi ve başlığın altından içeri baktı.</p>

      <p class="calibre2">Drow başlığını açıp gür, beyaz saçlannı savurarak ona yardımcı oldu İlk karşılaşmalar her zaman Drizzt için zor olurdu, özellikle de tanındığı ve kabul gördüğü yerlerden uzak mekânlarda.</p>

      <p class="calibre2">"Eek!" diye cıyakladı küçük adam.</p>

      <p class="calibre2">"Lanet bir drow!" diye kükredi Sarı sakallı cüce, baltasını sırtından çekip patikadan aşağı koşturarak gelerek.</p>

      <p class="calibre2">Drizzt hiç şaşırmamıştı ve orada bulunan diğerleri de ürkmekten çok mahcup olmuşlardı.</p>

      <p class="calibre2">Yeterince iyi huylu olan yeşil sakallı cüce, zıplayıp hoplayarak işaret etmeye devam etti. Fakat Sarı sakallı olanı daha düz ve tehditkâr bir yol izledi. Baltasını kafasının üzerine kaldırdı ve bir boğa gibi saldırarak silahı Drizzt'e doğru indirdi.</p>

      <p class="calibre2">Drizzt en son ana kadar bekledi, sonra, büyülü ayak bileklikleriyle eğitimli reflekslerini kullanarak yana adım attı. Sarı sakallı, onun yanından geçip tökezledi ve drowun gerisinde duran ağaca tosladı.</p>

      <p class="calibre2">Yeşil sakallı olanı, önce diğer cüceye, sonra Drizzt'e baktı ve bir anlığına sanki kendisi de hücum edecekmiş gibi göründü. Sonra diğer cüceye tekrar bakıp baltasının ağaca saplanıp kalmış olduğunu fark etti. Sarı sakallı cüceye doğru ilerleyip kendisini topladı ve cücenin kafasının yanına sertçe vurdu.</p>

      <p class="calibre2">"Lanet bir drow!" diye hırladı Sarı sakallı cüce, kafasına inen şaplakları savuşturmak için elini baltasının sapından ayırarak. En sonunda baltasını çekip serbest bırakmayı başardı, ama hızla dönüp onlara baktığında, dört kişiden üçünün —ki buna drow da dahildi— kayıtsız bir şekilde karşısında durduğunu gördü. Fakat dördüncüsü, yani kestane renkli saçları olan kadının elinde gerilip hazırlanmış bir yay vardı.</p>

      <p class="calibre2">"Eğer ölmeni isteseydik, uykundan uyanmadan önce seni kesip biçerdik," dedi kadın.</p>

      <p class="calibre2">"Kötü bir niyetim yok," diye ekledi Drizzt. "Ben bir kolcuyum,"</p>

      <p class="calibre2">dedi, özellikle de iki cüce arasında daha aklı selim sahibi gibi görünen yeşil sakallıya konuşarak. "Tıpkı senin gibi, ormana ait bir varlığım."</p>

      <p class="calibre2">"Kardeşim bir druittir," dedi Sarı sakallı, sert ve metin görünmeye çalışarak, ama daha çok kendisinden utanmış gibi görünerek.</p>

      <p class="calibre2">"Duu-riit!" diye hemfikir oldu yeşil sakallı.</p>

      <p class="calibre2">"Druit cüce mi?" diye sordu Cattibrie. "Hayatımın büyük bir bölümünü cücelerle geçirdim, ama o ırktan bir druit çıktığını hiç işitmedim."</p>

      <p class="calibre2">İki cüce de başlarını merakla yana eğdiler. Genç kadının kaba aksanının kulağa epey cücesel geldiği kesindi.</p>

      <p class="calibre2">"Onlar hangi cüceler?" diye sordu Sarı sakallı.</p>

      <p class="calibre2">Cattibrie, Taulmaril'i indirdi. "Ben Cattibrie," dedi "Mithril Salonunun Sekizinci Kralı Bruenor Battlehammer'ın evlatlık kızıyım."</p>

      <p class="calibre2">İki cücenin de gözleri kocaman oldu ve aynı şekilde ağızlan da bir kanş açıldı. Cattibrie'ı dikkâtle inceleyip birbirilerine baktılar, sonra tekrar Cattibrie'a bakıp, tekrar birbirilerine döndüler. Alınlarını tokuşturup sert bir çarpışma sesi çıkarttıktan sonra tekrar Cattibrie'a baktılar.</p>

      <p class="calibre2">"Hey," diye uludu sarı sakallı, tombul parmağını Drizzt'e doğru sallayarak. "Seni duymuştum. Sen Drizzt Dudden'sin."</p>

      <p class="calibre2">"Drizzt Do'Urden," diye düzeltti drow, eğilip reverans yaparak.</p>

      <p class="calibre2">"Evet," diye hemfikir oldu Sarı sakallı. "Seni duymuştum. Adım Ivan, Ivan Bouldershoulder, ve bu da kardeşim Pikel."</p>

      <p class="calibre2">"Kardeşim," diye hemfikir oldu yeşil sakallı, bir kolunu Ivan'm geniş omzuna atarak.</p>

      <p class="calibre2">Ivan omzunun üzerinden arkaya döndü ve ağacın üzerinde açtığı derin yanğa baktı. "Baltam için özür dilerim," dedi. "Daha önce bir drow elfi görmemiştim de."</p>

      <p class="calibre2">"Buraya katedr... kateter... kater... lanet kiliseyi görmeye mi geldiniz?" diye sordu Ivan.</p>

      <p class="calibre2">"Cadderly Bonaduce adındaki adamı görmeye geldik," diye yanıtladı Deudermont. "Ben, Derinsüdan denize açılan Su Perisi'nin kaptanı Deudermontum.''</p>

      <p class="calibre2">"Karada gemi yüzdürdün galiba," dedi Ivan şakayla.</p>

      <p class="calibre2">Deudermont, daha cüce beklenen cevabı vermeye başlamadan evvel elini kaldınp onu susturdu.</p>

      <p class="calibre2">"Cadderly ile konuşmamız gerek," dedi Deudermont. "İşimiz çok acil."</p>

      <p class="calibre2">Pikel ellerini kavuşturup yana yatırdığı kafasının altına yastık gibi koydu, gözlerini kapadı ve horladı.</p>

      <p class="calibre2">"Cadderly kestiriyor," diye açıkladı Ivan. "Ufaklıklar onu yoruyor da. Gidip Leydi Danica'yı görelim ve size yiyecek bir şeyler ikram edelim." Cattibrie'a göz kırptı. "Ben ve kardeşim Mithril Salonu hakkında daha fazla şey duymak istiyoruz da," dedi. "Söylentilere göre, Bruenor Battlehammer orayı terk ettiği için şimdi salonu yaşlı birisi yönetiyormuş."</p>

      <p class="calibre2">Cattibrie şaşkınlığını gizlemeye çalıştı, hatta Ivan'm söylediği şeye hiç şaşırmamış gibi kafasını sallayıp onayladı. Genç kadın, Drizzt'e baktı.</p>

      <p class="calibre2">Drowun ise bir cevabı yoktu. Bruenor aynlmış mıydı? Aniden iki dost da bu cücelerle bir kenara oturup muhabbet etmek ister olmuştu Cadderly ile yapılacak görüşme biraz bekleyebilirdi.</p>

      <p class="calibre2">Yükselen Ruhun iç kısmının, ihtişam ve huşu uyandırma bakımından dış görünüşünden aşağı kalır bir yanı yoktu. Katedralin ana bölümüne, yani merkezi salonuna girdiler ve bu mekân o kadar büyüktü ki, içeride en az yirmi kişi olmasına rağmen dört yabancı da kendilerini yalnız hissettiler. Dördünün gözleri de kaçınılmaz bir şekilde yukarı doğru kalktı ve yükselen sütunların, süslü heykellerin sıralandığı bir sürü çıkıntının, buzlu camdan pencereler arasından sızan parıltıların ötesine, kendilerinden otuz metre yüksekte bulunan, detaylı oymalarla süslü kubbeli tavana baktı.</p>

      <p class="calibre2">Ivan, büyülenmiş olan dörtlüyü en sonunda ana alandan çekip almayı başardığında onları bir yan kapıdan geçirdi ve daha normal boyuttaki dairelere götürdü. Mekânın mühendislik tasarımı, katıksız gücü ve ince detayları onları büyülemeye devam ediyordu. Üzerinde süs bulunmayan hiçbir destek kemeri veya kapı yoktu. İçinden geçtikleri bir kapının üzeri öylesine çok rün ve kabartmayla kaplıydı ki, Drizzt, saatler boyunca öylece dikilip kapıyı incelese dahi bütün detayları fark edip, bütün mesajları çözemeyeceğini düşündü.</p>

      <p class="calibre2">Ivan bir kapıyı çaldı, içeri girme izninin gelmesini bekledi ve izin geldiğinde kapıyı iterek açtı. "Size Leydi Danica Bonaduce'u takdim ederim," dedi cüce saygıyla, diğerlerine kendisini takip etmelerini işaret ederek.</p>

      <p class="calibre2">Grup içeri girmeye başladı. En önde Deudermont vardı, ama kaptan aniden durmak zorunda kaldı, zira, bir kız diğeri oğlan olan iki çocuk önüne çıktığında neredeyse onlara takılıp düşecekti. Yabancıyı gören çocuklar kayarak durdular. Badem şeklindeki gözlere ve kum sarısı saçlara sahip olan oğlan çocuğu ağzını bir karış açtı ve drowu işaret etti.</p>

      <p class="calibre2">"Lütfen çocuklarımın kusuruna bakmayın," dedi, odanın öbür tarafında duran bir hanım.</p>

      <p class="calibre2">"Hiç alınmadım," diye onu temin etti Drizzt. Bir dizinin üzerine çöktü ve iki çocuğa yanına gelmelerini işaret etti. İki çocuk ise destek bulmak için birbirilerine baktıktan sonra ihtiyatla drowun yanma geldi. Oğlan elini uzatıp Drizzt'in abanoz renkli derisine dokunmaya cesaret etti. Sonra, sanki eline kara renginin bulaşıp bulaşmadığını görmek istercesine kendi parmaklarına baktı.</p>

      <p class="calibre2">"Siyah yok, Anne," dedi, kadına bakıp elini kaldırarak. "Siyah yok."</p>

      <p class="calibre2">"Hee hee," diye kıkırdadı Pikel arka taraftan.</p>

      <p class="calibre2">"Şu yumurcakları buradan dışarı çıkart," diye kardeşine fısıldadı Ivan.</p>

      <p class="calibre2">Pikel dört yolduşın arasından çıkıp kendisini gösterdi ve onu gören çocukların yüzleri derhâl aydmlanıverdi. Pikel iki elinin baş parmaklarını kulaklarına tıkayıp serbest kalan parmaklarını salladı..</p>

      <p class="calibre2">Çocuklar aynı anda "Oo, ay!" diye haykırdı ve "Pikel Amcaları'nın" peşine düşerek odadan ayrıldı.</p>

      <p class="calibre2">"Kardeşimin o ikisine neler öğrettiğine dikkât etseniz iyi olur," dedi Ivan, Danica'ya.</p>

      <p class="calibre2">Kadın güldü ve ziyaretçilerini selamlamak için sandalyesinden kalktı. "Pikel gibi bir dostlarının olması, kesinlikle ikizler için daha iyi," dedi.</p>

      <p class="calibre2">"Ve tabii Ivan gibi de," diye nezaketle ekledi kadın. Demir kadar sert olan cüce de yüzünün kızardığını gizleyemedi.</p>

      <p class="calibre2">Drizzt, bu kadının bir savaşçı olduğunu sadece oda boyunca yürüyüşünü görerek dahi anlayabildi. Hafifçe, sessizce ve her adımında, her hareketinde mükemmel bir dengeyle yürüyordu. Vücut yapısı itibarıyla narindi, Cattibrie'dan birkaç santim kısaydı ve elli beş kilodan daha ağır değildi. Ama her bir kası eğitimliydi ve uyumla hareket ediyordu. Gözleri, çocuklarınınkilerden dahi daha ilginçti; badem şeklinde, parlak kahverengi, yoğunlukla ve yaşamla dolu gözler. Açık san renkli ve dramın beyaz saçları kadar gür olan saçlan, sanki kadının içinde mevcut olan bol miktarda enerji zaptedilemezmiş gibi neşeyle omuzlanna dökülüyordu.</p>

      <p class="calibre2">Drizzt, Danica'dan kafasını çevirip Cattibrie'a baktı ve bedensel olmasa bile ruhsal bir benzerlik gördü.</p>

      <p class="calibre2">"Size Drizzt Dudden'i takdim ederim," diye söze başladı Ivan, geyik boynuzlu miğferini başından çıkartarak. "Mithril Salonlu Bruenor Battlehammefm kızı Cattibrie, Derinsüdan denize açılan Su Perisi'nin kaptanı Deudermont ve..." Sarı sakallı cüce aniden durdu ve merakla cılız büyücüye baktı. "Adın neydi dediydin?" diye sordu.</p>

      <p class="calibre2">"Harpel Harkle... şey, Harkle Harpel," diye kekeledi Harkle.</p>

      <p class="calibre2">Danica'dan büyülenmiş olduğu barizdi. "Uzunsemer'den."</p>

      <p class="calibre2">Danica başıyla onayladı. "Memnun oldum," dedi, tek tek her birine ve en son drowa bakarak.</p>

      <p class="calibre2">"Drizzt Do'Urden," diye düzeltti kolcu.</p>

      <p class="calibre2">Danica gülümsedi.</p>

      <p class="calibre2">"Cadderly ile konuşmaya gelmişler," diye açıkladı Ivan.</p>

      <p class="calibre2">Danica başıyla onayladı. "Git onu uyandır," dedi, hâlâ Drizzt'in elini tutarak. "Bu denli seçkin ziyaretçilerle görüşme fırsatını kaçırmak istemeyecektir"</p>

      <p class="calibre2">Ivan koridorda paldır küldür ilerleyerek uzaklaştı.</p>

      <p class="calibre2">"Bizim adımızı duydunuz mu?" diye sordu Cattibrie.</p>

      <p class="calibre2">Danica ona baktı ve başını salladı. "Şöhretiniz sizden önde gidiyor," diye genç kadını temin etti. "Bruenor Battlehammer ve Mithril Salonu'nu geri almak için yaptığı savaşı işittik."</p>

      <p class="calibre2">"Ya peki drow elfleriyle olan savaşı?" diye sordu Drizzt.</p>

      <p class="calibre2">Danica başım olumlu manada salladı. "Kısmen," diye yanıtladı. "Umarım, buradan ayrılmadan önce bize tüm hikâyeyi anlatacak kadar vakit bulursunuz."</p>

      <p class="calibre2">"Bruenor'un gidişi hakkında neler biliyorsunuz?" diye dobra dobra sordu Cattibrie.</p>

      <p class="calibre2">"Cadderly benden daha çok şey biliyor," diye yanıtladı Danica.</p>

      <p class="calibre2">"Bruenor'un, hakkıyla geri aldığı tahtını atalarından birisine bıraktığını işittim."</p>

      <p class="calibre2">"Gandalug Battlehammer," diye açıkladı Drizzt.</p>

      <p class="calibre2">"Öyle deniliyor," diye devam etti Danica. "Ama kralın ve ona sadık olan iki yüz cücenin nereye gittiğini bilmiyorum."</p>

      <p class="calibre2">Drizzt ile Cattibrie bakıştılar, ikisinin de Bruenor'un nereye gitmiş olabileceği hakkında sıkı bir tahminleri vardı.</p>

      <p class="calibre2">Derken Ivan geri döndü. Yanında, ten rengi-beyaz tunik ve ona uyumlu pantolon giyen yaşlı, ama dinç bir adam vardı. Açık mavi ipek bir pelerin omuzlarının arkasından aşağı sarkıyordu ve başında mavi renkli, kırmızı şeritli, geniş siperlikli bir şapka vardı. Şapkanın ön kısmında porselen ve altından yapılmış bir süs vardı. Bu süs, bir gözün üzerinde yanan bir mum şeklindeydi, ki dördü de bunu —edebiyat ve sanat tanrısı— Deneir'in kutsal sembolü olarak tanıyordu.</p>

      <p class="calibre2">Adamın boyu ortalama insan standartlarındaydı, yaklaşık bir seksen kadar. Aynca ilerlemiş yaşına rağmen vücut yapısı kaslıydı. Saçı, tabii dökülmemiş kısmı, çoğunlukla gümüşi renkteydi ve kahverengi tonları da mevcuttu. Dış görünüşünde, yol arkadaşlarına garip bir şekilde sıradışı gelen bir şey vardı. Drizzt en sonunda, bunun sebebinin adamın gözleri olduğunu anladı; kıvılcımlarla dolu olan ve genç bir adama aitmiş gibi görünen çarpıcı, gri renkli gözleri vardı.</p>

      <p class="calibre2">"Ben Cadderly," dedi içtenlikle, tevazuyla eğilip reverans yaparak.</p>

      <p class="calibre2">"Yükselen Ruha, Deneir'in, Oghma'nın ve bütün iyilik tanrılarının yuvasına hoş geldiniz. Eşim Danica ile tanıştınız mı?"</p>

      <p class="calibre2">Cattibrie, kafasını Cadderly'den çevirdi ve kendisinden daha yaşlı olmadığı —kesinlikle yirmili yaşlarını henüz geçmemişti— bariz görünen Danica'ya baktı.</p>

      <p class="calibre2">"Ve ikizlerinle," diye sırıtarak ekledi Ivan, Danica'ya göz gezdirmekte olan Cattibrie'a bakarak. Zeki Drizzt ve Deudermonta öyle geliyordu ki, bu cüce, bunun gibi tanıştırma merasimlerinde yaşanan kafa karışıklıklarına alışkındı. Bu gerçek de onları, Cadderly'nin ilerlemiş yaşının doğal bir şey olmadığı sonucuna götürdü.</p>

      <p class="calibre2">"Ah, evet, ikizler," dedi Cadderly, kafasını sallayarak ve neşeli evlatlarının düşüncesiyle birlikte içinden gelen gülümsemeyi zaptedemeyerek.</p>

      <p class="calibre2">Bilge rahip, dördünün yüz ifadelerini inceledi ve akıllarındaki bariz soruları nezaket icabı sormamalarını takdir etti. "Yirmi dokuz," diye belirtti kayıtsızca. "Ben yirmi dokuz yaşındayım."</p>

      <p class="calibre2">"İki hafta içinde otuz olacaksın," diye ekledi Ivan. "Fakat yüz altı yaşından daha yaşlı göstermiyorsun!"</p>

      <p class="calibre2">"Bunun sebebi katedrali inşa etme göreviydi," diye açıkladı Danica ve kontrol ettiği ses tonunda küçük bir hüzün ve hiddet tınısı vardı.</p>

      <p class="calibre2">"Cadderly bu mekâna hayat enerjisini verdi, tanrısının şanı için yaptığı bir seçim bu."</p>

      <p class="calibre2">Drizzt, bu genç kadına, bu disiplinli savaşçıya uzun uzun, dikkâtle baktı ve Danica'nın da, Cadderly'nin bu seçimi sebebiyle büyük bir fedakârlıkta bulunmak zorunda kalmış olduğunu anlayıverdi. Kadının içinde, adama duyduğu sevgiyle ve yaptığı fedakârlığa duyduğu takdirle birlikte derinlere gömülmüş bir hiddetin mevcut olduğunu hissetti.</p>

      <p class="calibre2">Cattibrie da hiçbir işareti kaçırmadı. Aşkını kaybetmiş olan genç kadın, kesinlikle Danica'nın halinden anlıyor ve yine de bu kadının kendisine acınmasına ihtiyacı olmadığını biliyordu. Açıklama olarak söylenen o birkaç cümlenin ardından, Cadderly ile Danica'nın karşısında ve inşa edilmiş yapıların en kutsallarından birisi olan bu katedralin salonlarında dururken, Cattibrie, eğer Danica'ya acırsa, yapılmış olan fedakârlığı ve Cadderly'nin yıllarını vererek başardığı o şeye gölge düşürmüş olacağını anladı.</p>

      <p class="calibre2">İki kadın, birbirilerinin gözlerinin içine baktılar ve Danica'nın badem şeklindeki sıradışı gözleriyle, Cattibrie'm derin mavi renkli iri gözleri birbirine kenetlendi. Cattibrie ona, "En azından aşkının çocukları yanında," demek istiyordu, Danica'ya kendi kaybının getirdiği boşluğu anlatmak, Wulfgar'ın daha yaşanacak...</p>

      <p class="calibre2">'Bir sürü şeyden önce,' diye düşündü Cattibrie iç geçirerek.</p>

      <p class="calibre2">Danica bu hikâyeyi biliyordu. Sadece Cattibrie ile uzun süre bakışmasıyla bile, kadının kalbindeki hisleri anladı ve onu takdir etti.</p>

      <p class="calibre2">Sekiz kişi —zira Pikel de kısa süre içinde geri dönmüş, çocukların bahçede uyuduğunu ve birkaç rahibin onlara göz kulak olduğunu açıklamıştı— bundan sonraki iki saati birbirilerine hikâyeler anlatarak geçirdi.</p>

      <p class="calibre2">Drizzt ile Cadderly kafa ve ruh dengi gibi görünüyorlardı ve ikisi de birçok macera görüp geçirmişti, ikisi de bir kırmızı ejderhayla yüzleşmiş ve bunun hikâyesini anlatmak üzere hayatta kalmayı başarmıştı, ikisi de geçmişlerinden gelen mirası aşmayı başarmıştı. İkisi çok güzel bir muhabbete daldılar, Cattibrie ile Danica da öyle. Ve cüce kardeşler, her ne kadar Mithril Salonu hakkında daha fazla hikâye dinlemek istese de, iki kadının ve Drizzt ile Cadderly'nin muhabbetlerinin arasına girmekte zorluk çektiler. En sonunda bundan vazgeçip Harkle ile sohbet ederek vakit geçirdiler.</p>
    </div>
  </div>
</body>
</html>
