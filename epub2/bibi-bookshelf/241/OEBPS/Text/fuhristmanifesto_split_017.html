<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_13">Fütürist Dinamizm ve Fransız Resmi 1913</h1>

  <p class="normal">Fütürist resmin ilk sergisinin açılışından bir gün sonraki Closerie des Lilas’ta gerçekleşen ilk konuşmamızdan bu yana, Fernand Léger’in Kübistler arasında en yetenekli ve umut vadeden sanatçı olduğunu fark ettim. Ancak onu, sadece çoktan tanımlanmış ve ilk sergimiz sırasında aslında hareketsiz, organik, kare ve kübik olduğu için bizim işlerimizle sürekli karşıtlık oluşturan bir ekolün üyesi yani <span class="ideitalik">Kübist</span> olarak düşünebiliyordum.</p>

  <p class="normal">İtalya’da, doğru dürüst eğitim almamış her salak, bundan okuma yazma bilen her İtalyan’ın sanattan bahsederken takınmak zorunda hissettiği her zamanki ironik ve nükteden uzak tavırla bahsedecektir. Bu esnada, bizi diğerlerinden ayıran aynı mükemmel ve küçümseyici kayıtsızlıkla çalışıyor, sergiliyor ve satıyorduk. Bu arka plana karşı olarak, bugün <span class="ideitalik">Montjoie!</span>’da yayımlanan ‘Ders Notları’ (Les Origines de la peinture et sa valeur représentative, <span class="ideitalik">Montjoie!</span>, 29 Mayıs ve 14–29 Haziran 1913<a href="../Text/fuhristmanifesto_split_034.html#footnote-260-2" id="footnote-260-2-backlink">[2]</a>) alt başlıklı bir başka makalenin devamı niteliği taşıyan Fernand Léger imzalı yazıyı okurken ne tür bir tatmin duyduğumu anlayacaksınız.</p>

  <p class="normal">Siz ahmak vatanseverler, görmüyor musunuz ki Fransa’da da ressamlar makaleler yazmakta, dersler vermekte, kitaplar yazmakta ve resim yapmaya devam etmektedirler? E o zaman? İtalya’da, iğrenç bir Yunan çömleğinin ya da Etrüsk taş sandukasının mantığını benimseyen türden kadınsı bir ukala olmayan herhangi bir ressam ya da heykeltıraş genellikle fikirlerinde ve kişisel düzeninde uyuzca eksiklik içerisindedir ki aklı resme adanmış olsa da, kokuşmuş piposundan öteye geçememektedir.</p>

  <p class="normal">Léger’in makalesi bize büyük bir tatmin bahşeden Fütürizm’in gerçek bir göstergesidir (yazar bize bahsetme inceliğini gösterdiği için bu böyle). Fakat Empresyonizmden biçimsel Divizyonizme, renkli Divizyonizme ve dinamizme sıçrayarak tüm ayrımları bulanıklaştırdığı için kendisine katılamıyoruz. Belirleyici bir sistem olarak Dinamizmin <span class="ideitalik">ilk</span> beyanını Fütürist ressamlardan aldığını bilmesi gerekir. Ve biz dinamizmden bahsederken o bundan bihaber olamaz, biz onu form ve rengin evrensel sentezinde ortaya koyduk. Aslına bakacak olursanız, bakın ne demişiz zamanında Fütürist Resmin Teknik Manifestosunda ne demişiz:</p>

  <p class="normal"><span class="ideitalik">Form üzerine</span>: ‘Tuval üzerinde yeniden canlandıracağımız jest daha fazla evrensel dinamizm içerisinde sabitlenmiş bir <span class="ideitalik">an</span> olamaz. En basit haliyle <span class="ideitalik">dinamik hissiyat</span>ın kendisi olmalıdır.’</p>

  <p class="normal"><span class="ideitalik">Renk üzerine</span>: ‘Bugün resim Divizyonizm olmadan var olamaz. Bu öğrenilecek ve isteyerek uygulanabilecek bir süreç değildir. Modern ressam için Divizyonizm bizim tarafımızdan önemli ve gerekli addedildiği şekliyle <span class="ideitalik">tamamıyla doğuştan</span> olmak mecburiyetindedir.’</p>

  <p class="normal">Aynı zamanda manifestomuzun, katalogun önsözünün ve resimlerimizin kusurlu ve geriye doğru ilerler oldukları iddiasıyla saldırıya uğradıkları da unutulmamalıdır.</p>

  <p class="normal">Bunlar Paris’te ve başka yerlerde duyulan iftira dolu seslenişlerdi. Bize fotografik, geçmişe saygısız ve sinemasal dediler, daha da beteri bizim renkleri kullanışımıza hakaret etme amacıyla, bize <span class="ideitalik">Empresyonist</span> deme cüretini gösterdiler! Ve Sinyor Henri des Pruraux’un ağzı vasıtasıyla İtalyan eleştirmenler bize şunları söylediler:</p>

  <p class="normal">‘Enstantaneden çıkarılan grotesk açıklama şuydu: <span class="ideitalik">Koşan bir atın yirmi çift bacağı vardır</span>. Sinemadan ayrılıp onu monoton bir ritim ile silkeleyen enstantane ve daha beteri sinema-bunlar bir şekilde Fütüristlerin galerilerdeki ustaları men etmeleri lehine işleyen iki yeni klasik olabilirler mi?’ (La Voce, sayı 44, 31 Ekim 1912.) Medeni bir soru bu, katılıyorum, ama hatalı. Müsamaha göstermeliyiz. Zavallı yaşlı eleştirmenler sadece kesilmiş ve kurumuş işleri ve dönemleri anlayabilirler. Fani limitler oturtulduğunda işe başlarlar ve üzerinde düşünürler. Ancak hala gelişmekte olan ve hayatın doğal çarpıklıkları ile yoğrulmuş bir işle ya da herhangi bir tarihi hareketle karşılarına çıkıldığında ölümcül bir hata olur bu.</p>

  <p class="normal">Bu başyapıt tazıları bir süre sonra kokuları kaybederler ve son gecelerinin kesinliklerine karşıt olan her şeye vahşice saldırmaya başlarlar!</p>

  <p class="normal">Ama biz ilerleyelim. 1910’dan bu yana (ve eğer izin verirseniz, daha öncesinde önemli bir zaman dilimi bir manifesto tek bir gecede ya da günde düşünülüp yazılmamıştı), biz İtalyan Fütürist ressamları sanat için tek ileri bakan ve belirleyici yolun renk ve formun dinamizminde yattığını belirledik. Ayrıca hiç kimsenin, ne Fransa’da ne de İtalya’da, bundan haberi olmadığını da belirtmemiz gerekir. Biz Paris’te işlerimizi sergilerken, herkes Picasso’nun form için muhteşem bir şekilde gelişmiş Divizyonizm yeteneğine ve Cézanne’ın renkler için geliştirdiği daha koyu renk skalalarına dönmüşken; Kübizm’e çoktan Salon d’Automne’da isim verilmişti bile.</p>

  <p class="normal">Katalogumuzun manifesto ön yazısında Empresyonizm hakkında söylediklerimiz (5 Şubat 1912) sapkıncaydı ama şimdi sanırım genel kabul görmüş durumdadır:</p>

  <p class="normal">‘Empresyonizmi reddederken, aynı zamanda Empresyonizmin özünü öldürmek için uğraşan mevcut reaksiyonu ise onaylamıyoruz ki bu hareketin şiiridir. Empresyonizmin gelip geçiciliği ile savaşmanın, onun ötesine geçmekten başka bir olası yolu mevcut değildir. Ondan önce gelmiş olan sanatsal yasaları kullanarak denemek ve savaşmak oldukça saçmadır.’</p>

  <p class="normal">Görüldüğü üzere, açık ve net konuşmuşuz. Kübizm tam tersini iddia etti-statik, <span class="ideitalik">tradition française<a href="../Text/fuhristmanifesto_split_034.html#footnote-260-3" id="footnote-260-3-backlink">[3]</a></span>, saf nesnellik…vs. Ve işte Kübistleri savunan birkaç eleştirmenden biri olan Roger Allard’ın bize karşı söyledikleri:</p>

  <p class="normal">‘Ingres’in şehvet düşkünü berraklığı size ders versin, siz ki göbeklerinizde birer sinematograf taşırsınız’ (ne fena!) ‘hareketi sabitlemeye uğraşmak ve böylesi bir hareketin tahlilini yazmak aptallığın boyutunu göstermektedir’ (?!), ‘bu, sanatçının kaynaklarının çizgiler ve hacimler, eşitlikler ve dengeler olduğu ve hiçbir hile şeklinin ritim illüzyonunu veremeyeceği bir harekettir!’ (Vay be!) (<span class="ideitalik">Revue indepéendante</span>, sayı 3, Ağustos 1911, s. 134.)</p>

  <p class="normal">Ve aslında akıllı bir eleştirmen olan Bay Allard çok yakında dinamizmden bahsedecektir, herhalde burada tecrit altında yaşayan İtalyan Fütüristlerini de unutmadan, <span class="ideitalik">Revue indépendante</span>’da yazdıklarını hatırlamakta fayda var: ‘Geçmişte J. Metzinger’in Fütürist dinamizmi hakkında pek çok şüphem vardı ki bu işlerin pek çoğundan hala zevk alıyorum.’</p>

  <p class="normal">Görüldüğü üzere, tabii ki keşiflerimizin öneminin farkına varabilmiş olan genç ve akıllı eleştirmenlerden alıntılar yapıyorum. Tüm milletlerden ünlü eşeklerin bizim hakkımızda söyleyip yazdıklarını aktarsaydım şayet burada, gülmekten ölürdünüz.</p>

  <p class="normal">‘Plastik dinamizm’imizin devamlı genişlemesini öğrenmekten memnunuz ve bundan da cesaret alıyoruz. Bu nedenle tüm dinamik deneyler için mutlak önceliğimizi açıkça ortaya koymak istiyoruz</p>

  <p class="normal">Fütürist resmin durumu bilhassa elverişsizdir. İtalya’da yani modern, sanatsal deney hakkında hiçbir geleneğin olmadığı körler ülkesinde doğmuştur ve burada büyümektedir. Bu açıdan bakıldığında yurtdışında İtalya Avrupa’nın Boeotia<a href="../Text/fuhristmanifesto_split_034.html#footnote-260-4" id="footnote-260-4-backlink">[4]</a>’sı olarak görülmektedir. Gayretlerimizin birincil önemini duyurmanın görevimiz olduğunu şiddetle duyumsuyoruz. Yaşama hakkı istiyoruz! Avrupa’nın entelektüel merkezlerinde sunduğumuzda, sanatsal ürünlerimiz asla Paris’te yüceltilenler kadar başarı kazanamadı. Biz her zaman Empresyonizmi, Matisse’i, Picasso’yu ve Kübistleri tam bir samimiyetle yücelttik ve savunduk. İtalya’da bize de aynı davranışın gösterilmesini talep ediyoruz. Guillaume Apollinaire’in şiirsel tanımına göre tamamlayıcı renkler ve anlık karşıtlıklara dayanan dinamizm Orfizm olarak adlandırılsa bile, Fernand Léger soylu çabalarını her daim yeniliyor olsa bile, biz Fütüristler yani başından beri evrensel İtalyan dehasına sahip olanlar, renk ve formların dinamizminin ayrılmaz eşzamanlılığını dile getirdik.</p>

  <p class="normal">Modern yaşamın <span class="ideitalik">hızlı ve parçalara ayrılmış</span> olduğunu ilk söyleyen bizlerdik (bu deyişi ayrıca F. Léger de kullandı). Eleştirmenlerin alaylarına ve güvensizliklerine rağmen modern yaşamın modern bir sanatçı için ve bu nedenle de dinamizm için tek ilham kaynağı olduğunu söyleyen de yine bizdik. Tecrit edilmiş hadiselere âşık olduğumuzu düşünen-yörüngelerin ve mekanik hareketlerin amatörleri olduğumuzu düşünen dar görüşlülere ne yazık…</p>

  <p class="normal">Fotoğrafla uzaktan bile olsa her türlü ilişkiyi tiksinti ve küçümseme ile reddettik, çünkü fotoğraf sanat dışıdır. Fotoğraf tek açıdan değere sahip olabilir: nesnel olarak üretir ve taklit eder ve bunu mükemmelleştirerek, sanatçıyı gerçekliği mükemmel bir biçimde taklit etme zorunluluğundan kurtarır.</p>

  <p class="normal">Modern yaşam ile tamamen uyumlu olarak sanat yaratan tek modern sanatçı grubu biziz. ‘Eğer resimlerimiz Fütürist ise, tamamıyla Fütürist kavramların, etik, estetik, politik ve sosyal, sonucu olmalarındandır.’ (5 Şubat 1912)</p>

  <p class="normal">Bu bile fuzuli biçimde edebi ve felsefi laf ebeliği olarak görüldü. Felsefe konusunda değerli bir dost ve yoldaş olan Ardengo Soffici’nin sözlerini kullanacağım. <span class="ideitalik">Paris-Journal</span> günlük bir gazeteden bir makale yayımladı, adı şuydu: ‘Bergson ve Kübistler’. Sofici doğru bir biçimde Bergson’un fikirleri ve Kübistlerin <span class="ideitalik">statik yaratımları</span> arasında benzerlikler gördüğünü iddia eden herhangi birine karşı durdu. Makalesini şu sözlerle sona erdirdi: ‘Sabitliği, nesnelliği ve yoğunluğu ön şart olarak kabul eden ve lirisizme, titreşime ve akışkanlığa meyleden Empresyonist teorilere bir tepki olarak meydana gelen Kübist teorileri incelediğinde, kendisi’ (<span class="ideitalik">Bergson</span>) ‘açık bir zıtlık içerisinde bulunduklarını, kendi felsefesine doğru ve bu nedenle de kendi estetiğine doğru tam bir karşıtlık arz ettiklerini bir kez olsun fark etmedi-bu büyük bir gaflettir.’ (<span class="ideitalik">La Voce</span>, sayı 52, 1911)</p>

  <p class="normal">Benim sevgili Soffici’m. Bergson’un sanatsal gerçekleştirişlere güvenmediğini söyledin. Çok doğru. Biz Fütürist ressamların o noktayı çoktan aştığımızı ve çok yakın bir zaman sonra birilerinin bizim peşimizden koşacağını –felsefi konuşursak- bizim tek olası, büyük <span class="ideitalik">dinamik ve evrimsel gerçekleştirişimiz</span>i keşfedeceğini düşünmüyor musun?</p>

  <p class="normal">İtalyan sanatçılarının korkaklığı ve alçakça nefreti ile sarmalanmış bir halde yarattığımızı biliyorsun!</p>

  <p class="normal">1 Ağustos 1913 tarihinde</p>

  <p class="normal">Lacerba (Floransa) tarafından yayımlanmıştır.</p>

  <p class="normal">&nbsp;</p>

  <p class="normal">Carlo Carà</p>
</body>
</html>
