<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_21">Fütürist Mimari Manifestosu 1914</h1>

  <p class="normal">1700’den bu yana bir mimari var olmadı. Modern evlerin iskeletlerini maskelemek için kullanılan en muhtelif üslupsal öğelerin geri zekâlı bir karışımına modern mimari denmekte. Çimento ve demirden oluşan yeni güzellik, ne yapısal gereklilik tarafından ne de kökenleri Mısır, Hindistan ya da Bizans antikalarına dayanan ve NEOKLASİZM adı verilen aptalca ahmaklık ve iktidarsızlık içerisinde yeşeren (modern) beğenimiz tarafından haklı çıkarılamayacak olan çeşitli dekoratif kabukların üst üste bindirilmeleri sayesinde hürmetsizce kullanılmaktadır.</p>

  <p class="normal">Bu mimarinin şerefini iki paralık ediş İtalya’da iyi karşılanmaktadır ve açgözlü yabanıl beceriksizlik yetenek dolu keşifler olarak algılanıp en modern mimari olarak adlandırılmaktadır. Genç İtalyan mimarlar (ki özgünlüğü sanat dergilerinin gizli kapaklı ve zorunlu hırslarından ödünç alıyorlar) ufak kemerli sütunlar, on yedinci yüz yıl yaprak süsleri, rokoko kıvrımları, Gotik sivri kemerler, Mısır plastronları, on beşinci yüz yıl melek resimleri ve kabartmalı kadın heykellerinden oluşan gülünç bir salatanın tüm ciddiyeti ile tarzın yerini aldığı ve küstahça anıtsal hale geldiği şehrin yeni semtlerinde yetenekleri ile hava atmaktalar. Formların kaleydoskopik görünüşleri, makinelerin çoğalması ve iletişimin hızı, nüfusun yoğunlaşması, hijyen ve modern hayata dair diğer yüzlerce fenomenin yüklediği günlük gereksinimler mimarinin bu kendilerine has tamircilerinde bir an bile olsa şaşkınlık ya da tereddüt yaratmamaktadır. İnatla Vitruvius’un, Vignola’nın ve Sansovino’nun kurallarına uymaya ve ayrıca Alman mimarisi hakkında yayımlanan tüm saçmalıklara inanmaya devam etmektedirler. Bunları kullanarak, şehirlerimize aptallık görüntüsünü kazımaktadırlar, hem de bu şehirlerin aslında kendiliğimizin yansımasının en birincil ve inançlı yolu olması gerekirken.</p>

  <p class="normal">Böylece bu anlamlı ve sentetik sanat onların ellerinde mantıksız bir üslupsal egzersize, modern bir bina olarak gelensel tuğla ve taş kılığına girmiş hastalıklı bir formülasyon karmaşasına dönüşmüş durumdadır.. Sanki tüm o mekanik eklemlerimizle, yaşantımızın tüm o gürültüsü ve hızıyla hareketin toplayıcıları ve yaratıcıları olan bizler dört, beş ya da altı yüz yıl öncesinin insanları için yapılmış olan sokaklarda yaşayabilirmişiz gibi.</p>

  <p class="normal">İşte bu, modern mimarinin gençlerin zihinlerini yeni keşifler ve çözümler bulmak üzere açık tutmaları yerine klasik modellerin gereksiz kopyalarını yapmaya zorlandıkları akademilerin rüşvetle kandırılabilir karmaşıklığının ve entelijensiyanın içsel kamplaşmalarının devam ettirdiği en büyük aptallığıdır: FÜTÜRİST EV VE ŞEHİR. İçinde heyecanımızın grotesk bir anakronizm gibi görünmeden dağılabileceği hem maddi olarak hem de manevi olarak bize ait olan ev ve şehir.</p>

  <p class="normal"><span class="ideitalik">Fütürist</span> mimaride ortaya konan sorun doğrusal düzenleme değildir. Pencere ve kapılar için yeni çerçeveler ve pervazlar bulmak, sütunları, gömme ayakları ve dirsekleri kadın şeklinde sütunlarla, perdelerle ve iliklerle değiştirmek değildir. Bunların hiç birinin bina cephesini çıplak tuğlalarla bırakmak ya da sıvamakla ya da taş döşemekle veyahut yeni bina ile eskisi arasındaki biçimsel farklılıkları belirlemekle alakası bile yoktur. Bu, Fütürist evin sağlıklı gelişimi, binayı teknoloji ve bilimin tüm kaynakları ile inşa etme, alışkanlıklarımızın ve ruhumuzun tüm taleplerini hakimane bir biçimde tatmin etme, grotesk ve anti estetik olan her şeyi yıkma (gelenek, üslup, estetik, oran), yeni formlar, yeni çizgiler, profil ve hacimler için yeni bir ahenk, var olma sebebi sadece modern yaşamın benzersiz koşullarında bulunabilen bir mimariyi ve bunun duyularımızın estetik değerlerindeki karşılığını belirleme ile alakalı bir sorundur. Bu mimari hiçbir tarihsel devamlılık yasasına tabi tutulamaz. Tıpkı düşünce biçimimizin yeni olması gibi, bu da yeni olmalıdır.</p>

  <p class="normal">İnşa sanatı zamanla gelişim gösterebilir ve bir tarzdan diğerine geçebilirken aynı zamanda mimarinin genel karakteristikleri açısından değişmemiş olarak kalır çünkü tarih boyunca moda değişimleri sıkça görülür ve dini kanaat ve siyasi eğilimdeki değişimler sonucu belirlenir. Ancak çevrenin durumundaki etki yaratacak türden değişiklikler, yani doğa yasalarının bulunması, mekanik yöntemlerin mükemmelleştirilmesi veya malzemelerin rasyonel ve bilimsel kullanımı gibi çığır açan ve yenilik getiren değişiklikler çok nadir görülürler. Modern yaşamda, mimarideki stilistik gelişim süreci kesintiye uğramıştır. MİMARİ ŞİMDİ GELENEĞE SON VERECEKTİR. ZORUNLU OLARAK YENİ BAŞLANGIÇ YAPACAKTIR.</p>

  <p class="normal">Malzemelerin dayanıklılığı ve desteklenmiş çimento ve çelik kullanımı temeline dayanan hesaplamalar klasik ve geleneksel anlamda ‘mimari’yi dışlar. Modern yapı malzemeleri ve bilimsel kavramlar tamamıyla tarihsel üslupların disiplinleriyle uyuşmaz durumdadır ve kemerlerin ağır kavisleriyle mermerin hantallığını elde etmek uğruna çelik kirişlerin muhteşem zarafetini ve desteklenmiş betonun inceliğinin kullanılması gibi girişimlerle yapılan ‘modaya uygun’ binaların grotesk görüntülerinin de birincil sebebidir.</p>

  <p class="normal">Modern dünya ile eskisi arasındaki nihai antitez daha önceden var olmayan tüm bu şeyler tarafından belirlenmektedir. Yaşantılarımız varlıklarından eski toplumların haberdar dahi olmadıkları öğelerin olasılıkları tarafından zenginleştirilmiştir. İnsanlar malzeme olasılıklarını tanımladılar ve yansımaları bin bir biçimde hissedilebilen ruhani tutumlar ortaya koydular. Bunlar arasındaki ilke hala belirsiz ve gelişme aşamasında olan ama cazibesi daha şimdiden kitleler tarafından bile hissedilmekte olan yeni bir güzellik ideali oluşturmaktır. Anıtsal, ağır, statik olana karşı hayranlığımızı yitirdik, duyularımızı <span class="ideitalik">hafif, pratik, geçici ve hızlı</span> için bir zevk ile zenginleştirdik. Artık kendimizi katedraller, saraylar ve podyumların insanları gibi hissetmiyoruz. Bizler büyük otellerin, tren istasyonlarının, geniş caddelerin, devasa limanların, kapalı çarşıların, ışıltılı pasajların, düz yolların ve yararlı yıkımların insanlarıyız.</p>

  <p class="normal">Fütürist şehri uçsuz bucaksız ve kargaşalı bir tersane gibi her detaylıyla atik, hareketli ve dinamik bir biçimde yaratmalı ve inşa etmeliyiz; Fütürist ev devasa bir makine gibi olmalı. Asansörler artık merdiven boşluklarının oyuklarında bağırsak kurtları gibi saklanmamalı; gereksiz olan merdivenler kaldırılmalı ve asansörler çelik ve camdan yılanlar gibi cephe boyunca tırmanmalı. Resimlerden ve heykellerden kurtarılmış, beton, çelik ve camdan yapılmış, çizgileri ile sadece içsel güzelliğe sahip, mekanik basitliği ile aşırı derecede ‘çirkin’, belediye yasalarındansa ihtiyaca göre geniş ve yüksek tutulmuş bir ev. Karmaşalı bir çukurun dibinde yukarıya doğru yükselmeli: cadde artık yer seviyesinde bir kapı paspası gibi uzanmayacak, büyük şehir trafiğini kucaklayarak yeraltına doğru inecek ve metal yollar ve hızlı hareket eden kaldırımlarla gerekli bağlantılar için iç içe geçecek.</p>

  <p class="normal">DEKORATİF YOK EDİLMELİ. Fütürist mimarinin sorunu Çinli, İranlı ya da Japon fotoğraflardan aşırmaya devam ederek ya da Vitruvius’un kurallarını izleyerek değil dehanın ışıltısı ve biçimsel ve teknik uzmanlık sayesinde çözülebilir. Her şeyde devrim yapılmalıdır. Çatılar ve yeraltı alanları kullanılmalıdır; cephenin önemi sıfırlanmalıdır; zevk meseleleri cicili bicili pervazlardan, müşkülpesent sütun başlıklarından ve dayanıksız girişlerden CESUR GRUPLAMALAR VE KÜTLELER ve YÜZEYLERİN GENİŞ ÖLÇEKLİ TANZİMİNE nakledilmelidir. Anıtsal, kasvetli ve anımsatıcı mimariye bir son verelim. Anıtları, kaldırımları, pasajları ve basamakları alt üst edelim; caddeleri ve meydanları yerin dibine sokalım; şehri yükseltelim.</p>

  <p class="normal">SAVAŞTIKLARIM VE AŞAĞILADIKLARIM:</p>

  <p class="normal">1.Avusturyalıların, Macarların, Almanların ve Amerikalıların avangart sözde-mimarileri</p>

  <p class="normal">2.Vakur, dini, perspektifsel, dekoratif, anıtsal, güzel ve zevk veren tüm klasik mimari</p>

  <p class="normal">3.Mumyalama, antik anıtların ve sarayların yeniden inşası ve yeniden yapımı</p>

  <p class="normal">4.Statik, vakur, saldırgan ve kesinlikle yeni duyularımızın dışladığı yatay ve dikey çizgiler, kübik ve piramitsel formlar</p>

  <p class="normal">5.Masif, hacimli, dayanıklı, modası geçmiş ve maliyetli malzemelerin kullanımı</p>

  <p class="normal">VE DUYURUYORUM Kİ:</p>

  <p class="normal">1.Fütürist mimari hesaplamaların, cesaretli gözü pekliğin mimarisidir; desteklenmiş betonun, çelik, cam, mukavva, elyafın ve tahtanın, taşın ve tuğlanın yerine geçecek tüm malzemelerin bize maksimum esneklik ve hafiflik sağlayan mimarisidir;</p>

  <p class="normal">2.Fütürist mimari bu sebepten kullanılabilirlik ile yararlılığın kuru bir kombinasyonu değildir, aksine sentez ve ifade örneğindeki gibi bir sanattır;</p>

  <p class="normal">3.eğri ve eliptik çizgiler dinamiktirler ve kendi doğaları gereği dikey ve yata çizgilerden bin kat daha etkili bir hissi güce sahiptirler, ve hiçbir yekpare ve dinamik mimari bunları içermeden var olamaz;</p>

  <p class="normal">4.Mimarideki etkisi şişirilmiş bir öğe olan dekorasyon gülünçtür ve FÜTÜRİST MİMARİNİN DEKORATİF DEĞERİ SADECE HAM YA DA YALIN YA DA ŞİDDETLE RENKLENDİRİLMİŞ MALZEMELERİN KULLANIMINA VE ORİJİNAL ŞEKİLDE DÜZENLENMELERİNE BAĞLIDIR.</p>

  <p class="normal">5.Eski uygarlıkların sanatları için gerekli ilhamı doğanın öğelerinden almaları gibi, maddi ve manevi olarak yapay olan bizler bu ilhamı yarattığımız tamamıyla yeni mekanik dünyanın öğelerinden almalıyız ve bu mimari en güzel ifade biçimi, en tam sentez ve en yararlı bütünleşme olmalıdır;</p>

  <p class="normal">6.Daha önceden belirlenmiş kıstaslara göre formları düzenleme sanatı olarak mimarinin sonu gelmiştir;</p>

  <p class="normal">7.Mimari terimi ile nesneler dünyasını ruhani dünyanın doğrudan bir izdüşümüne dönüştürmek için özgürlük ve büyük bir cesaretle insanı çevre ile uyumlaştırma çabası anlaşılmalıdır;</p>

  <p class="normal">8.Fütürist mimarinin temel karakteristikleri devamsızlık ve geçicilik olacağından, bu şekilde elde edilen bir mimari biçimsel ya da doğrusal bir alışkanlık gelişemez. NESNELER BİZDEN DAHA KISA ÖMÜRLÜDÜRLER. HER KUŞAK KENDİ ŞEHRİNİ İNŞA ETMELİDİR. Mimari çevrenin bu sabit yenilenimi SERBEST VEZİN, PLASTİK DİNAMİZM, DÖRTLÜKSÜZ MÜZİK VE GÜRÜLTÜNÜN SANATI tarafından çoktan doğrulanmış olan ve uğruna gelenekçi ödlekliğe karşı soluk almadan savaştığımız Fütürizmin zaferine katkıda bulunacaktır.</p>

  <p class="normal">Milano, 11 Temmuz 1914</p>

  <p class="normal">‘Nuove Tendenze’ katalogunun sunumundan alınmıştır.</p>

  <p class="normal"><span class="ideitalik">Lacerba</span> (Floransa) tarafından yayımlanmıştır, 1 Ağustos 1914</p>

  <p class="normal">&nbsp;</p>

  <p class="normal">Umberto Boccioni</p>
</body>
</html>
