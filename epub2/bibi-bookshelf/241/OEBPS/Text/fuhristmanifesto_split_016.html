<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_12">Plastik Dinamizm 1913</h1>

  <p class="normal">Plastik dinamizm, bir nesnenin (mutlak devinim) hareketli ya da sabit çevresiyle (göreceli devinim) ilişkili bir şekilde yürütmekte olduğu dönüşümü ile karışık devinim özelliklerinin eşzamanlı bir hareketidir. Bu nedenle, dinamizmi sadece bir nesnenin şeklinin bozunumu tarafından kurulduğu doğru değildir. Tabii ki kendilerindeki bozunma ve çarpıtılmanın dinamik bir değeri vardır, şimdiye değin bir siluetin ritmini bozarak, etkileşimleri artırarak ve bir şeklin olası yönlerini işaret ederek bir doğrunun devamlılığını kesip atmışlardır. Ancak bu, Fütürizmin plastik dinamizm anlayışı değildir, sadece bir yörünge, bir sarkacın salınımı ya da A noktasından B noktasına ilerlemektir sadece.</p>

  <p class="normal">Dinamizm, formların mutlak devinim ve göreceli devinim arasındaki, bir bütün yani <span class="ideitalik">çevre</span> + <span class="ideitalik">nesne</span> şeklinde özetlenebilecek olanın görüntüsünü oluşturmak üzere bir araya gelen çevre ve nesne arasındaki sonsuz sayıda görecelilik beyanlarında dile getirilen lirik bir idrakidir.</p>

  <p class="normal">Ağırlık ve genişleme arasındaki, devran ve devrim arasındaki göreceliliği ifade eden yeni formun yaratılmasıdır; burada, aslında, yaşamı kendi <span class="ideitalik">sonsuz sayıda gerçekleşen sonuçları</span> içerisinde yarattığı bir formda görüyoruz.</p>

  <p class="normal">Bana açık bir şekilde öyle geliyor ki bu <span class="ideitalik">gerçekleşme</span> pek çok aptal insanın inandığı üzere bacakların, kolların ve suratların tekerrüründe değildir, ama <span class="ideitalik">uzayda devamlılığı üreten tek ve yegâne form</span> için sezgisel bir arayış sayesinde elde edilebilir. Bu, bir nesneyi evrensel şekilde yaşatmanın anahtarıdır. Bu nedenle, o eski usul bedenlerin keskin bir şekilde farklılaştırılması konseptinin yerine, alt bölümlemeleri ve görüntülerin tekerrürü ve sert göstergeleri ile Empresyonistlerin modern konseptinin yerine, tek form olarak dinamik devamlılık formunu öne sürüyoruz. Ve ‘çizgi’ yerine ‘form’ demem de kazara değil çünkü dinamik form hem resimde hem de heykelde hacmi belirleyen diğer üç boyutun (yükseklik, genişlik, derinlik) tam bir kesişmesi olmadan mükemmel şekilde var olamayan bir dördüncü boyut türüdür.</p>

  <p class="normal">Heykel için materyalin bütünlüğünü değişik materyallere bölmeyi denedik, her biri kendi doğal çeşitliliği olan ve birlikte ilk dinamik öğeyi yaratan bu materyaller moleküler hacimlerin ağırlığı ve genişlemesindeki farkları karakterize etmeye yarayacaktı.</p>

  <p class="normal">Gerçekçi formu bulmak için girişilen teşebbüsler resim ve heykelin her zaman kendi kökeninden çok ama çok uzaklarda bir yere varmasına neden oldu: mimari. Mimari heykele, kompozisyonun resim için ifade ettiği şeyin aynısını ifade etmektedir; aslında, mimari öğelerin yokluğu Empresyonist heykelin olumsuz özelliklerinden bir tanesidir.</p>

  <p class="normal">Ne var ki, Empresyonizm öncesi form çalışmaları ister istemez ölü formlarla ve bunun bir sonucu olarak hareketsizlikle neticelendi ve bu hareketsizlik Kübist heykelin ana özelliklerinden bir tanesidir.</p>

  <p class="normal"><span class="ideitalik">Gerçek</span> ve <span class="ideitalik">İdeal</span> formlar arasında, yeni formlar (Empresyonist) ve geleneksel formlar (Yunan) arasında değişken, evrimsel ve şimdiye değin var olmuş diğer tüm konseptlerden oldukça farklı olan bir form keşfettik. Biz Fütüristler harekette formu ve formun hareketini keşfettik. Sadece formun bu ikili kavrayış ile işlerimizde yaşayan çevresinden çekip çıkarmadan yani hareketini ondan çalmadan plastik hayatın bir ipucunu verebiliriz.</p>

  <p class="normal">Bu nedenle heykelde, <span class="ideitalik">saf form</span>u değil de <span class="ideitalik">saf plastik form</span>u arıyoruz; bir nesnenin oluşturulmasını değil de bir nesnenin hareketinin oluşumunu arıyoruz. Yine bu yüzden hareket halindeki bir beden hareket halinde sabitlenmiş hareketsiz bir beden değildir sadece, ama aynı zamanda gerçek anlamda yeni ve orijinal bir gerçeklik olan <span class="ideitalik">tam anlamıyla hareketli bir nesne</span>dir.</p>

  <p class="normal">Dinamizmle sanat bir tarz yaratarak ve günümüzün hız ve eşzamanlılık devrini ifade ederek ideal, üstün bir satha yükselir. İnsanlar bize dünyanın hem statik hem de hareket eden nesnelere ait örneklerle dolu olduğunu ve her şeyin hızla ilerlemediğini söyledikleri zaman, verdiğimiz cevap, resimlerimizde, kısmen algılanan ve bu nedenle de alt bölümlenen <span class="ideitalik">görselliğe</span> egemen olanın <span class="ideitalik">kavrayış</span> olduğu şeklindedir. Bu yüzden <span class="ideitalik">Dinamizm</span> her şeye egemen olan eşzamanlılık ve iç içe geçmişliğe ait genel bir yasadır. Kendimizi ‘Yeni ve tamamen dönüşmüş bir hissiyatın ilkelleri’ olarak adlandırdık. Açıkçası bu yaratıcı potansiyelimizin açık ve net bir göstergesidir.</p>

  <p class="normal"><span class="ideitalik">Her şeyi yeni baştan yaratmaya</span> mecbur olduğumuzdan, biz Fütüristler sanat sahnesinde görünmüş diğer tüm devrimcilerden daha fazla bir gayret göstermeye zorlanıyoruz.</p>

  <p class="normal">Biz Fütüristlerle birlikte ilk defa olarak, resimsel eşzamanlılığa benzer şekilde yontusal bir eşzamanlılık sanatta görülmüş oluyor.</p>

  <p class="normal">Spiral formda mimari bir yapı gözlemleyici için ona anlamasını sağlayacak bir devamlılık yaratır, bunu da nesneleri ve sürükleyici kuvvetlerini tanımlayan yeni bir form olan <span class="ideitalik">gerçek form</span>dan türeyen <span class="ideitalik">kuvvet formu</span> ile yapar.</p>

  <p class="normal">Bununla, <span class="ideitalik">güç formu</span>nun <span class="ideitalik">yaşayan form</span>un potansiyelini ortaya çıkardığı sonucuna varabildik!</p>

  <p class="normal">Belirli bir uzamdaki bu bütünlük, geleneksel yontularda gördüğümüz hareketsiz profillerin tamamının yerine her profili ayrı ayrı ortaya koyarak hacmin derinliğini sağlamaktadır.</p>

  <p class="normal">Bana göre, söylemekte olduğum şeyler deneylerimize acımasızca gülüp geçen pek çoğunun sandığının aksine, saçma çıkarımlar değildir; tam tersine eski ustaların statik özellikleridir asıl saçma olan. Bizler, bu nedenle, pek çok yarım zekâlı realizm ve natüralizm tepkisel destekleyicisinin düşünmekten zevk aldığı gibi <span class="ideitalik">doğallık karşıtı</span> değiliz; biz SANAT KARŞITIYIZ; bir başka deyişle en sıcakkanlı işlerde ve en canlı dönemlerde bulunabilen birkaç nadir teşebbüs haricinde sanata yüzlerce yıl hükmetmiş SABİTLİĞE karşıyız.</p>

  <p class="normal">Aslında, Yunan ve Mısır’ın statik tavırları bizim dinamik süreklilik fikirlerimizden daha zorbacadır. İç içe geçmişlik, eş zamanlılık ve kaynaşmaya doğru insanlığın binlerce yıldır uğraştığı uzun bir süreçte bir evreden geçmekte olduğumuz asla unutulmamalıdır.</p>

  <p class="normal">Bir sonuç olarak, yüzeylerin bir tür ifade şekli olarak heykel de figürleri çevreleri içerisinde yapay ya da sabitlenmiş ya da güzel arka planların sadece kölesi olmadan yaşama geçirmektedir. Böylesi yöntemler mimari yasaları yok edecektir ve sonuç olarak sanatçı yardım istemek için Empresyonist heykelin en büyük hatalarından birisini yapacak ve resme başvuracaktır.</p>

  <p class="normal">Bu nedenle, nesne kavramını plastik bir bütününki ile aynı seviyeye yükseltmek mecburiyetindeyiz: <span class="ideitalik">nesne</span> + <span class="ideitalik">çevre</span>. Bu yolla atmosferik blokları daha somut bir gerçekliğe ait öğelerle bütünleştirerek üzerinde parıldayan ışık şualarına kadar nesneyi uzatabiliriz.</p>

  <p class="normal">Gençleri geleneksel bir çerçeve içerisine -kültürün, akademizmin ve geleneğin bir sonucu olarak- tıkıştırılmış figürler fikrinden vazgeçmeye çağırıyoruz! Fütürist heykel figürü uzamın plastik yönleniminde merkeze yerleştirecektir.</p>

  <p class="normal">Tüm eski formüllerden özgürleştirmeliyiz kendimizi! İçimizdeki statik, ölü ve gerçekte geçmişe ait olan her şeyi yok etmeliyiz! Tekrarlamaktan asla yorulmayacağım: hiçbir resim bizim plastik dinamizmimizin dışarısında var olamaz!</p>

  <p class="normal">Resimde ve heykelde dinamizm, bu nedenle, plastik bir gerçekliğe ait evrimsel bir kavramdır. Dünyayı evrimsel bir türün sonsuz uzantısı olarak gören bir hissiyatın tepkisidir. Bu yaşamın ta kendisidir. Biz Fütüristler model süreklilik formunu -formların formu-yaratmayı muvaffak olduk.</p>

  <p class="normal">12 Aralık 1913</p>

  <p class="normal">Konuşma 15 Aralık 1913 tarihinde</p>

  <p class="normal"><span class="ideitalik">Lacerba</span> (Floransa) tarafından yayımlandı.</p>

  <p class="normal">&nbsp;</p>

  <p class="normal">Umberto Boccioni</p>
</body>
</html>
