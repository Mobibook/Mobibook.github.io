<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_20">Geometrik ve Mekanik Görkem ve Sayısal Anlayış 1914</h1>

  <p class="normal">Önemli öğeleri bellek, nostalji, zamandaki uzaklık tarafından üretilen efsane sisi, uzamdaki uzaklık tarafından üretilen egzotik cazibe, pitoresk, muğlâklık, köylülük, vahşi yalnızlık, çok renkli düzensizlik, alaca gölgeler, aşınma, bitkinlik, yılların lekelenmiş izleri, yıkıntıların parçalanması, kalıp, çürümenin tadı, pesimizm, verem, intihar, acının dalkavuklukları, başarısızlığın estetiği, ölüme hayranlık olan geçmişçi güzelliğin (romantik, sembolist ve dekadan) grotesk cenazesini acilen gerçekleştiriyoruz.</p>

  <p class="normal">Bugün biz Fütüristlerin eski güzelliğin yerine koyacağımız ve benim Geometrik ve Mekanik Görkem adını verdiğim yeni aykırı anlayışların karmaşasından yeni bir güzellik doğuyor.</p>

  <p class="normal">Bu yeni güzelliğin önemli öğeleri şunlar: sıhhî unutkanlık, umut, arzu, kontrol edilmiş kuvvet, hız, ışık, irade, düzen, disiplin, yöntem; büyük şehir duygusu; kasların ve sporun kültünden kaynaklanan saldırgan iyimserlik; sınırsız hayal gücü, her yerde hazır olma, kısa ve özlü konuşma ve turizmden, iş hayatından ve gazetecilikten hâsıl olan eşzamanlılık; başarı tutkusu, en güçlü haliyle rekorları belirleme içgüdüsü, elektrik be makinenin şevk dolu taklidi; özlülük ve sentez; işe yarayan fikirlerin mutlu hassasiyeti; tek bir muzaffer yörüngeye girdiklerindeki enerjilerin rekabeti.</p>

  <p class="normal">Fütürist duyularım bu görkemi ilk defa bir savaş gemisinin köprüsünde idrak etti. Geminin hızı, kıç güvertesinin yüksekliği ile belirlenen ateşin yönü, amiralin verdiği ve birden bire otonom hale gelen emirlerin garip hayatiyeti, sabırsızlıklar ve demir ile bakırdan kaynaklanan hastalıklar. Bunların tümü geometrik ve mekanik bir görkem ile ışıldıyordu. Dörtlü taretlerin mahfazalarının arasından geçen, korumalı borulardan cephaneliğe doğru alçalan, topları kıça doğru çevirip gediklerinden dışarı fırlayan elektriğin lirik hareketini dinledim. Hedef, kaldırış, ateş, otomatik geri tepme, merminin kendine özgü yolu, vuruş, şangırtı, çürük yumurta kokusu, zehirli gazlar, pas, amonyak ve daha fazlası. Fütürist sürprizle ve geometrik görkem ile dolu bu yeni drama bizim için sınırlı kombinasyonları olan insan psikolojinse göre bin kez daha ilginç.</p>

  <p class="normal">Bazen büyük insan toplulukları bize çok zayıf duygular hissettirebilir. Bunların yerine biz çalışan motorların tertipli ve hevesli büyük dayanışmasını tercih ediyoruz. Hiçbir şey bir sır dağın hidrolik basıncını tutan uğultulu bir elektrik merkezinin ve uçsuz bucaksız bir ufkun göstergeler, klavyeler ve parlayan şalterleri ile işleyen mermer dağıtım panellerinin birleşiminden çıkan elektrik gücünden daha güzel değildir. Bunun müjdecisi olarak adale sistemlerinin evrimi, dinlencesi ve ahenginde, kusursuz aletlerinin ışıldayan mükemmeliyetini ve serbest vezin ile şiirde ulaşmak istediğimiz geometrik görkemi fark eden jimnastikçilerimiz ve tel cambazlarımız var.</p>

  <p class="normal">1. Yazınsal ‘Ben’i evrensel ihtizaza saçmak ve sınırsızca küçük olanı ve moleküllerin titreşimini ifade edebilme noktasına varabilmek için sistematik olarak yok ediyoruz. Örneğin: bir havan topunun açtığı delikteki moleküllerin hafiflemiş hareketleri. Bu yüzden kozmik kuvvetlerin şiiri insana dair şiirin yerine geçmektedir.</p>

  <p class="normal">Geleneksel öyküleme oranları (romantik, duygusal ve Hıristiyan) savaşta alınan bir yaranın yaraya sebep olan silaha, atmosferik koşullara ve stratejik duruma bağlı olarak aşırı önem kazanmasına göre, yürürlükten kaldırılmaktadır. <span class="ideitalik">Zang tumb tumb</span> adlı şiirimde, bir Bulgar hainin vurulmasını birkaç serbest vezin ile tasvir ediyorum, ama iki Türk generali arasındaki ateş hattı ve düşman topları hakkındaki tartışmayı daha da uzatıyorum. Aslında Ekim 19911’deki Sidi-Messri’de gerçekleşen Suni çatışmasında güneşten kıpkırmızı hale gelmiş ve ateşle süratlenmiş top mermisinin parıltılı ve saldırgan uçuşunun derisi yüzülmüş ve ölmekte olan insan etini neredeyse önemsiz hale getirdiğini gözlemledim.</p>

  <p class="normal">2. Pek çok kez, çıplak bırakıldığında ve ayrı tutulduğunda çoklu temas ya da Parnasiyen ve dekadan nesnelerin ağırlığı ile güçsüzleşmiş dilbilgisel ismin mutlak değerini ve anlamlı kuvvetini geri kazandığını kanıtladım. Yalın isimleri aralarında <span class="ideitalik">basit isim</span> ve <span class="ideitalik">hareket-sentezli ismi</span> (ya da isimlerin düğümü) diye ayırıyorum. Bu ayrım mutlak değil ve neredeyse kavranamaz sezgilerden kaynaklanıyor. Esnek ve ayrıntılı bir analojiye göre, her ismi sonsuzluktaki fiil tarafından düzenlenmiş bir araç olarak görüyorum.</p>

  <p class="normal">3. Gerekli kontrast ya da ritim değişikliği haricinde, fiilin faklı halleri ve zamanları yürürlükten kaldırılmalıdır, çünkü fiili sert köy yollarına uyarlanan ama bu yüzden de düz yularda doğru düzgün dönemeyen bir posta arabasının gevşemiş lastiği haline getiriyorlar. <span class="ideitalik">Mastar fiil</span>, öte yandan, bir trenin tekerleğinin ya da bir uçağın pervanesinin belagatine sahip olduğundan <span class="ideitalik">yeni lirisizmin hakiki hareketidir</span>.</p>

  <p class="normal">Fiilin farklı halleri ve zamanları mantıklı ve güven verici bir pesimizmi, sıkı, episodik ve tesadüfî bir egoizmi, kuvvet ve yorgunluğun, tutku ve hayalin, duraklamaların başka bir deyişle umut ve iradenin yörüngesinde yüksek ve alçak bir kuvveti ifade eder. Mastar fiil optimizmin kendisini, oluşun deliliğinin mutlak cömertliğini ifade eder. <span class="ideitalik">Koşmak</span> dediğim zaman, bu fiilin öznesi nedir? Herkes ve her şey: yani koşan ve şuurlu zerrecikleri olduğumuz hayatın evrensel ışıldaması. Örneğin; serbest vezinci Folgore’un <span class="ideitalik">Tavern Parlour</span> şiirinin bitimi. Mastar hepsi olmak için kendini terk eden Ben’in tutkusu, rol yapmanın zevki ve emeğinin kahramanca tarafsız devamlılığıdır. Mastar fiil = hareketin tanrısallığı.</p>

  <p class="normal">4. Parantezler arasında yalıtılmış ya da dikey bir çizginin gerisinde serbest vezinin yanına yerleştirilmiş bir ya da daha fazla sıfatın vasıtasıyla, hikâyenin farklı atmosferler ve ona hükmeden tonlar ifade edilebilir. <span class="ideitalik">Bu atmosfer-sıfatlar ya da ton-sıfatların yerine isimler kullanılamaz</span>. Bunlar açıklanması zor olan sezgisel içtihatlardır. Yine de ben inanıyorum ki örnek olarak <span class="ideitalik">vahşilik</span> ismini yalıtarak (ya da bir katliamı betimleyip parantez içine alarak) vahşilik halinin açık bir profilini verilmiş olur. Bununla beraber, <span class="ideitalik">vahşi</span> sıfatını parantez içine alırsam, onu serbest veznin akışını değiştirmeden katliamın tam bir tanımını yapacak atmosfer-sıfat ya da ton-sıfat haline getirmiş olurum.</p>

  <p class="normal">5. En ustalıklı biçim değiştirmelere rağmen, sözdizimsel tümce her zaman duygunun haklarına tamamen zıt bir bilimsel ve fotografik perspektif içerirler. <span class="ideitalik">Serbest vezin ile bu fotografik perspektif yıkılmaktadır</span>; bu da bizi doğal olarak çok biçimli duygusal perspektife götürmektedir. (Örneğin; serbest vezinci Boccioni’nin <span class="ideitalik">adam + dağ + vadi</span>’si.)</p>

  <p class="normal">6. Bazen serbest vezinlerimizle lirik değerlerin özet niteliğinde çizelgelerini yapıyoruz, bu da bizim okurken aynı anda gerçekleşen birbirine sarılı ya da paralel hissiyatları takip edebilmemizi sağlıyor. Bu özet niteliğindeki çizelgeler bir amaç değil lirisizmin anlam gösteren kuvvetlerini artırmak için bir araç olmalıdır. Bu nedenle dizelerle oynamaktan ya da meraklı tipografik orantısızlıklardan tatmin olmayarak resimsel zihin uğraşılarından kaçınılmalıdır.</p>

  <p class="normal">Serbest vezin içerisinde olup da kaçak, gizemli Fütürist hissiyatın anlatım yoluna karşı en yeni geometrik-mekanik görkeme katkıda bulunmayan her şey tereddüt edilmeden yasaklanmalıdır. Serbest vezinci Cangiullo, <span class="ideitalik">2. sınıftaki sigara içen adam</span> şiirinde bu tasarlanmış analojiyi kullanma mutluluğuna ermişti:</p>

  <p class="normal">S İ G A R A İ Ç M E K</p>

  <p class="normal">uzun bir tren yolculuğunun uzun ve monoton boşluğu ve sıkıntıdan kaynaklanan sigara içiminin kendiliğinden genişlemesi.</p>

  <p class="normal">Bu büyük kuvvet ve derinlik ile birlikte gelen devamlı ifade etme çabası içinde serbest vezin doğal olarak kendisini özgür, anlamlı imla ve tipografi, lirik değerler ve tasarlanmış analojilerden oluşan düzenler sayesinde <span class="ideitalik">kendinden-açıklayıcı</span> hale getirmiş olur. (Örneğin; <span class="ideitalik">Zang tumb tumb</span> şiirimde tipografik olarak tasarladığım askeri balon) Bu daha üstün anlatıma varılır varılmaz, serbest vezin kendi normal akışlarına döner. Değerlerin özet niteliğindeki hulasaları ek olarak serbest vezindeki eleştirinin de temelini oluşturur. (Örneğin; serbest vezinci Carrà’nın <span class="ideitalik">Denge 1910–1914</span> eseri)</p>

  <p class="normal">7. <span class="ideitalik">Serbest anlatımsal imla ve tipografi ayrıca anlatıcının mimik ve jestlerini ifade etmek için de kullanılırlar.</span></p>

  <p class="normal">Böylece, serbest vezin güney ırklarının karakteristik özelliklerinden biri olan epidermal güler yüzlülük ve iletişimsel taşkınlığın bu özelliğini kullanmayı da becermiş olur. Şimdiye kadar sadece hareketli tenorlar ve parlak hatiplerde görüle gelmiş olan bu aksan, ses ve mimik enerjisi jestlerin keskin hatlı gücünü ve yüz buruşturmalarını üreten tipografik karakterlerin nispetsizliğinde kendi doğal ifade şeklini bulur. Bu yolla serbest vezin bedensel manyetizmamızın lirik ve başkalaşmış uzantısı haline gelir.</p>

  <p class="normal">8. İçeriğe olan giderek artan sevgimiz, onu anlama isteğimiz ve onun titreşimlerini bilmek, bizi motorlara bağlayan fiziksel sempati bizi <span class="ideitalik">yansıtma</span> yapmaya zorluyor.</p>

  <p class="normal">Ses katı cisimleri, sıvıları ya da gazların hızla sürtülmelerinin ya da vurulmalarının sonucu oluştuğundan, sesi yeniden üreten yansıtma muhakkak ki şiirin en dinamik öğelerinden biridir. Aslında, yansıtma mastar fiilin yerine geçebilir, hele ki bir ya da birden fazla yansıtmaya karşılık olarak kurulmuşsa. (örneğin: Zang tumb tumb şiirimde Türklerin <span class="ideitalik">hurraa</span>’larına karşıt olarak kullandığım makineli silahlar için kullanılan <span class="ideitalik">tatatata</span> yansıtması)</p>

  <p class="normal">Bu durumdaki yansıtmaların kısalığı farklı ritimler için en ustalıklı kombinasyonun kurulmasını sağlar. Daha soyut biçimde ifade edilirlerse yani yansıtma olmazsa süratlerinden bir parça eksilmiş olacaktır. Farklı çeşitlerde yansıtmalar bulunmaktadır:</p>

  <p class="normal">(a) Lirisizmin fazlasıyla soyut ya da <span class="ideitalik">sanatsal</span> olmasını engelleyerek vahşi gerçekle zenginleştiren <span class="ideitalik">doğrudan, örnek alan, temel, gerçekçi yansıtma</span>. (örneğin Ratta-tat-tata makineli tüfek sesi) Zang tumb tumb’daki ‘Kaçak Savaş Malzemesi’nde, tiz <span class="ideitalik">ssiii</span> yansıtması Meuse nehrindeki römorkörün düdük sesini verirken hemen ardından gelen <span class="ideitalik">ffiiiii, ffiiiiii</span> karşı yakadan gelen yankısının yerini tutmaktadır. Bu iki yansıtma beni <span class="ideitalik">s</span> ve <span class="ideitalik">f</span> ünsüzleri arasındaki tezadın tanımladığı nehrin genişliğini betimleme gereksiniminden kurtardı.</p>

  <p class="normal">(b) <span class="ideitalik">Dolaylı, karmaşık ve analojik yansıtma</span>. Örneğin; <span class="ideitalik">Kum Tepeleri</span> şiirimde <span class="ideitalik">dum-dum-dum-dum</span> ağırlık, ısı, renk, koku ve ses duyuları arasında dostça bir ilişki kurarak Afrika güneşinin devinim sesini ve turuncu etkisini ifade eder. Bir diğer örnek: epik şiirim Yıldızların Keşfi’ndeki ilk kıtada tekrarlanan <span class="ideitalik">stridionla stridionla stridionlaire</span> fırtınalı bir gündeki savaşta devasa kılıçların çatışması ve dalgaların kudurmuş hareketleri arasında bir analoji oluşturur.</p>

  <p class="normal">(c) Duyularımızın en karmaşık ve gizemli hareketlerinin gürültülü, şuursuz ifadesi olan <span class="ideitalik">soyut yansıtma</span>. (örneğin; <span class="ideitalik">Kum Tepeleri</span> şiirimdeki <span class="ideitalik">ran ran ran</span> soyut yansıtması doğal ya da mekanik hiçbir sesin karşılığı değildir ama bir düşünceyi betimlemektedir.)</p>

  <p class="normal">(d) İki ya da üç soyut yansıtmanın birleşimi olan <span class="ideitalik">psişik yansılayıcı ahenk</span>.</p>

  <p class="normal">9. Kesinliğe ve özsel kısalığa olan sevgim bana doğal olarak yeni <span class="ideitalik">sayısal duyularımızda</span> yaşayan şeyler gibi var olan ve nefes alan sayılar için bir beğeni sağladı. Örneğin; sıradan ve geleneksel bir yazarın diyeceği gibi ‘engin ve derin bir çan gümbürtüsü’ (müphem ve bu nedenle de etkisiz bir ifade) ya da akıllı bir köylünün diyeceği gibi ‘çan falan filan köyünden duyuluyordu’ (daha belirgin ve etkili bir ifade) gibi ifadeler kullanmaktansa, ben sezgisel bir doğrulukla yankılanımın gücünü kullanarak kaplamını belirliyor ve diyorum ki: ’20 kilometreye kadar yayılan bir çan gümbürtüsü’. Bu şekilde aynı çan sesine kulak kesilen herkese aynı titreşim etkisini vermiş oluyorum. Müphemlikten ve durgunluktan kaçınıyorum, gerçekliği de metalin kendine has titreşimine orijinal bir bakış açısıyla yaklaşıp deforme eden bir irade ile ele almış oluyorum.</p>

  <p class="normal">Matematiksel işaretler (+ - x =) harikulade sentezler yaratmaya yararlar ve anonim tertibatlarının soyut yalınlığı ile geometrik ve mekanik görkemlerin ifade edilmesi sürecine dâhil olurlar. Örnek vermek gerekirse, uçsuz bucaksız ve karmaşık savaş ufkunu ifade edebilmek için en azından bir sayfa sürecek bir betimlemeye ihtiyaç duyulacakken ben bu betimleyici lirik eşitliği buldum: ‘ufuk = güneşin keskin ışınları + 5 üçgen gölge (1 km genişliğinde) + 3 baklava şeklinde gül rengi ışık + 5 tepeden parçalar + 30 duman bulutu + 23 alev.’</p>

  <p class="normal">X’i kafamdaki soru anlarını belirtmek için kullanıyorum. Bu yüzden şüphe atmosferini tekil bir farkındalık anında çok keyfi olarak yerelleştiren soru işaretini bertaraf ediyorum. Matematiksel X ile şüphe dolu bekleme anı serbest veznin tüm yığılımı üzerine yayılır hale gelmektedir.</p>

  <p class="normal">Her daim sezgiyle, serbest vezin kelimeler arasında doğrudan bir önem ya da değer sahibi olmayan ama (kendilerini fonetik ve optik olarak sayısal duyulara bağlamlayan) konunun çeşitli fizikötesi yoğunluklarını ve duyuların yok edilemez tekabüllerini ifade eden üyeleri tanıtıyorum.</p>

  <p class="normal">Sezgisel olarak seçilmiş ve her kelimenin tam ortasına yerleştirilmiş olan sayıları takdim ederek belirli miktarda + - X = ile gerçek teoriler ya da lirik denklemler yaratmış oluyorum. Kelimelerin ifade etmesi gereken kalınlığı, ferahlamayı, hacmi veriyorum. + - + - + + X şeklindeki dizim, örneğin, bir otomobilin hızındaki değişimi ve ivmeyi ifade etmeye yarar. + + + + + şeklindeki dizim eşit duyular kümesini ifade eder. (Örneğin; Zang tumb tumb’umda yer alan ‘Hasta Askerlerle Dolu Tren’deki <span class="ideitalik">dizanterinin dışkı kokusu</span> + <span class="ideitalik">vebalı terlerin ballı kokusu</span> + <span class="ideitalik">amonyak kokusu</span>… vs.)</p>

  <p class="normal">Nitekim, Mallarmé’nin ‘ciel antérieur ou fleurit la beauté’si için geometrik ve mekanik ihtişamın ve de serbest veznin sayısal duyularının yerine başka şeyler kullanmış oluyoruz.</p>

  <p class="normal">İki parça halinde Lacerba’da (Floransa)</p>

  <p class="normal">15 Mart 1914 ve 1 Nisan 1914’de iki farklı başlık ile yayımlandı.</p>

  <p class="normal">Ayrıca Direzione del Movimento Futurista tarafından</p>

  <p class="normal">18 Mart 1914’te bir broşür olarak dağıtıldı.</p>

  <p class="normal">&nbsp;</p>

  <p class="normal">Antonio Sant’Elia</p>
</body>
</html>
