<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_25">Evrenin Fütürist Yeniden İnşası 1915</h1>

  <p class="normal">Fütürist Resim İçin Teknik Manifesto ve (Boccioni, Carrà, Russolo, Balla, Severini tarafından imzalanan) Paris’teki Fütürist Serginin katalogunun önsözü ile, (Boccioni tarafından imzalanan) Fütürist Heykel manifestosu ile, (Carrà tarafından imzalanan) Sesler ve Kokuların Resmi manifestosu ile, Boccioni’nin <span class="ideitalik">Pittura scultura futuriste</span> [Fütürist Resim ve Heykel] yazısı ile ve Carrà’nın <span class="ideitalik">Guerrapittura</span>’sı [Savaş Resmi] ile resimsel Fütürizm altı yıllık süreç içerisinde plastik dinamizm ve yüzeylerin ve düşünce biçimlerinin yorumlanması, atmosferin biçimlenmesi gibi konuları sunarak Empresyonizmi aşarak gelişmeyi ve kendine sağlam bir yer edinmeyi başardı. Marinetti’nin Serbest Vezni’nde ve Russolo’nun Gürültü’nün Sanatı’nda anlatıldığı biçimiyle, evrenin lirik değerlendirilmesi dinamik, eşzamanlı, plastik ve gürültülü bir evrensel titreşim ifadesi sunabilmek için plastik dinamizme güvenir.</p>

  <p class="normal">Biz Fütüristler, Balla ve Depero, daha neşeli kılabilmek için ya da daha doğrusu yekpare bir yeniden yaratım için evreni yeniden inşa etmek üzere bu tam kaynaşımı gerçekleştirmeye çalışıyoruz. Görünmeyen, kavranamayan, ölçülemeyen ve duyumsanamayana et ve kemik vereceğiz. Evrenin tüm formlarına ve öğeleri için soyut eşdeğerler bulacağız ve sonra bunları hareket halinde kuracağımız plastik karmaşık yapıları şekillendirmek üzere ilhamımızın kaprislerine uygun bir biçimde birleştireceğiz.</p>

  <p class="normal">Balla işe otomobillerin hızı üzerinde çalışarak başladı ve bunu yaparken hızın yasalarını ve özsel kuvvet hatlarını keşfetti. Bunun üzerine yoğunlaştığı yirmiden fazla tablonun ardından, tuvalin düz yüzeyi hızın derinlikli dinamik hacmini görselleştirmesini engellediğini anladı. Balla metal tellerle, mukavva düzlemlerle, kâğıt mendillerle ilk plastik-dinamik karmaşık yapıyı kurma ihtiyacını hissetti:</p>

  <p class="normal">1. SOYUT. 2. DİNAMİK. Göreceli hareket (sinematografik) + mutlak hareket. 3. AŞIRI SAYDAM. Görünüp kaybolması, ışıyıp sönmesi gereken plastik karmaşık yapının hızı ve oynaklığı için. 4. ÇOK RENKLİ VE AŞIRI PARLAK (iç ışıkların kullanımı vasıtasıyla). 5. OTONOM, yani sadece kendine benzeyen. 6. DÖNÜŞTÜRÜLEBİLİR. 7. DRAMATİK. 8. DEĞİŞKEN. 9. KOKULU. 10. GÜRÜLTÜ ÇIKARAN. Plastik ifade ile eşzamanlı plastik gürültülülük. 11. PATLAYICI, bir patlama ile eşzamanlı olarak bir görünüp bir kaybolan öğeler.</p>

  <p class="normal">İlk plastik karmaşık yapılarımızı gösterdiğimiz serbest vezinci Marinetti heyecanla şöyle dedi: “Bizden önce, sanat bellekten ibaretti, kayıp Konunun (mutluluk, aşk, manzara) yeniden çağrışımının ve bu nedenle de nostaljinin, hareketsizliğin, acının, uzaklığın acısını çekiyordu. Fütürizm ile birlikte, sanat isteğin, çatışmanın, mülkiyetin, tesirin, neşenin, sanattaki zalimce gerçekliğin (örn; yansıtma, örn; ses uyumu), kuvvetlerin geometrik ihtişamı, ileriye dönük izdüşümün enerjisi olan hareket-sanata dönüşmüştür. Sonuç olarak sanat Güncel, yeni Konu, evrenin soyut öğeleri ile yaratılmış yeni bir gerçeklik haline gelmiştir. Gelenekçi sanatçının elleri kayıp Konu için ah ederken; bizim ellerimiz yaratılacak yeni bir konu için acı çekmiştir. İşte bu nedenle yeni konu (plastik karmaşık yapı) mucizevî şekilde sizinkilerde gözükmektedir.”</p>

  <p class="normal">PLASTİK KARMAŞIK YAPININ ÖZDEKSEL İNŞASI</p>

  <p class="normal">GEREKLİ ARAÇLAR: Teller, pamuk, yün, her kalınlıkta ipek, renkli cam, kâğıt, selüloz, metal ağlar, her çeşit saydam ve yüksek renkli materyaller. Kumaşlar, aynalar, metal plakalar, renkli kalaylı folyolar, her çeşit parlak maddeler. Mekanik ve elektronik cihazlar; müzik aletleri, ses çıkaran aletler, çeşitli renklerde kimyasal parlak sıvılar; zemberekler, manivelalar, tüpler…vs. İşte bu araçlarla şunları inşa edeceğiz –</p>

  <p class="normal">1. <span class="ideitalik">Bir eksende dönen plastik karmaşık yapılar</span></p>

  <p class="normal">(yatay, dikey, eğik)</p>

  <p class="normal">2. <span class="ideitalik">Birden fazla eksende dönen plastik karmaşık yapılar</span>:</p>

  <p class="normal">(a) <span class="ideitalik">aynı</span> yönde ama değişen hızlarda;</p>

  <p class="normal">(b) <span class="ideitalik">zıt</span> yönlerde;</p>

  <p class="normal">(c) <span class="ideitalik">aynı</span> ve <span class="ideitalik">zıt</span> yönlerde.</p>

  <p class="normal">3. <span class="ideitalik">Şunlarda ayrışan plastik karmaşık yapılar</span>:</p>

  <p class="normal">(a) hacimde; (b) katmanlarda;</p>

  <p class="normal">(c) ardıl dönüşümlerde (koni, piramit, küre…vs. şeklini alarak)</p>

  <p class="normal">4. <span class="ideitalik">Ayrışan, konuşan, üreten ve eşzamanlı olarak müzik çalan plastik</span></p>

  <p class="normal"><span class="ideitalik">karmaşık yapılar</span>.</p>

  <p class="normal">Ayrışma Yansıtma</p>

  <p class="normal">Form + Genişleme Sesler</p>

  <p class="normal">Dönüşme Gürültüler</p>

  <p class="normal">5. <span class="ideitalik">Şu şekillerde görünüp kaybolan plastik karmaşık yapılar</span>:</p>

  <p class="normal">(a) yavaşça; (b) tekrar eden patlamalarla (dereceli olarak);</p>

  <p class="normal">(c) beklenmedik patlamalarla.</p>

  <p class="normal"><span class="ideitalik">Havai fişek-Su-Ateş-Nehirler</span>.</p>

  <p class="normal">KEŞİF – SINIRSIZ SİSTEMATİK BULUŞ</p>

  <p class="normal">Karmaşık, yapıcı, gürültü çıkarıcı soyutlama yani Fütürist üslubu kullanmak. Uzamda gelişen herhangi bir hareket, hissedilen herhangi bir duydu bizim için bir keşfin sezilişini ifade edecektir.</p>

  <p class="normal">ÖRNEKLER: Meydanda bir bando çalarken hızla yukarılara tırmanan bir uçağı seyrederken, UZAMDAKİ PLASTİK-MOTOR-GÜRÜLTÜ MÜZİĞİ ve şehrin üzerindeki HAVAİ KONSERLERİN BAŞLANGICI fikrini edindik. Çevreyi büyük sıklıklarla değiştirme ihtiyacı bizi DÖNÜŞTÜRÜLEBİLİR KIYAFETLER (mekanik parçalar, sürprizler, hileler, bireylerin kaybolmaları) kavramına ulaştırdı. Hızın ve gürültülerin eşzamanlılığı bize ROTOPLASTİK GÜRÜLTÜ ÇEŞMESİ fikrini verdi. Bir kitabı yırtıp avluya fırlatmak FONO-MOTO-PLASTİK İLAN ve HAVAİ FİŞEK-PLASTİK-SOYUT YARIŞMALAR ile sonuçlandı. Rüzgâr esen bir bahar bahçesi SİHİRLİ DÖNÜŞTÜRÜLEBİLİR MOTO-GÜRÜLTÜLÜ ÇİÇEK fikrini doğurdu. – Bir fırtınada uçuşan bulutlar GÜRÜLTÜLÜ DÖNÜŞTÜRÜLEBİLİR ÜSLUPTAKİ BİNAYI algılamamızı sağladı.</p>

  <p class="normal">FÜTÜRİST NEŞE</p>

  <p class="normal">Oyunlarda ve oyuncaklarda, tüm gelenekçi tezahürlerde olduğu gibi, <span class="ideitalik">beden eğitimine karşıt ve monoton, çocuğu küçük düşürüp aptallaştıracak</span> grotesk bir taklitçilik, ürkeklik (küçük trenler, küçük arabalar, kuklalar), sabit nesneler, ev eşyalarının aptal karikatürleri dışında hiçbir şey yoktur.</p>

  <p class="normal">Plastik karmaşık yapılarla çocukları şunlara alıştıran oyuncaklar yapacağız:</p>

  <p class="normal">(1) TAMAMEN SPONTANE KAHKAHALARA (abartılmış ve komik hilelerle);</p>

  <p class="normal">(2) MAKSİMUM ESNEKLİĞE (mermilerin fırlatılması, kırbaç şaklaması, iğne batmasına başvurmadan);</p>

  <p class="normal">(3) YARATICI DÜRTÜLERE (büyüteçlerle bakılacak fantastik oyuncaklar, havai fişek etkisi yaratacak ve gece açılacak küçük kutular, dönüşebilen aygıtlar… Vs. kullanarak);</p>

  <p class="normal">(4) SONSUZ ESNEMEYE VE HİSSİYATIN CANLILIĞINA (en keskin ve heyecanlı seslerin, kokuların ve renklerin sınırsız alanında);</p>

  <p class="normal">(5) FİZİKSEL CESARETE, SAVAŞMAYA VE SAVAŞA (dışarıda çalışacak olan aşırı derecede tehlikeli ve saldırgan oyuncaklarla).</p>

  <p class="normal">Fütürist oyuncak yetişkinlerinde çok işine yarayacaktır, çünkü onları genç, çevik, neşeli, doğal, her şeye hazır, yorulmaz, içgüdüsel ve sezgisel kılacaktır.</p>

  <p class="normal">YAPAY MANZARA</p>

  <p class="normal">Bir otomobilin hızının ilk sentezini geliştirerek, Balla ilk plastik karmaşık yapıya varmıştı. Bu da dağların, nehirlerin, ışıkların ve gölgelerin konilerinden, piramitlerinden, çok yüzlü cisimlerinden ve spirallerinden oluşan soyut bir manzarayı ortaya çıkardı. Hızın özsel kuvvet hatları ile bir manzaranın özsel kuvvet hatları arasında bir derin bir benzeşim olduğu anlaşılmaktadır. Bizler evrenin derin özüne vardık ve öğelerin ustaları olduk. Bu yolu izleyerek işte şunu başarmış olacağız:</p>

  <p class="normal">METALİK HAYVAN</p>

  <p class="normal">Yeni bir yaratıkta, otomatik olarak konuşacak, bağıracak ve dans edecek olan bir yaratıkta toplanmış olan sanat ve bilimin, kimyanın, fiziğin, devamlı ve beklenmedik havai fişeklerin füzyonu. Biz Fütüristler, Balla ve Depero, en geniş savaş (hiç şüphesiz ki şu an mevcut olan küçük insani felaketi takip edecek olan Avrupa’nın, Asya’nın, Afrika’nın ve Amerika’nın tüm yaratıcı kuvvetlerinin büyük felaketi) için milyonlarca metalik hayvan yapacağız.</p>

  <p class="normal">Bu manifestonun ihtiva ettiği buluşlar tamamıyla İtalyan Fütürizmi tarafından ortaya çıkarılmış mutlak yaratımlardır. Fransa, Rusya, İngiltere ya da Almanya’daki hiçbir sanatçı buna benzer ya da benzeşik bir şey kavrama konusunda bizden önce davranabilmiş değildir. Sadece en yapıcı ve mimari olan İtalyan dehası soyut plastik karmaşık yapıyı algılayabilir. Bununla, Fütürizm kaçınılmaz şekilde gelecek olan pek çok yüzyılın hissiyatına egemen olacak olan kendi üslubunu belirlemiştir.</p>

  <p class="normal">Milano, 11 Mart 1915</p>

  <p class="normal">Bir broşür olarak</p>

  <p class="normal">Direzione del Movimento Futurista</p>

  <p class="normal">Tarafından yayımlanmıştır.</p>

  <p class="normal">&nbsp;</p>

  <p class="normal">Enrico Prampolini</p>
</body>
</html>
