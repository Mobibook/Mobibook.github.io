<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>4-46.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:d4df697e-7f3c-4b44-b404-32a91d5eca4e" name="Adept.expected.resource"/>
	</head>
	<body>
		<div id="x4-46.html" xml:lang="tr-TR">
			<div class="Basic-Text-Frame-1">
				<p class="split">   </p>
				<p class="anabaslik" id="toc_marker-21">MASUMİYETTEN DOĞAN RAHMET, ŞERRİ HAYRA ÇEVİREBİLİR</p>
				<p class="duz para-style-override-8"><span class="char-style-override-12">Hepimiz bir imtihan içindeyiz. Bu dünyada ya malımızla, ya evlatlarımızla ya ilişkilerle veya hastalıklarla imtihan içindeyiz. Masum kalabilmek, o çocuksu aydınlığımızı koruyabilmek ne kadar önemli. Çünkü masumiyet bozulmamış bir süt gibidir. Bembeyazdır. Nurludur. O Allah’ın nuruyla boyanmıştır adeta...</span></p>
				<p class="duz para-style-override-8"><span class="char-style-override-12">Bizler acele etmekten, kibre, fesatlığa veya gıybete düşmekten işte tüm bu nuru kaçırıyoruz. Şeytan’ın tuzakları nedense insana hoş geliyor. Ne güzel demiş Hz. Mevlana, “Neyi çok seviyor, istiyorsan işte o senin imtihanındır” diye.</span></p>
				<p class="duz para-style-override-8"><span class="char-style-override-12">Masumiyet, bozulmamışlık demektir. Rabb’den geldiğimiz gibi saf ve temiz... Ve tekrar O’na bu temizlikte dönebilmek olmalı tüm çabamız. İşte bu çaba içinde olmak bile o rahmet alanının içinde tutar kulu. Üzerindeki sıkıntıyı huzura çevirebilir bir anda...</span></p>
				<p class="duz para-style-override-8"><span class="char-style-override-12">Nasrettin Hoca’nın, “Allah’ım bu sıkıntıyı benden alma” diye dua ettiğini duyanlar, Hoca’ya sorarlar:</span></p>
				<p class="duz para-style-override-8"><span class="char-style-override-12">“Niçin böyle dua ediyorsun, sıkıntının kalması için hiç dua edilir mi?”</span><span class="apple-converted-space char-style-override-12"> </span></p>
				<p class="duz para-style-override-8"><span class="char-style-override-12">Hoca cevap verir:</span></p>
				<p class="duz para-style-override-8"><span class="char-style-override-12">“Allahüteâlâ her sıkıntıdan sonra ferahlık, her ferahlıktan sonra sıkıntı vaat ediyor. Ben bu sıkıntıya alıştım, yeni gelecek sıkıntının ne olacağını bilmiyorum, ya sabredemeyeceğim bir sıkıntı olursa. Onun için bu sıkıntının kalması için dua ediyorum.”</span></p>
				<p class="duz para-style-override-8"><span class="char-style-override-12">Sevdiğim bir kıssa vardır, yine dinlemek ister misin?</span></p>
				<p class="duz para-style-override-8"><span class="char-style-override-12">Bir zamanlar salih bir zat vardı. Çok cömertti. Elinde avucundakileri muhtaçlara dağıttığı gibi, yardım isteyen fakirler olursa, onlara belli etmeden, başkalarından kendi adına borç alır onlara verirdi.</span><span class="apple-converted-space char-style-override-12"> </span></p>
				<p class="duz para-style-override-8"><span class="char-style-override-12">Bu zat bir gün hastalanır, yatağa düşer. Hastalığı gittikçe artar. Bunu duyan alacaklılar, onun ölüm döşeğinde olduğunu düşünerek başucuna dikilirler.</span></p>
				<p class="duz para-style-override-8"><span class="char-style-override-12">Salih zat bundan son derece utanmış, rahatsız o</span><span class="text-exposed-show char-style-override-12">lmuştur. Asık yüzlü, sıkıntılı tiplerle çevrili olması onu üzmüştür. Bir şeyler söylemek ister ancak, “Bize para gerek, nasihat değil” diye susturulur.</span></p>
				<p class="duz para-style-override-8"><span class="text-exposed-show char-style-override-12">Bu sırada dışarıdan helva satan bir çocuğun sesi duyulur. </span></p>
				<p class="duz para-style-override-8"><span class="text-exposed-show char-style-override-12">Salih zat, bir adamına seslenerek helvaları satın alıp ziyaretçilere ikram etmesini söyler, Adam, çocuğun tepsisindeki bütün helvaları alarak ziyaretçilere ikram eder.</span></p>
				<p class="duz para-style-override-8"><span class="text-exposed-show char-style-override-12">Herkes abus çehrelerle helvaları yer. Çocuk gelip helvaların parasını ister. Salih zat “Evlat bunları bana borç olarak yazar mısın?” deyince çocuk tek kelime söylemeden dışarı çıkar, 50-100 metre ileride bir ağacın altına oturup sessizce ağlamaya başlar.</span><span class="apple-converted-space char-style-override-12"> </span></p>
				<p class="duz para-style-override-8"><span class="text-exposed-show char-style-override-12">Oradan geçmekte olan şehrin valisi onu görür, yanına gelip başını okşadıktan sonra niye ağladığını sorar. Çocuk olup biteni anlatır. “O zata edebimden bir şey diyemedim ama,</span><span class="apple-converted-space char-style-override-12"> </span><span class="text-exposed-show char-style-override-12">ben bunları zaten borç olarak almıştım, nasıl ödeyeceğim, evime nasıl para götüreceğim diye ağlıyorum” der. Vali, hasta yatan salih zatı yakından tanımaktadır. Çocuğun parasını öder ve</span><span class="char-style-override-12"> </span><span class="text-exposed-show char-style-override-12">ona içi altın dolu yedi sekiz kese altın vererek o salih zata götürmesini söyler. Altınlar eve gelince alacaklıların neşesi yerine gelir. Herkes alacağını tahsil eder. Ancak böyle aniden para gelmesine de bir anlam veremeyip sorarlar. Salih zat şu cevabı verir: </span></p>
				<p class="duz para-style-override-8"><span class="text-exposed-show char-style-override-12">“Ben sıkıntı içindeydim. Siz de sıkıntı içindeydiniz. Buna bir de çocuğun üzüntüsü eklendi. Çocuğun edebi, tek kelime etmeden gitmesi, işi çözdü. Allahüteâlâ o masumun ihlası, edebi hürmetine sıkıntıları giderdi. İmtihanı kazanan o masum oldu.”</span></p>
			</div>
		</div>
</body>
</html>