<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>4-10.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:d4df697e-7f3c-4b44-b404-32a91d5eca4e" name="Adept.expected.resource"/>
	</head>
	<body>
		<div id="x4-10.html" xml:lang="tr-TR">
			<div class="Basic-Text-Frame-1">
				<p class="split">   </p>
				<p class="anabaslik" id="toc_marker-5">NİÇİN BU KADAR ZORLUK YAŞIYORUZ?</p>
				<p class="duz para-style-override-8"><span class="char-style-override-12">Siz sadece zorluk yaşadığınızı sanıyorsunuz! Siz hiç zorluk gördünüz mü? Allah sevdiği kullarını derece olarak onları kendine yaklaştırmak için onlara sıkıntı, musibet verir. Bu yol dikenlidir, yükseldikçe kolun kanadın, yüreğin kanar. Niçin “Sen hiç zorluk gördün mü?” diye sorarak başladım.</span></p>
				<p class="duz para-style-override-8"><span class="char-style-override-12">Çünkü biz Efendimiz yaşadıklarının binde birini yaşamıyoruz. Sen hiç altı yavrunu, canını toprağa verdin mi? İşte o ki Allah’ın dostu, “Sen olmasan ben bu âlemi yaratmazdım” dediği Muhammed’i, Hz. Fatıma Annemiz dışında altı yavrusunu kendi elleriyle vermişti toprağa.</span></p>
				<p class="duz para-style-override-8"><span class="char-style-override-12">Sonra müşriklerin kendisine yaptıklarına ne diyeceksin...</span></p>
				<p class="duz para-style-override-8"><span class="char-style-override-12">Bir varlık var ki, tevazu içinde, yalan nedir bilmez, gözü harama kapalı, meleklerin imrendiği bir insan ve taş atılmaya, üzerine tükürülmeye maruz kalıyor. Üzerine o kadar çok geliyorlar ki, arkasından o kadar çok plan yapıyorlar ki melunlar... Ama Allah onu koruyor. “Vekili Allah olanın derdi huzur olur” demiştik. </span></p>
				<p class="duz para-style-override-8"><span class="char-style-override-12">Bir gün namaz kılarken müşrikler tam secde anında deve pisliğini alıp Efendimiz’in ensesine bırakıyorlar. Kahkaha içinde yaptıkları hakareti izlerken, Efendimiz Allah’ın huzurunda olmanın huşusuyla istif</span><span class="char-style-override-13">i</span><span class="char-style-override-12">ni bile bozmuyor... </span></p>
				<p class="duz para-style-override-8"><span class="char-style-override-12">Haber geliyor evine, Muhammed’le müşrikler alay ediyorlar, onun ensesine deve pisliği koyuyorlar diye. Hz. Fatıma Annemiz henüz on yaşlarında. Nasıl koşuyor, canını dişine takarak. Sanki peşinde bir yırtıcı hayvan var ve onu kovalıyor... Ama Peygamber kızı babasına koşuyor. Duydu ya babasının ensesine deve pisliği koyduklarını, kulakları işitti ya Allah nebisine eziyet ettiklerini, nasıl evde otursun!</span></p>
				<p class="duz para-style-override-8"><span class="char-style-override-12">Yalınayak koşuyor Fatıma Annemiz, ayakları kanıyor, ama kim hisseder o an bu acıyı, onun yüreği yanıyor çünkü. Ve yaklaştığında babasına doğru görüyor ki hâlâ deve pisliği ensesinde... Allah resulü işte böyle saatlerce kalırdı secdede... Ve temizliyor o pisliği Hz. Fatıma Annemiz... O an melekler bile ağlar haline, tutamazlar gözyaşını. En sevgilinin üzerine yapılan bu oyuna kim razı gelebilir? O müşrikler gülerek izliyor olanı... Henüz on yaşında Fatıma Annemiz. Pisliği temizliyor ve dönüp müşriklere kızıyor, üzerilerine yürüyor... İşte böyle bir sevgi vardı sahabede, işte böyle yüce sevgi vardı Efendimiz’de ve ailesinde... Böyle büyük sabır vardı Allah’ın nebisinde...</span></p>
				<p class="duz para-style-override-8"><span class="char-style-override-12">Sıkıntı bitmiyordu ki... Hz. Hatice, ilk eşi Nebi’nin. Müslümanlığın yayılmasında kendisine en büyük desteği sağlayan Hz. Hatice... İlk vahiy geldiğinde, titreyerek eve koşup yatağa girerek eşi Hz. Hatice’den üzerini örtmesini istediğinde ve uyandıktan sonra başından geçenleri anlattıktan sonra, “Allah hiçbir zaman seni utandırıp üzmeyecektir, çünkü sen akrabanı gözetir, doğruyu söyler, âcizlerin ellerinden tutarsın. Yoksullara yardım eder, misaf</span><span class="char-style-override-13">i</span><span class="char-style-override-12">rleri ağırlarsın. Haksızlığa uğrayanların yanında yer alırsın...” diyerek şüphesiz ona inanıp destek olan bir Hatice... Son nefesinde bile Efendimiz’i düşünen bir Hatice...</span></p>
				<p class="duz para-style-override-8"><span class="char-style-override-12">İşte o Hatice şimdi ölüyordu... Sol yanıydı Allah nebisinin...</span></p>
				<p class="duz para-style-override-8"><span class="char-style-override-12">Hz. Hatice yatağa düştüğünün dördüncü günü bir hayli ağırlaştı. Ruhu dudaklarına kadar gelmiş, uçacağı yerde, ebedi hayat ülkelerine doğru bakıyordu.</span></p>
				<p class="duz para-style-override-8"><span class="char-style-override-12">Dördüncü gün, ikindiye doğru, Hz. Muhammed s.a.v, Hz. Hatice’ye bir kere daha eğildi. Sevgi dolu gözlerle bakıyordu zevcesine. Yerine getirilmemiş bir muradı olup olmadığını sordu. </span></p>
				<p class="duz para-style-override-8"><span class="char-style-override-12">Hz. Hatice, buna cevap verecek yerde, kapıya baktı. O anda da kapı açıldı. Köle Meysere içeriye girdi.</span></p>
				<p class="duz para-style-override-8"><span class="char-style-override-12">Sarsıla sarsıla ağlıyordu Meysere. Güçlükle yatağa ilerledi, diz çöktü. Elinde bir saksı vardı. Onu Hz. Hatice’ye uzattı.</span></p>
				<p class="duz para-style-override-8"><span class="char-style-override-12">Kalbini dökmeye başladı:</span></p>
				<p class="duz para-style-override-8"><span class="char-style-override-12">“Ey sahibem! Ey ilk inanan! Ey en temiz, ulu kadın! Ne olursun aç gözlerini. Kölen, dünya ve ahiretteki hizmetkârın Meysere seferden döndü. Çok kazandık. Yine yoksulların yüzü gülecek, ocakları şenlenecek. Bana ancak bir hediye kabul edeceğini söylemiştin. Bu sözlerin beni ihya etmişti. Bilirim yıllardan beri, sen kırmızı beyaz çiçekleri seversin. Bu saksıda da aynı renkten iki çiçek var. Şam’dan aldım. Çölün güneşinden, ayazından sakına sakına getirdim. Makbule geçeceğini ümit ediyorum.”</span></p>
				<p class="duz para-style-override-8"><span class="char-style-override-12">Hz. Hatice gözlerini açtı. Saksıya baktı. İçinde kırmızı beyaz karanf</span><span class="char-style-override-13">i</span><span class="char-style-override-12">ller açmıştı. Çok hislendi, tatlı tatlı güldü. Bir zamanlar Hz. Muhammed s.a.v da kalbini, saksıdaki kırmızı çiçeğin yanına bir kır çiçeği dikerek açmamış mıydı Hz. Hatice’ye? O günleri yaşadı Hz. Hatice. Rahatlamıştı.</span></p>
				<p class="duz para-style-override-8"><span class="char-style-override-12">Dünyaya bir kere daha baktı. Dünya, bilgi ve barışın, gayret ve inancın sembolü al beyaz renklere sarınmış, gururla dönüp duruyordu. Aydınlığı diğer âlemlere vuruyordu.</span></p>
				<p class="duz para-style-override-8"><span class="char-style-override-12">Bakışları hâlâ saksıdaydı Hz. Hatice’nin. Ondaki çiçeklerdeydi. Pencerenin önünden bir beyazlık süzülüp geçti. Yükseldi... Yükseldi...</span></p>
				<p class="duz para-style-override-8"><span class="char-style-override-12">Belki bir kuştu o. Geç kalmış, yuvasına dönen bir kuş. Belki de bu kuş bir zamanlar Varaka’nın, adından ilham aldığı ve onu Hz. Hatice’ye taktığı erken doğan, erken uyanan Hadiç kuşuydu. Henüz gece bastırmamıştı ama o yine acele ediyordu.</span></p>
				<p class="duz para-style-override-8"><span class="char-style-override-12">İhtimal Hadiç kuşu da değildi o beyazlık. Saatlerden beri Hz. Hatice’nin dudaklarında gezinen ruhuydu. Kanatlanmış, altmış beş yıl barındığı yuvasından havalanmıştı.</span></p>
				<p class="duz para-style-override-8"><span class="char-style-override-12">Artık yoktu Hatice’si. Artık yoktu Nebi’nin sol yanı... Yine hayat ona en ağır darbeyi vurmuştu. Ama Hz. Peygamber bu darbelere, bu zorluklara bizler gibi isyan etmiyordu! Onun imanı da tevekkülü de o kadar güçlüydü ki, keşke bizler binde biri olabilsek!</span></p>
				<p class="duz para-style-override-8"><span class="char-style-override-12">O biliyordu ki her zorluk Allah’a yaklaştırıyordu kendisini... Ahirette gerçek dünya yurdunda alacaktı ecrini...</span></p>
				<p class="duz para-style-override-8"><span class="char-style-override-12">Onun dünyayla bir işi yoktu ki... Dünyanın sıkıntısı Peygamber’i nasıl üzebilirdi?</span></p>
				<p class="duz para-style-override-8"><span class="char-style-override-12">Hz. Ömer bir gün sessizce, Peygamber’imizin dinlenmekte olduğu odaya girer. Bir an çevresine göz gezdirir. Odasının bir yanında işlenmiş bir deri, bir diğer köşesinde de, içinde birkaç avuç arpa bulunan küçük bir torba vardır. İşte Allah resulünün odasında bulunan eşyalar bundan ibaretti. Bu manzara karşısında ağlamaya başlayan Hz. Ömer’in hıçkırıkları onu uyandırır. Kalkınca üzerinde yattığı hasırın vücudunda iz yaptığını, iz olan yere kan oturduğunu gören Hz. Ömer bu kez omuzları sarsıla sarsıla ağlamaya başlar. Hz. Muhammed s.a.v hayretle sorar:</span></p>
				<p class="duz para-style-override-8"><span class="char-style-override-12">“Ey Hattab oğlu! Niçin ağlıyorsun?”</span></p>
				<p class="duz para-style-override-8"><span class="char-style-override-12">“Ey Allah’ın elçisi! İranlılar imparatorlarını saraylarda yaşatırken, Bizanslılar kayserlerini lüks ve ihtişama boğmuşken sen ki Allah’ın elçisisin... İzin versen de, biz de seni...”</span></p>
				<p class="duz para-style-override-8"><span class="char-style-override-12">Maksat anlaşılmıştır, Allah’ın elçisi gelecekteki halifesinin sözünü hüzünlü bir tebessüm, tatlı bir el işaretiyle keser ve “Bu dünya hayatı sadece bir eğlence ve oyundan ibarettir. Ahiret yurduna gelince, işte asıl hayat odur. Keşke bilmiş olsalardı.” (Ankebut, 64) ayetini okuduktan sonra ekler:</span></p>
				<p class="duz para-style-override-8"><span class="char-style-override-12">“İstemez misin ey Ömer? Dünya onların olsun, ahiret bizim olsun!..”</span></p>
				<p class="duz para-style-override-8"><span class="char-style-override-12">İşte ahireti yaşayan, ölmeden önce ölen bir Peygamber’imiz vardı. Şimdi biz yaşadıklarımıza zorluk diyoruz öyle mi?</span></p>
				<p class="duz para-style-override-8"><span class="char-style-override-12">Altında araban, yahut da otobüs, gideceğin yere kolayca gidersin... Öyle deve, sıcak ve çöl de yok... Ocağında en az üç çeşit yemek ve zorluk yaşıyoruz öyle mi? Hz. Peygamber iki çeşit kap yemeği bir arada görmedi ki!..</span></p>
				<p class="duz para-style-override-8"><span class="char-style-override-12">Neyin zorluğundan bana söz ediyorsunuz? Hâlâ mı şükretmiyorsunuz? Ne kadar da az şükrediyorsunuz” diyor Rabb’im ayetinde... Ama uyuyoruz bizler... Öyle derin bir uykuda ki insan... Ah ah bir anlasa, bir uyansa... Şu dünya denen âlemin iki vakit arası kadar kısa olduğunu bir idrak ederek yaşasak...</span></p>
				<p class="duz para-style-override-8"></p>
			</div>
		</div>
</body>
</html>