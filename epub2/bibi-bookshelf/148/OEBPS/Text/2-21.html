<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2-21.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x2-21.html" xml:lang="tr-TR">
    <div class="Basic-Text-Frame-2">
      <p class="arabaslik-orta-1" id="toc_marker-1-21" xml:lang="en-GB">XXI. BÖLÜM</p>

      <p class="Stil1-1">KA­DIN ile EFEN­Dİ­Sİ</p>

      <p class="Normal-1">Ju­li­en, bir sa­at ke­li­me­le­ri ke­sip ya­pış­tır­maktn ço­cuk gi­bi zevk al­dı. Oda­sın­dan çı­kar­ken ço­cuk­lar­la an­ne­le­ri­ne rast­la­dı. Ma­da­me de Re­nal mek­tu­bu, Ju­li­en’i âde­ta ür­per­ten bir ses­siz­lik­le al­dı. Son­ra da sor­du:</p>

      <p class="Normal-1">– Tut­kal ku­ru­du mu?</p>

      <p class="Normal-1">Ju­li­en için­den: “Vic­dan aza­bı ile çıl­dı­ran ka­dın bu muy­du?” de­di. “Bu iş kö­tü gi­der­se be­nim elim­den her şe­yi­mi alır­lar. Siz şu­nu gö­tü­rüp dağ­da bir ye­re gö­mün; bel­ki gü­nün bi­rin­de bun­dan baş­ka ge­çi­ne­ce­ğim bir şey kal­maz.</p>

      <p class="Normal-1">Ju­li­en’e, kır­mı­zı ma­ro­ken kap­lı bir bar­dak mah­fa­za­sı ver­di; bu­nun içi el­mas ve al­tın do­luy­du. Ço­cuk­la­rı öp­tü, en kü­çü­ğü­nü iki yol ku­cak­la­dı. Ju­li­en ol­du­ğu yer­de ka­la­kal­mış­tı.Ma­da­me de Re­nal, ona bak­ma­dan hız­la uzak­laş­tı. İm­za­sız mek­tu­bu açıp oku­du­ğun­dan be­ri M. de Re­nal için ha­yat ya­şan­maz ol­muş­tu. 1816’da az kal­sın bir dü­el­lo­ya mec­bur ol­mak teh­li­ke­siy­le kar­şı­laş­mış­tı. O za­man­dan be­ri bu de­re­ce­de sı­kıl­dı­ğı­nı, si­nir­len­di­ği­ni bil­mi­yor­du. Doğ­ru­su, bir kur­şun ye­mek kor­ku­su bi­le onu bu de­re­ce üz­me­miş­ti. Mek­tu­bu elin­de evi­rip çe­vi­ri­yor­du.</p>

      <p class="Normal-1">“Bu bir ka­dın ya­zı­sı de­ğil mi?, di­yor­du, öy­le ise bu­nu ya­zan ka­dın kim?..”</p>

      <p class="Normal-1">Ver­rie­res’de ta­nı­dı­ğı bü­tün ka­dın­la­rı te­ker te­ker dü­şü­nü­yor, hiç bi­rin­den de şüp­he ede­mi­yor­du.”Bu mek­tu­bu bir er­kek mi söy­le­yip yaz­dır­dı? Aca­ba o er­kek kim?” Bu­nu da bir tür­lü kes­ti­re­mi­yor­du; ta­nı­dık­la­rı­nın ço­ğu hiç şüp­he­siz onu kıs­ka­nır, ona kin bes­ler­di, alış­kan­lık et­ki­siy­le: “Bir yol ka­rı­ma da­nı­şa­yım” de­di. Yı­kıl­mış gi­bi otur­du­ğu kol­tuk­tan fır­la­dı. Aya­ğa kal­kar kalk­maz da ba­şı­nı dö­ve­rek: “Ben de ne ya­pı­yo­rum? de­di, be­nim asıl on­dan, ka­rım­dan çe­kin­mem ge­rek; o şim­di be­nim düş­ma­nım.” Hır­sın­dan göz­le­ri ya­şar­dı. Dı­şar­lık­lı­la­rın ih­ti­yat­lı di­ye ta­nın­ma­sı hep kalp­le­ri­nin ku­ru­lu­ğun­dan­dır; böy­le bir duy­gu­ya ka­pıl­mak ne­dir bil­me­yen in­sa­nın da kim­se­ye yâr ol­ma­ma­sı, kim­se­yi yâr bil­me­me­si pek tabii­dir. Ni­te­kim o an­da M. de Re­nal’in en çok kuş­ku­lan­dı­ğı iki adam, en ya­kın, en can­ci­ğer iki dos­tuy­du.</p>

      <p class="Normal-1">“bel­ki on­lar­dan baş­ka on dos­tum da­ha var”. Hep­si­ni bi­rer bi­rer göz­den ge­çir­di ve her bi­rin­den ne de­re­ce­de te­sel­li bu­la­bi­le­ce­ği­ni dü­şün­dü. Hid­det­le: “Be­nim ba­şı­ma ge­len bu fe­lâ­ket hep­si­nin ama hep­si­nin ho­şu­na gi­de­cek!” de­di. Ken­di­si­ni çok kim­se­nin kıs­kan­dı­ğı­nı sa­nı­yor­du ve bun­da da hak­sız de­ğil­di. Şe­hir­de­ki o gü­zel ko­na­ğın­dan, *** kra­lı­nın ge­ce ka­la­rak öl­mez sön­mez bir onur ba­ğış­la­dı­ğı ko­na­ğın­dan baş­ka Vergy’de­ki köş­kü­nü de çok iyi dü­zen­le­miş­ti. Köş­kün cep­he­si be­ya­za bo­yan­mış, pen­ce­re­le­ri ye­şil pan­jur­lar­la süs­len­miş­ti. Bu gör­ke­mi dü­şü­ne­rek bir an avun­du. Ha­ki­kat şu ki bu köşk üç dört fer­sah uzak­tan da gö­rü­lü­yor ve ci­var­da­ki bü­tün o köşk de­ni­len, üzer­le­rin­de za­ma­nın bı­rak­tı­ğı ça­lım­sız kül­ren­gin­den baş­ka bo­ya gör­me­miş köy ev­le­ri­ni göl­ge­de bı­ra­kı­yor­du.</p>

      <p class="Normal-1">M. de Re­nal, an­cak bir tek dos­tu­nun, ki­li­se mal­la­rı yö­ne­ti­ci­si­nin aca­yip göz­ya­şı dö­ke­ce­ği­ni uma­bi­lir­di; ama o adam da her şe­ye ağ­la­yan bir bu­da­la idi. Fa­kat o adam M. de Re­nal’in bel bağ­la­ya­ca­ğı bi­ri­cik adam­dı. Öf­key­le: “Bu be­nim fe­lâ­ke­ti­me ben­zer fe­lâ­ket mi var­dır?” di­ye ba­ğır­dı;”Ben de ne ya­pa­yal­nız bir adam­mı­şım!”</p>

      <p class="Normal-1">Ger­çek­ten acı­na­cak hal­de olan bu adam ken­di ken­di­ne:”Ba­şı­ma böy­le bir şey gel­sin de be­nim da­nı­şa­cak, dert ya­na­cak bir dos­tum ol­ma­sın, bu ola­cak iş mi! Bir da­nı­şa­cak adam! Ben dü­şü­ne­cek, ne yap­mam lazım gel­di­ği­ni bu­la­cak hal­de de­ği­lim, bu­nu ken­dim de an­lı­yo­rum.” di­ye sız­lan­dı. Acı acı: “Ah! Fal­coz ol­say­dı! Ah! Duc­ros ol­say­dı!” de­di. Bun­lar, 1814’te ta­nı­dı­ğı, aza­met­li ta­vır­lar­la ya­nın­dan uzak­laş­tır­dı­ğı iki ço­cuk­luk dos­tuy­du. On­lar za­de­gân de­ğil­di; ço­cuk­luk­tan be­ri ya­şıt gi­bi ya­şa­mış­lar­dı ama M. de Re­nal, son­ra­dan bu ha­li de­ğiş­tir­me­ğe kalk­tı.</p>

      <p class="Normal-1">On­lar­dan bi­ri, hem akıl­lı, hem de gö­zü pek bir adam olan Fal­coz, Ver­rie­res’de bir kâ­ğıt­çı dük­kâ­nı­nı iş­le­tir­di. Son­ra­dan gi­dip ilin baş­ken­tin­de bir ba­sı­me­vi sa­tın al­mış, bir ga­ze­te çı­kar­ma­ğa baş­la­mış­tı. Ra­hip­ler ku­ru­lu onu te­pe­le­me­ğe ka­rar ver­di. Ga­ze­te­si ka­pa­tıl­dı, mat­ba­a iş­let­mek iz­ni elin­den alın­dı. Bu sı­kın­tı­lı za­ma­nın­da Fal­coz, on yıl­dır mek­tup­laş­ma­dı­ğı M. de Re­nal’e baş­vur­du. Ver­rie­res be­le­di­ye baş­ka­nı bir es­ki Ro­ma­lı gi­bi ce­vap ver­me­ği uy­gun bul­du: “Kra­lın baş­ba­ka­nı lüt­fe­dip de ba­na da­nış­sa, ona su­nu söy­ler­dim: Bü­tün taş­ra ba­sı­me­vi iş­le­ten­le­ri­ni hiç acı­ma­dan ba­tı­rı­nız, ba­sım işi­ni de, tü­tün gi­bi te­kel al­tı­na alı­nız.”</p>

      <p class="Normal-1">En ya­kın dost­la­rın­dan bi­ri­ne böy­le ce­vap ver­me­si vak­tiy­le bü­tün Ver­rie­res’i hay­ran bı­rak­mış­tı; fa­kat M. de Re­nal, sim­di o söz­le­ri­ni ha­tır­la­dık­ça tüy­le­ri di­ken di­ken olu­yor­du. “Kim der­di ki ben, bun­ca ni­şan al­mış, bun­ca pa­ra yap­mış bir adam ola­yım da yi­ne bir gün böy­le söz­le­re piş­man ola­yım!” M. de Re­nal, ge­ce­yi böy­le bir ken­di­ne, bir ya­nın­da­ki­le­re kı­za­rak si­nir ve azap için­de ge­çir­di. Çok şü­kür ka­rı­sı­nı kol­la­ma­ya kalk­ma­dı.</p>

      <p class="Normal-1">“Ben Lo­ui­se’e alı­şı­ğım, be­nim bü­tün iş­le­ri­mi bi­lir; ya­rın ye­ni­den ev­len­mek­te ser­best ol­sam bi­le onun gi­bi­si­ni bu­la­mam.” di­yor­du. O za­man ka­rı­sı­nın suç­suz ola­bi­le­ce­ği­ni ak­lı­na ge­ti­ri­yor ve bun­dan pek haz­ze­di­yor­du; böy­le ol­ma­sı onu, ira­de gös­ter­mek­ten kur­ta­ra­ca­ğı için da­ha bir işi­ne ge­li­yor­du. “San­ki if­ti­ra­ya uğ­ra­mış ka­dın az mı gö­rül­müş­tür?”</p>

      <p class="Normal-1">Son­ra bir­den­bi­re se­ğir­te­rek:</p>

      <p class="Normal-1">“Ben, de­di, bir hiç­mi­şim, bir bal­dı­rı çıp­lak­mı­şım gi­bi onun dos­tu ile be­ni re­zil et­me­si­ne ra­zı mı ola­ca­ğım? Bü­tün Ver­rie­res ba­na gü­le­cek, ba­na göz yu­man bir ko­ca di­ye ba­ka­cak da ben se­si­mi çı­kar­ma­ya­cak mı­yım? Char­mi­er için (Char­mi­er, ka­rı­sı ta­ra­fın­dan al­da­tıl­mak­la ta­nın­mış bir adam­ca­ğız­dı) ne­ler söy­le­me­di­ler? Onun adı anıl­dı mı, her­kes gü­lüm­sü­yor. Char­mi­er iyi bir avu­kat­tır, onun söz söy­le­mek­te­ki gö­rül­me­miş us­ta­lı­ğı ki­min ak­lı­na ge­li­yor. Char­mi­er mi? di­yor­lar; ha­ni şu Ber­nard’ın Char­mi­er... Adam­ca­ğı­zın adı­nı hep böy­le na­mu­su­nu kir­le­te­nin adıy­la be­ra­ber anı­yor­lar.”</p>

      <p class="Normal-1">Ki­mi an­lar da olu­yor, M. de Re­nal ken­di ken­di­ne: “Çok şü­kür, di­yor­du, kı­zım yok, ana­la­rı­nı uğ­ra­ta­ca­ğım ce­za­dan ço­cuk­la­ra bir kö­tü­lük gel­mez; ka­rım­la o köy­lü par­ça­sı­nı bir ara­da bas­tı­rıp iki­si­ni de öl­dü­re­bi­li­rim. Öy­le olur­sa işin kan­lı ya­nı bel­ki gü­lünç­lü­ğü­nü gi­de­rir.” Bu fi­kir ho­şu­na git­ti, bü­tün ay­rın­tı­sı­nı dü­şün­dü. “Ya­sa ben­den ya­na­dır; her ne olur­sa ol­sun ra­hip­ler he­ye­tiy­le dost­la­rım be­ni kur­ta­rır.” Av bı­ça­ğı­nı yok­la­dı, kes­kin­li­ği­ne kes­kin­di; lâ­kin kan dök­mek dü­şün­ce­si M. de Re­nal’i kor­kut­tu.</p>

      <p class="Normal-1">“O küs­tah eği­ti­ci­ye ada­ma­kıl­lı bir so­pa çe­kip ev­den ko­va­bi­li­rim. Fa­kat Ver­rie­res’de, hatta bü­tün il­de ko­pa­cak ke­pa­ze­li­ğin önü­ne na­sıl ge­çi­lir! Fal­coz’un ga­ze­te­si ka­pa­tıl­dık­tan son­ra baş­ya­za­rı hap­se atıl­mış­tı, o adam çı­kın­ca al­tı yüz frank ay­lık­lı ye­rin­den be­nim yü­züm­den ol­du. O ya­zı­cı par­ça­sı yi­ne Be­san­çon’da gö­zü­kü­yor­muş, be­nim­le us­ta­lık­la alay eder, hem de öy­le ya­par ki onu mah­ke­me­ye ve­re­mem. Mah­ke­me­ye ver­mek!.. Küs­tah bin tür­lü dil kul­la­nıp doğ­ru söy­le­di­ği­ni an­la­tır. Be­nim gi­bi asil­za­de, mev­kii­ni ko­ru­yan bir ada­ma bü­tün ayak ta­kı­mı düş­man­dır. Pa­ris’in o men­de­bur ga­ze­te­le­rin­de adım çı­ka­cak; aman Al­lah’ım! Ne uçu­rum! Bir de Re­nal adı­nı gü­lünç­lük ba­ta­ğın­da mı gö­re­ce­ğim?.. Yo­la çık­sam adı­mı de­ğiş­tir­me­li; be­nim şe­re­fi­min, kuv­ve­ti­min de te­me­li olan adım... Böy­le fe­lâ­ket olur mu?..”</p>

      <p class="Normal-1">“Ka­rı­mı öl­dür­mez de ke­pa­ze edip ev­den ko­var­sam Be­san­çon’a ha­la­sı­nın ya­nı­na gi­der, ha­la­sı da va­rı­nı yo­ğu­nu eliy­le ona ve­rir. Ka­rım Ju­li­en’i de alıp Pa­ris’e gi­der; bu­nu bü­tün Ver­rie­res öğ­re­nir ve ben yi­ne mas­ka­ra olu­rum.” Za­val­lı adam­ca­ğız an­cak o za­man lâm­ba ışı­ğı­nın so­luk­laş­tı­ğı­nı gör­dü de sa­bah ol­du­ğu­nu fark et­ti. Bah­çe­ye bi­raz se­rin ha­va so­lu­ma­ğa çık­tı. O an­da bir pa­tır­dı çı­kar­ma­ma­ğa ka­rar ver­miş gi­biy­di; bu ka­ra­rın da baş­lı­ca se­be­bi Ver­rie­res’de­ki dost­la­rı­nın ke­yif­len­me­si­ne yol aç­ma­mak is­te­ğiy­di.</p>

      <p class="Normal-1">Bah­çe­de do­laş­mak si­nir­le­ri­ni bi­raz ya­tış­tı­rır gi­bi ol­du. “Ha­yır, ha­yır, de­di, ka­rım­dan vaz­ge­çe­mem; o be­nim çok iş­le­ri­me ya­rı­yor.” Ka­rı­sı gi­der­se evi­nin ne ha­le ge­le­ce­ği­ni dü­şün­dük­çe tüy­le­ri ür­pe­ri­yor­du; M. de Re­nal’in yer yü­zün­de ka­dın ak­ra­ba ola­rak Mar­qui­se de R... den baş­ka kim­se­si yok­tu, o da yaş­lı, bu­nak ve ge­çim­siz bir ka­dın­dı.</p>

      <p class="Normal-1">Ak­lı­na, doğ­ru­su ger­çek­ten uy­gun, çok akıl­lı­ca bir fi­kir gel­di; an­cak bu­nu uy­gu­la­ma­ya kal­kı­şa­nın, o za­val­lı adam­ca­ğız­da­kin­den çok üs­tün bir ira­de kuv­ve­ti bu­lun­ma­sı lazım­dı. “Ben hu­yu­mu bi­li­rim, de­di, ka­rım bu ev­de ka­lır­sa ben bir gün si­nir­le­nir, su­çu­nu ba­şı­na ka­ka­rım. O da onur­lu­dur, da­ya­na­maz, bo­zu­şu­ruz. Hem bü­tün bun­lar ha­la­sı öl­me­den, ya­ni biz mi­ra­sa kon­ma­dan olur. O va­kit de be­nim­le kim bi­lir ne alay eder­ler! Ka­rım, ço­cuk­la­rı­na düş­kün­dür, pa­ra­sı­nı er geç on­la­ra ve­rir. Ve­rir ama ben de Ver­rie­res’de dil­le­re des­tan olu­rum. Bak! der­ler, ka­rı­sın­dan öç al­mak bi­le elin­den gel­me­di! Ben bu ka­dar şüp­he­len­mek­le ka­lıp da işi da­ha faz­la eşe­le­me­sem da­ha iyi ol­maz mı? O za­man da eli­mi ko­lu­mu bağ­la­mış olu­rum, son­ra ona bir şey söy­le­ye­mem.” Bir an son­ra M. de Re­nal’in onur ya­ra­sı tek­rar açıl­dı: Ver­rie­res’de, Ca­si­no’nun ve­ya Cerc­le Nob­le’un bi­lar­do­su ba­şın­da, çe­ne­si kuv­vet­li bir oyun­cu al­da­tıl­mış bir ko­ca üze­ri­ne hi­kâ­ye­ler an­lat­ma­ğa baş­la­dı mı her­kes bin bir tür­lü ça­re söy­ler­di! Şim­di o alay­lar M. de Re­nal’e pek ama pek çok in­saf­sız ge­li­yor­du.</p>

      <p class="Normal-1">“Keş­ke ka­rım ölü­ver­sey­di! O za­man be­ni gü­lünç ede­mez­ler­di. Pa­ris’e gi­der, al­tı ayı­mı en ki­bar sa­lon­lar­da ge­çi­rir­dim. Ka­rı­sı­nın ölü­ver­me­si dü­şün­ce­si ile bir sü­re avun­du ise de son­ra yi­ne ha­ki­ka­ti ara­mak ça­re­le­ri­ni dü­şün­me­ğe baş­la­dı. Ge­ce her­kes uyu­duk­tan son­ra Ju­li­en’in ka­pı­sı önü­ne bi­raz ke­pek dök­se na­sıl olur? Er­te­si sa­bah o ke­pe­ğin üs­tün­de­ki ayak iz­le­ri­ne ba­kıp işin doğ­ru­su­nu mey­da­na çı­ka­rır... Bir­den­bi­re hid­det­le: “Bu­nu yap­mak­tan ha­yır mı ge­lir, o Eli­sa de­ni­len kal­tak işi fark eder, ka­rım­dan şüp­he et­ti­ği­mi ev­de bil­me­yen kal­maz” de­di. Ga­zi­no­da an­la­tı­lan baş­ka bir hi­kâ­ye­de de bir ko­ca, al­da­tı­lıp al­da­tıl­ma­dı­ğı­nı öğ­ren­mek için ka­rı­sı­nın ka­pı­sı­nı da, ka­dı­nın âşı­ğı­nın ka­pı­sı­nı da bir par­ça bal­mu­mu ve bir tel saç­la ade­ta mü­hür­le­miş­ti.</p>

      <p class="Normal-1">M. de Re­nal yü­rek çar­pın­tı­la­rıy­la do­lu uzun sa­at­ler ge­çir­miş, zih­ni çok yo­rul­muş­tu; bu ça­re­yi hep­sin­den iyi bu­lu­yor­du. İş­te tam o sı­ra­da bah­çe­nin bir yo­lu­nu dö­ner­ken ka­rı­sı, öl­me­si­ne du­a et­ti­ği ka­rı­sı önü­ne çık­tı.</p>

      <p class="Normal-1">Ma­da­me de Re­nal köy­den dö­nü­yor­du. Vergy ki­li­se­si­ne gi­dip ayi­ni din­le­miş­ti. So­ğuk kan­lı­lık­la dü­şü­nen bir fi­lo­zo­fun pek de al­dı­rış et­me­ye­ce­ği fakat Ma­da­me de Re­nal’in inan­dı­ğı bir söy­len­ti­ye gö­re bu­gün kul­la­nı­lan ki­li­se vak­tiy­le Vergy de­re­be­yi­nin şa­to­su­nun ki­li­se­si imiş. Ma­da­me de Re­nal ki­li­se­de du­a et­ti­ği sü­re­ce bu­nu dü­şün­mek­ten kur­tu­la­ma­dı. Vergy de­re­be­yi ka­rı­sı­nın âşı­ğı­nı, sö­züm ona ka­za di­ye, av­da öl­dür­müş, son­ra da yü­re­ği­ni pi­şir­tip ka­rı­sı­na ye­dirt­miş­ti; ya M. de Re­nal de Ju­li­en’i öl­dü­rür, yü­re­ği­ni ye­dir­me­ğe kal­kar­sa...</p>

      <p class="Normal-1">“Ko­cam söz­le­ri­mi du­yun­ca ba­ka­lım ne fi­kir edi­ne­cek? Be­nim ha­li­min ne­ye va­ra­ca­ğı iş­te onun edi­ne­ce­ği fik­re gö­re bel­li ola­cak. Ona söy­le­ye­ce­ğim kırk beş da­ki­ka ya sü­rer ya sür­mez. Bir da­ha onun­la ko­nu­şa­bi­lir mi­yim, ko­nu­şa­maz mı­yım? Al­lah bi­lir! O, dü­şün­ce­li, ak­lıy­la ha­re­ket eden bir adam de­ğil­dir. Ben bu ya­rım ak­lım­la an­cak o za­man kes­ti­re­bi­li­rim. Ken­di­si­nin de, be­nim de ha­li­mi­zin ne ola­ca­ğı­nı kes­tir­mek onun elin­de. Fa­kat ha­li­mi­zin ne ola­ca­ğı­nı kes­tir­mek bir ta­raf­tan be­nim ma­ha­re­ti­me, öte yan­dan da o ku­run­tu­lu ada­mın dü­şün­ce­le­ri­ni ida­re et­me­me bağ­lı! Onun göz­le­ri öf­ke­den ka­rar­mış, olup bi­ten­le­rin ya­rı­sı­nı gö­re­mi­yor. Be­nim şim­di ma­ha­re­te, so­ğuk­kan­lı­lı­ğa ih­ti­ya­cım var. Aman Tan­rım, bun­la­rı ne­re­den bu­la­yım?”</p>

      <p class="Normal-1">Bah­çe­ye gi­rip de ko­ca­sı­nı gö­rür gör­mez, san­ki bü­yü­len­miş gi­bi, hu­zur bul­du. M. De Re­nal’in ge­ce hiç uyu­ma­mış ol­du­ğu saç­la­rı­nın da­ğı­nık­lı­ğın­dan, üs­tü­nün ba­şı­nın pe­ri­şan­lı­ğın­dan bel­liy­di. Ma­da­me de Re­nal ko­ca­sı­na, zar­fı açıl­mış fakat yi­ne kat­lan­mış bir mek­tup uzat­tı. M. de Re­nal bu kâ­ğı­dı açıp oku­mu­yor, ka­rı­sı­na de­li gi­bi ba­kı­yor­du.</p>

      <p class="Normal-1">Ka­dın:</p>

      <p class="Normal-1">– İş­te al­çak­ça bir iş! De­min no­te­rin bah­çe­si­nin ar­ka­sın­dan ge­çer­ken önü­me itin bi­ri çık­tı, ba­na bu mek­tu­bu ver­di. Si­zi ta­nır­mış, si­ze min­net­tar­mış, da­ha bil­mem ne­ler ne­ler. Si­ze şu­nu söy­le­ye­yim, o si­zin Mon­sie­ur Ju­li­en’in bu­ra­da kal­ma­sı­na ra­zı de­ği­lim. Bu­gün­den te­zi yok, onu gel­di­ği ye­re gön­de­ri­niz.</p>

      <p class="Normal-1">Ma­da­me de Re­nal, Ju­li­en’in ev­den çı­ka­rıl­ma­sı işi­ni bu ka­dar ça­buk söy­le­me­ye­cek­ti; fa­kat onu söy­le­mek­ten, bu çe­tin gö­rev­den bir an ön­ce kur­tul­mak is­ti­yor­du. Ace­le ace­le bi­ti­ri­ver­di.</p>

      <p class="Normal-1">Ko­ca­sı­nın ne den­li se­vin­di­ği­ni gö­rün­ce için­de son de­re­ce bü­yük bir se­vinç duy­du. M. de Re­nal’in hiç göz­le­ri­ni kırp­ma­dan bak­tı­ğı­nı gö­rüp Ju­li­en’in doğ­ru keş­fet­miş ol­du­ğu­nu an­la­dı. Bu ger­çek fe­lâ­ke­te üzü­le­ce­ği yer­de için­den: “Ne kes­kin ze­kâ! de­di, ne de ola­ğa­nüs­tü se­zi­şi var! Hem de he­nüz tec­rü­be gör­me­miş bir de­li­kan­lı ol­du­ğu hal­de! Böy­le gi­der­se kim bi­lir ne ka­dar yük­se­lir!” de­di. İçi­ni çek­ti: “Ama o za­man da be­ni unu­tur gi­der!”</p>

      <p class="Normal-1">Ta­par­ca­sı­na sev­di­ği ada­ma bu hay­ran­lık bi­çi­min­de­ki iba­det, Ma­da­me de Re­nal’in zi­hin pe­ri­şan­lı­ğı­nı iyi­ce­ne ya­tış­tır­dı. Böy­le bir işe gi­riş­miş, onu akıl et­miş ol­du­ğu için kı­vanç du­yu­yor­du. Tat­lı ve kal­bi­ne iş­le­yen bir haz­la: “Ben de Ju­li­en’e layık ol­du­ğu­mu gös­ter­dim.”M. de Re­nal, bir ta­ah­hüt al­tı­na gi­re­rim kor­ku­suy­la, hiç ağ­zı­nı aç­ma­mış­tı. İkin­ci im­za­sız mek­tu­bu, okur­la­rı­mı­zın ha­tır­la­ya­cak­la­rı o ma­vim­tı­rak kâ­ğıt üze­ri­ne ba­sı­lı ke­li­me­ler­le ya­zı­lı mek­tu­bu in­ce­den in­ce­ye göz­den ge­çi­ri­yor­du. Yor­gun­luk­tan bit­kin bir hal­de idi, için­den: “Be­ni öy­le de ala­ya alı­yor­lar, böy­le de ala­ya alı­yor­lar” de­di.</p>

      <p class="Normal-1">“Ne ol­du­ğu araş­tı­rı­la­cak bir yı­ğın ye­ni ha­ka­ret da­ha; hep­si de ka­rı­mın yü­zün­den!” de­di. Az kal­dı ona en ka­ba kü­für­ler sa­vu­ra­cak­tı, Be­san­çon’da­ki ha­la­dan ka­la­cak mi­ras dü­şün­ce­si bu­nun güç be­lâ önü­ne geç­ti. Bi­ri­ne, bir şe­ye çat­mak ih­ti­ya­cı içi­ni ke­mi­ri­yor­du, bu ikin­ci im­za­sız mek­tu­bu bu­ruş­tur­du, uzun uzun adım­lar ata­rak ge­zin­me­ğe baş­la­dı, ka­rı­sın­dan uzak­laş­ma­ğa ih­ti­ya­cı var­dı. Bi­raz son­ra ye­ni­den onun ya­nı­na gel­di, bu se­fer bir par­ça sü­kûn bul­muş­tu.</p>

      <p class="Normal-1">He­men ka­rı­sı ona:</p>

      <p class="Normal-1">– Bir ka­rar ver­me­li ve Ju­li­en’i sav­ma­lı, de­di;</p>

      <p class="Normal-1">Ju­li­en, ne de ol­sa bir iş­çi oğ­lu. Eli­ne bir­kaç ecu ve­rir­si­niz, bir di­ye­ce­ği kal­maz. Hem, efen­dim, bil­gi­li adam, ken­di­ne bir iş bu­lur; M. Va­le­nod’nun, kay­ma­kam ve Ma­ugi­ron’un da ço­cuk­la­rı var, bel­ki on­lar­dan bi­ri­nin ya­nı­na gi­rer. Bi­zim sav­sak­la­ma­mız­la bir za­rar et­miş ol­maz...</p>

      <p class="Normal-1">M. de Re­nal, gür bir ses­le ba­ğır­dı:</p>

      <p class="Normal-1">– Bu­da­la gi­bi söz söy­lü­yor­su­nuz; bu­da­la­nın da te­ki­si­niz ya! Bir ka­dın­dan hiç ak­la uy­gun iş bek­le­ni­lir mi san­ki? Akıl ve dü­şün­ce na­mı­na bir şey ku­la­ğı­nı­za gir­mi­yor; na­sıl gir­sin? Al­dır­maz­lı­ğı­nız, tem­bel­li­ği­niz an­cak ke­le­bek av­la­ma­nı­za mü­saa­de edi­yor; bi­ri­cik işi­niz de bu... Biz er­kek­ler de si­zin gi­bi dü­şün­ce­siz ya­ra­tık­la­rı evi­miz­de tut­mak fe­lâ­ke­ti­ne kat­la­nı­yo­ruz!.. Ma­da­me de Re­nal onun bu söz­le­ri­ne hiç ses çı­kar­ma­dı. Ko­ca­sı da­ha uzun uzun söy­len­di; si­nir kri­zi ge­çi­ri­yor­du. Ma­da­me de Re­nal so­nun­da:</p>

      <p class="Normal-1">– Mon­sie­ur, de­di, ben na­mu­su­na, ya­ni en de­ğer­li şe­yi­ne sal­dı­rıl­mış bir ka­dın gi­bi ko­nu­şu­yo­rum.</p>

      <p class="Normal-1">Bü­tün bu ke­der ve­ri­ci ko­nuş­ma sü­re­sin­ce sar­sıl­maz bir so­ğuk­kan­lı­lık gös­ter­di; Ju­li­en ile bir ça­tı al­tın­da ya­şa­ya­bil­me­si­ne im­kân olup ol­ma­ma­sı hep bu ko­nuş­ma­ya bağ­lı de­ğil miy­di? Ko­ca­sı­nın o kö­rü kö­rü­ne hid­de­ti­ne yol gös­ter­me­ğe en el­ve­riş­li fi­kir­ler bul­ma­ğa ça­lı­şı­yor­du. Ken­di­si­ne söy­le­nen en ha­ra­ret­li söz­le­re al­dı­rış et­me­miş, on­la­rı din­le­me­miş­ti bi­le. Ko­ca­sı kü­für­ler sa­vu­rur­ken o, hep Ju­li­en’i dü­şü­nü­yor­du. “Aca­ba o, ben­den mem­nun ola­cak mı?”</p>

      <p class="Normal-1">– Bi­zim bin bir tür­lü iyi­li­ği­mi­zi gör­müş olan bu köy­lü par­ça­sı bel­ki de suç­lu de­ğil­dir, de­di; ama ben ha­ya­tı­mız­da ilk ha­ka­re­ti onun yü­zün­den gör­düm... Mon­sie­ur! Ben bu pis, bu iğ­renç mek­tu­bu okur oku­maz ka­ra­rı­mı ver­dim: Bu ev­den o git­mez­se ben çı­kar gi­de­rim! Be­nim de, si­zin de na­mu­su­nu­zu on pa­ra­lık ede­cek bir ke­pa­ze­lik çı­kar­mak mı is­ti­yor­su­nuz? Siz böy­le­lik­le Ver­rie­res’de çok kim­se­nin ek­me­ği­ne yağ sür­müş olu­yor­su­nuz.</p>

      <p class="Normal-1">– Doğ­ru, siz akıl­lı us­lu yö­ne­ti­mi­niz­le ken­di­niz­le ai­le­ni­zi de, şeh­ri de fe­ra­ha er­dir­di­ği­niz için si­zi çok kıs­ka­nan var... O hal­de ben de Ju­li­en’e siz­den bir ay için izin is­te­me­si­ni söy­le­rim; gi­dip bir ay dağ­da­ki dos­tuy­la otur­sun. Bir iş­çi par­ça­sı­nın lâ­yı­ğı öy­le adam­lar­dır.</p>

      <p class="Normal-1">M. de Re­nal ol­duk­ça ses­siz ve sa­kin:</p>

      <p class="Normal-1">– Aman siz bir şey söy­le­me­ğe kal­kış­ma­yın! de­di. Siz­den bek­le­di­ğim tek şey bu: Lüt­fen ona bir şey söy­le­me­yin. Son­ra öf­ke­le­nip bi­zim ara­mı­zı aça­bi­lir­siz.</p>

      <p class="Normal-1">Ma­da­me de Re­nal:</p>

      <p class="Normal-1">– O de­li­kan­lı­da an­la­yış, in­ce­lik de­nen şey­den hiç de eser yok, de­di; is­te­di­ği ka­dar bil­gi­li ol­sun, ora­sı­nı siz ben­den iyi an­lar­sı­nız ama yi­ne de ka­ba köy­lü­nün bi­ri. Za­ten ben, Eli­sa’yı al­ma­ya ra­zı ol­ma­dı­ğın­dan be­ri ona iyi göz­le bak­mı­yo­rum. Aya­ğı­na ge­len kıs­me­ti tep­ti; hem de ni­çin? Eli­sa, ba­zen giz­li giz­li gi­dip M. Va­le­nod’yu gö­rü­yor­muş di­ye...</p>

      <p class="Normal-1">M. de Re­nal, kaş­la­rı­nı had­din­den faz­la kal­dı­ra­rak sor­du:</p>

      <p class="Normal-1">– Ya? Si­ze Ju­li­en böy­le bir şey mi söy­le­di?</p>

      <p class="Normal-1">– Ha­yır, açık­ça söy­le­me­di; ba­na ya­lı­nız için­de pa­paz­lık için Tan­rı çağ­rı­sı duy­du­ğu­nu söy­le­di; ama doğ­ru­su­nu is­ter­se­niz, bu ad­sız san­sız adam­lar Tan­rı’nın de­ğil, ek­me­ğin çağ­rı­sı­nı du­yar­lar. Eli­sa’nın öy­le giz­li giz­li M. Va­le­nod’ya git­ti­ğin­den ha­be­ri ol­du­ğu­nu ba­na kaç de­fa his­set­tir­di.</p>

      <p class="Normal-1">M. de Re­nal’in bü­tün öf­ke­si ta­ze­len­miş­ti, san­ki ke­li­me­le­ri bas­tı­ra bas­tı­ra söy­lü­yor­muş gi­bi ko­nuş­tu:</p>

      <p class="Normal-1">– Ben hiç bil­mi­yor­dum! Evim­de ne­ler olu­yor da be­nim ha­be­rim yok!... Eli­sa ile Va­le­nod ara­sın­da, de­di, bir şey mi geç­ti? Ne ol­du?</p>

      <p class="Normal-1">Ma­da­me de Re­nal:</p>

      <p class="Normal-1">– Aman dos­tum, de­di, çok­tan olup bit­ti; bel­ki de öy­le kö­tü bir şey ol­ma­mış­tır ya! Ha­ni o si­zin Va­le­nod’nu­sun, ken­di­siy­le be­nim aram­da şöy­le ma­sum ma­sum bir se­viş­me ol­du­ğu­na bü­tün Ver­rie­res hal­kı­nı kan­dır­mak is­te­di­ği za­man yok mu? iş­te o za­man­lar­daydı.</p>

      <p class="Normal-1">M. de Re­nal eli­ni hırs­la al­nı­na vu­ra­rak:</p>

      <p class="Normal-1">– Be­nim de ak­lı­ma gel­me­di de­ğil, de­di; ne­den ba­na da söy­le­me­di­niz?</p>

      <p class="Normal-1">Adam­cı­ğız bu­gün ye­ni ye­ni şey­ler öğ­re­ni­yor­du.</p>

      <p class="Normal-1">– Bi­zim bay mü­dür dos­tu­mu­zun kol­tuk­la­rı ka­bar­sın di­ye iki dos­tun ara­sı­nı mı aç­ma­lıy­dım? M. Va­le­nod’nun nük­te­li nük­te­li, ba­zen de âşı­ka­ne mek­tup­lar yaz­ma­dı­ğı ka­dın mı kal­dı?</p>

      <p class="Normal-1">– Si­ze de mek­tup yaz­dı mı?</p>

      <p class="Normal-1">– Ya­zı yaz­mayı pek se­ver.</p>

      <p class="Normal-1">– O mek­tup­la­rı ba­na he­men gös­te­re­cek­si­niz, em­re­di­yo­rum...</p>

      <p class="Normal-1">M. de Re­nel ba­ba hin­di gi­bi ka­bar­mış­tı. He­men he­men al­dı­rış et­me­yen sa­kin bir ta­vır­la Ma­da­me de Re­nal:</p>

      <p class="Normal-1">– Al­lah gös­ter­me­sin! de­di; bel­ki bir gün, bir sa­kin vak­ti­niz­de...</p>

      <p class="Normal-1">M. de Re­nel öf­ke­den ken­din­den geç­miş bir hal­de idi; fa­kat ken­di­ni, on iki sa­at­tir ilk de­fa bi­raz bah­ti­yar his­se­di­yor­du,ba­ğır­dı</p>

      <p class="Normal-1">– He­men, he­men ge­ti­re­cek­si­niz!</p>

      <p class="Normal-1">– Bu mek­tup­lar için di­len­ci­ler evi mü­dü­rü ile kav­ga çı­kar­ma­ya­ca­ğı­nı­za ye­min eder mi­si­niz?</p>

      <p class="Normal-1">– Çı­ka­rı­rım, çı­kar­mam, ora­sı be­nim bi­le­ce­ğim iş... Bu­lun­muş kim­se­siz ço­cuk­la­ra bak­mak işi­ni onun elin­den alı­rım.</p>

      <p class="Normal-1">Son­ra hid­det­le de­vam et­ti:</p>

      <p class="Normal-1">– Siz böy­le şey­le­re ka­rış­ma­yın, ba­na mek­tup­la­rı der­hal ge­ti­rin; mek­tup­lar ne­re­de?</p>

      <p class="Normal-1">– Ma­sa­nın bir gö­zün­de; ama, müm­kün de­ğil, anah­ta­rı ver­mem.</p>

      <p class="Normal-1">M. de Re­nal:</p>

      <p class="Normal-1">– San­ki ben kı­ra­maz mı­yım? di­ye ba­ğı­ra­rak ka­rı­sı­nın oda­sı­na koş­tu.</p>

      <p class="Normal-1">Eli­ne ko­ca bir de­mir par­ça­sı al­dı ve sa­hi­den gi­dip o ca­nım ya­zı ma­sa­sı­nı kır­dı. Bu bu­dak­lı ma­un ma­sa­yı vak­tiy­le Pa­ris’ten ge­tir­miş­ti, üze­rin­de de bir le­ke gör­dü mü he­men ce­ke­ti­nin ete­ği ile si­ler­di.</p>

      <p class="Normal-1">Ma­da­me de Re­nal, gü­ver­cin­li­ğin yüz yir­mi ba­sa­mak­lı mer­di­ve­ni­ni ko­şa ko­şa çık­tı; kü­çük pen­ce­re­nin de­mir­le­rin­den bi­ri­ne be­yaz bir men­dil bağ­la­dı. O, şim­di, dün­ya­nın en baht­lı ka­dı­nı idi. Göz­le­ri ya­şar­mış, da­ğın bü­yük ko­ru­la­rı­na ba­kı­yor­du. İçin­den: “Hiç şüp­he­siz, di­yor­du, şim­di Ju­li­en ka­yın ağaç­la­rın­dan bi­ri al­tı­na otur­muş, bu müj­de­yi gö­zet­ler.” Uzun uzun çev­re­yi din­le­di, son­ra ağus­tos bö­cek­le­ri­nin mo­no­ton gü­rül­tü­sü­ne, kuş­la­rın cı­vıl­tı­sı­na la­net et­ti. “Bu Al­lah’ın be­lâ­sı gü­rül­tü ol­ma­sa onun se­si, ka­ya­lar al­tın­dan ko­pa­cak se­vinç ba­ğır­ma­sı bu­ra­la­ra ka­dar ge­lir­di.” Bak­ma­ya bir tür­lü do­ya­ma­yan göz­le­ri, ağaç te­pe­le­ri­nin oluş­tur­du­ğu o ça­yır gi­bi düz, ko­yu ye­şil­li­ği araş­tı­rı­yor­du, içi sız­la­ya­rak: “Na­sıl olu­yor da, de­di, ken­di­si­nin de be­nim ka­dar se­vin­di­ği­ni gös­te­re­cek bir ça­re bu­la­mı­yor?” Gü­ver­cin­lik­ten bir tür­lü in­mek is­te­mi­yor­du; fa­kat ko­ca­sı­nın çık­ma­sın­dan kork­tu ve in­me­ye mec­bur kal­dı.</p>

      <p class="Normal-1">M. de Re­nal, hid­det­ten kö­pür­müş­tü. M. Va­le­nod’nun bu den­li he­ye­can­la okun­ma­ya pek alı­şık ol­ma­yan o ya­van söz­le­ri­ne göz gez­di­ri­yor­du.</p>

      <p class="Normal-1">Ko­ca­sı­nın ba­ğır­ma­la­rı­na, kü­für­le­ri­ne ara ver­di­ği bir anı fır­sat bi­len Ma­da­me de Re­nal:</p>

      <p class="Normal-1">– Yemin ederim, de­di, ben fik­rim­den pek vaz­ge­çe­mi­yo­rum, Ju­li­en’in bir yol­cu­lu­ğa çık­ma­sı çok iyi ola­cak, is­te­di­ği ka­dar Lâ­tin­ce bil­sin, ka­ba, şen­lik gör­me­miş köy­lü­nün bi­ri; her gün ter­bi­ye, ne­za­ket gös­te­ri­yor sa­na­rak ba­na bir­ta­kım tat­sız, yap­ma­cık il­ti­fat­lar edip du­ru­yor; kim bi­lir han­gi ro­man­dan ez­ber­le­miş­tir...</p>

      <p class="Normal-1">M. de Re­nal he­men:</p>

      <p class="Normal-1">– Ha­yır, ha­yır, ro­man oku­maz, de­di; bu­nu ken­dim araş­tı­rıp so­ruş­tu­rup öğ­ren­dim. Siz be­ni kör, adam­la­rı­nın ne yap­tı­ğı­nı bil­mez bir ev efen­di­si mi sa­nı­yor­su­nuz?</p>

      <p class="Normal-1">– O gü­lünç lâf­la­rı bir yer­den öğ­ren­me­yip ken­di icat edi­yor­sa da­ha kö­tü ya! Ver­rie­res’de de benden öy­le o söz et­miş­tir...</p>

      <p class="Normal-1">Ye­ni bir şey keş­fet­miş gi­bi bir ta­vır­la:</p>

      <p class="Normal-1">– O ka­dar uza­ğa git­me­ye ne ge­rek var, Eli­sa’nın ya­nın­da öy­le söz­ler söy­le­miş­tir. Ha Eli­sa’nın ya­nın­da söy­le­miş, ha gi­dip M. Va­le­nod’ya an­lat­mış.</p>

      <p class="Normal-1">M. de Re­nal, eşi ben­ze­ri gö­rül­me­miş bir yum­ruk­la ma­sa­yı da, evi de zan­gır zan­gır tit­re­te­rek:</p>

      <p class="Normal-1">– Vay ha­in! Vay! de­di, se­nin ge­tir­di­ğin im­za­sız mek­tup­la Va­le­nod’nun mek­tup­la­rı­nın kâ­ğı­dı ay­nı.</p>

      <p class="Normal-1">Ma­da­me de Re­nal için­den: “He­le şü­kür!” de­di; ko­ca­sı­nın keş­fet­ti­ği bu al­çak­lı­ğı ak­lı­na sığ­dı­ra­mı­yor­muş gi­bi bir ta­vır ta­kın­dı ve bir tek ke­li­me bi­le söy­le­me­ğe di­li var­ma­dan gi­dip sa­lo­nun ta so­nun­da­ki se­di­re otur­du. Ne de ol­sa da­va­yı ka­zan­mış­tı; M. de Re­nal’i im­za­sız mek­tu­bu yaz­dı­ğı­nı san­dı­ğı adam­la gi­dip kav­ga­dan vaz­ge­çir­mek için epey­ce güç­lük çek­ti.</p>

      <p class="Normal-1">– Eli­niz­de ye­ter­li de­lil­ler yok­ken gi­dip M. Va­le­nod ile kav­ga­nın ne bü­yük bir ace­mi­lik ola­ca­ğı­nı gör­mü­yor mu­su­nuz? Si­zi kıs­ka­nı­yor­lar­sa suç kim­de, Mon­sie­ur? Be­ce­ri­niz­le, eh­li­ye­ti­niz­le şeh­ri çok iyi yö­net­ti­niz, gü­zel gü­zel bi­na­lar yap­tır­dı­nız. Ben de si­ze epey­ce iyi bir dra­ho­ma ile gel­dim. Ha­lam­dan da epey­ce mi­ras ka­la­cak, bu mi­ra­sı göz­le­rin­de pek bü­yü­tü­yor­lar ama her ne ise!.. Kı­sa­ca­sı Ver­rie­res’in bu­gün en say­gın ada­mı siz­si­niz.</p>

      <p class="Normal-1">M. de Re­nal gü­lüm­se­ye­rek ce­vap ver­di:</p>

      <p class="Normal-1">– So­yu­mun da asil ol­du­ğu­nu unu­tu­yor­su­nuz!</p>

      <p class="Normal-1">Ma­da­me de Re­nal he­men:</p>

      <p class="Normal-1">– Siz taş­ra­nın en ile­ri ge­len soy­lu­la­rın­dan bi­ri­si­niz, de­di; kral ser­best olup da soy­lu­la­rın hak­kı­nı ve­re­bil­se, hiç şüp­he­siz si­zi se­na­to­ya alır­dı. Böy­le yük­sek bir mev­kii­niz var­ken siz bir de kal­kıp hal­kın di­li­ne mi düş­mek is­ti­yor­su­nuz an­la­mı­yo­rum!</p>

      <p class="Normal-1">“M. Va­le­nod’ya im­za­sız mek­tu­bun­dan söz et­mek, bir de Re­nal’in bel­ki ih­ti­yat­sız­lık gös­te­rip evi­ne al­dı­ğı bu kü­çük soy­dan ada­mın, o de Re­nal’in onu­ru­na do­ku­na­bil­di­ği­ni bü­tün Ver­rie­res’e, hatta bü­tün Be­san­çon’a, bü­tün il hal­kı­na ilân et­mek ol­maz mı? Eli­ni­ze ge­çen bu mek­tup­lar be­nim. M.Va­le­nod’nun aş­kı­na kar­şı­lık ver­di­ği­mi is­pat et­se bi­le siz be­ni öl­dür­me­li­si­niz, bu­na yer­den gö­ğe dek hak­kı­nız olur; fa­kat ona kız­ma­ğa yi­ne te­nez­zül et­me­me­li­si­niz. Bir dü­şü­nün: Ken­di­le­rin­den kat kat üs­tün ol­du­ğu­nu­zu gö­ren bü­tün kom­şu­la­rı­mız, öç al­mak için bir ba­ha­ne arı­yor; 1816’da ba­zı kim­se­le­rin ele ge­çi­ril­me­si­ne hiz­met et­ti­niz. Ha­ni şu evi­nin da­mın­da bir kö­şe­ye sı­ğı­nan adam.”</p>

      <p class="Normal-1">M. de Re­nal, böy­le bir ha­tı­ra­nın gön­lün­de ta­ze­le­di­ği ya­ra­nın acı­sıy­la:</p>

      <p class="Normal-1">– Gö­rü­yo­rum ki, de­di, siz, be­ni in­cit­mek­ten çe­ki­ni­yor­su­nuz, sev­mi­yor­su­nuz da! O iş bi­le be­ni se­na­to­ya üye ede­me­di, iyi mi?</p>

      <p class="Normal-1">Ma­da­me de Re­nal gü­lüm­se­ye­rek:</p>

      <p class="Normal-1">– Ben de, dos­tum, de­di, siz­den da­ha zen­gin ola­ca­ğı­mı, on iki yıl­dır si­ze ha­yat ar­ka­daş­lı­ğı et­ti­ği­mi, bü­tün bu se­bep­ler­le si­zin iş­le­ri­ni­ze, he­le bu­gün­kü gi­bi bir işi­ni­ze ka­rış­ma­ğa hak­kım ol­du­ğu­nu dü­şü­nü­yo­rum.</p>

      <p class="Normal-1">Pek de giz­le­ne­me­miş bir kır­gın­lık­la ek­le­di:</p>

      <p class="Normal-1">– Siz, öy­le bir Mon­sie­ur Ju­li­en’i ba­na ter­cih edi­yor­sa­nız, ben gi­dip bü­tün bir kış ha­lam­la otur­ma­ya ha­zı­rım.</p>

      <p class="Normal-1">Bu sö­zü us­ta­lık­la söy­le­di. Ne­za­he­te bü­rün­mek is­te­yen bir me­ta­net, bir ka­ra­rın­dan dön­mez­lik ha­li var­dı; bu hal M. de Re­nal’i de ra­zı et­ti. Doğ­ru­su M. de Re­nal, taş­ra­da âdet ol­du­ğu üze­re, da­ha uzun uzun söz­ler söy­le­di, sa­bah­tan be­ri ile­ri sür­dü­ğü id­di­ala­rı bi­rer bi­rer tek­rar edip dur­du. Ka­rı­sı, onun se­sin­de hâ­lâ öf­ke ol­du­ğu­nu an­lı­yor, söy­len­me­si­ne ses çı­kar­mı­yor­du, iki sa­at sü­ren bu ya­rar­sız ge­ve­ze­lik, bü­tün bir ge­ce öf­ke buh­ra­nı ge­çir­miş olan adam­ca­ğız­da me­cal bı­rak­ma­dı. M. Va­le­nod’ya, Ju­li­en’e, hatta Eli­sa’ya na­sıl dav­ra­na­ca­ğı­na ka­rar ver­di.</p>

      <p class="Normal-1">Bu uzun tar­tış­ma sü­re­sin­ce Ma­da­me de Re­nal, tam on iki yıl­dır ko­ca­sı olan bu ada­mın pek ger­çek üzün­tü­sü­ne acı­yıp bir iki ke­re ona mu­hab­bet du­ya­cak gi­bi ol­du. Ama ha­ki­kî sev­da­lar, baş­ka­la­rı­nı da dü­şün­mek ne­dir bil­mez. Za­ten her an Ma­da­me de Re­nal ko­ca­sı­nın, bir gün ön­ce im­za­sız bir mek­tup al­dı­ğım iti­raf et­me­si­ni bek­li­yor­du; bek­le­di­ği ol­ma­dı. Ma­da­me de Re­nal’in içi­ne gü­ven gel­me­si için, ha­ya­tı­nın em­ni­yet­te ol­du­ğu­nu bil­me­si için, ken­di hak­kın­da ko­ca­sı­na ne gi­bi fi­kir­ler aşı­lan­dı­ğı­nı öğ­ren­me­si lazım­dı: Ka­de­ri, kıs­me­ti onun elin­de idi. Çün­kü taş­ra­da ko­ca­lar hal­kın dü­şün­ce­si­ni dai­ma ken­di­le­rin­den ya­na çe­vi­re­bi­lir­ler. Ya­kın­ma­ya kal­kı­şan bir ko­ca ger­çi gü­lünç olur. Fa­kat gü­lünç­lük de Fran­sa’da gün­den gü­ne öne­mi­ni kay­be­dip teh­li­ke­li ol­mak­tan çı­kı­yor; ka­rı­sı ise, ko­ca­sın­dan pa­ra ala­ma­yın­ca gün­de on beş me­te­li­ğe ça­lı­şan bir iş­çi ka­dın ha­li­ne dü­şer. Bir iş­çi ha­li­ne dü­şer de­dik ama din, na­mus iş­le­ri­ne bağ­lı olan­lar onu ev­le­ri­ne al­ma­ğa pek ra­zı ol­maz.</p>

      <p class="Normal-1">Bir sa­ray oda­lı­ğı, zor­la pa­di­şa­ha bel­ki gö­nül ve­re­bi­lir; pa­di­şa­hın mut­lak bir sul­ta­sı var­dır ve za­val­lı oda­lı­ğın bir­ta­kım kü­çük kur­naz­lık­lar­la onun elin­den kur­tu­la­bil­mek umu­du yok­tur. Pa­di­şa­hın in­ti­ka­mı şid­det­li ve kan­lı olur ama on­da yi­ne as­ker­ce, mert­çe bir hal var­dır; bir han­çer bü­tün işi bi­ti­rir. XIX. yüz­yıl­da ise bir ko­ca ka­rı­sı­nı her­ke­sin ha­ka­re­ti, kü­çüm­se­me­siy­le, onu bü­tün sa­lon­lar­dan kov­du­ra­rak öl­dü­rür.</p>

      <p class="Normal-1">Ma­da­me de Re­nal, oda­sı­na dön­dü­ğü za­man için­de­ki teh­li­ke his­si bü­tün can­lı­lı­ğıy­la uyan­dı. Oda­sı­nı dar­ma­da­ğın gör­mek zo­ru­na git­ti. O gü­ze­lim çek­me­ce­le­ri­nin ki­lit­le­ri kı­rıl­mış­tı; dö­şe­me tah­ta­sı­nın bir kaç par­ça­sı kal­mış­tı. “Me­ğer ba­na hiç mer­ha­met et­me­ye­cek­miş! de­di. Gö­zü gi­bi sev­di­ği bu bo­ya­lı par­ke­yi böy­le ha­rap et­mek! Ço­cuk­lar­dan bi­ri­nin bu oda­ya ıs­lak ayak­ka­bı ile gir­di­ği­ni gör­se öf­ke­den kıp­kır­mı­zı olu­ve­rir, iş­te par­ke ta­ma­men bo­zul­muş!” Ko­ca­sı­nın şid­de­ti­nin ne ka­da­ra var­dı­ğı­nı gö­rün­ce, onu pek ça­buk kan­dı­ra­bil­miş ol­mak­tan duy­du­ğu bir par­ça­cık piş­man­lık da si­li­nip git­ti.</p>

      <p class="Normal-1">Ye­mek zi­li çal­ma­dan az ön­ce Ju­li­en de ço­cuk­lar­la dö­nüp gel­di. Ye­mek ye­nip de hiz­met­çi­ler çe­kil­dik­ten son­ra Ma­da­me de Re­nal, ona, atıp tu­tan bir ta­vır­la: Ko­cam izin ve­ri­yor. Ne za­man is­ter­se­niz gi­de­bi­lir­si­niz. Lâ­kin bu ara­da ço­cuk­la­rın da za­rar gör­me­me­si için şöy­le dü­şün­dük: On­lar gö­rev­le­ri­ni ya­zar, si­ze gön­de­rir­ler, siz de dü­zel­tir­si­niz.</p>

      <p class="Normal-1">M. de Re­nal, pek so­murt­kan bir eda ile:</p>

      <p class="Normal-1">– Ama bir haf­ta­dan faz­la izin ver­mem!</p>

      <p class="Normal-1">Ju­li­en, onun yü­zü­ne bak­tı ve yü­zün­de, gön­lü ger­çek­ten pe­ri­şan ol­muş bir adam en­di­şe­si gör­dü. Sa­lon­da bir an yal­nız ka­lın­ca sev­gi­li­si­ne:</p>

      <p class="Normal-1">– He­nüz bir ka­rar ve­re­me­miş, de­di.</p>

      <p class="Normal-1">Ma­da­me de Re­nal, sa­bah­tan be­ri ne­ler yap­tı­ğı­nı ça­bu­cak an­lat­tı ve: “ay­rın­tı ge­ce” de­di.</p>

      <p class="Normal-1">Ju­li­en için­den: “iş­te ka­dın ahlak­sız­lı­ğı! de­di. Er­kek­le­ri al­dat­mak iç­le­rin­den ge­len bir his, on­la­rın bü­yük zevk­le­ri.”</p>

      <p class="Normal-1">Son­ra Ma­da­me de Re­nal’e, bi­raz so­ğuk bir ta­vır­la:</p>

      <p class="Normal-1">– Gö­rü­yo­rum ki, de­di, aşk si­ze hem yol gös­te­ri­yor; hem de ile­ri gö­rü­şü­nü­zü bağ­lı­yor. Bu­gün yap­tı­ğı­nız doğ­ru­su hay­ran olu­na­cak şey; fa­kat bu ak­şam gö­rüş­me­miz ih­ti­yat­sız­lık ol­maz mı? Bu evin içi düş­man do­lu; Eli­sa’nın ba­na ki­ni­ni, o ih­ti­ras ha­lin­de­ki ki­ni­ni bir dü­şün­se­ni­ze!...</p>

      <p class="Normal-1">– O kin, ba­na kar­şı gös­ter­di­ği­niz ih­ti­ras ha­lin­de­ki al­dır­maz­lı­ğa pek ben­zi­yor.</p>

      <p class="Normal-1">– Al­dır­maz bi­le ol­sam yi­ne, si­zi, be­nim yü­züm­den düş­tü­ğü­nüz teh­li­ke­den kur­tar­ma­lı­yım. Ka­za­ra M. de Re­nal Eli­sa’ya bir şey sor­ma­ya kal­kar­sa o kız, bir ke­li­me ile her şe­yi an­la­ta­bi­lir. Söz ge­li­şi bir si­lâh alıp da be­nim oda­mın ya­nı­na giz­len­me­si ol­ma­ya­cak bir şey mi?</p>

      <p class="Normal-1">Ma­daı­ne de Re­nal bir soy­lu kı­zı bö­bür­len­me­siy­le:</p>

      <p class="Normal-1">– Ne? de­di, ce­sa­re­ti­niz de mi yok si­zin?</p>

      <p class="Normal-1">Ju­li­en ke­sip atar gi­bi bir ta­vır­la ko­nuş­tu:</p>

      <p class="Normal-1">– Ben hiç bir za­man ce­sa­re­tim­den söz ede­cek ka­dar al­ça­la­mam, bu, bir al­çak­lık olur. Her­kes gör­dü­ğü­ne gö­re hük­met­sin.</p>

      <p class="Normal-1">Son­ra ka­dı­nın eli­ni tu­tup:</p>

      <p class="Normal-1">– Si­ze ne den­li bağ­lı ol­du­ğu­nu bi­le­mez­si­niz, de­di; bu ay­rı­lış içi­mi ya­kı­yor fakat git­me­den ön­ce si­zin­le böy­le ve­da­la­şa­bil­mek be­ni çok se­vin­dir­di.</p>
    </div>
  </div>
</body>
</html>
