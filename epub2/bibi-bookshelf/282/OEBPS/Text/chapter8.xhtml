<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <div style="margin-left:-0.005cm;margin-right:0.019cm">
    <h3 class="Standard" style="page-break-before: always; margin-left: 0cm; margin-right: 0cm; text-indent: 0cm; text-align: center;"><span class="CharStyle21"><span style="font-family:Calibri,sans-serif;font-size:150%">3</span></span></h3>

    <p class="Standard" style="margin-left:0.0cm;margin-right:0.0cm;text-indent:0cm;text-align:justify"><span class="CharStyle11"><span style="font-family:Calibri,sans-serif;font-size:117%">ON YIL SONRA BİLE,</span></span> <span class="CharStyle11"><span style="font-family:Calibri,sans-serif;font-weight:normal;font-size:117%">kendi kendime nasıl yalan söylediğimi yazmak zor geliyor.</span> <span style="font-family:Calibri,sans-serif;font-size:117%">Korkaklığım gibi, cesaretim hakkında yazmak da zor. Fakat Kehanet Evi'nin kayıtlarında işe yaraması ve kitabı ithaf ettiğim annem Decalo'yu onurlandırmak için bu kitabın mümkün olduğu kadar gerçekleri yansıtmasını istiyorum. O yıllara ait hatıralarımı bir sıraya sokmak için uğraşıyorum, çünkü Gry ile ilk karşılaşmamızı anlatabileceğim yere gelmeye çalışıyorum. Fakat on altı, on yedi yaşlarındayken zihnimde ve yüreğimde pek bir düzen olduğu söylenemez. Sadece cehalet, şiddetli bir nefret ve sevgi vardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sahip olduğum tüm huzur ve anlayış, Seferbeyi'ne duyduğum sevgiden ve onun bana karşı gösterdiği iyilikten, bir de kitaplardan kaynaklanıyordu. Kitaplar, yazdığım bu kitabın kalbi sayılır. İçinde bulunduğumuz tehlikeyi, yaşadığımız riskleri kitaplar yaratmış, bize elimizdeki gücü kitaplar vermişti. Aldlar onlardan korkmakta haklıydı. Eğer kitapların bir tanrısı varsa, o da Yaratan ve Yok Eden Sampa'ydı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi'nin okumam için verdiği şiir kitapları arasında en çok</span></span> <span class="CharStyle26"><span style="font-family:Calibri,sans-serif;font-size:117%">Dönüşümler</span><span style="font-family:Calibri,sans-serif;font-style:normal;font-size:117%">'</span></span><span class="CharStyle11"><span style="font-family:Calibri,sans-serif;font-style:normal;font-size:117%">i</span><span style="font-family:Calibri,sans-serif;font-size:117%">, hikâyeler arasında da</span></span> <span class="CharStyle26"><span style="font-family:Calibri,sans-serif;font-size:117%">Manva Beylerinin Masalları</span><span style="font-family:Calibri,sans-serif;font-style:normal;font-size:117%">'nı</span></span> <span class="CharStyle11"><span style="font-family:Calibri,sans-serif;font-size:117%">sevmiştim.</span></span> <span class="CharStyle26"><span style="font-family:Calibri,sans-serif;font-size:117%">Masallar</span></span><span class="CharStyle11"><span style="font-family:Calibri,sans-serif;font-size:117%">'da tarih anlatılmadığını, bunların yalnızca masal olduğunu biliyordum ama bana ihtiyacım olan, istediğim gerçekleri anlatıyorlardı: Cesareti, dostluğu, ölümüne sadakati, insanın kendi halkının düşmanıyla savaşmasını, topraklarından sürüp atmasını. On altı yaşındayken bütün bir kış boyunca gizli odaya gelerek Adira ve Marra isimli kahramanların dostluklarını okudum. Ben de Adira gibi bir dosta, bir yoldaşa özlem duyuyordum. Onunla birlikte Sul'un karlı doruklarına sürülmek, sonra onunla omuz omuza, kartallar gibi Dorven ordularının tepesine inmek, onları gemilerine kadar kovalamak – bu kısmı tekrar tekrar okuyordum. Sul'un Yaşlı Beyi'ni okurken onu kendi beyime benzetiyordum: Esmer, sakatlanmış, soylu ve korkusuz. Yaşadığım şehirde ve yaşamımda korku ve güvensizlikten başka bir şey yoktu. Her gün sokaklarda gördüğüm şeyler içimin ezilmesine, korkup sinmeme neden oluyordu. Kan insanın kalbi için neyse, Manva kahramanlarına olan sevgim de benim için oydu. Bana güç veriyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sokak kızı Bomi'yi eve aldığımız ve Seferbeyi'nin, evin sunaklarındaki eski bir merasimle ona Galva adını verdiği yıldı. Sosta'nın odasının karşısındaki odaya taşınmıştı. Hem çalışkandı hem de iyi iş yapıyordu, İsta'yı bile genellikle memnun ediyordu; ayrıca iyi bir ahbaptı da. On üç yaşlarındaydı; ne zaman doğduğu veya annesinin kim olduğu hakkında en ufak bir fikri yoktu. Bir süre bizim sokakta dilenmişti; bizim yaşlı Gudit onu tatlı sözlerle içeri çekmiş, bir sokak kedisini kandırır gibi kandırmıştı. Avludaki kulübede uyumaya ikna ettikten sonra, yanmış kereste, kırılmış mobilya ve çöp dolu ahırların temizlenmesine yardım ederek ekmeğini kazanmasını da sağlamıştı. Gudit Seferbeyi'nin yine atlara sahip olacağından emindi. "Akla uygun," diyordu. "Seferbeyi, onu taşıyacak bir at olmazsa nasıl yolculuk eder? Yayan mı gitsin? Ta Essangan veya Dom'a kadar? Üstelik bacakları bu kadar kötüyken? Hiç itibarı olmayan sıradan, yayan biriymiş gibi. Olmaz. Atlara ihtiyacı var. Akla uygun."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Genellikle Gudit'in dediklerini kabul etmekten başka bir şey yapmanız mümkün olmazdı. Deliydi, yaşlıydı, kamburdu ve her ne kadar yaptığı işler bazen çok faydalı olmasa da çok çalışırdı. Bozuk bir ağzı ama tertemiz bir yüreği vardı. İsta evde benim yapacağım temizliği yapması için Bomi'yi tuttuğunda çok kızmıştı; İsta'ya değil, ama kendisini ve kıymetli ahırını "terk ettiği" için Bomi'ye. Aylarca onu her gördüğünde atalarının gölgeleriyle lanetledi; gerçi atalarından hiçbirini bilmeyen, gölgelerinin nerede olduğundan haberdar bile olmayan Bomi'yi bu pek rahatsız etmiyordu. Sonra Gudit bu huyundan vazgeçti; o zaman Bomi de evdeki işleri bitince ahırı temizleyip bölmelerinin yeniden hazırlanması için yapılan o yorucu işte ona yardıma gitmeye başladı, çünkü onun da tertemiz bir yüreği vardı. Gudit nasıl onu içeri aldıysa, o da kedileri almıştı. O yaz ahır avlusu yavru kedi kaynıyordu. İsta onun on kıza bedel yemek yediğini söylüyordu, ama bence bir kız ve yirmi kedi gibi yiyordu. Her şeye rağmen, akla uygun bir iş olmasa da ahırın temizlenmesi hayırlı olmuştu. Ayrıca fare de kalmamıştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi'nin beni hususi nezareti altına aldığını, artık benim "eğitiliyor" olduğumu İsta'nın kabullenmesi uzun zaman almıştı; "eğitilmek", sanki başka bir dildenmiş gibi her zaman büyük bir dikkatle kullandığı bir sözdü. Gerçekten de, okumanın kasıtlı bir şeytani iş olduğunu düşünen Aldların yönetimi altındayken dikkatle telaffuz edilmesi gereken bir sözdü bu. Hem Ald tehlikesi nedeniyle, hem de kendi deyimiyle küçük bir kızken kendisine öğretilmiş olan o kargacık burgacık karalamalardan ("Sorarım sana bir aşçıya böyle bir şeyin ne faydası olabilir ki? Bana kalem ve mürekkeple bir sos yap da göreyim!") bir şey hatırlamadığı için İsta benim eğitim almamdan huzursuz oluyordu. Fakat bunu benim aleyhime kullanmak veya Seferbeyi'nin takdirini ve isteğini sorgulamak aklının ucundan bile geçmemişti. Belki de bu ev sadakatle kutsanmış olduğundan sadakati bu kadar çok seviyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Her halükârda İsta'ya mutfaktaki ağır işlerde yardım ediyor, eğer müsaitse Bomi ile birlikte, değilse yalnız başıma pazara gidiyordum. Boyum kısa kalmıştı, bir deri bir kemiktim ve eski erkek elbiselerinden bozma elbiseler giyince hâlâ bir çocuğa benziyor sayılırdım, ya da en azından hiç de çekici olmayan bir oğlan çocuğuna benziyordum. Sokak serserisi olan oğlanlar bazen benim kız olduğumu anlayarak bana taş atıyorlardı – tıpkı o alçak Aldlar gibi davranan benim ırkımın, Ansul'un oğulları. Onların yanından geçmekten nefret ederdim ve toplandıkları yerden hep uzak dururdum. Aynca şehir halkına efelenip, satıcıların tezgâhlarından canlarının çektiğini para ödemeden almak anlamına gelen "asayişi sağlamak" için pazar yerinde vazifelendirilmiş kasıla kasıla yürüyen Ald muhafızlarından da nefret ederdim. Yanlarından geçerken yavaşlar, onları görmezden gelirdim. Mavi pelerinleri ve deri göğüs zırhları içinde kılıç ve sopalarıyla öylece şişinip dururlardı. Nadiren benim boyum kadar aşağılara bakarlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Artık o önemli sabaha geldim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İlkbaharın son günleriydi, on yedinci yaş günümden dört gün sonra. Sosta yazın evlenecekti; Bomi onun düğün dikişine yardım ediyordu: yeşil gelinliği, duvağı, güveyin ceketi ve başlığı. Haftalardır İsta ile Sosta'nın konuştuğu tek konu buydu: düğün, düğün, düğün, dikiş, dikiş, dikiş. Bomi bile bu konuda gevezelik edip duruyordu. Ben dikiş dikmeyi öğrenmeye teşebbüs bile etmemiştim; kimseye âşık olup evlenmek de istememiştim. Günün birinde o çeşit sevgiyi de öğrenmeye hazır olurdum mutlaka, ama daha zamanı değildi. Önce kim olduğumu keşfetmem lazımdı. Tutmam gereken bir sözüm, seveceğim canım Bey'im ve öğrenecek çok şeyim vardı. Bu yüzden o sabah onları gevezelik ederken bıraktım ve pazara tek başıma çıktım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Aydınlık, güzel bir gündü. Evin merdivenlerinden Kehanet Çeşmesi'ne indim. Geniş, alçak ve yeşil havuz kupkuruydu ve süprüntüyle dolmuştu; zamanında suların fışkırdığı boru da ortadaki kırılmış, yüzü tahrip edilmiş heykelin önünden ucu çentik çentik olmuş bir halde çıkıyordu. Kendimi bildim bileli ve ondan da öncesinden beri çeşme kuruydu ama ben yine de yanında durup Pınarlar ve Sular İlahı'na duamı ettim. Neden bu çeşmeye Kehanet Çeşmesi dendiğini ve Galvamant'ın da zaman zaman Kehanet Evi diye anıldığını düşündüm, üstelik ilk kez de değil. Seferbeyi'ne bir sorayım, diye geçirdim içimden.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ölü çeşmeden başımı kaldırıp şehrin ötesine bakınca boğazın karşı yakasından taş ve kardan koca beyaz bir dalgaya benzeyen Sul'u gördüm; sisten bir sancak tam zirvesinden kuzeye doğru savrulan Sul'u. Düzensiz askerleriyle beraber yiyecekleri ve yakacakları olmadan buzlu tepelere sürülen Adira ile Marra'yı, dağın tanrısına ve buzulun ruhlarına şükretmek için diz çökmelerini düşündüm. Gagasında bir bahar dalı taşıyan bir karga gelip dalı Adira'nın önüne bırakmıştı. Kargaya teşekkür ederek, ellerindeki azıcık ekmeği de ona ikram etmişlerdi: "Kara demirin gagasında, yeşil umut armağanı." Aklım fikrim hep kahramanlardaydı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hem Sul'a, hem de ak yelelerini burnun ötesinde zar zor ayırt ettiğim Seunelere şükrettim. Eşik Taşı'yla konuşup köşede sokak tanrısının nişine dokunarak sola, Batı Caddesi'ne döndüm. Aldıklarımı eve taşımak bakımından daha uzak olsa da, Dağeteği'nden daha iyi bir pazar olduğu için Liman Pazarı'na gitmeye karar vermiştim. Güneşin kanala mavi-yeşil ışıklarıyla hücum ettiğini, köprülerin üzerindeki yontuların zarif gölgelerini gördüğüm ve evden çıktığım için mutluydum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Güneş ışığıyla deniz meltemi insana neşe katıyordu. Yürüdükçe tanrılarımın yanımda olduğuna daha da çok kanaat getirdim. Üzerimde korku kalmamıştı. Pazar yerinde nöbet tutan Ald askerlerinin yanından, tahta direklerin yanından geçermiş gibi geçip gitmiştim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Liman Pazarı mermer zeminli geniş bir yerdi; kuzey ve doğu taraflarında Gümrük Binası'nın kırmızı sıra kemerleri, güney tarafında Amiral Kulesi vardı; batıdan limana ve denize açılıyordu. Yuvarlak hatlı, oymalı tırabzanları olan uzun ve alçak mermer basamaklar Amirallik kayıkhanelerine ve çakıllı sahile iniyordu. O sabah her yan güneş, rüzgâr, beyaz mermer ve mavi denizdi; çevremde de rengârenk tenteli, büyük şemsiyeli tezgâhlarıyla pazar yerlerinin o neşeli şamatası vardı. Pazar tanrısının, yani şehrin en eski tanrısını temsil eden yuvarlak taşın yanından geçtim: İsmi adalet, anlaşma, doğruyu yapma anlamına gelen Lero'ydu. Ald askerleri aklıma bile gelmeden tanrıyı açık açık selamladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hayatımda hiç böyle bir şey yapmamıştım. On yaşındayken askerlerin yaşlı bir adamı dövüp, selam verdiği tanrının boş kaidesinin önüne kan revan içinde baygın olarak bıraktıklarını görmüştüm. Askerler etraftayken kimse adama yaklaşmaya cesaret edememişti. Ben ağlayarak uzaklaşmıştım, adamın ölüp ölmediğini hiç öğrenemedim. Bunu hiç unutmamıştım ama umurumda değildi. O gün, benim için korkudan arınmış bir gündü. Bir saadet günü. Kutsal bir gün.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Her şeye baka baka meydanı geçtim çünkü tezgâhlara, üzerlerindeki mallara göz atmaya, satıcılara sataşmaya bayılırdım. Balık pazarına gidiyordum ama Amiral Kulesi'nin önüne koca bir çadır kurduklarını görünce biraz yolumdan saptım. Kirli kaya-şekeri satan bir oğlana çadırın neden kurulduğunu sordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Dağlardan gelen ünlü bir meddahmış," dedi, "çok ünlü biri. İstersen sana yer tutabilirim genç bey." Şu pazarcı oğlanlar sinekten yağ çıkartır derler.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kendi yerimi kendim tutarım," dedim. "Ohoo, birazdan çok kalabalık olacak ortalık," dedi, "bütün gün burada olacakmış, çok meşhur bir adam... sana yarım kuruşa önlerde bir yer tutayım mı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gülüp yoluma devam ettim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gerçi çadırın yanına gitmek için aklım çelinmişti. İçimden aptalca bir şey yapmak geliyordu, bir meddah dinlemek gibi. Aldlar şairlere ve anlatıcılara bayılırlar. Bütün zengin Aldların maiyetlerinde ve bütün askeri birliklerde bir meddah bulunduğu söylenir. Seferbeyi'nin bana anlattığına göre Aldlar gelmeden önce Ansul'da pek meddah yokmuş, ama artık kitaplar yasaklandığı için sayıları artmıştı. Bizim halkımızdan birkaç kişi de, birkaç kuruş karşılığında sokak köşelerinde masallar anlatırdı. Bir-iki kere onları dinlemek için durmuştum, ama onlar askerlerden bahşiş alabilmek için genellikle Ald masalları anlatırlardı. Zerre kadar kıymet vermediğim savaşlar, savaşçılar, zorba tanrılarla ilgili Ald masallarını sevmezdim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Benim dikkatimi çeken kelime "Dağlar" olmuştu. Dağlardan gelen bir adam Ald olamazdı. Dağlar kuzeyde, ta uzaklardaydı. Önceki sene bütün Batı Sahili ülkelerinin haritalarının bulunduğu Eront'un</span></span> <span class="CharStyle26"><span style="font-family:Calibri,sans-serif;font-size:117%">Büyük Tarih Kitabı</span><span style="font-family:Calibri,sans-serif;font-style:normal;font-size:117%">'nı</span></span> <span class="CharStyle11"><span style="font-family:Calibri,sans-serif;font-size:117%">okuyuncaya kadar Dağları veya o ırak ülkeleri duymamıştım bile. Pazardaki oğlan bu kelimeyi duyduğu şekilde tekrar etmişti, onun için uzaklarda olmasından başka bir anlamı yoktu. Eront için bile Dağlar genelde sadece söylentiden ibaret kalmıştı. Kapkacak tamircilerinden balık satan kadınların tezgâhlarına doğru giderken, Eront'un haritasının o bölgesinde bir türlü anımsayamadığım garip isimli koca bir dağdan başka bir şey hatırlayamıyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bizi, hatta kedileri bile bir gün boyunca doyurup, kafasından da ertesi gün için balık çorbası çıkabilecek bir kızıl benekli için pazarlık yaptım. Tezgâhlar arasında dolaşarak taze peynir ve yeşillik aldım. Sonra eve gitmeden önce, bir şeyler başlayıp başlamadığına bakmak için büyük çadıra doğru yollandım. Kalabalık iyice artmıştı. İnsanların başları üzerinden süvarileri ve başlarını aşağı yukarı sallayan atlarını görebiliyordum: iki Ald subayı. Aldlar çölden hiç kadın getirmemişlerdi, ama çok iyi baktıkları için halk arasında "asker karısı" adı takılan zarif, güzel atlarını getirmişlerdi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Derken kalabalıktaki insanlar atların önünden kaçışmaya başladı ama arkalarında bir patırtı, epey bir karışıklık vardı. Aniden atlardan biri kişneyerek gerilemeye başladıktan sonra bacaklarını gerip tıpkı bir tay gibi öne sıçradı. Önümdeki insanlar attan kaçmak için geriye doğru sıkışmaya başladı. At dosdoğru üstüme geliyordu. Arkama biriken insanlar yüzünden kıpırdayamadım. At üzerime geldi – üstünde binicisi yoktu ve boşta sallanan dizginleri sanki özellikle bana atılmış gibi elime çarptı. Yakaladım ve çektim. Atın başı tam omuz hizama indi, gözleri çıldırmış gibi dışarı uğramıştı. Kafası bana kocaman gelmişti, bütün dünyayı kaplıyordu. Ama at durmuştu. Başka ne yapabileceğimi bilmediğimden dizginleri geme kadar kısıp kıpırdamadan durdum. At başını savurmaya çalışınca kısa süreliğine havalandım, ama korkudan dizginlere iyice yapışmıştım. At burnundan hınf diye koca bir nefes verip kıpırdamadan durdu – hatta</span> <span style="font-family:Calibri,sans-serif;font-size:117%;text-decoration:none">s</span></span><span class="CharStyle28"><span style="font-family:Calibri,sans-serif;font-size:117%;text-decoration:none">a</span></span><span class="CharStyle11"><span style="font-family:Calibri,sans-serif;font-size:117%;text-decoration:none">nki</span> <span style="font-family:Calibri,sans-serif;font-size:117%">korunmak ister gibi hafifçe bana yaslanmıştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Etrafımdaki bütün insanlar bağırıyor, çığlıklar atıyordu ve benim aklımdaki tek şey onların tekrar atı ürkütmelerine engel olmaktı. Bağırmakta olan insanlara, "Susun, susun," dedim ahmakça. Sanki beni duymuşlar gibi gerileyerek, atın arkasında mermer zeminde bir açıklık bıraktılar. O güneşli ak açıklıkta, sertçe düşmüş ve sersemlemiş bir halde yerde yatan bir Ald subayı, yanında ise ayakta duran bir kadın ile bir aslan vardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kadın ile aslan yan yana duruyordu. Hareket ettiklerinde, zemindeki açıklık da onlarla birlikte hareket etti. Kalabalık neredeyse tamamen susmuştu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kadın ile aslanın arkasında bir çeşit binek arabasının tepesini gördüm. Bu arabaya doğru gittiler. Kalabalık geriledikçe önlerindeki yol sanki bir tılsımla açılıveriyordu. Üstü örtülü küçük bir arabaydı. Arabaya koşulmuş iki at, yüzleri diğer tarafa dönük olarak sükûnetle duruyordu. Kadın arabanın arka kapısını açtı, kuyruğu çok hoş bir eğri ile gözden kaybolan aslan içeri sıçradı, ardından kadın kapıyı sürgüledi. Hemen geri döndü, kalabalık o yaklaştıkça yine geri çekilmişti, yanında aslan yokken bile.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Doğrulup oturmuş, başı dönüyormuş gibi görünen Ald subayının yanına diz çöktü. Biraz onunla konuştuktan sonra ayağa kalkıp bana doğru ilerledi; bırakmaya cesaret edemediğim için hâlâ ata sımsıkı yapışmış duruyordum. Kalabalık itişip kakışarak gerilemeye başlayınca at yine ürktü. Aniden başını çekip dizginleri zorlayınca kolumdaki pazar sepetini düşürdüm; balık, peynir ve yeşillikler etrafa saçıldı. Bu da atı daha beter ürküttü, artık onu tutamıyordum – ama kadın gelmişti. Elini atın boynuna koyup hayvana bir şey söyledi. Göğsünden çıkan bir çeşit hırıltıyla başını sallayan at kıpırdamadan durdu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Elini uzattı, ben de dizginleri verdim. "Aferin sana," dedi bana, "aferin!" Sonra ata bir şey daha söyledi, kulağına yaklaşarak usulca konuştu ve burun deliklerine üfledi. İçini çeken at, başını indirdi. Ben de, ezilmeden veya çalınmadan önce iki günlük yemeğimizi yerden toplama telaşına kapılmıştım. Benim yerde çırpındığımı gören kadın ata bir şaplak indirip bana yardım etmek için eğildi. Koca balık ile yeşillikleri sepete attık, kalabalıktan biri de peyniri bana fırlattı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Teşekkür ederim Ansul'un iyi insanları!" dedi kadın berrak bir ses ve yabancı bir aksanla. "Bir ödülü hak ediyor bu oğlan!" Artık atın diğer tarafında zar zor ayakta duran subaya, "Bu oğlan kısrağınızı yakaladı yüzbaşı. Kısrağı aslanım ürkütmüştü. Bu yüzden sizden özür dilerim," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Evet, aslan," dedi Ald, hâlâ şaşkın. Kadına baktı, bana baktı, sonra da kemerindeki kesesini çıkartarak bana bir şey uzattı: bir kuruş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben sepetime sıkı sıkı sarılmıştım. Hem onu, hem de kuruşunu görmezden geldim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ah ne cömert, ne cömert," diye mırıldandı kalabalık; birisi de, "Zenginlik membaı mübarek!" dedi alçak sesle. Subay hiddetle onlara baktı. Sonunda bakışlarını yeniden tam önünde, atının dizginlerini tutan kadına odaklayabildi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Çek ellerini onun üzerinden!" dedi. "Sen... kadın... hayvanı olan sendin... aslanı olan..."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kadın dizginleri ona atarak kısrağa nazikçe bir şaplak indirdi ve kalabalığın içine süzüldü. Bu kez insanlar onun etrafını sıkıca sarmıştı. Kısa bir süre sonra arabanın tepesinin hareket edip ayrıldığını gördüm.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">En iyisinin kaçmak olduğunu fark ederek, subay kısrağına binmeye çalışırken eski giysi pazarına daldım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Uzun Şapka adındaki eski giysi satıcısı bir kadın, taburesinin üzerine çıkmış gösteriyi seyrediyordu. Güçlükle yere indi. "Atlara alışıksın, öyle mi?" dedi bana.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hayır," dedim. "O bir aslan mıydı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"O her ne idiyse, meddahla birlikte. Bir de meddahın karısıyla. Öyle diyorlar. Bekle de dinle adamı. Dediklerine göre meddahların şahıymış."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Balığı eve götürmem lazım."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ha. Balık beklemez." Hiddetli, kötücül gözlerini bana dikti. "Yakala," dedi ve bir şeyi, benim gayriihtiyari yakaladığım bir şeyi bana doğru fırlattı. Bir kuruş. Arkasını dönmüştü bile.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ona teşekkür ettim. Kuruşu, insanların tanrı-armağanlarını bıraktıkları ve daha fakir insanların bulduğu yere, yani Lero'nun altındaki oyuğa bıraktım. Muhafızların beni görüp görmemeleri hâlâ umurumda değildi, çünkü göremeyeceklerini biliyordum. Tam pazardan çıkmış, Gümrük Caddesi'nin yüksek kızıl kemerlerini geçip Batı Caddesi'ne girmiştim ki at nallarının takırtısı ile tekerleklerin tıkırtısını duydum. Gümrük Caddesi'nden iki atın çektiği üstü kapalı araba geliyordu. Aslanlı kadın sürücü koltuğuna tünemişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Götüreyim mi?" dedi kadın, atlar dururken.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Tereddüt ettim. Ona teşekkür edip hayır demek geçiyordu içimden. Bu değişik bir şeydi ve neredeyse hayatımda hiç değişik bir şey olmadığından nasıl başa çıkacağımı bilemedim. Yabancıların yanında pek rahat olamam. Hatta genelde insanların yanında pek rahat değilimdir. Ama bugün kutlu bir gündü ve bir lütfa sırt çevirmek kötü bir şeydi. Kadına teşekkür ederek yanına çıktım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bana çok yüksek gelmişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Nereye?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Batı Caddesi'ni işaret ettim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hiçbir şey yapmıyordu sanki, ne dizginleri oynatmıştı, ne sürücülerin yaptıklarını gördüğüm gibi damağını şaklatmıştı ama atlar hemen yola koyuldular. Daha büyük olan at çok hoş kızıl kahverengideydi, neredeyse</span></span> <span class="CharStyle26"><span style="font-family:Calibri,sans-serif;font-size:117%">Rostan</span><span style="font-family:Calibri,sans-serif;font-style:normal;font-size:117%">'</span></span><span class="CharStyle11"><span style="font-family:Calibri,sans-serif;font-style:normal;font-size:117%">ın</span> <span style="font-family:Calibri,sans-serif;font-size:117%">cildi kadar kızıl; küçük olan ise açık kahverengiydi; bacakları, yeleleri, kuyruğu siyahtı ve alnında beyaz bir yıldız vardı. Bu atlar Ald atlarından daha büyüktü ve daha uysal görünüşlüydüler. Kulakları ileri geri oynayıp duruyordu, sürekli dinliyorlardı; onları seyretmek çok hoştu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Birkaç sokak hiç konuşmadan gittik. Bu yükseklikten kanallara bakmak, köprüleri, binaların cephelerini ve pencerelerini, yanımızda yürüyen insanları at sırtındaki insanların gördüğü gibi görmek, onlara tepeden bakmak çok ilginçti. Kendimi üstün hissetmeme neden olduğunu fark ettim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Aslan... arkada mı... arabada mı?" diye sordum sonunda.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yarı aslan," dedi kadın.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Asudar çölünden!" "Yarı aslan" deyince hatırlamıştım ve aklıma</span></span> <span class="CharStyle30"><span style="font-family:Calibri,sans-serif;font-size:117%">Büyük Tarih Kitabı</span><span style="font-family:Calibri,sans-serif;font-style:normal;font-size:117%">'ndaki</span></span> <span class="CharStyle29"><span style="font-family:Calibri,sans-serif;font-size:117%">resim gelmişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Öyle," dedi, bana bir bakış atarak. "Büyük bir ihtimalle kısrağı bu yüzden ürküttü. Kısrak onun ne olduğunu biliyordu."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ama siz bir Ald değilsiniz," dedim, esmer teni, kara gözleri yüzünden mümkün olmasa da, aniden Ald olabileceğinden korkarak.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben Dağlardanım."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Taa kuzeyden!" dedim; dememle dilimi ısırıp ikiye koparıyordum neredeyse.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yan gözle bana baktı ve ben de onun beni kitap okumakla suçlamasını bekledim. Ama onun dikkatini çeken bu olmamıştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sen bir oğlan değilsin," dedi. "Ah ne aptalım."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Değilim, oğlan gibi giyiniyorum, çünkü..." durdum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir şey izah etmene gerek yok dercesine başını salladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Peki atları idare etmeyi nasıl öğrendin?" diye sordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Öğrenmedim. Daha önce bir ata hiç dokunmamıştım."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir ıslık çaldı. Alçak, tatlı bir ıslığı vardı, minik bir kuş gibi. "Öyleyse ya çok hünerlisin, ya da çok şanslı!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Tebessümü o kadar tatlıydı ki bu kutlu günde Lero ile sağır tanrı Talih'in bana bu şansı bahşettiğini söylemek gelmişti içimden, ama çok fazla konuşmaktan korkuyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Belki beni bu ikisi için iyi bir ahıra götürürsün diye düşünmüştüm. Senin bir seyis yamağı olduğunu sandım. Şimdiye kadar gördüğüm diğer seyisler kadar hızlı ve serinkanlıydın."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Şey, at doğrudan üzerime geldi."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"At sana geldi," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Nal seslerinin takır tukurtusu bir sokak daha devam etti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bizim ahırımız var," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Güldü. "Hah işte!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sormam lazım."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tabii ki."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İçinde hiç at yok. Yem de yok, hiçbir şey yok. Ta... yıllardır yok. Gerçi temizdir. Biraz saman var. Kediler için." Ne zaman ağzımı açsam çok konuşuyordum. Dişlerimi sıktım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Çok iyi kalplisin. Eğer böyle bir şey münasip değilse hiç sıkılma. Bir yer bulabiliriz. Aslında, Gand bize ahırlarını kullanabileceğimizi söyledi. Ama ben Gandlara minnet etmemeyi tercih ederim." Bana bir bakış attı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Onu sevdim. Onu, aslanının yanında dururken gördüğüm anda sevmiştim. Onun konuşma tarzını, söylediği şeyleri, onun hakkında her şeyi çok sevmiştim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İnsanın lütfü geri çevirmemesi gerekir.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Adım, Decalo Galva'nın kızı Galvamantlı Memer," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O da, "Benim adım da Roddmantlı Gry Barre," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kendimizi tanıttıktan sonra utangaçlığımıza yenildik ve Galva Caddesi'nde bir süre sessizlik içinde ilerledik. "Ev şurası," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hayretle bakarak, "Çok güzel bir ev," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Geniş avluları, taş kemerleri, yüksek pencereleri olan Galvamant çok büyük ve soylu bir evdir, ama yarı yarıya harabe halindeydi; o yüzden uzaklardan gelmiş, bir sürü ev görmüş birinin Galvamant'ın güzelliğini fark etmesi beni çok etkiledi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kehanet Evi'dir," dedim. "Seferbeyi'nin evi."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bunun üzerine atlar aniden durdu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry bir süre gözlerine inanamadan bana baktı. "Galva... Seferbeyi... Hoo, uyanın!" Atlar sabırla yollarına devam ettiler. "Bugün, hiç umulmadık şeyler günü," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bugün Lero'nun günü," dedim. Cümle kapısına gelmiştik. Eşik Taşı'na dokunmak için kayıp aşağı indim. Gry'ı içeri aldım, büyük ön avludaki Kehanet Çeşmesi'nin kuru havuzunu geçtik, evin yanından dolanarak ahır avlusunun kemerli kapısından girdik.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gudit kaşlarını çatarak ahır kapısından çıktı. "Bütün o aptal atalarının hortlakları adına, ben bunlara nereden yulaf bulacağım?" diye bağırdı. Yanımıza gelip kızıl atı çözmeye başladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Dur, dur," dedim. "Seferbeyi'yle konuşmam lazım."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sen git konuş, hayvancıklar sen konuşurken biraz su içebilirler herhalde, değil mi? Haydi, bırak hanım. Ben bakarım."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry, Gudit'in atları çözüp yalağa götürmesine ses çıkartmadı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yaşlı adamın tahta musluk tıkacını açmasını ve berrak suyun yalağa dolmasını seyretti. Merak ve beğeniyle bakıyordu. "Suyu nereden alıyorsunuz?" diye sordu Gudit'e; o da Gry'a Galvamant'ın pınarlarını anlatmaya başladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Arabanın yanından geçerken, araba hafifçe sarsıldı. İçinde bir aslan vardı. Gudit'in bu konuda ne diyeceğini merak ettim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben koşup eve girdim.</span></span></p>
  </div>
</body>
</html>
