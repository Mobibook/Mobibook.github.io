<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <div style="margin-left:-0.005cm;margin-right:0.019cm">
    <h3 class="Standard" style="page-break-before: always; margin-left: 0cm; margin-right: 0cm; text-indent: 0cm; text-align: center;"><span class="CharStyle21"><span style="font-family:Calibri,sans-serif;font-size:150%">1</span><span style="font-family:Calibri,sans-serif;font-size:150%">6</span></span></h3>

    <p class="Standard" style="margin-left:0.0cm;margin-right:0.0cm;text-indent:0cm;text-align:justify"><span class="CharStyle11"><span style="font-family:Calibri,sans-serif;font-size:117%">ORREC,</span></span> <span class="CharStyle11"><span style="font-family:Calibri,sans-serif;font-weight:normal;font-size:117%">Gry</span> <span style="font-family:Calibri,sans-serif;font-size:117%">ve Şetar, Liman Pazarı'ndan akşam olurken döndüler ve Orrec, toplum önünde bir gösteriden sonra hep yaptığı gibi yorgunluktan bitap düşüp bir süre uyudu. Müdür Dairesi'ne gittiğim zaman yeni yeni kendine geliyor, yalınayak, üstü başı dağınık bir halde ortalıkta dolanıyordu. "Merhaba at hırsızı," dedi; Gry da, "İşte buradasın! Biz de hava iyice kararmadan önce eski parkta bir yürüyüşe çıkalım mı diyorduk," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şetar, köpeklerin çoğunun anlayabildiği, mesela "yürü" gibi kelimeleri müstakil olarak anlayamıyordu; ama genellikle insan daha neye niyeti olduğunu düşünmeden o insanların niyetlerini fark edebiliyordu. Ayağa kalkmıştı bile; kapıya doğru o zarif adımlarıyla gitti ve oturup bizi beklemeye başladı. Kuyruğunun tüylü ucu ileri geri seğirip duruyordu. Kulaklarının arkasını kaşıdım; başını elime yaslayarak biraz torladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sana bunu getirdim Orrec," dedim ve altın yaldızlı, kırmızı ciltli büyük kitabı uzattım. Biraz kamburunu çıkartıp esneyerek, uzattığım şeyi almaya geldi. Bir kitap olduğunu görünce ağzını aniden kapattı, afallamıştı. Ne kitabı olduğunu görünce kıpırdamadan durdu, tekrar nefes alıncaya kadar epey uzun bir zaman geçmesi gerekti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ah Memer," dedi. "Bana ne verdin böyle?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Verebileceğimi verdim," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O zaman bakışlarını kitaptan kaldırıp yüzüme çevirdi. Gözleri yaşlıydı. Onu mutlu etmek beni de çok mutlu etmişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry onun yanına giderek kitaba baktı; Orrec, kitabı bir âşık ihtimamıyla tutup, ilk satırını sesli okuyarak ona kitabın hangisi olduğunu gösterdi. "Biliyordum," dedi, "burada olmaları gerektiğini biliyordum... büyük kütüphanenin kitaplarından bazılarının... Ama bu!.." Tekrar bana baktı. "Bu... evde kitaplar mı var Memer?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Tereddüt ettim. His ve niyet konusunda en az Şetar kadar uyanık olan Gry elini Orrec'in koluna koyarak, "Bekle Orrec," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Düşünmem gerekiyordu, hem de çabucak, niyetimin ne olduğunu, hakkımın ne olduğunu, sorumluluğumun ne olduğunu. Bu kitap bana mı aitti ki vereyim? Eğer bana aitse, ya diğer kitaplar, başka kitap sevdalıları ne olacaktı?</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ama idrak ettiğim şey Orrec'e yalan söyleyemeyeceğimdi. Bu da benim sorumluluğumla ilgili sorunun cevabıydı. Hakka gelince, hakkı talep etmem gerekiyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Evet," dedim. "Burada kitaplar var. Ama seni kitapların bulunduğu yere götürebileceğimi zannetmiyorum. Seferbeyi'ne sorarım. Ama sanırım biz hariç herkese kapalı. Yani halkım hariç. Sanırım bizim muhafızlarımız onları saklı tutuyor. Evin ruhları, atalarımız. Bizden önce burada bulunanlar. Bize burada kalmamız gerektiğini söyleyenler."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec ile Gry bunu anlamakta hiç zorluk çekmedi. Onların da kendi soylarından gelen marifetleri vardı. Kanımız ve kemiğimizdeki gölgeler ve yaşadığımız yerdeki ruhlar tarafından bize verilen sorumlulukları ve imkânları gayet iyi biliyorlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Orrec, ona kitabı sana verdiğimi söyleyeyim," dedim. "Verebilir miyim diye ondan izin istemedim." Orrec biraz endişeli görünüyordu. "Bir şey olmaz, ama onunla konuşmam lazım," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Elbette."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kitaplardan sana hiç söz etmedi çünkü kitapların varlığını bilmek tehlikeliydi," dedim. Seferbeyi'nin suskunluğunu savunmam gerektiğini düşünmüştüm. "Çok uzun bir süre hepsini saklamak zorunda kaldı. Herkesten. Aldlar kitapları burada hiç bulamadılar. O yüzden emniyetteydiler ve insanlar da onlara sahip olup kendilerini tehlikeye atmıyorlardı. Ama insanlar biliyordu. Gizli gizli buraya kitap getiriyorlardı, geceleri... mum paketleri içine veya eski paçavralara gizleyerek... odunlar arasında... samanlar arasında... kitapların emniyette olacağını bildikleri bu yere kitap getirmek için hayatlarını tehlikeye atıyorlardı. Camlar ve Gelbler gibi kitaplarını saklamış olan aileler, hiç tanımadığımız insanlar, bir kitap bulup alıkoymuş, Aldlardan korumuş olan insanlar sadece. Kitapları buraya, Galvamant'a getirebiliyorlardı. Ama şimdi, artık onları gizlemek zorunda değiliz... öyle değil mi?.. Sen insanlara okuyabilir misin... okur musun Orrec? Ezberden söylemektense? Onlar kitapların şeytani olmadığını, tarihimizin, yüreğimizin, hürriyetimizin onlarda yazıldığını görsünler, bilsinler diye?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Neredeyse bir kahkahaya dönüşen yavaş, neşeli bir tebessümle baktı bana. "Bence onlara okuması gereken sensin Memer," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Varravarruuu!" dedi Şetar, sonunda sabrı taşarak.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry ile ben, Orrec'i hâzinesiyle baş başa bıraktık. Şetar'ı, bizi alacakaranlıkta Denios Çeşmesi'ne götürsün, bize rehber olsun diye saldık. Orada biz çeşmenin yanındaki eski bir mermer sıraya oturup sohbet ederken Şetar dökülmüş yapraklar ve hışırdayan çalılıklar arasında dolanıp sıçan avladı. Aşağıda, şehirdeki evlerin ışıkları yanmaya başlamıştı. Uzaklarda boğazın üzerinde, güneşin batmadan önceki son mor ışıklarında, gece balıkçılarının kayıklarının pırıltısını gördük. Sul, solmakta olan aydınlık önünde kapkara bir koniydi. Yakınlarımızdan bir yerlerden bir baykuş geçti, "Senin için hayra alamet olsun," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Senin için de," dedi Gry. "Biliyor musun Trundlede'de baykuşların uğursuzluk getirdiğine inanıyorlar? Oradaki insanlar mahzun ve mutsuz. Çok fazla orman var, çok fazla yağmur."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bütün dünyayı dolaşmışsınız," dedim, hülyalı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yok, yok daha değil. Sundraman'a hiç gitmedik. Manva veya Melune yarımadalarına da. Şehir Devletlerinden sadece Sentas ile Pagadi'yi gördük ve ancak Vadalva'nın bir köşesinden geçebildik... Zaten bir ülkeyi çok iyi bilsen bile, mutlaka görmemiş olduğun bir kasaba, bir tepe vardır. Bence dünyayı bitiremeyeceğiz."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ne zaman yolunuza devam edersiniz sence?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İşin doğrusu şu ana kadar Orrec'in kış bastırmadan veya baharda Sundraman'a hareket etmeyi düşüneceğini tahmin ediyordum. Mesun'a dönmeden önce Sundraman'da ne tür şiirler olduğunu görmek istiyor. Ama şimdi... ona gösterebileceğin bütün kitapları öğrenmeden gideceğinden şüpheliyim."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Üzgün müsün?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Üzgün mü? Neden? Ona büyük bir mutluluk verdin ve onu mutlu görmek benim en sevdiğim şeydir. Kolay mutlu olmaz. Orrec'in zor bir kalbi var... Kalabalıklar karşısında neler yapabildiğini biliyorsun, ona ne kadar kolay geliyor ve insanlar onu nasıl seviyorlar –bunu yaparken de kendini kaptırıp gidiyor – ama sonra, kendisini mutsuz ve yanlış bir şey yapmış gibi hissediyor. O ben değilim ki, diyor, benden esen kutsal rüzgâr bunları yapan ve o rüzgâr içimi boşaltıyor, beni ot gibi kurutuyor... Ama eğer yazabilirse ve okuyabilirse, yani sessizlik içinde yüreğini takip edebilirse mutlu bir adam oluyor."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Onu bu yüzden seviyorum," dedim. "Ben de öyleyim."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Biliyorum," dedi Gry ve bana sarıldı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ama sen gitmek istiyor olabilirsin Gry. Burada bir yıl boyunca bir sürü kitaba, politikaya batmış oturmaktansa."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Güldü. "Burayı seviyorum. Ansul'u seviyorum. Ama eğer bütün kışı burada geçireceksek, ki sanırım geçireceğiz de, at eğitiminde yardıma ihtiyacı olan bililerini bulabilirim."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle30"><span style="font-family:Calibri,sans-serif;font-size:117%">"Her neredeyse, muhakkak etrafındadır, uzun yeleli gölgeler,"</span></span> <span class="CharStyle29"><span style="font-family:Calibri,sans-serif;font-size:117%">dedim. Gry rica edince de şiirin geri kalanını söyledim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Evet. O şair anlamış," dedi. "Bunu sevdim."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Gudit, Seferbeyi'nin kullanması için birkaç at almayı umuyor."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tayı onun için eğitebilirim. Akla uygun... Ama en nihayetinde yola çıkacağız. Er ya da geç, Orrec'in öğrendiklerini Mesun'daki âlimlere götürmek için Urdile'ye döneceğiz. O kitabın ve şu andan itibaren vereceğin her şeyin kopyasını çıkarmakla meşgul olacaktır."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Onun kopyalamasına yardım edebilirim."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Eğer teklif edersen Orrec seni çok yoracaktır."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bunu yapmak hoşuma gidiyor. Kopyalarken insan kitabı daha iyi öğreniyor."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kısa bir süre sessiz durduktan sonra, "Eğer Urdile'ye geri dönersek, önümüzdeki bahar veya yaz, işte ne zaman olursa... bizimle gelmeyi düşünür müsün?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sizinle gelmeyi mi?" diye tekrarladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yazın ilk günlerinde, artık bizim ahırda duran yük arabasıyla ilgili hayaller kurduğum olurdu: Yıldız ile Damgalı'nın arabayı kavak gölgeleri düşen altın renkli uzun bir ovada ya da tepelerdeki bir yolda çektiğini, Orrec'in arabayı kullandığını, Gry ile Şetar'ın da benimle birlikte arabanın ardındaki yoldan yürüdüğünü hayal ederdim. Bu kendimi neşelendirmek için, ateş, kalabalık ve korku zamanlarında aklımı endişelerden uzaklaştırmak için kurduğum bir hayaldi sadece.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şimdi gerçek olmuştu. Yol önümde uzanıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Seninle her yere gelirim Gry," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir an başını bana doğru eğdi. "O halde, böyle bir şey yapabiliriz," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Neyin önemli olduğunu, ne yapmam gerektiğini anlamaya çalışarak düşündüm. Sonunda, "Buraya geri gelirim," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Beni dinledi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Onu bırakıp bir daha dönmemezlik edemem."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başıyla onayladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ama daha da önemlisi var. Ben Galvamant'a aidim. Sanırım ben bir Okur'um. O değil. Bana geçmiş." Kendi düşüncelerimi dile getiriyordum, ama neyi kastettiğimi pek anlayamayacağını fark ettim. Açıklamaya çalıştım. "Burada bir ses var ve soru sorabilen, okuyabilen biri üzerinden konuşmak zorunda. Seferbeyi bana öğretti. Bana bunu verdi. Benim için muhafaza etti ve bana devretti. Onun taşıyacağı bir şey değil, benim taşıyacağım bir şey bu. Bu sese geri dönmem lazım. Burada kalmam lazım."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yine ciddiyetle, tamamen hak vererek başını salladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ama Orrec de bana öğretebilir," dedim; sonra çok ileri gittiğimi, çok fazla şey istediğimi fark ederek, kendi içime döndüm.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Böyle bir şey onun mutluluğunu tamamlar," diye cevapladı Gry. Bunu son derece sakin, önemsiz bir şeymiş gibi söylemişti. "Özlemini duyduğu kitaplara kavuşmak ve bunları okurken yanında senin olman... Galvamant'tan ayrılmak seni hiç endişelendirmesin Memer! Sorun onu ayırmaya çalışmak olabilir... Ama bence sen seversin, yani bizim yolculuk yapma şeklimizi, kısa bir süre bir kasaba veya bir köyde durup, oradaki yaratıcıları ve müzisyenleri bulmak. Onlar bizim için hem şiirlerini, hem şarkılarını söylerler; Orrec de onlara. Orrec'e göstermek için kitaplar getirirler, sonra "Hamneda'nın Andı"nı ezbere okuyan küçük oğlan çocuklarını, kadim şarkıları ve masalları bilen yaşlı kadınları da getirirler... Sonra her seferinde Mesum'a döneriz. Güzel bir şehirdir, tepeleri kulelerle dolu. Orrec'in seni oraya götürmek istediğini biliyorum çünkü bana o söylemişti bunu. Orada tanıdığı âlimlerle buluşmak, onlarla birlikte okumak için. Onlara Ansul'un ilmini götürebilir, onların bilgilerini de alıp Galvamant'a getirebilirsin... Ama işin en güzel yanı, bütün bu zaman zarfında yanımda olacaksın."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry'ın sert, güçlü ama minik elini öpmek için başımı eğdim, o da benim saçlarımı öptü.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şetar yanımızdan sıçrayarak geçti: Kararan gecede bir yabani.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Akşam yemeği zamanı gelmiştir," dedi Gry ve ayağa kalktı. Şetar hemen yanına geldi ve eve doğru indik. Orrec,</span></span> <span class="CharStyle26"><span style="font-family:Calibri,sans-serif;font-size:117%">Rostan</span><span style="font-family:Calibri,sans-serif;font-style:normal;font-size:117%">'</span></span><span class="CharStyle11"><span style="font-family:Calibri,sans-serif;font-size:117%">da kaybolup gitmişti elbette, onu kitaptan bedensel olarak ayırabilmek için sürüklemek zorunda kalmıştık ve üçümüz sofraya, İsta'nın da yerini almasından sonra, geç varmıştık.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Artık mutfakta değil, yemek odasında yiyorduk çünkü ev halkının sayısının artmasıyla, yani Sosta'nın kocası ve konuklarla birlikte sofra başında genellikle en az on iki kişi toplanıyorduk. Sosta'nın düğününü anlatmadım. Düğün için büyük avluyu temizledik, evin yağmalanıp yakıldığı zamandan kalma bütün kırık taş ve çöpleri attık, mermer saksılara yeniden çiçekler diktik, duvarları kaplamış olan boru çiçeklerini budayıp, bağlayıp şekle soktuk, mozaikli zemini süpürüp kırmızı ve sarı taşlarını ortaya çıkarttık. Düğün merasimi yazın son günlerinde sıcak bir ikindi vakti, Deori gününde yapıldı. Her iki ailenin bütün tanıdıkları geldi. İsta büyük bir ziyafet hazırladı, ay avlunun üzerinden geçip giderken insanlar dans ettiler. Dans edenleri seyreden İsta, "Güzel günlerdeki gibi, eski günlerdeki gibi neredeyse!" dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bu gece, en az kendi evinde geçirdiği kadar vakti de bizim evde geçiren Per Actamo'dan başka konuğumuz yoktu. Divan'a seçilmişti, artık Elçi Hükümdar denen Gand İoratth ile kuzeni Tirio Actamo vasıtasıyla bağlantısı olduğu için büyük bir önem veriliyordu kendisine. Tirio da garip bir şekilde zor bir rol üstlenmişti: bir zamanlar zorba hükümdarın köle odalığı, şimdi ise elçinin eşi; düşmanın kurbanı olsa da şimdi onun fatihi. Ansul'da hâlâ ona fahişe ve utanmaz diyenler olsa da, onu çok takdir edip Hürriyet Hanım diyenler daha fazlaydı. O ise hepsini ciddi bir nezaketle karşılıyordu, sanki çift yönlü sadakat diye bir şey yokmuş gibi. Nihayetinde, insanların çoğu onun, bu tuhaf bahtını en iyi şekilde değerlendirmeye çalışan kötü muamele görmüş, iyi yetiştirilmiş, tatlı huylu bir kadın olduğu sonucuna varmıştı. Öyleydi ama daha fazlası da vardı. Per canlı bir zekâya sahip, hırslı bir adamdı ve en az Seferbeyi'ne akıl danıştığı kadar Tirio'ya da danışıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Per o gece Tirio'dan getirdiği mesajı, akşam yemeğinden sonra Seferbeyi'nin dairesinde bize iletti. Sağ olsun, Essangan Seferbeyi armağan olarak yolladığı için artık yemekten sonra şarabımız vardı: O bağların altın rengi konyak-şarabından birkaç damla, ateş ve bal gibi. Arka arkaya kadehlerimizi tanrı nişine doğru kaldırıp hamdederek içtik. Sonra oturduk.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kuzinim sonunda Ansul Seferbeyi'ni ziyaret etmesi için Asudar'ın Elçi Hükümdarını ikna etmiş," dedi Per. "Yani Aldların her zamanki nezaketsizliklerinin ifadesiyle bu isteğin elçisi de benim. Ama aslında onlara bakılırsa bu nazik bir davranış anlamına geliyor galiba."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben nezaketle karşılıyorum," dedi Seferbeyi yüzüne yayılan bir tebessümle.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hakikaten, Sulter onun suratına tahammül edebilecek misin?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İoratth'a karşı bir garazım yok," dedi Seferbeyi. "O bir asker, kendisine verilen emirleri yerine getirdi. Dindar bir adam olarak da rahiplerine itaat etti. Onlar ona ihanet edinceye kadar. Nasıl bir kişi olduğu hakkında hiçbir fikrim yok. Öğrenmek isterim. Kuzininizin ona çok değer vermesi de onun lehinde hatırı sayılır bir gösterge."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Şiir üzerine onunla her zaman konuşabiliriz," dedi Orrec. "Mükemmel bir kulağı var."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ama okuyamıyor," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi bakışlarını bana yöneltti. Kadınlar ve erkekler arasında bir kız çocuğu olarak hâlâ konuşmam beklenmediği halde dinleme ayrıcalığına sahiptim ve genellikle de tercihim sessiz kalmak olurdu. Ama son zamanlarda konuştuğum zaman Seferbeyi'nin beni dikkatle dinlediğini fark etmiştim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Per Actamo da bana parlak, kara gözleriyle bakıyordu. Per benden hoşlanırdı, benimle şakalaşır, benim bilgim karşısında dehşete düşmüş numarası yapar, sık sık kendisinin otuz benim ise on yedi yaşında olduğumu unutup benimle dengiyle konuşur gibi konuşur ve bazen de, sanırım farkına varmadan bana kur yapardı. İyi ve yakışıklı bir adamdı, ben de hep biraz âşıktım ona. Günün birinde Per ile evleneceğimi düşünürdüm sıklıkla. Yani eğer istersem evlenebileceğimi. Ama bütün bunlara hazır değildim daha. Henüz yetişkin bir kadın olmak istemiyordum. Bana Galva'nın kızı ve vârisi olarak çok fazla sevgi verilmişti, ama daha Gry ile Orrec'in bana teklif ettiği şeye sahip olmamıştım – yani hürriyete, bir çocuğun, küçük kız kardeşin hürriyetine. Bunu çok istiyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şimdiyse Per bana soruyordu: "Gand'a okumayı öğretmek ister misin Memer?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Onun takılmaları, Seferbeyi'nin dikkati elimden gelenin en iyisini yapmak için beni kırbaçlamıştı. "Aldlar, kadınların kendilerine bir şeyler öğretmesine izin verirler mi hiç? Ama eğer Gand Ansul'daki insanlarla ilişki kuracaksa, kitaplardan korkmamayı öğrenmeli."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Belki de özellikle o noktayı kanıtlamak için seçilmesi gereken en son ev burasıdır," dedi Per. "En azından burada bir kitap var ki herkesi korkudan imana döndürür."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Son rahiplerin de bugün ayrılan askerlerle birlikte gittiğini söylediler," dedi Gry. Kafasında kurduğu bağlantı hepimiz için aşikârdı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İoratth ev rahiplerini alıkoydu," dedi Per. "Üç-dört tanesini. Duaları okusunlar, merasimleri idare etsinler diye. Sanırım bir de gerektiğinde iblisleri kovsunlar diye. Gerçi o burada oğlu kadar fazla iblis bulmuyor."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bulmak için olmak lazım," dedi Gry.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yürekteki tanrı, taşlardaki tanrıyı tanır," diye mırıldandı Orrec; Regali'den bir mısraydı bu, ama bizim dilimizde söylemişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi onu duymadı. O derin derin düşünmeye devam ediyordu; şimdi de bana soruyordu, sanki Per'in şakayla söylemiş olduğu şeyi aklından çıkarmamış da düşünüp dururmuş gibi: "Eğer öğrenmek isterse Gand İoratth'a okumasını öğretir misin Memer?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Öğrenmek isteyen herkese öğretirim," dedim. "Sizin bana öğrettiğiniz gibi."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Konuşma başka şeylere kaydı. Elçi Hükümdarı'nın ve refakatindekilerin Galvamant'a yapacakları ziyaretin dört gün içinde gerçekleşmesi işi ayarlanınca Per izin istedi. Orrec ağzı yırtılacak gibi esneyip duruyordu, çok geçmeden Gry ile birlikte uyumaya gittiler. Ben de yatmadan önce Seferbeyi'nin bir ihtiyacı olup olmadığını kontrol etmek için ayağa kalktım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bir dakika kal Memer," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Memnuniyetle oturdum. Gizli odaya döndükten ve oradaki geçmiş yıllarımla bağımı yeniledikten sonra onunla aramın eskisi gibi olduğunu hissetmiştim. Zayıfladığını düşündüğüm bağımız da her zamanki kadar güçlü ve belirgindi. Artık o benden başka bir sürü insanla bağlantı halindeydi, ben de ondan başkalarıyla; güç ve huzur bulmak için birbirimize o kadar acil surette muhtaç değildik; ama bu neyi değiştiriyordu ki? İster yalnızlık ve yoksulluk içinde gizlenmiş olsun, ister zengin ve meşgul bir dünyadaki insanlar arasında, biz onunla atalarımızın tüm gölgeleri, paylaştığımız güç, bana verdiği bilgi, biricik sevgimiz ve şerefimizle bağlanmıştık.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hiç odaya gittin mi?" diye sordu bana.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gerçekten çok sıkı bir bağımız vardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bugün. İlk kez."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Güzel. Her gece oraya gitmeyi, biraz okumayı kafama koyuyorum ama bir türlü ayaklarım gitmiyor. Ah, itiraf etmeliyim ki İsta'nın şu eski günlerinde işler daha kolaydı. Bütün gün boyunca tahıl bedelleri hakkında konuşup, gecenin yarısını Regali okuyarak geçirebiliyordum o zamanlar."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle26"><span style="font-family:Calibri,sans-serif;font-size:117%">"Rostan</span><span style="font-family:Calibri,sans-serif;font-style:normal;font-size:117%">'</span></span><span class="CharStyle11"><span style="font-family:Calibri,sans-serif;font-size:117%">ı Orrec'e verdim," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Tam olarak ne dediğimi hemen anlamayarak bana baktı, ben devam ettim, "Odadan dışarı çıkarttım kitabı. Zamanı geldiğini düşündüm."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Zamanı," diye tekrarladı. Düşünceli düşünceli bakışlarını çevirdi ve sonunda sadece, "Evet," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Benim düşündüğüm gibi, odaya sadece bizim girebileceğimiz, doğru mu?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Evet," dedi tekrar, adeta ne söylediğinin farkına varmadan.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"O halde, kitapları gizlendikleri yerden çıkarmamız gerekmez mi? Sıradan kitapları. Sakladığımız gibi. Aynı nedenle. İnsanlar bu kitaplara sahip olabilsinler diye."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Zamanı geldi," dedi. "Evet. Sanırım haklısın. Gerçi..." Biraz daha düşündü. "Gel Memer. Oraya gidelim," dedi, kendisini ittirerek sandalyeden kalktı. Ben de küçük bir lamba alarak, yıkık dökük koridorlardan, evin arka duvarı gibi görünen, hiç kapısı olmayan duvara kadar peşinden gittim. Orada havaya Gündoğumu'ndan gelen atalarımızın lisanında "açıl" kelimesini harekete geçiren harfleri yazdı. Kapı açıldı ve geçtik. Ben dönüp kapıyı kapattım ve yine duvar oldu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Okuma masasındaki büyük lambayı yaktım. Oda, lambanın yumuşak ışığıyla tazelendi, orada-burada kitapların sırtındaki yaldızlar ışıldadı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi tanrı nişine dokunup duasını mırıldandı ve sonra ayakta durup odaya baktı. Masanın başına oturup bükemediği dizini sıvazladı. "Ne okuyordun?" diye sordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle26"><span style="font-family:Calibri,sans-serif;font-size:117%">"Mersiyeler."</span></span> <span class="CharStyle11"><span style="font-family:Calibri,sans-serif;font-size:117%">Kitabı rafından alıp önüne bıraktım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Nereye kadar ilerledin?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"'At Terbiyecisi.'"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kitabı açıp şiiri buldu. "Söyleyebilir misin?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Aritan'dan on mısrayı ezberden tekrarladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ve?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ne anladığımı, Gry'a da söylemiş olduğum gibi söyledim. Başıyla onayladı. "Ziyadesiyle tatmin edici," dedi, bastırdığı bir tebessümle.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Masaya, karşısına oturdum ve kısa bir sessizlikten sonra, "Biliyor musun Memer, Orrec Caspro tam zamanında geldi. Sana öğretebilir. Sen de artık bana bir şeyler öğretebileceğini keşfetmek üzereydin," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yok canım! Ben</span></span> <span class="CharStyle26"><span style="font-family:Calibri,sans-serif;font-size:117%">Mersiyeler</span></span><span class="CharStyle11"><span style="font-family:Calibri,sans-serif;font-size:117%">'i öyle tahminen anlıyorum. Regali'yi hâlâ okuyamıyorum."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ama artık okuyabilen bir hocan var."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"O halde... darılmadınız... ona</span></span> <span class="CharStyle26"><span style="font-family:Calibri,sans-serif;font-size:117%">Rostan</span><span style="font-family:Calibri,sans-serif;font-style:normal;font-size:117%">'ı</span></span> <span class="CharStyle11"><span style="font-family:Calibri,sans-serif;font-size:117%">vermem doğru muydu?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Evet," dedi, derin bir nefes alarak. "Doğruydu herhalde. Sahip olduğumuz güçleri anlayamadan neyin doğru olduğunu nasıl bilebiliriz? Ben, bir tanrının verdiği mesajı okuması beklenen kör bir adamım."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Masanın üzerindeki kitabın sayfalarını çevirerek yavaşça kapattı. Odanın, lamba ışığının solup yok olduğu ucuna doğru baktı. "İddor'a Okur olduğumu söylemiştim. Lisanı bilmedikten sonra okumak nedir ki? Sen Okur'sun Memer. En azından buna hiç şüphem yok. Senin şüphen var mı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Soru çok ani gelmişti. Hiç tereddüt etmeden cevapladım:</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hayır."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Güzel. Güzel. Öyle olduğuna göre, burası senin odan, senin mülkün. Ne kadar kör de olsam, senin için emniyette tuttum. Bir de tüm hâzinelerini, kitapları buraya getirenler için... Kitapları ne yapacağız Memer?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bir kütüphane kuracağız," dedim. "Buradaki eski kütüphane gibi."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başıyla onayladı. "Evin kendi arzusu da öyle gibi. Biz sadece itaat ediyoruz."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bana da öyle görünüyordu. Ama kafamda hâlâ birkaç sorum vardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Seferbeyi, o gün... Çeşmenin aktığı gün."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Çeşme," dedi. "Evet."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Mucize," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O da hafif bir tebessümle, "Hayır," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Belki şaşırdım, belki de şaşırmadım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Tebessümü daha da yayılarak, daha bir neşelendi. "Bir süre önce Pınarlar İlahı bana yolunu göstermişti," dedi. "İstediğin zaman sana gösteririm."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımla onayladım. Aklım orada değildi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bir mucizenin bizim ellerimizde olması, ki öyle oldu, seni üzüyor veya şaşırtıyor mu Memer?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hayır," dedim. "O mucize şaşırtmadı. Fakat diğeri..."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Beni seyrediyor, bekliyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Aksak değildiniz," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ellerine ve bacaklarına baktı. Yüzü şimdi ciddiydi. "Öyle söylüyorlar," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hatırlamıyor musunuz?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bu odaya korku ve kederle geldiğimi hatırlıyorum. İçeri girer girmez Çeşme'nin akmasını sağlamam gerektiği geldi aklıma, neden olduğunu bile düşünmeden bunu yapmak için aceleyle işe koyuldum. Sanki itaat ediyordum. Sonra aklıma kitabı raftan almam gerektiği geldi. Bunu da yaptım. Sonra acele etmem gerekiyordu, o yüzden... koşmuş olabilir miyim? Bilmiyorum. Herhalde susmam gerektiği zaman beni susturanlar, o zaman da senin sesini uyandırmam için bana ihtiyaç duydular."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Odanın gölgeli ucuna baktım. O da baktı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yani sormadınız mı...?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kehanete soracak vakit yoktu. Zaten bana cevap da vermezdi. Seninle konuşuyor Memer, benimle değil."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Okur olduğumu söylemiş olduğum halde bana anlattığı şeyleri duymak istemiyordum. Yüreğim korkuyla ve sanki hakarete uğramışım gibi karşı koyuyordu. "Benimle konuşmuyor!" dedim. "Beni kullanıyor!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hafif bir baş hareketiyle onayladı. "Beni kullandığı gibi."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Benim sesim bile değildi... öyle değil mi? Ben bilmiyorum bile! Anlamıyorum. Utanıyorum, korkuyorum! Yeniden o karanlığa girmek bile istemiyorum."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Uzun süre hiçbir şey söylemedi, ama sonunda usulca konuştu. "Bizi kullanıyorlar, doğru ama bizi kötü şeyler için kullanmıyorlar... Karanlığa girmek zorunda kalırsan Memer, bunun sadece bize henüz anlayamadığımız bir şeyi anlatmaya çalışan annemiz, ninemiz olduğunu düşün. Henüz çok iyi bilemediğin ama öğrenilebilecek bir lisanı kullanan bir gölge. Ben girmeye mecbur kaldığımda kendi kendime böyle söylemiştim."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir süre bunu düşündüm, bu sözler beni rahatlatmaya başladı. Annemin ruhunun, soyumun tüm diğer analarıyla birlikte orada olduğunu ve onların beni korkutmak istemeyeceklerini hayal etmek mağaranın karanlığını daha tekin kılıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ama bir sorum daha vardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kitap... elinizde tutmuş olduğunuz kitap... kehanet raflarında mı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şimdiki sessizliği farklıydı; cevap vermekte zorluk çekiyordu. Sonunda, "Hayır. Gördüğüm ilk kitabı aldım," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ayağa kalktı, yakındaki kitap rafına, kapının yanındaki dolaba doğru aksayarak gitti ve göz hizasındaki raftan küçük bir kitap aldı. Boz renkli, üzeri yazısız cildi tanıdım. Kitabı getirip bana uzatmıştı. Almaya korkuyordum ama yine de aldım ve bir dakika kadar sonra açtım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O zaman kitabı tanıdım. Bir okuma kitabıydı bu, çocuklar için bir hikâye kitabı,</span></span> <span class="CharStyle26"><span style="font-family:Calibri,sans-serif;font-size:117%">Hayvan Masalları.</span></span> <span class="CharStyle11"><span style="font-family:Calibri,sans-serif;font-size:117%">Okumayı ilk öğrendiğim zamanlarda okumuştum, yıllar önce, burada, gizli odada.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sayfalarını çevirdim, parmaklarım sert ve sakildi. Tavşanların, kuzgunların, yabandomuzlarının minik ahşap baskılarını gördüm. Bir masalın son satırını okudum: "Böylece Aslan çöldeki evine dönmüş ve çöl hayvanlarına Fare'nin tüm yaratıkların en cesuru olduğunu anlatmış."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi'ne baktım, o da bana baktı. Yüzündeki belli belirsiz ifade şöyle diyordu:</span></span> <span class="CharStyle26"><span style="font-family:Calibri,sans-serif;font-size:117%">Bilmiyorum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bizi azat eden minik kitaba baktım. Denios'un sözleri geldi aklıma ve yüksek sesle söyledim: "Her yaprakta bir tanrı vardır; kutsal olanı açık avucunda tutabilirsin."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir süre sonra ekledim: "Hiç iblis yok."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yok," dedi Seferbeyi. "Sadece biz varız. İblislerin işini biz yapıyoruz." Sonra yine sakat ellerine indirdi bakışlarını.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sustuk. Karanlıkta akan suyun belli belirsiz sesini duyuyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Gel," dedi, "geç oldu, rüya yollayıcılar etrafımızı sardı bile. Bırakalım işlerine baksınlar."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Küçük lambayı sol elime aldım ve sağ elimle havaya o parlak harfleri yazdım. Kapıdan ve karanlık koridorlardan geçtik. Odasının yanından geçerken ona iyi uykular diledim, o da eğilip alnımı öptü ve böylece gece için hayır dualarıyla ayrıldık.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify">&nbsp;</p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:center"><span class="CharStyle11"><span style="font-family:Calibri,sans-serif;font-size:117%">– o –</span></span></p>
  </div>
</body>
</html>
