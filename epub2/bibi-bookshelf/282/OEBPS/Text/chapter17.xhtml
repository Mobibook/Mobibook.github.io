<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <div style="margin-left:-0.005cm;margin-right:0.019cm">
    <h3 class="Standard" style="page-break-before: always; margin-left: 0cm; margin-right: 0cm; text-indent: 0cm; text-align: center;"><span class="CharStyle21"><span style="font-family:Calibri,sans-serif;font-size:150%">1</span><span style="font-family:Calibri,sans-serif;font-size:150%">2</span></span></h3>

    <p class="Standard" style="margin-left:0.0cm;margin-right:0.0cm;text-indent:0cm;text-align:justify"><span class="CharStyle11"><span style="font-family:Calibri,sans-serif;font-size:117%">AHIRLARA BAKTIM.</span></span> <span class="CharStyle11"><span style="font-family:Calibri,sans-serif;font-size:117%">Gudit asık suratla Damgalı'yı avluda gezdiriyordu; beni başıyla selamladı. Tırmıkları ve diğer alet edevatı silah olarak hazır etmişti. Ahırı, atları, Galvamant'ı korumak için ölebilirdi. Hâlâ evin ve arkadaki tepelerin gölgesinden çıkmamış olan ön avluyu geçerken boğazım düğümlendi, çünkü kel kafası, kamburu, tırmığı ile Gudit'in bir bölük kılıçlı ve mızraklı süvarinin önünde duruşu geldi gözlerimin önüne; kılıçlarla biçildiğini, öldüğünü gördüm. Tıpkı eski zaman kahramanları gibi. Sul savaşçıları gibi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kuzey Kanal Köprüsü'nden geçerken Galva Caddesi önümde ve ardımda bomboş uzanıyordu. Şehir çok sessiz gibiydi. Yine boğazım düğümlendi: Şu güzelim sabah güneşine ve çiçek açan ağaçların kokularına rağmen ölümcül bir sessizlik miydi bu? Halkım neredeydi?</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gelbmant'ı arka yollardan geçtim, Eski Cadde'nin üst tarafından Liman Pazarı'nın yolunu tuttum. Divan Tepesi'ne doğru gitmeye cesaret edememiştim. Hâlâ şehrin sessizliğinden ürkerek pazar yerine tam varmıştım ki biraz ileride, Divan Yolu'na doğru bir yerde bir haykırış duydum, ardından da Aldların ardı ardına çalan tiz toplanma borusunu. Etrafta kimse olmadığı için, Batı Caddesi'nin ortasından yukarı koştum ve Gelb Caddesi'ne varıncaya dek durmadım. Aşağı taraftan birkaç Ald süvarisi geliyordu, tıpkı Gudit'in anlattığı gibi, atlarını eşkin sürüyor, bir yandan yalın kılıçlarını savururken, bir yandan da, "Sokakları boşaltın! Evlerinize!" diye bağırıyorlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yıkılmış bir Ennu tapınağının arkasına saklandım, beni görmediler. Atlarını sürüp gittiler, kısa bir süre sonra da nal sesleri ve Tepedibi Pazarı'ndan geçen Altyol'dan gelen bağırışlar duydum. Tapınağın eşiğine dokunarak hayır duası ettim ve evler arasındaki arka yollardan Galvamant'a döndüm. Kalabalığa karışıp gözden kaybolmayı, neler olup bittiğini öğrenmeyi ummuştum ama kalabalık falan yoktu. Sadece askerler. Bütün öğrenebildiğim buydu: Ağır bir haber.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry ile Şetar Galvamant'ın ön kapısında beni bekliyordu. Evin arkasına dört adam geldiğini söyledi, hepsi de Seferbeyi'nin bildiği adamlarmış, hepsi de Desac'ın hazırladığı tezgâhın bir parçasıymış. Dün, büyük çadır ateşe verildiğinde Divan Binası'ndaki Aldlara saldıracak olan güçle birlikte Doğu Kanalı'na yerleştirilmişler; ama yangın planlandığından önce çıkmış, daha onlar toplanma yerine bile varmadan. Ald askerleri çok çabuk toparlanıp kendilerini savunmuşlar ve kısa sürede saldırıya geçmişler. İsyancı güçler arasındaki bağlantı kesilmiş ve kaçmaya çalışan adamlar öldürülmüş. Bütün şehre dağılmışlar. Bu dördü geceyi önce Üniversite kalıntılarına saklanarak geçirmişler, sonra da Ald askerlerine gerilla saldırılarında bulunmuşlar. Ardından Galvamant'a gelmişler çünkü bütün şehirde Ansul için dövüşmek isteyen herkesin oraya, Seferbeyi'nin evine, Kehanet Evi'ne gitmesi söyleniyormuş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sığınmak için mi? Yoksa davaya sahip çıkmak için mi?" diye sordum Gry'a.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bilmiyorum. Onlar da bilmiyor," dedi. "Bak."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Batı Caddesi köşesinden yedi-sekiz adam bize doğru koşuyordu. Bunlar şehir ahalisindendi, Ald değil. Birinin kolu sarılmıştı ve hepsi oldukça çaresiz görünüyorlardı. Merdivenleri çıkarak karşılarında durdum. "Buraya mı geliyorsunuz?" diye seslendim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Aldlar buraya geliyor," diye cevap verdi başı çeken adam. Eşik Taşı'nda durup taşa dokundu. "Bu hanede yaşamış olan ve yaşayan bütün ruhlar kutlu olsun. Divan Binası'ndaki askerler – birazdan burada olacaklar. Bize öyle söylendi. Seferbeyi'ne kapılarını kilitlemesini söyleyin!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bunu yapacağını zannetmem ama," dedim. "Kapıları korumamıza yardım eder misiniz?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"O yüzden geldik buraya," dedi adam. Diğerleri geliyorlardı, hepsi Eşik Taşı'na dokundular. İçlerinden biri, "Bakın aslan burada," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İçeri gelecek misiniz?" dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hayır, biz burada durup onları beklesek daha iyi olur herhalde," dedi başlarındaki adam. Esmer yüzlü bir adamdı; saç bağı kaybolmuştu, uzun siyah yelesi ona vahşi bir hava vermişti ama sükûnetle konuşuyordu. "Başkaları da gelecek. Ama biraz suyunuz varsa..." Kırılmış çeşmenin havuzuna hasretle baktı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yan tarafa dolanın, şuraya, ahırlara," dedim. "Orada su var. Gudit'e sizi içeri almasını söyleyin."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben Gudit'i tanıyorum," dedi adamlardan biri. "Babamın arkadaşıdır. Haydi gelin." Ahıra gittiler. Aynı anda caddenin diğer tarafından, Altyol'dan başka bir grup, daha büyük bir grup gelmeye başlamıştı; yirmi kadar adam, bazıları kesici aletlerle silahlanmıştı, birisi bir Ald süvari kılıcını savuruyordu. Onlara da kucak açtık, içlerinden birinin deyimiyle heyecanlı bir gece işi onları da susatmıştı, su içmeleri için ahıra yolladık.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">En azından Gudit orada, benim hayal ettiğim gibi elinde tırmıkla tek başına olmayacaktı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sağ salim döndüğümü, şehrin bomboş göründüğünü söylemek için Seferbeyi'ne koşuyordum ama Galvamant'ın ön avlusu biraz kalabalık olmaya başlamıştı ve söylentilere göre Ald askerleri bizim tarafa yönelmişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gelen bütün insanlar bunu teyit ediyordu. Gelmeye devam ediyorlardı, her seferinde birkaç kişi: Desac'ın ortakları ya da Divan Meydanı'ndaki darbe girişiminden sonra onlara katılan adamlar ve oğlanlar. Hepsi hem Desac'ın, hem de Gand'ın yangında öldüğünü söylüyorlardı. Kimisi Meydan'da yüzlerce askerin öldüğünü, kimisi de Aldların her zamanki kadar güçlü olduğunu, ölenlerin hemen hepsinin şehir ahalisi olduğunu söylüyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sabah ilerlerken, Galvamant'a gelenler arasındaki kadınlar da gitgide fazlalaşmaya başlamıştı; gruplar halinde geliyorlardı, bazılarının elinde örekeleri, birkaçının sırtında bebeği vardı. Beş yaşlı kadından oluşan bir grup geldi, hepsinde kalın sopalar vardı ve son derece sert bakışlıydılar. Dördü Eşik Taşı'na dokunmak için eğildi; her yanı kireçlendiğinden eğilemeyen beşincisi daha çok küfüre benzeyen kısa ve hırçın bir kutsamayla sopasını eşikten şöyle bir süpürdü geçti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben evin kapısında, basamakların tepesinde durmuş tüm bunların bir panayıra, gösteriye veya şenliğe benzediğini düşünüyordum –o hiç görmemiş olduğum eski günlerin kutsal bir ayini gibi— şehrin insanlarının bir araya toplandığı, heyecanla ama–sabırla beklediği, konuştuğu, sohbet ettiği zamanlara... Ama bir şenlik olsaydı daha güzel kıyafetler giyerlerdi. Şenliğe çiçekler açmış dallar getirirlerdi, kılıçlar, bıçaklar, kamalar, budama çakıları, sopalar değil.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kurmalı yay taşıyan iki adam kapının iki yanına yerleşti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Galva Caddesi'nin güney tarafında, Divan Binası yönünden büyük bir patırtı koptu: Trompetler çalıyor, borular ötüyor, davullar vuruyordu. Sesler bir süre devam ettikten sonra sustu, yeniden başladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yedi-sekiz yaşlarında küçük bir oğlan çocuğu caddeden koşarak geldi, koşarken topukları kıçına değiyor, saçları savruluyordu. "Yeni Gand!" diye bağırdı. "Askerleriyle birlikte orada! Sonra kızılşapkalar nutuk atıp duruyor!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Herkes oğlanın etrafına toplandı. Adamlardan biri çocuğu omzuna aldı, çocuk duyduğu mesajı bağırarak anlatmaya başladı; çocuğun ince ve tatlı sesiyle söylenenler insanın kulağına çok tuhaf geliyordu: "Gand İoratth öldü, Gand İddor hüküm sürüyor! Atth'ın düşmanlarını sindirmek, Ansul iblislerini yok etmek için gelen Güneşin Oğlu, Atth'ın Kılıcı, İddor Bey'e selam olsun!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir yankı gibi caddenin öte ucunda trompetler ve borular yeniden öttü, davullar vuruldu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Galvamant'ın etrafındaki kalabalıktan yanıt olarak bir homurtu yükseldi. İnsanlar huzursuzlukla yerlerinde kıpırdanıp duruyordu. Birkaç grubun zarar görmemek için caddenin diğer tarafındaki alçak duvara tırmanıp bakımsız bahçelere girdiğini gördüm.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Dönüp yeniden evin içine doğru koştum, avlu ve koridorlardan geçtim, Seferbeyi ile Orrec'in Per Actamo ve Actamo ailesinden başka insanlarla konuşmakta olduğu eski odalara girdim. Bana döndüler. "Orrec, gelip dışarıdakilerle konuşursan fena olamayacak," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hepsi bana baktılar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yeni Gand ile ordu buraya doğru yola çıktı," dedim. "İnsanlar ne yapacaklarını bilemiyorlar."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Gitmelisiniz," dedi Seferbeyi Orrec'e – insanların karşısına çıkmasını değil, dağlara gitmelerini, kaçmalarını kastederek. "Hemen."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hayır, hayır," dedi Orrec. Elini Seferbeyi'nin kolunun üzerine koydu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İkisi de bir an sessizce, kıpırdamadan durdu. Sonra Seferbeyi başını çevirdi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Her şey kaybolacak," dedi yüksek sesle, mutlak bir ümitsizlik ve keder içinde. "Kitaplar kaybolacak, yaratıcılar ölecek." Yüzünü sakat elleriyle gizledi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bu gözyaşları karşısında hepimiz susmuştuk.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sonunda Seferbeyi başını kaldırdı; bana baktı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Benimle gelecek misin Memer? En azından seni kurtarabilir miyim?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Cevap veremedim. Ama onu takip edemedim de.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bunu anladı. Gelip alnımdan öptü ve beni kutsadı. Topallaya topallaya yürüyerek ayrıldı, evin arka kısmına, gizli odaya doğru.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Emniyette olacak mı?" diye sordu Orrec bana.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Evet," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Artık Galvamant'ın duvarlarının içinde bile boruların sesini duyabiliyorduk.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Tek bir kelime bile etmeden hepimiz büyük avluyu geçip, yüksek galeriden Gry ile Şetar'ın bir kadın ve aslan heykeli gibi durduğu evin cümle kapısına gittik.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry'ın yanına gidip ona sarıldım, çünkü tutunabileceğim birine ihtiyacım vardı. Canımdan çok sevdiğim beyimi bırakmıştım, gitmişti, onu tutamamıştım, emniyette olması, yaşayabilmesi, yeniden incinmemesi için tek başına yürüyüp gitmesine izin vermiştim. Ama tutunmam gereken birilerine ihtiyacım vardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry da kollarını bana sardı. Öylece evin girişinde durduk. Per Actamo ile diğerleri dışarıdaydı ama Orrec geride, bizim arkamızda kalmıştı. Çünkü basamaklara çıkarsa ve kalabalık onu görürse harekete geçmek, konuşmak zorunda olduğunu biliyordu; henüz ne harekete geçmeye ne de konuşmaya hazırdı. Daha zamanı gelmemişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İnsanlar geliyor, caddeyi ve yanındaki bahçeleri doldurmaya devam ediyorlardı: Ansul halkı, gittikçe artan sayılarda. Artık ön avlunun gri ve siyah renkli labirentini göremiyordum; avlu insanlarla döşenmişti sanki, hayatım boyunca görmediğim kadar canlıydı. Kalabalık toplandıkça toplandı. Galva Caddesi'nin kendisi bile artık hem kuzeye, hem güneye doğru, göz alabildiğine insan kaynıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Borular bir daha çaldı, insanın kanını donduran bir gürültü; davullar da gittikçe yaklaşıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Güneyimizdeki caddede kalabalık içinde bir dalgalanma oldu, sanki kanal boyunca önündeki her şeyi iterek ilerleyen kabarmış tek bir dalga gibi; insanlar bağırdılar, çığlıklar attılar, kaldırımlara çıkarak, duvarlara tırmanarak kendilerini dağıtan, caddeden uzaklaştıran, kenara itiveren kaba kuvvete yol açtılar: Atlı Ald muhafızlarına, havada savrulan kılıçlarına, şaha kalkıp nallarıyla ortalığı döven atlarına. Caddedeki kalabalığın ortasından geçip gelerek Galvamant önünde durdular: En az elli atlıdan oluşan sıkışık düzende bir birlik. Askerler tarafından korunan kızıllara bürünmüş sekiz-dokuz rahip de halka oluşturmuş, altın sarısı pelerinli ve Ald asilzadelerine has geniş, sivri şapkalı bir adamın etrafını almışlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Süvari birliğinin arkasında kalanların birçoğu hâlâ panik halinde yoldan çekilmeye çalışırken, bir kısmı da ezilmiş veya darbelere maruz kalmış insanlara yardım etmek için uğraşıyordu. Büyük bir kargaşa ve korku vardı. Fakat cadde boyunca gördüğüm bütün insanlar Ansul'un kadınları ve erkekleriydi. Eğer bu süvari birliğinin ardından başka askerler geliyorsa bile, kalabalık arasından yollarını açamamışlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ön avludaki süvarilerin etrafında bir boşluk oluşmuştu, pazardaki o ilk sabah Gry ile Şetar'ın etrafında oluşan boşluk gibiydi ama bu çok daha büyüktü. Burunlarından soluyan, huzursuzlanan atların oluşturduğu dairenin içinde zemin üzerindeki labirent şekillerini görebiliyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kızıl şapkalı rahip grubu evin ön merdivenlerine doğru sürdüler atlarını, sarı pelerinli adam ise onlar arasında daha öndeydi. Gand'ın oğlu İddor'du bu, iriyarı, yakışıklı bir adam. Pelerini güneşte parlıyordu. Üzengileri üzerinde doğrularak, kılıcını kaldırdı. Askerlerinin nidaları ve kalabalıktan yükselen gürültü arasından ne olduğunu anlayamadığım bir şeyler haykırdı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sonra aniden yakındaki bütün sesler kesildi, sadece neler olup bittiğini göremeyen uzaklardaki kalabalığın gürültüsü kalmıştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Benim gördüğüm, askerlerin, yakınlardaki kalabalığın ve İddor'un da gördüğü şey, Gry'ın tasmasını çıkardığı Şetar ile birlikte dışarı çıkmış olduğuydu. Kadın ile aslan ileri doğru adım attılar ve geniş merdivenlerden yavaşça indiler. Doğrudan İddor'a doğru gidiyorlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İddor geriledi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Belki atını gerilemekten alıkoyamamıştı, belki de dizginlerini çekmişti: beyaz at ile altın pelerinli, göz kamaştıran sürücüsü bir adım geri attılar, sonra bir adım daha.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry durdu, taş gibi hareketsiz aslanı da yanında hırlıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bu eve giremezsiniz," dedi Gry.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İddor cevap vermedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kalabalık arasında hafif, alaycı bir fısıltı dolaştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Caddenin ötesinde, uzakta bir boru çaldı. Boru sesi bu felçlik anını dağıttı. İddor'un atı yine geriledikten sonra durdu. İddor üzengileri üzerinde yükselerek güçlü bir sesle haykırdı: "Gand İoratth öldü, isyancılar ve hainler tarafından öldürüldü! Ben Ansul Gand'ı İddor, onun vârisi olarak öcümü alacağım. Bu evi lanetli ev ilan ediyorum. Bu ev yıkılacak, taş üstünde taş kalmayacak ve bütün iblisleri de onunla birlikte yok olacak. Kötülüğün Ağzı tıkanacak ve susturulacak. Ansul'da tek Tanrı hüküm sürecek! Tanrı bizimle! Tanrı bizimle! Tanrı bizimle!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Askerler bu son sözleri onunla birlikte haykırdı. Ama sonra, başka bir ses, kalabalıkta gitgide yayılan bir mırıltı başlayınca, onların sesi kesildi. "Bakın! Bakın! Çeşmeye bakın!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben hâlâ kapıda, Galvamant'ın kapısını koruyan, oklarını germiş, İddor'a nişan almış hazır bekleyen okçular arasında duruyordum. Bir adam gelip tam yanımda durmuştu. Ben gelenin Orrec olduğunu düşünmüştüm ama sonra kim olduğunu anlayamadım, uzun boylu bir adamdı, elini uzatmış doğrudan Kehanet Çeşmesi'ni işaret ediyordu. Kırık fıskiyesiyle çeşmenin havuzu tam da muhafızların etrafındaki boş halka içinde kalmıştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sonra onu gördüm. Onu bir kereliğine eski haliyle, yüreğimde hep tanıdığım haliyle gördüm: uzun boylu, dimdik, güzel, gözlerinde ateşle gülümseyen bir adam. İşaret eden elini takip ederek insanların gördüğü şeyi gördüm – ışığa doğru fışkıran minik bir su sütunu. Su ışıkta biraz durduktan sonra ışıltılı bir patırtıyla kuru havuza düşüyordu. Su biraz azaldı, sonra yeniden fışkırdı, daha yükseğe, daha güçlü; akan suyun sesi bütün havayı doldurdu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Çeşme," diye bağırdı insanlar, "Kehanet Çeşmesi!" İleri doğru bir hareket oldu, insanlar daha iyi görebilmeye veya çeşmeye dokunmaya çalışırken süvariler sıkıştılar. Subaylardan biri bir komut verdi ve atlılar atlarını kalabalığa doğru çevirdi. Ama son derece sıkı olan sıraları bozulmuş, subayın sesi yeniden başlayan gürleme içinde kaybolup gitmişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi elini omzuma koyup, "Benimle gel Memer," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry ile Şetar kenara, çeşmenin üzerindeki basamaklara çekilmişti. Seferbeyi'yle birlikte en üstteki geniş basamağa çıktım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orada durup konuşmaya başladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İoratth oğlu Medronlu İddor," dedi Seferbeyi; sesi tıpkı Orrec'in sesi gibiydi, bütün havayı doldurdu, kulaklara hükmetti, akılları kavradı ve koca kalabalık suspus oldu – "Yalan söylüyorsun. Baban yaşıyor. Onu esir ettin ve haksız yere onun iktidarını ele geçirdin. Babana ihanet ettin, sana sadakatle hizmet eden askerlerine ihanet ettin, tanrına ihanet ettin. Atth seninle değil. Hainleri hiç sevmez o. Bu ev yıkılmayacak. Burası Çeşme Evi ve Pınarların İlahı inayetini sularıyla yollayarak bu evi koruyor. Burası Kehanet Evi ve bu evdeki kitaplarda hem sizin, hem de bizim kaderimiz yazılı!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sol elinde bir kitap tutuyordu, küçük bir kitap; artık merdivenlerden aşağıya doğru büyük adımlarla inerken kitabı kaldırmıştı. Sakat değildi, çevik ve kıvraktı. Onun yanında gittim. Yanından geçerken Şetar'ın gülercesine hırıldadığını fark ettim. Yerden birkaç basamak yukarıda durduk, yüzümüz sinirli atı üzerinde oturan İddor'la aynı hizadaydı. Seferbeyi kitabı kaldırdı, tam İddor'un suratına doğru açtı. Parlayan pelerin içindeki adamın kendisini tuttuğunu, kitaptan kaçıp sinmemek için kendisini zorladığını görebiliyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bunu okuyabilir misin İoratth'ın oğlu? Hayır mı? O halde, sana okunacak!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bunun üzerine kulaklarımda bir çınlama başladı. Tam olarak duyduğum şeyin ne olduğunu söyleyemem, ne de o sabah orada bulunanlar bunu söyleyebilirler, ama sanki bir feryattı bu; etrafımızda, fışkıran çeşmenin bulunduğu ön avlunun üzerinde çınlayan tiz ve garip bir ses Galvamant'ın duvarlarında yankılanmıştı. Kimisi kitabın haykırdığını söyledi, bence de öyle oldu. Kimisi haykıranın ben olduğumu söyledi, benim sesim olduğunu. Ben o kitaptan hiçbir söz okumadığımı biliyorum – sayfalarını göremiyordum. Haykıran kimin sesiydi bilmiyorum. Benim sesim olup olmadığını da bilmiyorum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Benim duyduğum sözler,</span></span> <span class="CharStyle26"><span style="font-family:Calibri,sans-serif;font-size:117%">Azat et onları!</span></span> <span class="CharStyle11"><span style="font-family:Calibri,sans-serif;font-size:117%">olmuştu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Fakat başkaları başka sözler duydular. Kimisi kalabalığın muazzam sessizliği içinde çeşmenin şırıltısını duymuştu sadece.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İddor'un ne duyduğunu bilmiyorum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Titreyerek kitaptan uzaklaştı, sanki kendisine vuran bir şeyden kaçıyormuş gibi kamburunu çıkartarak, eyeri üzerine sindi. Elleri atı ileri sürmek ya da durdurmak için gayriihtiyari dizginlere asılmış olmalı, ama sakarca bir şekilde asılmış olmalı ki at gerilerken şaha kalkarak binicisini üzerinden attı. Altın kumaşlar içindeki parlak suret aniden sıçradı, sonra geri geri kayıp yere indi ve dengesini bulmaya çalıştı; bu arada acı acı kişneyen atı geriliyor, onu da sürüklüyordu. Biz merdivenlerde kıpırdamadan durduk; Gry ile Şetar da yanımıza gelmişlerdi, ayrıca Orrec de bize katılmıştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Rahipler İddor'un etrafını çevirdiler, kimisi at üzerinden ona yardım etmeye çalışırken, kimisi de attan iniyordu. Bu kargaşa içinde Seferbeyi'nin sesi çınladı: "Asudar erkekleri, Gand İoratth'ın askerleri, efendiniz Saray'da tutsak tutuluyor. Gidip onu kurtaracak mısınız?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sonra sesi çınlayarak yükselen Orrec oldu. "Ansul halkı! Adaletin yerini bulmasını sağlayacak mıyız? Gidip tutsağı ve esirleri kurtaracak mıyız? Hürriyeti kendi ellerimize alacak mıyız?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bunun üzerine çılgınca bir haykırış koptu ve kalabalık caddeden aşağıya Divan Binası'na doğru akmaya başladı. "Lero! Lero! Lero!" – bu derin mırıltı bütün kalabalığa yayıldı. Süvariler arasından, kayalar arasından akan deniz gibi aktılar. Subay bağırarak emirler savurdu, boru kısa bir komut verdi, kimi bir arada, kimi arkadan sürüklenen süvariler kalabalıkla birlikte, kalabalığın orta yerinde, adeta onlar tarafından taşınarak Galva Caddesi'nden Divan Binası'na doğru gitmeye başladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kızıl şapkalı rahipler İddor'u tekrar atına bindirmişlerdi. Birbirlerine seslenerek onlar da kitlenin peşine takıldı. Gelirken onlara refakat eden askerlerin hiçbiri durup beklememişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec de Gry'a bir şeyler dedikten sonra, Seferbeyi ve benimle birlikte basamaklarda durmak için yanımıza gelen Per Actamo ve diğer birkaç kişiye katıldı. "Gidin, onları izleyin," dedi Seferbeyi aceleyle; Orrec ile diğerleri İddor ve rahiplerin peşinden gittiler.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Galva Caddesi'nden Saray'a doğru yaşanan koşuşturmacaya bütün kalabalık katılmamıştı. Çoğunu kadınların ve ihtiyarların oluşturduğu bazı insanlar caddede, ön avluda kalmışlardı. Havalara fışkıran o su sütununa ve merdivenlerden topallayarak inip havuzun geniş kenarına oturan sakat adama hem büyülenmiş gibi, hem de korkuyla bakıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Onu hep bildiğim halindeydi, dimdik ve uzun boylu değil de beli bükük ve sakat duruyordu ama her zaman benim gönlümün efendisi olmuştu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Evin gölgeleri üzerindeki sabah güneşini yakalayan damlacıkların sıçrayışına ve püskürüşüne baktı. Yüzü ya sudan, ya da gözyaşlarından parlıyordu. Uzanıp elini geniş taş leğende yükselmekte olan suya değdirdi. Ben onu izliyordum, hemen yakınında durmuştum. Lero ile Pınarlar İlahına hayır duaları mırıldanıyordu, tekrar tekrar. İnsanlar biraz çekinerek çeşmenin kenarında toplandılar, onlar da suya dokundu, güneşte ışıldayan fıskiyeye baktı ve Ansul tanrılarıyla konuştu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry artık tasmasını kıstığı, sık sık elini başına koyduğu Şetar ile yanıma geldi; aslan hırlamaya ve esnemeye devam ediyordu, kalabalık ve gürültü yüzünden heyecanlanmış ve kızmıştı. Gry'ın çok istediği halde neden Orrec'in peşinden gitmeye yeltenmediğini anladım. "Gry, Şetar'ı burada alıkoyabilirim," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sen gitmelisin," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımı salladım. "Ben burada kalacağım," dedim. Bu sözler ta yüreğimin derinliklerinden, kendi sesimle gelmişti ve bunları söylerken neşeyle gülümsedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Tunç silindirden yukarı fışkıran, iyice yükselen, en tepede bir çiçek gibi açılıp yağmur gibi yağan su sütununa baktım. Dökülürkenki o berrak ışıltısı ve çıkardığı şapırtılar muhteşemdi. Su havuzunun geniş yeşil kenarına oturup Seferbeyi'nin yaptığını yaptım: Elimi önce suyun üzerine koydum, sonra suyun içine daldırdım; su zerrecikleri yüzüme düşerken hem evimin, hem şehrimin tanrılarına, gölgelerine, ruhlarına şükrettim, hayır duaları okudum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gudit avlunun köşesinden çıkıp geldi. Elinde bir tırmık vardı. Birden durup etrafa dağılmış sessiz sedasız insanlara baktı. "Gittiler yani?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Saray'a... Divan Binası'na," diye cevapladı Gry.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Akla uygun," dedi yaşlı adam. Dönüp ağır ağır ahırlara doğru yürümeye başladı; sonra aniden durup tekrar döndü ve çeşmeye baktı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Şefkatli Ennu," dedi sonunda. "Yeniden akmaya başlamış!" Yanağını kaşıdı, biraz daha durup seyrettikten sonra atlarına döndü.</span></span></p>
  </div>
</body>
</html>
