<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <div style="margin-left:-0.005cm;margin-right:0.019cm">
    <h3 class="Standard" style="page-break-before: always; margin-left: 0cm; margin-right: 0cm; text-indent: 0cm; text-align: center;"><span class="CharStyle21"><span style="font-family:Calibri,sans-serif;font-size:150%">2</span></span></h3>

    <p class="Standard" style="margin-left:0.0cm;margin-right:0.0cm;text-indent:0cm;text-align:justify"><span class="CharStyle11"><span style="font-family:Calibri,sans-serif;font-size:117%">BÖYLECE SEFERBEYİ bana öğretmeye başladı ve ben de açlıktan ölürken bir ziyafetle karşılaşmış misali, bunu bekliyormuşum, dünden hazırmışım gibi okumayı çabucak öğrendim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Harflerin ne olduklarını öğrenir öğrenmez onları anladım ve kelimeleri çıkartmaya başladım; bir kez hariç hiç aklımın karıştığını veya uzun süre duraksadığımı hatırlamam. Okumaya başlamadan önce Parlak Kırmızı adını taktığım en gözde kitaplarımdan birini, cildinde altın yaldızları olan koca kırmızı kitabı indirmiştim. Ne hakkında olduğunu anlamak, tadına bakmak istiyordum. Ama okumaya çalıştığım zaman hiçbir anlam ifade etmedi. Harfler vardı, bu harfler kelimeler de oluşturuyordu ama anlamsız kelimeler. Bir tekini bile anlayamamıştım. Anlamsız, bölük pörçük, işe yaramazlardı. Seferbeyi içeri girdiği sırada hem kendime, hem de kitaba çok kızıyordum. "Bu aptal kitapta ne var böyle!" dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kitaba baktı. "Bir şeyi yok. Çok güzel bir kitap." Sonra o anlamsız kelimelerin bir kısmını yüksek sesle okumaya başladı. Kulağa çok hoş geliyordu, sanki bir anlamları varmış gibi. Kaşlarımı çattım. "Aritçe bu," dedi, "dünyada çok uzun bir zaman önce konuşulmuş olan bir dil. Bizim dilimiz o dilden türemiştir. Kelimelerin bazıları pek değişmedi. Bak, şu, sonra şu." İşaret ettiği kelimelerin bazı kısımlarını tanıdım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben öğrenebilir miyim?"diye sordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Genellikle yaptığı şekilde baktı bana. Usulca, sabırlı, tartarak, yoklayarak. "Evet," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Böylece</span></span> <span class="CharStyle26"><span style="font-family:Calibri,sans-serif;font-size:117%">Chamhan</span></span><span class="CharStyle11"><span style="font-family:Calibri,sans-serif;font-size:117%">'ı kendi dilimizde okumaya başladığım sırada, eski dili de öğrenmeye başlamış oldum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kitapları gizli odadan dışarı çıkartamıyorduk tabii ki. Hem bizi, hem de Galvamant'taki herkesi tehlikeye sokarlardı. Aldların kızılşapkalı rahipleri kitap bulunan evlere askerlerle birlikte gelirdi. Şeytani oldukları için kitaplara dokunmazlar, kölelere toplattıkları kitapları kanala veya denize götürürler ve dibe batmaları için taş bağlayıp denize attırırlardı. Kitaba sahip olan insanlara da aynı şeyi yapıyorlardı. Kitapları veya kitapları okuyan insanları yakmıyorlardı. Aldların tanrısı Yakan Tanrı Atth'tır ve yanarak ölmek onlar için büyük bir şeydir. O yüzden kitapları ve insanları suda boğuyorlar veya kıyıdaki bataklığa götürüyor, sonunda havasız kalıp ölünceye, derin ıslak çamura gömülünceye kadar küreklerle, sopalarla ittiriyorlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İnsanlar genellikle kitapları Galvamant'a getirirdi, geceleri, gizli gizli. Hiçbirinin gizli odadan haberi yoktu –evde oturanlar bile ömürleri boyunca bu odadan haberdar olmamıştı– ama şehir dışındaki insanlar bile kitapların Seferbeyi Sulter Galva'ya getirilmesi gerektiğini, kitaplara sahip olmanın artık tehlikeli olduğunu ve Kehanet Evi'nde emniyette kalacaklarını bilirdi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ev halkından hiçbirimizi kapıyı çalıp, içeriden gelen cevabı duymadan Seferbeyi'nin dairesine girmezdik ve artık o kadar hasta olmadığı için de cevap vermediğinde onu rahatsız etmezdik. Zamanını nasıl ve nerede harcadığını İsta ile Sosta hiç sormazdı. Galiba her zaman kendi dairesinde ya da iç avlularda olduğunu düşünüyorlardı, ki ben de öyle sanıyordum. Galvamant o kadar büyüktür ki içinde insanlar rahatlıkla kaybolur. Bir sokak bile yürüyemeyecek kadar sakat olduğundan evden hiç ayrılmazdı ama insanlar, bir sürü insan onu ziyarete gelirdi. Arka galeride ya da yaz aylarında avlulardan birinde onlarla konuşarak saatler geçirirdi. İnsanlar gecenin veya gündüzün herhangi bir saatinde, kimsenin yaşamadığı, odaların boş ve harabe olduğu arka bölümlerden hiç dikkat çekmeden sessizce gelip giderlerdi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gündüz misafirleri olursa ben su ya da varsa çay ikram ederdim; bazen de yanlarında kalarak onları dinleyebilirdim. Bazıları zaten hayatım boyunca tanıdığım insanlardı: Sundraman Desac, Cammantlı Camlar gibi Dört Hane'den insanlar ve Per Actamo. Aldlar şehri aldıklarında Per on-on iki yaşlarında bir oğlanmış. Actamant halkı tüm güçleriyle savaşmışlar; askerler evi alınca bütün erkekleri öldürüp kadınları köle olarak götürmüş. Per, üç gün boyunca avludaki kör bir kuyuda saklanmış. Şimdi bizim gibi yaşıyordu, harabe halindeki bir evde birkaç kişiyle. Ama benimle şakalaşırdı ve iyi yürekliydi, üstelik Seferbeyi'nin ziyaretçilerinin çoğundan gençti. Per'in geldiğine hep memnun olurdum. Benim kalıp dinlememi istemediğini açık bir şekilde belli eden tek ziyaretçi Desac'tı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi'ni ziyarete gelenler arasında tanımadıklarım genellikle tüccarlar ve şehirden gelen tüccar benzeri adamlar olurdu; bazılarının hâlâ güzel giysileri vardı. Sanki uzun zamandır yoldaymış gibi görünen adamlar da gelirdi sık sık; Ansul'un diğer şehirlerinden gelen, belki de başka Seferbeyleri'nin gönderdiği ziyaretçiler veya haberciler. Kadınların tek başlarına şehirde gezmeleri tehlikeli olmasına rağmen kış aylarında hava karardıktan sonra bazen kadınlar da gelirdi. Sık sık gelenlerden birinin uzun gri saçları vardı; bana biraz deliymiş gibi görünürdü ama Seferbeyi onu büyük bir saygıyla karşılardı. Daima yanında kitap getirirdi. Adını hiç öğrenemedim. Diğer şehirlerden gelenlerin de yanlarında sık sık kitaplar olurdu, giysilerinin içine veya yiyecek çıkınlarına saklarlardı kitapları. Benim gizli odaya girebildiğimi öğrendikten sonra Seferbeyi kitapları oraya götürmem için bana vermeye başlamıştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi, odaya genellikle geceleri giderdi, zaten o yüzden daha önce karşılaşmamıştık. Ben sık gitmezdim ve o zamana dek geceleri hiç gitmemiştim. Evin ön kısmında bir yatak odasını İsta ve Sosta ile paylaşıyordum ve öyle birdenbire ortadan yok olamazdım. Ayrıca gündüzleri de işler çok yoğun olurdu; ev işlerinden payıma düşen, yapmam gereken şeyler vardı, sonra ibadet vardı, bir de alışverişten hoşlandığım ve Sosta'dan daha iyi pazarlık yapabildiğim için alışverişin çoğu bana kalıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İsta hep, Sosta'nın yalnız dışarı çıktığında askerlerle karşılaşıp tecavüze uğramasından korkuyordu. Benim için korkmuyordu. Aldlar sana bakmazlar, diyordu. Kastettiği benim solgun kemikli yüzümden ve kendilerininkine benzeyen koyunsaçlarımdan hoşlanmayacaklarıydı, çünkü onlar Sosta gibi tombul kahverengi yanakları ve siyah ipek saçları olan Ansul kızlarını istiyorlardı. "Böyle göründüğün için şanslısın," derdi hep bana. Ayrıca uzun süre ufak tefek ve ince kalmıştım ki bu gerçekten büyük bir şanstı. Aldların Gandı'nın buyruğuyla kadınlar sokaklara ve pazara ancak yanlarında bir adam olursa çıkabiliyorlardı. Tek başına sokağa çıkan kadınlar fahişe, insanı baştan çıkartan bir şeytan sayılıyordu ve askerler böyle bir kadına tecavüz etmekte, onu esir almakta veya öldürmekte serbestti. Ama belli ki Aldlar yaşlı kadınları kadından saymıyordu ve çocuklar her zaman olmasa da genellikle görmezden geliniyordu. Böylece pazarlardaki alışverişin ve pazarlığın çoğunu nineler ve birçoğu benim gibi "kuşatma veletleri" ve melez olan çocuklar, erkek kıyafeti giymiş kızlar yapıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Elimizdeki bütün para, bir zamanlar korsan filosu Ansul'u tehdit ettiğinde dedelerimizden birinin saklamış olduğu paraydı; korsanlar uzaklaştırılmıştı ama aile Seferbeyi'nin deyimiyle bu şans-istifini evin arkasındaki ormanda gömülü bırakmıştı; şimdi işte bu parayla yaşıyorduk. O yüzden yapabileceğim en sıkı pazarlığı yapmak zorundaydım ki bu da zaman alıyordu. İbadet ile ev işleri de öyle. İsta ekmek yapmak için sabahları çok erken kalkıyordu. Gizli odaya yokluğumu fark ettirmeden, pek dikkat çekmeden ve sorulara maruz kalmadan gidebileceğim tek zaman gece diğerleri yattıktan sonraydı. O yüzden İsta'ya, paylaştığımız odadan çıkınca koridorun diğer tarafına düşen annemin odasına taşınmak istediğimi söyledim. Onun için bir mahzuru yoktu. Zaten akşam yemeğinden kalkıp ellerimizi, ağzımızı yıkadıktan kısa süre sonra genellikle Sosta'yla ikisi horul, horul uyumaya başlarlardı; odamda olmadığımı fark etmezlerdi. Böylece her gece karanlıkta koridorlardan geçerek gizli kapıya gider, içeri girer, okur ve sevgili hocamla çalışır öğrenirdim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ziyaretçi kabul ettiği geceler bana Aritçe öğretmeye veya okumama yardım etmeye gelemezdi, ama ben kendi başımın çaresine gayet iyi bakardım. Normalde beni yatmaya gönderdiği vakitten sonra bile uzun süre bir hikâye veya tarih kitabına dalıp okumaya devam ederdim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Boyum biraz daha uzayıp da ergenlik çağına girdiğimde kimi zaman feci şekilde uykum gelmeye başladı, geceleri değil de sabahları. Bir türlü yataktan kalkamıyor, bütün gün boyunca da kendimi kurşun kadar ağır ve fidan biti kadar sersem hissediyordum. Konuşmaması için yalvardığım halde Seferbeyi İsta ile konuşarak, benim yaptığım süpürme ve temizlik işleri için sokak kızı Bomi'yi tutmasını istedi. Ona dedim ki, "Yerleri süpürmek ve etrafı temizlemek iş değil! Zamanımı alan sunaklar. O iş için bir kız tutabiliriz, o zaman benim çok daha fazla zamanım olur."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hata etmiştim. Beni usulca süzdü: sabırla, tartarak ama takdir etmeden.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Annenin gölgesi, atalarımızın gölgeleriyle birlikte burada yaşamaya devam ediyor," dedi. "Bu evin tanrıları onun tanrıları. Annen onları her gün kutsardı. Ben bir erkek olarak onlara hürmet gösteriyorum." Bu doğruydu, hiçbir günü veya sunulması gereken bir şeyi kesinlikle atlamazdı. "Sen de ninelerimizin kızı olarak onlara hürmet gösteriyor, onların inayetini kazanıyorsun." O kadardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kendimden utanmıştım; gücenmiştim de. Bütün tanrı nişlerini dolaşıp tozlarını almak, İene'ye taze yapraklar vermek, Ocak bekçileri için tütsü yakmak, evin eski sakinlerinin ruh ve gölgelerini kutsayıp onların da hayır dualarını istemek, Ennu'nun günlerinde sunağına yiyecek ve su koyup ona minnet etmek, kapı eşiklerinde durarak Her İki Yana Bakan'a övgüler sunmak, Deori için yağ kandillerinin ne zaman yakılacağını hatırlamak ve diğer işleri yapmak bazen bir saati buluyordu ve ben bunlardan kurtulmayı bir şekilde aklıma koymuştum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Galiba Ansul'da, başka insanların başka yerlerde sahip olduklarından çok daha fazla tanrımız var. Bize çok daha yakın, çok daha fazla sayıda tanrı: Toprağımızın ve zamanımızın tanrıları, kanımızın ve kemiğimizin tanrıları. Tabii ki evin onlarla dolu olduğunu bilmem, annem gibi onların hayır dualarına bir karşılık veriyor olmam, benim odamın ruhunun kapının yanındaki duvardaki minik boş nişte yaşıyor olması, benim geri dönmemi gözlemesi, gece uyurken beni beklemesi bir lütuftu. Küçükken ibadet etmekten gurur duyardım, ama artık çok uzun bir süredir ibadet ediyordum. Tanrılardan yorulmuştum. Çok fazla ilgi istiyorlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İbadetimi neşeyle, canı gönülden yapmama neden olan tek şey Aldların bizim tanrılarımıza şeytani ruhlar, iblisler dediklerini ve onlardan korktuklarını hatırlamamdı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ayrıca evin kadınlara ait ibadetini annemin yerine getirmiş olduğunu bilmek de hoş bir şeydi. Seferbeyi bu konuda ona güvenmişti, tıpkı annemin kendi soyundan olduğunu bildiği için gizli odanın bilgisini verme konusunda ona güvendiği gibi. Bunu düşününce, ilk kez bu sülaleden geriye sadece Seferbeyi ile benim kaldığımı fark ettim; o an evde bulunan birkaç kişi kendi seçimleri sonucu Galva olmuşlardı, o soydan gelmiyorlardı. O ana kadar bu farkı pek düşünmemiştim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Annem okumasını biliyor muydu?" diye sormuştum bir gece, Aritçe dersinden sonra.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tabii ki," dedi Seferbeyi, sonra hatırlayarak, "O zamanlar yasak değildi," diye ekledi. Arkasına yaslanarak gözlerini ovuşturdu. İşkenceciler parmaklarını çekip germişler, kırmışlardı, o yüzden parmakları yamru yumru, düğüm düğümdü ama artık ellerinin görünüşüne alışmıştım. Bir zamanlar güzel olduklarını görebiliyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Okumak için buraya geliyor muydu?" diye sordum, orada olduğumdan mutlu bir halde odada göz gezdirerek. Odayı en çok geceleri sevmeye başlamıştım, lamba ışığının sarı kubbesinden yukarı ve öteye doğru sıcak gölgelerin uzandığı, kitap sırtlarındaki yaldızlı harflerin, bazen minik ve yüksek dam pencerelerinden insanın gözüne takılan yıldızlar gibi göz kırptığı geceleri.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Okumak için pek zamanı olmuyordu," dedi. "Burada her şeyin işleyişini o sağlıyordu. Büyük bir işti bu. Seferbeyi'nin çok para harcaması gerekir... insanları ağırlamak ve diğer şeyler. O daha ziyade hesap defterleriyle uğraşırdı." Bana, sanki zamanda geriye bakıyor, zihninde beni annemle kıyaslıyor gibi baktı. "Aldların İsma Tepeleri'ne bir ordu yolladıklarını ilk duyduğumuzda ona bu odanın kapısını göstermiştim. Annem beni uyarmıştı: Decalo bizim kanımızdan, gizi bilmeye hakkı var, demişti. İşler kötüye giderse odayı koruyabilir. Oda da onun için bir sığınak olur."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Öyle oldu."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O sırada tercüme etmekte olduğumuz Aritçe bir şiir olan "Kule"den bir mısra okudu: "Zordur tanrıların merhameti."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben de şiirde daha sonra gelen bir mısra ile ona mukabele ettim: "Hakiki bir fedadır hakiki yüreğin hamdi." Ona alıntılar yapmamdan çok hoşlanırdı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Belki burada benimle saklanırken, ben bebekken, belki o zaman kitapların bazılarını okumuştur," dedim. Bunu daha önce de düşünmüştüm. Ruhuma mutluluk ve güç veren bir şey okuduğum zaman, gizli odadayken bunu annemin de okumuş olup olmadığını sık sık merak ederdim. Seferbeyi'nin okuduğunu biliyordum. O bütün kitapları okumuştu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Belki okumuştur," dedi ama yüzü hüzünlüydü.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bana, sanki kafasındaki bazı soruları cevaplamak ister gibi baktı; sonunda bir karara vararak, "Söylesene Memer. Buraya ilk geldiğinde, tek başına ilk geldiğinde... daha okumaya başlamadan önce, kitaplar sana ne ifade ediyordu?" dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Cevap vermem epey bir zamanımı aldı. "Şey, bazılarına isimler takmıştım." Sundraman'ın</span></span> <span class="CharStyle26"><span style="font-family:Calibri,sans-serif;font-size:117%">Kırkıncı Konsolosluğunun Vakayinameleri</span><span style="font-family:Calibri,sans-serif;font-style:normal;font-size:117%">'nin</span></span> <span class="CharStyle11"><span style="font-family:Calibri,sans-serif;font-size:117%">deri ciltli kocaman kitabını işaret ettim. "Ona Ayı, diyordum.</span></span> <span class="CharStyle26"><span style="font-family:Calibri,sans-serif;font-size:117%">Rostan</span></span> <span class="CharStyle11"><span style="font-family:Calibri,sans-serif;font-size:117%">da Parlak Kırmızı'ydı. Onu kapağındaki altın yaldızdan dolayı seviyordum... Bazılarıyla kendime ev kuruyordum. Ama her zaman onları bulduğum yere bırakıyordum."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başıyla onayladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sonra bazıları..." bunu söylemeyi düşünmüyordum ama ağzımdan kaçıverdi, "bazılarından korkuyordum."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Korkuyor muydun? Niye?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Cevap vermek istemiyordum ama yine konuştum: "Çünkü ses çıkartıyorlardı."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bunun üzerine o da bir ses çıkartmıştı:</span></span> <span class="CharStyle26"><span style="font-family:Calibri,sans-serif;font-size:117%">Ah.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hangi kitaplardı onlar?" diye sordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Şunlardan biriydi. Ta... diğer uçtaki. İnledi."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Neden o kitap hakkında konuşuyordum? Konuşmak bir yana o kitabı hiç düşünmemiştim, düşünmek bile istememiştim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi ile birlikte okuyor olmayı, gizli odada bulunmayı çok sevsem de, oradayken hikâye, şiir ve tarih kitaplarının hâzinelerinde hayatımın en büyük saadetini buluyor olsam da odanın o tarafına, zeminin daha kaba, daha gri bir taş halini alıp tavanın alçaldığı, dam penceresi olmadığı için ışığın yavaşça karanlık içinde yitip gittiği o uca hiç gitmemiştim. Uzaktan gelen sesini duyduğum için orada bir pınar veya çeşme olduğunu biliyordum, ama hiçbir zaman onu görecek kadar ilerlememiştim. Bazen orada, gölgeli uçta odanın daha büyüdüğünü düşünürdüm, bazen de bir mağara veya tünel gibi gittikçe küçüldüğünü. İnleyen kitabın durduğu rafları hiç geçmemiştim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hangi kitap olduğunu gösterebilir misin bana?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir dakika kadar okuma masasında kıpırdamadan oturduktan sonra, "Çok küçüktüm. Böyle şeyler uyduruyordum.</span></span> <span class="CharStyle26"><span style="font-family:Calibri,sans-serif;font-size:117%">Vakayinameler</span></span> <span class="CharStyle11"><span style="font-family:Calibri,sans-serif;font-size:117%">de ayıymış gibi yapıyordum. Aptalcaydı," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Korkmanı gerektirecek bir şey yok Memer," dedi usulca. "Bazıları korkabilir. Ama sen korkma."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir şey söylemedim. Midem bulanıyordu, üşüyordum. Korkmuştum. Bütün bildiğim istemediğim başka bir şey çıkmasın diye ağzımı sıkı sıkı kapalı tutmam gerektiğiydi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Düşüncelere dalarak bir süre oturduktan sonra yine bir karara vardı. "Buna ayıracak daha çok zamanımız var. Şimdi, on mısra daha mı istersin, yoksa yatmak mı istersin?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"On mısra daha," demiştim. Ve yeniden "Kule"nin üzerinden geçmiştik.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şimdi bile korkumu itiraf etmek, onun hakkında yazmak zor. O zamanlar, on dört, on beş yaşlarındayken, nasıl kendimi odanın gölgeye giden ucundan uzak tutuyorsam, düşüncelerimi de bu korkudan uzak tutuyordum. Gizli oda korkulardan arındığım tek yer değil miydi? Sadece öyle kalmasını istiyordum. Korkumun ne olduğunu anlayamıyordum ve ne olduğunu bilmek istemiyordum. Aldların şeytanlık, kötü ruhlar ve kara büyü dedikleri şeye çok benziyordu korkum. Onların anlamadıkları şeyler –tanrılarımız, kitaplarımız ve âdetlerimiz– için kullandıkları cahilce, nefret dolu kelimelerden başka bir şey değildi bunlar. Ben iblislerin var olmadığını, Seferbeyi'nin de şeytani güçlere sahip olmadığını adım gibi biliyordum. Bu karanlık becerilerini itiraf etsin diye ona bir yıl boyunca işkence etmemişler miydi, itiraf edeceği bir şey olmadığı için onu serbest bırakmamışlar mıydı?</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Öyleyse ben neden korkuyordum?</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Dokunduğum zaman kitabın inlediğini biliyordum. O zamanlar en fazla altı yaşlarındaydım ama hatırlıyordum. Kendimi yüreklendirmeye çalışıyordum. Kendi kendime gölgeli uca kadar gitmek için cesaret vermiştim. Gözlerimi tam ayakucumdan ayırmadan, yerdeki karolar bitip taş zemin başlayıncaya kadar gitmiştim. Gözlerimi ayaklarımdan ayırmadan yan taraftaki bir kitaplığa dönüp, sadece rafların alçakta ve taşa gömülü olduğunu görerek uzanmıştım ve eskimiş, kahverengi deri ciltli bir kitaba dokunmak için uzanmıştım. Dokunduğumda, yüksek sesle inlemişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Elimi çekip orada kalakalmıştım. Kendi kendime hiçbir şey duymadığımı söylemiştim. Büyüdüğüm zaman Aldları öldürebilmek için cesur olmak istiyordum. Cesur olmak zorundaydım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Beş adım daha atarak başka bir kitaplığa varmıştım ve şöyle çabucak bir göz atmıştım. Üzerinde tek bir kitap olan bir raf görmüştüm. Küçüktü ve pürüzsüz, inci beyazlığında bir cildi vardı. Sağ elimi yumruk yaparak sol elimi uzatmış ve kendi kendime cildi çok güzel olduğu için bu kitabın emniyetli olduğunu söyleyerek kitabı raftan almıştım. Açılsın diye kitabı yere bırakmıştım. Sayfalarından kan sızıyordu. Islaktı. Kanın ne olduğunu biliyordum. Kitabı kapatmış, yeniden rafa itmiştim, saklanmak için büyük masanın altındaki ayı inime koşmuştum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bundan Seferbeyi'ne hiç söz etmedim. Gerçek olmasını istemiyordum. Bir daha gölgeli uçtaki o raflara hiç dönmemiştim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şimdi, altı yaşındaki çocuk kadar cesur olamayan on beş yaşındaki o kız çocuğu içimi burkuyor; halbuki o çocuk da korktuğu şeye karşı cesaret, güç ve kuvvet istiyordu en az her zamanki kadar. Korku sessizliği doğurur, sonra sessizlik korkuyu doğurur; ben de bunların bana hâkim olmasına izin verdim. Orada, o odada, dünya üzerinde kim olduğumu bildiğim tek yerde bile, ileride kim olabileceğimi düşünme izni vermiyordum kendime.</span></span></p>
  </div>
</body>
</html>
