<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <div style="margin-left:-0.005cm;margin-right:0.019cm">
    <h3 class="Standard" style="page-break-before: always; margin-left: 0cm; margin-right: 0cm; text-indent: 0cm; text-align: center;"><a id="bookmark6"></a><span class="CharStyle21"><span style="font-family:Calibri,sans-serif;font-size:150%">6</span></span></h3>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O SABAH, Aldların "Gand'ın Sarayı" dedikleri Divan Binası'ndan, Orrec Caspro'nun öğleden önce orada olması gerektiğini bildiren bir habercinin geldiğini söyledi Gudit. Tabii ne ricada bulunulmuş, ne bir sebep, ne de herhangi başka bir şey söylenmişti. Böylece onlar gittiler ve biz bekledik. Bana endişelenmem için bol bol vakit tanıyacak kadar gecikerek döndüler. Evin önündeki Kehanet Çeşmesi'nin kuru havuzunun kenarına oturmuş beklerken bizim caddenin güneyinden geldiklerini gördüm; Orrec yayan olarak atı çekiyor, aslan terbiyecisi Chy yanında yürüyordu; aslan ise yüzünde sıkılmış bir ifadeyle sessizce arkalarından geliyordu. Onları karşılamak için koştum. "İyi geçti, iyi geçti," dedi Orrec; Chy da, "Fena değil."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gudit Damgalı'yı almak için ahır avlusunun kapısına gelmişti –ahırda atların olmasından öyle çok keyif alıyordu ki bir an için bile bu işi başkasına bırakmak istemiyordu– Chy da bana, "Bizimle gel," dedi. Müdür Dairesi'ne vardığımızda, elbiselerini değiştirip yüzünü yıkamadan tekrar Gry oluverdi. Acıkıp acıkmadıklarını sordum, acıkmadıklarını söylediler, Gand onlara yiyecek içecek ikram etmişti. "Sizi çatı altına kabul ettiler mi?" diye sordum. "Şetar'ı içeri aldılar mı?" Aldların yaptıklarıyla ilgilenmeyi hiç istemiyordum ama merak ediyordum. Divan Tepesi her zaman için korunduğu ve asker kaynadığı için benim bildiğim hiç kimse Divan Binası veya kışlanın içine girememiş, Gand ile Aldların orada nasıl yaşadıklarını görmemişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben şu kılıktan kurtulurken sen Memer'e anlat," dedi Gry ve Orrec gördüklerini ballandıra ballandıra anlattı; elinden başka türlüsü gelmiyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Aldlar barakalar ve çadırlar kurmuşlardı. Çadırlar çöllerinde seyahat ederken kurdukları türdendi. Divan Meydanı'ndaki altın süslemeli ve sancaklı kırmızı bezden çadır çok yüksek ve çok büyükmüş, en az büyük bir ev kadar. Orrec'in söylediğine göre Gand aslında Divan Binası'ndan değil bu çadırdan şehri yönetiyormuş, hiç değilse yağmurlar azaldığından beri. Çadırın içi muhteşem bir şekilde döşenmiş, içerisini odalara bölecek şekilde hareket edebilen oymalı paravanlar varmış – Orrec Asudar'daki yolculukları sırasında daha önce de böyle büyük çadırlar içine kabul edilmiş. Fakat burada, bu bezden çatı altına bile alınmamış. Açık kapının yakınında bir halı üzerine yerleştirilen hafif bir katlanır tabureye oturtulmuş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Damgalı, kendisine sanki camdan yapılmış gibi ihtimam gösteren bir seyis tarafından ahırlara götürülmüş. Aslan terbiyecisi ile aslan Orrec'in birkaç metre arkasında durmuşlar, onların başında da Ald subayları varmış. Orrec'e verildiği gibi onlara da güneşten korunmaları için kâğıt şemsiyeler verilmiş. "Bana Şetar sayesinde şemsiye verdiler," diye seslendi Gry, soyunma odasından. "Aslanlara saygı gösteriyorlar. Ama şemsiyeleri kullandığımız ve temiz olmadığımız için daha sonra atacaklar."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hemen içecek bir şeyler ikram edilmiş, Şetar'a da bir tas su getirilmiş. Yarım saat kadar bekledikten sonra Gand çadırdan maiyetinde saraylılar ve subaylarla çıkmış. Orrec'e şairlerin hükümdarı diye hitap edip Asudar'a gelişi karşısındaki memnuniyetini belirterek onu son derece samimiyetle karşılamış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Asudar mı!" diye patladım. "Burası Ansul!" Sonra sözünü kestiğim için özür diledim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Aldlar neredeyse çöl orasıdır," dedi Orrec kibarca; bunun bir Ald atasözü mü yoksa onun kendi sözü mü olduğunu bilemiyorum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gand İoratth'ın, Asudar usulü altın sırmalı ketenden kaftanlar giymiş, sadece Ald soylularının takabileceği tepesi sivri geniş bir şapka takmış, son derece şık, altmış yaşlarında biri olduğunu söyledi. Tavır ve hareketleri nazik, sohbeti keskin ve canlıymış. Orrec ile oturup şiir hakkında sohbet etmiş: İlk başlarda Asudar'ın büyük destanlarından konuşmuşlar ama kendi deyimiyle batılı yaratıcılar hakkında da bir şeyler öğrenmek istemiş. İlgisi samimi, soruları zekiceymiş. Hem kendi eserini, hem de diğer yaratıcılarınkini söylemesi için Orrec'in düzenli olarak saraya gelmesini istemiş. Bunun kendisi ve sarayı için büyük bir zevk olacağını, çok şey öğreneceklerini söylemiş. Başka bir hükümdarla konuşan, onu davet eden bir hükümdar gibi konuşmuş, buyuran biri gibi değil.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir süre sonra saraylıların ve subayların bir kısmı da sohbete katılmış ve Gand gibi kendi destanları hakkında tam bir bilgi, şiir ve hikâyeler dinleme konusunda bir merak, hatta bir açlık sergilemişler. Orrec'e iltifatlarda bulunmuşlar, onlar için çölde bir çeşme olduğunu söylemişler.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bazıları pek o kadar dost canlısı değilmiş. Gand'ın oğlu İddor dikkat çekecek kadar uzak durmuş, şiir hakkındaki konuşmalara hiç kulak asmamış, açık çadırın içinde bir grup rahip ve subay ile kalarak sonunda gürültüleri çok yükselip Gand onları azarlayarak susturuncaya kadar gevezelik etmiş. Azarlandıktan sonra İddor bir şey söylemeden kaşlarını çatmış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gand aslanın yanına getirilmesini rica edince Chy mecbur kalmış ve Orrec'in deyimiyle, Şetar işe yarayan numarasını yapmış: Gand'a dönerek ön patilerini uzatmış ve başını aralarına eğmiş, kedilerin gerinirken yaptıkları gibi yani – "hürmet göstermiş". Bu herkesi o kadar mutlu etmiş ki Şetar birkaç kez daha yapmak zorunda kalmış; gerçi aç kalma günü olduğu halde her seferinde minik bir ikramda bulunulduğu için Şetar'a göre hava hoşmuş. İddor ileri çıkıp Şetar ile oynamak istemiş, Şetar'ın görmezden geldiği tüylü başlığını ona doğru sallamış, ne kadar güçlü olduğunu, av hayvanlarını iyi yakalayıp yakalamadığını, hiç adam öldürüp öldürmediğini falan sormuş. Aslan terbiyecisi Chy bütün sorularına saygılı cevaplar vermiş ve Şetar ona da hürmet göstermek zorunda kalmış. Fakat formalite icabı bir reverans yapan Şetar, onun yüzüne esnemiş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İmansızların Asudar aslanı beslemesine izin verilmemeli," demiş İddor babasına; babası da, "Lâkin aslanın efendisinden aslanı kim alabilir?" diye cevaplamış – belli ki uygun durumlarda söylenen bir atasözüydü bu. Bunun üzerine İddor, bağırarak, sanki üzerine atlayacakmış gibi ani hareketler yapıp kızdırarak Şetar'ı tedirgin etmeye çalışmış. Şetar onu tamamen görmezden gelmiş. Oğlunun yaptığı şeyi fark ettiğinde Gand hiddetle ayağa kalkarak, evinin misafirperverliğine gölge düşürüp onu utandırdığı, aslanın heybetine hakaret ettiği için gitmesini buyurmuş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Aslanın heybeti," diye tekrarladı Gry, sonunda yüzünü temizlemiş, ipek bir gömlek ile pantolonunu giymiş olarak yanımıza otururken, "bunu sevdim."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ama ben Gand ile oğlu arasında geçenleri sevmedim," dedi Orrec. "Gudit'in de söylediği gibi bir yılan yuvası. Gerçi Gand, çok ilginç bir adam."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O bizi mahveden, köle eden bir zalim, diye düşündüm ama bir şey söylemedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Seferbeyi haklı," diye devam etti Orrec, "Aldlar, Ansul'a sanki hareket halindeki bir ordunun kamp kurduğu gibi yerleşmişler. Buradaki insanların nasıl yaşadıkları, kim oldukları, ne yaptıkları hakkında inanılmayacak kadar cahiller. Gand cehaletten çok sıkılmış. Sanırım ömrünü burada tamamlayacağını fark ettiği için elinden gelenin en iyisini yapmaya çalışıyor. Fakat diğer yanda, şehir halkı da Aldlar hakkında hiçbir şey bilmiyor."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Niye bilecekmişiz?" dedim. Kendimi tutamamıştım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bizim Dağlarda bir söz vardır, farenin kediyi gerçekten tanıması işine yarar," dedi Gry.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tanrılarıma tüküren, bize pis diyen insanları tanımak istemiyorum. Ben de onlara pislik diyorum. Baksanıza... beyime baksanıza! Ona yaptıklarına baksanıza! Elleri kırık doğduğunu mu sanıyorsunuz?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ah Memer," dedi Gry ve bana doğru uzandı ama ben çekildim. "İsterseniz sarayları olduğunu iddia ettikleri yere gidebilirsiniz," dedim, "yemeklerini yiyebilirsiniz, şiirlerinizi okuyabilirsiniz ama elimden gelse Ansul'daki bütün Aldları öldürürdüm."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sonra sırtımı dönüp gözyaşlarına boğuldum, çünkü her şeyi berbat etmiştim ve güvenlerini hak etmiyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Odadan ayrılmak istedim, ama Orrec beni durdurdu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Memer, dinle," dedi. "Dinle. Cahilliğimizi mazur gör. Biz sizin misafirleriniziz. Senden özür diliyoruz."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bu sözler o aptal ağlaklıktan beni kurtardı. Gözlerimi silerek, "Çok üzgünüm," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Üzgünüz, çok üzgünüz," diye fısıldadı Gry; elimi tutup benimle birlikte pencere pervazına oturmasına izin verdim. "Çok az şey biliyoruz. Senin hakkında, beyin hakkında, Ansul hakkında. Ama, burada bir araya gelmemizin sadece tesadüf eseri olmadığını ben de en az senin kadar biliyorum."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Lero sayesinde," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bir at, bir aslan ve Lero sayesinde," dedi Gry. "Sana güveneceğim Memer."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben de size güveneceğim," dedim her ikisine birden.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"O halde bize kim olduğunu söyle. Birbirimizi tanımamız lazım! Seferbeyi'nin kim olduğunu anlat bize... ya da bir zamanlar neydi, Aldlar gelmeden önce. Şehrin beyi miydi?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bizde bey yoktu."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Doğru dürüst cevap verebilmek için kendimi toparlamaya çalıştım, hani Seferbeyi'nin bana, "Biraz daha açıklar mısın Memer?" dediği zamanlardaki gibi. "Şehri yönetmesi için bir divan seçerdik. Ansul Sahili'ndeki bütün şehirlerde usul böyledir. Şehir halkı divan üyelerini seçerler. Divanlar da seferbeylerini tayin ederler. Seferbeyleri şehirler arasında yolculuk ederek ticareti düzenler, böylece kasabalar ve şehirler ihtiyaçları olan şeyi birbirlerinden alabilirler. Ayrıca ellerinden gelirse, tüccarların dolandırıcılık ve tefecilik yapmalarını da engellerler," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yani bu babadan oğula geçen bir unvan değil, öyle mi?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımı salladım. "On yıllığına seferbeyi olunurdu. Eğer divan yine sizi tayin ederse, bir on yıl daha. Sonra başkası işi devralırdı. Herkes seferbeyi olabilirdi. Ama ya kendi paranız olacak, ya da şehriniz size para verecek. Tüccarları, satıcıları, diğer seferbeylerini ağırlamak ve sürekli seyahat etmek –hatta Sundraman'a kadar gidip ipek tüccarları ve oradaki hükümetlerle konuşmak– zorundaydınız. Çok pahalı bir iştir bu. Ama o zamanlar Galvamant zengin bir evmiş. Ayrıca şehrin ahalisi de yardım ediyormuş. Seferbeyi olmak bir şerefmiş, hem de büyük bir şerefmiş. O yüzden ona hâlâ öyle hitap ediyoruz. Gururla. Şimdi hiçbir anlam ifade etmese de."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Neredeyse yeniden gözyaşlarına boğulacaktım. Zayıflığım, kendimi denetleyememem beni hem korkuttu, hem kızdırdı ve bu kızgınlık kendimi toplamama yaradı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bütün bunlar ben doğmadan önceymiş. Bunları bilmemin nedeni, insanların bunları bana anlatmış olmaları ve tarih kitaplarını okumuş olmam."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sonra sanki biri mideme bir yumruk indirmiş gibi nefesim kesildi ve her yanım tutulmuş gibi kalakaldım. Hayatım boyunca edindiğim alışkanlık ruhumu sarmıştı: Okumaktan söz etmemeliydim, ev halkım dışında kimseye bir kitaptan bir şeyler okuduğumu söylememeliydim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Fakat Orrec ile Gry, tabiidir ki, hiçbir şeyin farkına varmadılar. Onlar için, bu son derece doğal bir şeydi. Başlarıyla onayladılar. Devam etmemi istediler.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Artık onlara ne anlatıp ne anlatmamam gerektiğini bilemiyordum. "Benim gibilere kuşatma veletleri diyorlar," dedim. Soluk, ince, kıvırcık saçımı çekiştirdim. Ne olduğumu bilmelerini istemiştim ama annemin tecavüze uğramış olduğunu anlatmak istemiyordum. "Anladınız mı?.. Aldlar şehri aldıklarında. İşte o zaman... Fakat onları yine şehirden sürmüşüz, bir yıl kadar da şehir dışında tutmuşuz. Biz de dövüşebiliriz. Savaş çıkartmıyoruz ama dövüşebiliriz. Fakat sonra Asudar'dan yeni bir ordu gelmiş, iki misli adamla ve şehre girmiş. Seferbeyi'ni hapse atıp Galvamant'ı harabeye çevirmişler. Üniversiteyi yıkıp kitapları kanallara ve denize atmışlar. İnsanları kanallarda boğmuşlar, taşlayarak öldürmüşler veya canlı canlı gömmüşler. Seferbeyi'nin annesi Eleyo Galva..."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O, bu odada yaşamıştı. Askerler zorla eve girdiklerinde buradaymış. Devam edemedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hepimiz susmuştuk.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şetar kuyruğunu savurarak yanımızdan geçti. Söylediğim şeylerden uzaklaşmak için ona doğru uzandım ama o beni umursamadı. Ağzı yarı açıktı ve her nasılsa her zamankinden daha aslansı duruyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bütün gece kötü bir ruh halinde olacak," dedi Gry. "Sarayda o ödülleri aldı, bu da ona bir şey yemediğini hatırlattı."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ne yer?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Genellikle bahtsız bir keçi," dedi Orrec.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Avlanabiliyor mu?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tam olarak nasıl avlanılacağını bilmiyor," dedi Gry. "Anasının ona öğretmesi gerekir. Yarı aslanlar da kurtlar gibi grup halinde avlanır. O yüzden bize tahammül gösteriyor. Biz onun ailesiyiz."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şetar uzun, homurtulu, inlemeli, şakır gibi bir şeyler söyleyip uzun odayı adımlamaya devam etti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Memer, senin için bu konuda konuşması çok zor değilse?" diye başladı Orrec. Ben başımı sallayarak onaylayınca da, "Üniversitenin kütüphanesini yıktıklarını mı söyledin? Tamamen mi?" dedi. Öyle olmadığını söylememi umduğu çok belliydi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Askerler kütüphane binasını yıkmaya çalıştılar ama taştandı ve çok iyi inşa edilmişti, o yüzden pencerelerini kırıp odalarını harabeye çevirdiler, kitapları dışarı çıkarttılar. Kitaplara dokunmak istemiyorlardı, şehir halkına kitapları arabalarına taşıtıp oradan kanallara kadar çektirdiler ve kanallara boşalttılar. O kadar fazla kitap vardı ki kanalın dibinde birikip kanalı tıkamaya başladı, o yüzden kitapları arabalarla limana taşıttılar. Orada rıhtımdan aşağıya attılar. Eğer kitaplar hemen batmazsa, insanları da hemen kitapların arkasından denize atıyorlardı. Bir keresinde gördüğüm..." ama bu sefer kendimi zamanında, denizden kurtulmuş bir kitap görmüş olduğumu söylemeden susturmayı başarmıştım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bu kitap artık gizli odadaydı, kuzeyden gelen, kolalanmış keten üzerine yazılıp, tahta değneklere sarılan tomarkitaplardan biriydi. Onu sahile vurmuş bulan kişi kurutup buraya getirmişti. Haftalarca suda kalmış olmasına rağmen, o güzelim yazısı hâlâ okunabiliyordu. Zarar görmüş yazılarını kurtarmak için üzerinde çalışırken Seferbeyi onu bana göstermişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ama ister eski kitaplar olsun, ister kurtarılmış olanlar, gizli odadaki kitaplar hakkında konuşamazdım. Gry ve Orrec'le bile.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Eski zamanlar hakkında konuşmanın emniyetli olduğunu düşünerek, "Çok önceden üniversite burada, Galvamant'taymış," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec, Ansul şehrinin dört büyük ailesini –Cam, Gelb, Galva ve Actamo– sordu ve ben de daha çok Seferbeyi'nden duymuş olduklarıma göre bildiklerimi anlattım. En eski dönemlerden beri Divan üzerinde büyük nüfuzu olan en zengin ailelermiş. En güzel evleri ve tapınakları inşa etmişler, toplu ayinler ve festivallerin maliyetlerini yüklenmişler, evlerinde yaşayıp çalışmaları için sanatçıları ve yaratıcıları, bilginleri ve filozofları, mimarları ve müzisyenleri bir araya toplamışlar. İnsanların şehre Arif ve Güzel Ansul demeye başladıkları dönemde olmuş bunlar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Galvalar hep burada, nehrin ve limanın üzerindeki tepenin ilk yükseltisinde, Kehanet Evi'nde yaşamışlar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Burada bir kâhin mi varmış?" diye sordu Orrec.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Duraksadım. Düne kadar, çeşmenin –Kehanet Çeşmesi'nin– kurumuş havuzunun kenarında durduğum, Orrec ile Gry'ın geldiği sabaha kadar bu kelimenin ne manaya geldiğini pek düşünmemiştim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bilmiyorum," dedim. Biraz daha konuşacaktım, sustum. Garipti. Acaba Galvamant'a Kehanet Evi denmesinin sebebini neden hiç merak etmemiştim? Kehanetin ne demek olduğunu bile bilmiyordum ama onun hakkında konuşmamam gerektiğini biliyordum – tıpkı gizli oda hakkında konuşmamak gerektiğini hep bildiğim gibi. Sanki bir el ağzımı kapatıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O zaman aklıma Seferbeyi'nin bir gece önce söylemiş olduğu şey geldi: "Bütün rüya vericilerin elleri ağzımdaydı." Bu beni ürküttü.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kafamın karıştığını ve dilimin tutulduğunu fark ettiler. Orrec ev hakkında sorular sorarak konuyu değiştirdi ve çok geçmeden yeniden evin hikâyesini anlatmamı sağladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O eski günlerde sanat, bilim ve hüner sahibi insanları, özellikle de bilginleri, şiir ve masal yaratıcılarını kendisine çeken Galvalar zenginleşmişler, hem evleri, hem de ev halkı genişlemiş. Ansul'un dört bir yanından ve hatta başka diyarlardan insanlar burada toplanan insanları dinlemek, onlardan bir şeyler öğrenmek ve onlarla çalışmak için geliyormuş. Böylece yıllar geçtikçe burada, Galvamant'taki üniversite büyümüş. Evin arka kısmının bütün katları daire, derslik, işlik ve kütüphane olarak kullanılıyormuş; dış avlularda başka binalar da varmış; ayrıca tepenin yukarılarında, daha uzaktaki evler de öğrenciler ve öğretmenler için yurt ve konut olarak, sanatçılar ve yontucular için atölye olarak kullanılıyormuş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şair Denios daha delikanlıyken Urdile'den buraya gelmiş. Belki de bir gece önce oturmuş olduğumuz galeride çalışmış, çünkü orası Galvamant Kütüphanesi'nin bir parçasıymış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sağır Olan dediğimiz tanrı Talih, gün gelmiş Cam, Gelb ve Actamo'ya sırt çevirmiş. Onların servetleri ve refahları eksildikçe Galva'yla olan rekabetleri şiddetlenmiş. Hınç ve kıskançlıktan, şehir halkının menfaatlerini gözetme kisvesi altında üniversite ile kütüphanesinin Galvamant'tan alınıp şehir idaresine devredilmesi için Divan'ı ikna etmişler. Üniversite ve kütüphanenin eski yerinin kutsal olduğu ve yeni yerin o kadar kutlu olmayabileceği uyarısında bulunan Galvalar yine de Divan'ın hükümlerine boyun eğmişler. Şehir idaresi, üniversite için limana daha yakın bir yerde yeni binalar inşa etmiş. Yüzyıllar boyunca bir araya toplanmış olan büyük kütüphanenin hemen hepsi oraya taşınmış. Sonra Gry ile Orrec'e Seferbeyi'nin bana söylediği şeyi söyledim: "Kitapları Galvamant'tan çıkartırlarken ön avludaki Kehanet Çeşmesi kesilmeye başlamış. Kitaplar evden çıkartıldıkça yavaş yavaş suyun akışı da azalmış. İşleri bittiğinde, tamamen kurumuş. İki yüzyıldır akmıyor..."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yeni üniversiteyi merasimler ve şenliklerle açmışlar, öğrenciler ve bilginler hep gelmiş; ama hiçbir zaman Galvamant'ın eski Kütüphanesi kadar ünlü olmamış, eskisi kadar insan ziyarete gelmemiş. İki yüzyıl sonra da çöl insanları çıkagelerek taş taş üzerinde bırakmamış, kitapları kanallara ve denize dökmüş, çamura gömmüştü.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec başı ellerinin arasında dinledi öykümü.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Burada, Galvamant'ta hiçbir şey kalmamış mı?" diye sordu Gry.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Birkaç kitap," dedim huzursuzca. "Fakat kuşatmadan sonra Ald askerleri hemen buraya gelmiş, üniversiteden de önce. İnandıkları o... o yeri arıyorlarmış. Evin ahşap kısımlarını olduğu gibi sökmüşler, kitapları ve mobilyaları almışlar... Buldukları her şeyi almışlar." Gerçeği söylüyordum ama Gry'ın söylenenlerin gerçeğin tümü olmadığını fark ettiğine dair içimde kuvvetli bir his vardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bu korkunç... korkunç," dedi Orrec ayağa kalkarak. "Aldların yazının şeytani bir şey olduğunu düşündüğünü biliyorum... ama yok etmek... ortadan kaldırmak..." Kelimelerle anlatılamayacak kadar müteessir olmuş, üzülmüştü. İri adımlarla odadan çıkarak, Galvamant'ın damlarının ve aşağıdaki şehrin ötesinde, boğazın üzerindeki pusta yüzen Sul'un ak doruklarının göründüğü batı pencereleri önünde durdu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry Şetar'ın yanına giderek tasmasına kayışını taktı. "Haydi gel," dedi bana yavaşça. "Yürümesi lazım."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Çok özür dilerim," dedim peşinden giderken; Orrec'i bu kadar sıktığım için yine kederlenerek. Söylediğim her şey yanlış oluyordu. Bu Ennusuz, kutlu olmayan bir gündü.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kitapları imha eden siz miydiniz?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hayır. Ama keşke..."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Keşkeyle olsa!" dedi Gry. "Şetar'ın kayışını çıkartıp koşturabileceğimiz bir yer var mı? Ben yakınında olduktan sonra kimseye saldırmaz ama onu etrafta insanların olmadığı bir yerde bırakmak daha rahat olur."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Eski park," dedim ve oraya gittik. Park evin üst tarafında, hemen doğusundaydı. Bentlerin nehri dört kanala böldüğü yerin yukarısında geniş bir düzlüktü burası. Eski parkın yamaçlarındaki ağaçlar sıktır. Aldlar oraya hiç gitmez; onlar ağaçları sevmiyorlar. Ailelerine bir lokma et götürebilmek için tavşan veya bıldırcın avlayan çocuklardan başka kimse oraya pek gitmez.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry'a, girişin yakınındaki Denios Çeşmesi denen yeri gösterdim; Şetar çeşmenin havuzundan bol bol içti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Parkta in cin top oynuyordu; Gry da aslanın kayışını çıkarttı. Şetar sıçrayarak ayrıldı ama çok uzaklaşmadı; gidip gidip geri dönüyordu. Belli ki o da ağaçları pek sevmiyor, sık, bakımsız çalılar arasında da pek ilerlemek istemiyordu. Uzun süre pençelerini ağaçlardan birinde törpüledi, büyük bir böğürtlen çalısı etrafında bir mahlukun izlerini büyük bir dikkatle kokladı. Bizden en çok uzaklaştığı zaman bir kelebeğin peşinde hoplaya zıplaya dik karanlık bir patikadan gittiğindeydi. Bir köşeyi dönüp gözden kaybolduktan bir süre sonra Gry torlamaya benzer bir sesle usulca onu çağırdı. Aslan hemen yeniden görünerek gölgeler arasından bize doğru iri sıçrayışlarla koştu. Gry Şetar'ın başına dokundu ve biz ormanın içinden yavaşça dönerken o da peşimizden geldi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ne kadar harika bir marifet," dedim, "hayvanları yanına çağırabilmek."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ne için kullandığına bağlı," dedi Gry. "Dağlardan inip de ekmek parası kazanmak zorunda olduğumuzda çok işimize yaradığına kuşku yok. Orrec eğitimini tamamlarken ben at terbiye ediyordum. O işi çok severim... Aldların atlarını eğitme yollarını çok takdir ediyorum. Onlar için, insanın atını dövmesi, karısını dövmesinden daha kötü bir şey." Burnundan hafifçe, atlar gibi bir homurtu çıkarttı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Asudar'da bu kadar uzun süre yaşamaya nasıl dayandınız? Hiç... onlara hiç mi sinirlenmediniz?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Benim kızmak için senin gibi bir nedenim yoktu," dedi. "Bu biraz vahşi hayvanlarla... yırtıcı hayvanlarla yaşamaya benziyor. Tehlikeliler ve bizce kabul edilen usullere göre makul değiller. Hayatı zorlaştırıyorlar. Ald erkekleri için üzülüyorum."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben bir şey söylemedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Aygırlara, ya da erkek tavşanlara benziyorlar," diye devam etti derin derin düşünerek. "Tek bir anları bile rakip bir erkek veya kaybedecekleri bir dişi için üzülmeden geçmiyor. Hiç özgür olamıyorlar. Dünyalarını düşmanlarla dolduruyorlar... Ama cesurlar, sözlerine sadıklar ve konuklarına saygı gösteriyorlar. Dağlardaki halkım gibi. Onları seviyor sayılırım. Gerçi daha bir kadın tanıyamadım çünkü erkek numarası yaptığım için onlardan uzak durmak zorundayım. Bu çok yorucu bir şey."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben onlarla ilgili her şeyden nefret ediyorum," dedim. "Elimde değil."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tabii ki elinde olmaz. Bize anlattıklarından sonra... tabii ki nefret uyandıracaklar sende."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Onları başka türlü görmek istemiyorum zaten," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry'ın insanların söyledikleri şeyi duymadığı bir zaman olduğunu hiç sanmıyorum ama bazen duymazdan geliyordu. Patikada biraz yürüdükten sonra yüzünde ani bir tebessümle bana döndü. "Dinle Memer! Neden bizimle birlikte saraya gelmiyorsun? İkinci seyis yamağı olarak. Senden güzel oğlan olur. Beni tamamen inandırmıştın. Bunu ister misin? İlginç olacak. Gand iyi bir kral, insan kaç kere bir kralla karşılaşma şansına erişir ki? Ayrıca Orrec'i de dinleyebilirsin... onlara</span></span> <span class="CharStyle26"><span style="font-family:Calibri,sans-serif;font-size:117%">Evrenin Kökenleri</span><span style="font-family:Calibri,sans-serif;font-style:normal;font-size:117%">'ni</span></span> <span class="CharStyle11"><span style="font-family:Calibri,sans-serif;font-size:117%">okuyacak. Bu seferki biraz riskli olabilir, Atth'ın tek ve eşsiz tanrı olduğu fikrine çok takmış durumdalar. Ama Gand dün ondan bunu istedi."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben sadece başımı iki yana salladım. Orrec'in o şiiri okumasını dinlemeyi çok istiyordum ama bir sürü Ald arasında değil. Onlardan ne kadar nefret ettiğim hakkında daha fazla konuşmak istemiyordum ama onlara karşı kibar ve uysal olmayacağım, boyun eğmeyeceğim de kesindi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Fakat ertesi gün akşam yemeğinden sonra Gry bu fikri tekrar ortaya attı. Belli ki Orrec'i bu konuda ikna etmişti çünkü o hiç itiraz etmedi; ve korktuğum başıma geldi, Seferbeyi de itiraz etmedi. Bunun ne kadar tehlikeli olabileceğini sordu. Her ikisi de Aldların misafirperverlik kurallarına güvendiklerini söyleyince o sadece, "Bana göstermiş oldukları misafirperverliğe Memer'in tanık olmasını istemem. Ama bizlerle onların, bunca yıl sonra birbirimiz hakkında bu kadar az şey bilmemiz utanç verici. Onlar için olduğu kadar, bizim için de," dedi. Bana düşünceli düşünceli baktı. "Ayrıca Memer çok çabuk öğrenir."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İtiraz etmek istedim, Aldlara yaklaşmayı reddettiğimi, onlardan veya onlar hakkında hiçbir şey öğrenmek istemediğimi söylemek istedim. Ama böyle bir şey kasıtlı bir cehalet talep etmek olurdu ki bu Seferbeyi'nin son derece hakir gördüğü bir şeydi. Ayrıca korkaklık gibi de görünebilirdi. Eğer Orrec ile Gry Saray'a gitme tehlikesini göze alıyorsa ben nasıl reddedebilirdim?</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Düşündükçe bu fikir daha da korkunç gelmeye başladı. Yine de, Orrec ile Gry onlar hakkında konuşurken Saray'ı merak da etmiştim. O kadar uzun bir süredir hayatımdaki her şey aynıydı ki, hep böyle aynı mı gidecek diye merak etmeye başlamıştım: ev işleri, pazar işleri; Galvamant'ın boş odaları, gizli odanın okuyup öğrenme konusundaki büyük hâzinesi ve gitmeye cüret edemediğim karanlık garip bölümü; canım beyimden başka bana yeni bir şey öğretecek kimsenin olmaması, birlikte olabileceğim, sevgimi verebileceğim başka kimsenin bulunmaması. Şimdi ise iki kişinin gelişiyle ev canlanmıştı. Atalar uyanmış dinliyorlardı – ruhlar, gölgeler, eşik ve ocağın bekçileri. Her İki Tarafa da Bakan kapıyı açmıştı. Bunu biliyordum. Konuklarımızın Ennu'nun yolundan, Lero'nun lütfuyla geldiğini, bana teklif ettikleri şeyi geri çevirmenin bu armağanı, bu fırsatı reddetmek, yoldan dönmek olacağını biliyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Gitmek istiyor musun Memer?" diye sordu Seferbeyi bana. Karşı çıkarsam ısrar etmeyeceğini biliyordum. Sanki gidip gitmemek hiç umurumda değilmiş gibi sessizce omuz silktim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bana dikkatle baktı. Neden beni düşmanlarımızın arasına yollamayı kabul etmişti? Sonra nedenini anladım: Çünkü ben onun gidemeyeceği yere gidebilecektim. Ben korkak bile olsam onun cesaretini taşıyacaktım. Evin vârisi olarak rolümü oynamamı istiyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Evet, gideceğim," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O gece, hayatımda ilk kez, babam olan adamı gördüm rüyamda. Askerlerin giydiği mavi pelerini giymişti. Saçları benim gibiydi, donuk, taranmayacak kadar kıvırcık, koyun yünü gibi. Yüzünü göremiyordum. O zamanlar bizim şehirde bol bol bulunan harabeler, yıkılmış duvarlar ve taşlar arasından aceleyle tırmanmaya çalışıyordu. Ben de caddede durmuş onu seyrediyordum. Yanımdan geçerken doğrudan bana baktı. Yüzünü tam olarak göremiyordum ama suratı insan değil aslan suratıydı. Yeniden başını çevirdi ve sanki peşinde birileri varmış gibi aceleyle yıkılmış duvara tırmandı.</span></span></p>
  </div>
</body>
</html>
