<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <div style="margin-left:-0.005cm;margin-right:0.019cm">
    <h3 class="Standard" style="page-break-before: always; margin-left: 0cm; margin-right: 0cm; text-indent: 0cm; text-align: center;"><span class="CharStyle21"><span style="font-family:Calibri,sans-serif;font-size:150%">9</span></span></h3>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify"><span class="CharStyle11"><span style="font-family:Calibri,sans-serif;font-size:117%">BU OLAYDAN kısa bir süre sonra ayrıldık; Seferbeyi bana, "Odaya gel Memer," dedi. Böylece biraz sonra evin içinden geçip harfleri havaya yazarak tepenin altındaki karanlığa uzanan gizli odaya girdim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi, bir süre sonra geldi. Okuma masasının üzerinde bir gaz lambası yakmıştım. Yanında taşıdığı minik feneri masaya bıraktı ama üfleyip söndürmedi. Orrec'in kitabını masanın üzerine açmış olduğumu görünce hafifçe tebessüm etti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Şiirlerini seviyor musun?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hepsinden çok hem de. Denios'tan bile!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bu kez daha açık, bana takılırcasına gülümsedi. "Eh, bunların hepsi çok iyi, çağdaş olanlar hep öyle, ama hiçbiri Regali'nin eline su dökemez."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Regali bin yıl önce yaşamıştı; burada, Ansul'da, Aritçe yazmıştı; dili de zordu şiirleri de; ben Regali'de pek ilerleyememiştim ama Seferbeyi'nin bu kadın şairi ne kadar çok sevdiğini gayet iyi biliyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Zamanla," dedi Seferbeyi benim yüz ifademi görünce. "Zamanla... Şimdi ise sana anlatacak ve senden istirham edeceğim çok şey var Memer'im. Müsaade et de seninle biraz konuşayım." Lambanın yarattığı yumuşak ışık küresi içinde karşılıklı oturduk. Bu ışık küresinin dışında yüksek, uzun oda karanlığa gömülüyordu; orada burada bir kitabın sırtındaki altın yaldızlı bir kelime pırıldayıveriyordu; ayrıca kitapların kendileri sessiz bir topluluk, karanlık bir çokluktu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İsmimi öyle bir şefkatle söylemişti ki beni korkuttu bu. Ama yüzü ıstırap içinde olduğu zamanlardaki gibi sertti. Konuşurken zorlanıyordu. "Ben sana iyi davranamadım Memer," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bana hayatımın tüm hâzinelerini, sevgiyi, sadakati, öğrenmeyi bahşettiğini söylemeye çalışarak itiraza başladım ama beni kibarca da olsa yüzünde yine o sert ifadeyle durdurdu. "Sen benim tesellimsin," dedi, "benim sevgili tesellim. Ben de sadece teselli aradım. Umudu bıraktım. Bana yaşam verenlere olan borcumu ödemedim. Sana okumayı öğrettim, ama hiçbir zaman sana masallar ve şiirlerden başka okunacak şeyler olduğunu söylemedim... burada. Vermesi kolay olanı verdim sana. Kendi kendime o bir çocuk, neden onun sırtına yük koyayım, diyordum..."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Arkamdaki odanın karanlığının farkındaydım; bir mevcudiyet olarak hissediyordum bunu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sebatla devam etti. "Soydan gelen, nesilden nesle geçen marifetlerden konuştuk, Gry'ın ailesindeki, hayvanlarla konuşabilen Barre'lardaki gibi ya da şifa verebilen Actamolardaki gibi. Ataları bu evde ruhlar ve gölgeler olarak barınan biz Galvalar, bizim de... belki bir marifetimiz yok ama bir sorumluluğumuz var. Bir kefalet. Biz burada yaşayan insanlarız.</span></span> <span class="CharStyle26"><span style="font-family:Calibri,sans-serif;font-size:117%">Burada kalanlarız.</span></span> <span class="CharStyle11"><span style="font-family:Calibri,sans-serif;font-size:117%">Biz burada kalıyoruz. Burada, bu evde. Bu odada. Burada olanı muhafaza ediyoruz. Kapıyı açıyoruz ve kapıyoruz. Kehanetin sözlerini okuyoruz."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Daha söz ağzından çıkarken, ne söyleyeceğini biliyordum. Onun söylemesi gereken ve benim duymam gereken sözdü bu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ama kalbim buz kesti, sanki içimde ağırlaştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Korkaklığımdan," dedi Seferbeyi, "bundan sana söz etmenin gereksiz olduğunu söylemiştim kendi kendime. Kehanetler devri geçmişti. Artık doğru olmayan eski bir hikâyeydi o... doğru dediğimiz şey hikâyeyi terk edebilir, bilirsin. Bir zamanlar doğru olan şey anlamsızlaşır, hatta bir yalan olur çünkü doğru olan başka bir hikâyeye geçmiştir. Pınarın suyu başka bir yerde kabarır. Kehanet Çeşmesi iki yüzyıldır kuruydu... Fakat onu besleyen pınar hâlâ akıyor. Burada. İçeriden."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yüzü, bana ve odanın gölgelere doğru uzanan, gittikçe alçalan ve kararan ucuna dönük oturuyordu; artık bana değil karanlığa bakıyordu. Sustuğunda, akan suyun hafif sesini duymak için kulak kabarttım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Görevimin ne olduğunu görüp sıkı sıkıya ona sarıldım: Kalmış olan azıcık şeye sahip çıkıp korumak... hâzinemizin son kalanları olan, Ansul'un şerefinin son kalanları olan buradaki kitapları, saklamam için insanların bana getirdikleri kitapları muhafaza etmek. Sen buraya, bu odaya geldiğinde o gün, hani harflerden, okumaktan konuştuğumuz o gün... hatırlıyor musun?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hatırlıyorum," dedim ve hatıralar içimi biraz ısıttı. Okuduğum, bildiğim, sevdiğim kitapların, dostlarımın raflarına baktım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kendi kendime senin de aynısını yapmak için, benim yerimi almak için, tek bir lambayı söndürmeden yakmaya devam etmek için doğduğunu söyledim. Sürdürmem gereken başka bir ödevim olduğunu, sana öğretecek başka bir şey daha olduğunu inkâr ederek bu teselliye tutundum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İnsanın bedeni bana olduğu gibi kırılıp döküldüğünde, kafası da şekilsizleşiyor, zayıflıyor..." Ellerini uzattı. "Kendine güvenemiyorsun. Korkuyla doluyorsun. Ama sana güvenmem icap ederdi."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ona, "Hayır güvenmeyin, bana güvenemezsiniz, ben zayıfım, ben de korkuyorum!" demek, yalvarmak istiyordum ama kelimeler ağzımdan çıkmıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sert bir sesle konuşmuştu. Bir süre sonra devam ederken sesine o şefkat geri geldi. "Yani," dedi, "biraz daha tarih sadece. Büyük bir sabırla, üstelik bu kadar da gençken öğrenmiş olduğun bütün o tarih bilgileri... omuzlarındaki bunca yılın yükü, yüzlerce yıldır ölmüş olan insanların üzerlerine almış oldukları yükümlülükler! Hepsine tahammül ettin, buna da edersin.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Senin evin, Kehanet Evi'dir ve bizler de kehanet okurlarıyız. Kehanet burada, bu odada. Seni içeri alan kelimeleri yazmayı öğrendin, daha yazmanın ne demek olduğunu bilmeden önce. O yüzden yazılmış olan kelimelerin nasıl okunacağını da okumayı öğreneceksin.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İlk kehanet sözleri daha yeni söylemiş olduklarımdı:</span></span> <span class="CharStyle26"><span style="font-family:Calibri,sans-serif;font-size:117%">Burada kalın</span><span style="font-family:Calibri,sans-serif;font-style:italic;font-size:117%">.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Eski zamanlarda Dört Hane'nin sakinleri de kehanetleri okuyabiliyordu. Bu onların gücüydü, onların kutsallığı. Arit sürgünleri sahillere yerleşip de başka yerlerde kasabalar kurmaya başladıktan sonra da Ansul'a, Kehanet Evi'ne gelmeye devam ettiler. Sorularını getirirlerdi: Bunu yapmak doğru mudur? Eğer şöyle şöyle yaparsak ne olur? Çeşmeye gelip suyundan içerler, takdis edilmeyi beklerler ve burada sorularını sorarlardı. Sonra kehanet okurları eve, mağaraya, karanlığa girerlerdi. Eğer soru kabul gördüyse, havaya yazılmış olan cevabı okurlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bazen de, karanlığa girdiklerinde, hiçbir soru sorulmamış olmasına rağmen havada parlayan kelimeler görürlerdi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bütün bu kehanet sözleri yazılmıştır. Bu kehanetlerin yazıldığı kitaplara Galva Kitapları adı verilmiştir. Yıllar geçtikçe, evlerini kehanet mağarasına inşa etmiş olan Galvalar kitapların tek muhafızları, sözlerin yorumcuları, kehanetin sesi, Okurlar olmuşlardır.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sonunda kıskançlık ve rekabete neden olmuş bu. Gücümüzü paylaşmış olsaydık daha iyi olabilirdi. Ama sanırım buna gücümüz yoktu. Marifet kendi kendisini sunuyor.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Galva Kitapları sadece kehanetlerin kayıtları değildi. Bazen, hiçbir el dokunmasa bile üzerindeki yazılar değişirdi, ya da Okur bir kitabı açar ve kitapta oraya daha önce yazılmamış yazılar bulurdu. Kehanetler gittikçe daha sık olarak kitap sayfalarından konuşmaya başlamış, mağaranın karanlığında değil.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ama genellikle sözlerin kendileri karanlık oluyormuş. Yoruma ihtiyaç duyuluyormuş. Ayrıca sorulmamış soruların da cevapları varmış... Böylece büyük Okur Dano Galva, 'Biz doğru cevapları aramayız. Bizim aradığımız sürüden çıkmış koyundur, yani doğru olan sorudur. Cevap bu koyunu, kuyruğu gibi takip eder.'"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Düşüncelerini benim arkamda, havada seyrediyordu; sonra yeniden bana bakıp sustu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Siz... siz kehaneti okudunuz mu?" diye sordum sonunda. Kendimi bir aydır konuşmuyormuş gibi hissetmiştim; boğazım kurumuş, sesim çatlak çıkıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ağır ağır cevap verdi. "Galva Kitaplarını yirmi yaşındayken okumaya başladım, rehberim annemdi. Önce en kadim olanını okuduk. Ondaki kelimeler sabittir, artık değişmiyorlar. Fakat en eskiler, en anlaşılmaz olanlar oluyor çünkü onlarda sorular cevaplarla birlikte yazılmamış, o yüzden koyunu kuyruğuna bakıp da tahmin etmen gerekiyor... Daha sonraki yüzyıllardan da bir sürü kitap var, hem soruların hem de cevapların bulunduğu. Çoğunlukla her ikisi de anlaşılmaz oluyor, ama insan çalışmalarının karşılığını alıyor. Sonra, onlar kütüphaneyi Galvamant'tan taşıdıktan sonra, daha az soru sorulmuş. Cevaplar ise değişebiliyor, yok olabiliyor, ya da hiç soru sorulmadan belirebiliyor. İnsanın iki kere okuyamayacağı kitaplar bunlar, Kehanet Çeşmesi'nden aynı suyu iki kez içemeyeceğin gibi."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Siz kehanete hiç soru sordunuz mu?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bir kere." Kısa bir kahkaha attı ve üst dudağını sol el parmaklarının boğumlarıyla ovuşturdu. "Ben güzel bir soru olduğunu düşünmüştüm, doğrudan ve açık, kehanetin tepki verdiği cinsten. Ansul ilk kuşatıldığı zamandı. Ben,</span></span> <span class="CharStyle26"><span style="font-family:Calibri,sans-serif;font-size:117%">Aldlar şehri alacak mı?</span></span> <span class="CharStyle11"><span style="font-family:Calibri,sans-serif;font-size:117%">diye sordum. Cevap alamadım. Ya da bir cevap geldiyse bile, herhalde ben yanlış kitaba bakıyordum."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Nasıl... Nasıl sordunuz?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Göreceksin Memer. Bu gece Desac'a, kehanete planladığı ayaklanma hakkında soru soracağımı söyledim. O bunu eski bir hikâye olarak biliyor ama eğer kehanet konuşursa, uğrunda savaştığı şeye faydalı olabileceğinin farkında."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir an için beni inceledi. "Seni yanımda istiyorum. Bunu yapabilir misin? Çok mu erken?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bilmiyorum," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Korkuyla, soğuk, anlamsız bir korkuyla kaskatı kesilmiştim. Kehanet kitaptları hakkında konuşmaya başladığından beri ensemdeki, kollarımdaki tüyler diken diken olmuştu. Onları görmek istemiyordum. Bulundukları yere gitmek istemiyordum. Nerede olduklarını, hangi kitaplar olduklarını biliyordum. Onlara dokunma düşüncesiyle nefesim boğazımda takıldı kaldı. Neredeyse, "Hayır, yapamam," diyecektim. Ama kelimeler de takıldı kaldı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sonunda söylediğim şey kendimi hayrete düşürmüştü. "İblisler</span></span> <span class="CharStyle26"><span style="font-family:Calibri,sans-serif;font-size:117%">var mı?"</span></span> <span class="CharStyle11"><span style="font-family:Calibri,sans-serif;font-size:117%">dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O cevap vermeyince devam ettim; kelimeler ağzımdan karık bir sesle çıkıyor, tam anlaşılmıyordu: "Benim bir Galva olduğumu söylediniz ama değilim... sadece Galva değilim... her ikisiyim... hiçbiriyim. Böyle bir şey kalıtım yoluyla bana nasıl geçer? Hakkında hiçbir şey bilmediğim bir şey. Nasıl böyle bir şey yapabilirim? İblislerden... Aldların iblislerinden korkarken... korkarken, çünkü ben aynı zamanda bir Aldım... nasıl bu gücü alabilirim!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Beni yatıştırmak için hafifçe öksürdü. Sustum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tanrıların kimler Memer?" diye sordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bunu bana, beni eğittiği zamanlar sorduğu sorular gibi sordu: "Eront</span></span> <span class="CharStyle26"><span style="font-family:Calibri,sans-serif;font-size:117%">Tarih Kitabı</span><span style="font-family:Calibri,sans-serif;font-style:normal;font-size:117%">'nda,</span></span> <span class="CharStyle11"><span style="font-family:Calibri,sans-serif;font-size:117%">Trond'un gerisindeki diyarlar hakkında neler anlatır?" Ben de zihnimi toplayarak, öyle bir zamanda olsaydı ona nasıl cevap vereceksem öyle verdim cevabımı, bildiğim şeyi doğru söylemeye çalışarak.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Benim tanrılarım Lero. Her şeyi kolaylaştıran Ennu. Dünyayı düşleyen Deori. Her İki Tarafa da Bakan. Ocağın ve kapı eşiğinin muhafızları. Bahçıvan İene. İşitemeyen Talih. Pınarların ve Suların İlahı Caran. Aslında bir olan, Yokeden Sampa ile Biçim Veren Sampa. Beşikteki Teru ile mezarlar üzerinde dans eden Anada. Ormanların ve tepelerin tanrıları. Denizatları. Annem Decalo'nun ruhu, sizin anneniz Eteyo'nun ruhu ve bu evde yaşamış olanların, buranın eski sakinlerinin, bize rüyalarımızı bahşeden atalarımızın ruhları ve gölgeleri. Oda ruhları, benim odamın ruhu. Sokak tanrıları, kavşak tanrıları, pazarın ve divan yerinin tanrısı, şehrin, taşların, deniz ve Sul'un tanrıları."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İsimlerini söyleyince onların iblis olmadıklarını anlamıştım, Ansul'da hiç iblis olmadığını.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İnşallah beni kutsarlar; kendileri de kutlu olsunlar," diye fısıldadım; o da benimle birlikte fısıldadı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bunun üzerine ayağa kalkıp kapıya doğru yürüdüm, sonra masaya döndüm çünkü hareket etmem gerekiyordu. Kitaplar, bildiğim kitaplar, benim canım yoldaşlarım raflarda kıpırdamadan duruyorlardı. "Ne yapmamız gerekiyor?" diye sordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ayağa kalktı. Yanında getirdiği küçük feneri aldı. "Önce karanlık," dedi. Ben de onu izledim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Uzun odayı aştık, korktuğum kitapların durduğu rafların yanından geçtik. Fener çok az ışık veriyordu ve ben onları net olarak göremiyordum. O son raflara gelirken tavan alçalmaya başlamıştı, sanki ışık da azalmıştı. Artık akan suyun sesini daha net duyuyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Zemin artık engebeliydi. Döşeme taşlarının yerini toprak ve kayalar almıştı. Seferbeyi'nin aksak adımları yavaşladı ve daha dikkatli olmaya başladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Fenerin göz kırpan ışığında karanlıktan çıkıp gelen, derin bir havuza boşalan ve yeraltında gözden kaybolan minik bir akarsu gördüm. Havuzun yanından geçip akıntıya karşı, kaya zeminli bir yoldan suyu takip ettik. Gölgeler, çıplak kayadan duvarlar üzerinde devasa boyutlarda, biçimsizce, hızla ve kapkara koşturarak fenerin ışığından kaçıyordu. Yüksek tavanlı tünelin, uzun mağaranın derinliklerine doğru yürüdük. Biz ileri gittikçe duvarlar da bize yaklaştılar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Işık, biriken bir pınarın suyunda pırıldadıktan sonra, tepesindeki kayadan çatıya yansıyarak titredi. Seferbeyi durdu. Feneri havaya kaldırdı, gölgeler çılgınca sıçradılar. Üfleyerek feneri söndürdü ve karanlıkta durduk.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bizi kutsayın ve sizler de kutlu olun, kutsal yerin ruhları," dedi; sesi, alçak ve metindi. "Biz sizin insanlarınız arasından Sulter Galva ile Memer Galva'yız. Kutsal olana hürmet ederek, bize gösterildiği şekilde doğruyu izleyerek, güvenle geldik. Bilgiye hürmet ederek, bilmek için sorarak, cehalet içinde geldik. Karanlığa ışık için, sessizliğe sözler için, korkuya kutsanmak için geldik. İnsanlarımıza daha önce kucak açmış olan bu yerin ruhları, soruma bir cevap istiyorum. Şu anda, şehrimizi ellerinde tutan Aldlara karşı yapılacak olan bir başkaldırı başarılı mı olacak, başarısız mı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sesi kayadan duvarlardan hiç yankılanmadı. Sessizlik sesi söndürmüştü. Pınarın belli belirsiz şırıltısından, benim ve onun soluk alıp verme seslerimizden başka ses yoktu. Mutlak bir karanlık vardı. Bazen tam gözlerimin üzerinde kara bir bezmiş gibi, bazen de bana sanki bir uçurumun kıyısında duruyormuşum da düşüverecekmişim gibi bir korku salan yıldızsız bir gökyüzü misali derin ve ırak gelen önümdeki karanlıkta bulanık renklerin belirip kaybolmasına, hafif şimşeklerin çakmasına neden olan gözlerim, beni tekrar tekrar aldatıyordu. Bir keresinde bir pırıltının biçim aldığını, bir harfe dönüştüğünü düşünmüştüm, ama aniden ve tamamen yok oluverdi, sönen bir kıvılcım gibi. Uzun süre durduk; ayakkabılarımın ince tabanlarından taşların ayağıma battığını, kıpırdamadan durmaktan belimin ağrıdığını hissetmeye başlayacak kadar uzun bir süre... Başım dönüyordu çünkü dünyada zifiri bir karanlıktan, suyun sesinden, ayaklarımın tabanına batan taşlardan başka hiçbir şey yoktu, hiçbir şey. Esinti bile yoktu. Soğuktu. Durgundu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir sıcaklık duydum, kolumda hafif bir temas hissettim. Takdislerimizi mırıldandıktan sonra döndük. Dönünce kendimi daha da kötü hissettim, yön duygumu yitirdim. Kesif karanlıkta hangi tarafa dönmüş olduğumu bilmiyordum – yarıya kadar mı dönmüştüm, tam mı dönmüştüm? Uzanarak onu, sıcaklığı, kumaşın temasını buldum; sıkı sıkı tutunup onu izledim. Feneri neden yakmadığını merak ettim ama konuşmaya cüret edemedim. Gittiğimiz yol bana çok uzun geldi, gelişten çok daha uzun. Yanlış yöne doğru, karanlığın derinliklerine doğru gittiğimizi düşündüm. Bir değişiklik, önümüzdeki karanlıkta gittikçe artan, henüz görünürlük sağlamayan ama görünürlük vaat eden loşluğu ilk gördüğümde gözlerime inanamadım. O zaman kolunu bıraktım. Ama sakat olduğu için o benim koluma girdi ve yolumuzu görünceye kadar sıkıca tutundu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yeniden odaya vardığımızda, hatta mağaranın ucunda, gölgeli uçta bile etrafımızdaki alan havadardı, bize kucak açmıştı, her şey belirgindi, sıcacık ışıkla doluydu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Merakla bana baktı. Sonra dönerek, mağara duvarının yerini sıvalı duvara bıraktığı kısımdaki kitap raflarına doğru gitti. Kayalar, orada burada sıva arasından geniş kornişler halinde çıkmıştı. Raflar duvara gömülmüştü, duvardan dışarı doğru yapılmamıştı. Raflarda kitaplar vardı, kimi küçük, kimi büyük ve kaba ciltli, kimi dik, kimi yatık, muhtemelen toplamda elli kadar kitap. Bazı raflar boştu veya en fazla bir-iki cilt kitap vardı. Seferbeyi, bir kitap arayan biri gibi, daha doğrusu bir kitap aradığı halde hangisi ve nerede olduğunu bilmeyen biri gibi rafları tarayarak bakıyordu. Yeniden bana baktı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben hemen beyaz kitaba baktım, kanamış olan kitaba. Onu hemen gördüm.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Nereye baktığımı fark etti. Gözlerimi ondan ayıramadığımı gördü. İlerleyip beyaz kitabı raftan aldı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O kitabı alınca ben elimde olmayarak, geri geri gittim. "Kanıyor mu?" dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir bana, bir de kitaba baktı; kitap kendiliğinden açılsın diye parmaklarını gevşetti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hayır," dedi. Bana uzattı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben geriye doğru bir adım daha attım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Onu okur musun Memer?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kitabı çevirdi, açık olarak yeniden bana uzattı. Küçük, kare, beyaz sayfaları görebiliyordum. Sağ taraftaki sayfa boştu. Sol taraftaki sayfada ise minik harflerle birkaç kelime yazılıydı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Zorla ileri doğru bir adım attım, sonra ikinci bir adım, ellerimi yumruk yapmıştım. Kelimeleri yüksek sesle okudum:</span></span> <span class="CharStyle26"><span style="font-family:Calibri,sans-serif;font-size:117%">Kırılanı kırılmış onarır.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kendi sesim bana korkunç geliyordu; kesinlikle kendi sesim değil de başımın etrafında biriken derin, boş, yankılı bir sesti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Geri koyun, kaldırın!" diye bağırdım ve odanın diğer ucunda altından bir küre gibi parlayan lambaya doğru yürümeye çalıştım ama tıpkı bir rüyada yürüyor gibiydim, bacaklarım ağırlaşmış, çok yavaş hareket ediyordu. Gelip koluma girdi ve birlikte geri döndük. İlerledikçe yürümek kolaylaştı. Okuma masasına vardık. Eve dönmek gibi bir şeydi bu, gecenin soğuğundan ocak başına gelmek, bir limana varmak gibi bir şey.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Titrek ve derin bir nefesle içimi çektim. Seferbeyi, omuzlarımı nazikçe okşayarak biraz daha ayakta kaldı, sonra masanın diğer tarafına geçerek karşıma oturdu, daha önce oturduğumuz gibi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Dişlerim takırdıyordu. Artık üşümüyordum ama dişlerim takırdıyordu. Ağzıma hâkim olmam biraz zaman aldı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Cevap bu muydu?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bilmiyorum," diye mırıldandı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bu... bu kehanet miydi?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Evet."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bana kartondanmış gibi sert gelen dudaklarımı ısırmaya biraz daha devam ettim ve nefesimin daha muntazam çıkması için uğraştım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Daha önce o kitabı açıp okumuş muydunuz?" diye sordum ona.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başını hayır anlamında salladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben hiç kelime görmedim," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Görmediniz mi... sayfada?" Kelimelerin sol taraftaki sayfada olduğunu elimle işaret ederek anlatmaya başlamıştım ki parmaklarımın kelimeleri havaya yazdığını fark ettim. Onları durdurdum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başını yine iki yana salladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bu daha da kötü olmuştu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yani benim söylediğim şey sorduğunuz sorunun cevabı mıydı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bilmiyorum," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Neden size cevap vermedi?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir süre bir şey söylemedi. En sonunda, "Memer, eğer sen sormuş olsaydın, sorun ne olurdu?" dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle26"><span style="font-family:Calibri,sans-serif;font-size:117%">"Aldlardan nasıl kurtuluruz?"</span></span> <span class="CharStyle11"><span style="font-family:Calibri,sans-serif;font-size:117%">dedim hemen ve bunu söylerken yeniden başka bir sesle, bana ait olmayan yüksek, derin bir sesle konuştuğumu hissettim. Ağzımı kapattım ve benden konuşan, beni kullanan şeye karşı dişlerimi kenetledim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gerçekten de soracağım soru o olurdu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Doğru soru," dedi Seferbeyi, yarım bir tebessümle.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kitap kanamıştı," dedim. Artık kendi adıma konuşmaya kararlıydım, birilerini benden konuşturmamaya – söyleyeceğim şeyi söylemeye, denetimi elime almaya. "Yıllar, yıllar önce, küçükken. Gölgeli uca gitmiştim. Bunu size anlatmıştım, bir kısmını anlatmıştım. Kitaplardan birinin ses çıkarttığını sandığımı anlatmıştım. Ama o kitabı gördüğümü söylememiştim. O beyaz kitabı. Onu raftan almıştım, sayfalarında kan vardı. Islak kan. Kelimeler değil kan. Bir daha hiç geri dönmedim. Bu geceye kadar. E... Eğer... Eğer iblisler yoksa tamam, hiç iblis yok. Ama ben mağarada olan şeyden korkuyorum."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben de," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify">&nbsp;</p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:center"><span class="CharStyle39"><span style="font-family:Calibri,sans-serif;font-size:117%">*</span></span></p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify">&nbsp;</p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Her ikimiz de yorulmuştuk ama daha uyku aklımıza bile gelmiyordu. Küçük feneri yeniden yaktı, ben lambayı söndürdüm, o havaya sözleri çizdi ve odadan çıkıp koridorlardan geçerek o akşam daha erken vakitlerde oturduğumuz kuzey avlusuna döndük. Avlunun tepesinde yıldızlardan devasa bir tavan vardı. Ben feneri üfleyerek söndürdüm. Orada yıldız ışığında, uzun bir süre sessizce oturduk.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Desac'a ne söyleyeceksiniz?" diye sordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sorumu ve bir cevap alamadığımı."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Peki... ya kitabın söylediği?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bunu söyleyip söylememek senin tercihin, ona sen karar vereceksin."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Anlamını bilmiyorum. Hangi soruyu cevaplandırdığını bilmiyorum. Sözleri anlamıyorum. Herhangi bir anlam ifade ediyor mu?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kendimi kandırılmış, sanki herhangi bir şeymişim, bir aletmişim gibi hiç ikaz edilmeden kullanılmış hissediyordum. Korkutulmuştum. Hakarete uğramıştım ve kızgındım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Çıkarttığımız anlama geliyor," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bu kumda fal bakmak gibi bir şey." Ansul'da birkaç kuruş karşılığında, bir avuç yaş kum alıp bir tabağa bırakarak, kabartılarına ve topaklarına, dağılışına bakarak yolculuklarla, para işlerinin riskleriyle, aşk maceralarıyla ilgili şeyler hakkında gelecekten iyi veya kötü haberler veren kadınlar vardı. "Ne demek olmasını istiyorsan o demektir."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Belki," dedi. Biraz durduktan sonra devam etti, "Dano Galva, kehaneti okumanın, idraki çok zor olan bir gizeme makul bir açıklama getirmek olduğunu söylemişti... Eski kitaplarda, duyanlara anlamsız gelen cevaplar vardı. Sundaramanlar ilk kez Ansul'u istila etme tehdidinde bulunduklarında</span></span> <span class="CharStyle26"><span style="font-family:Calibri,sans-serif;font-size:117%">Kendimizi Sundramanlardan nasıl koruyacağız?</span></span> <span class="CharStyle11"><span style="font-family:Calibri,sans-serif;font-size:117%">diye sormuşlardı kehanete. Cevap,</span></span> <span class="CharStyle26"><span style="font-family:Calibri,sans-serif;font-size:117%">Arıları elma çiçeklerinden uzak tutmak</span></span><span class="CharStyle11"><span style="font-family:Calibri,sans-serif;font-size:117%">, idi. Divan üyeleri, anlam çok açık olduğu için çok aptalca olduğunu söyleyerek öfkelenmişlerdi. Bir ordu kurulmasını, Ostis boyunca bir sur inşa edilerek, şehrin Sundramanlara karşı korunmasını emrettiler. Güneyliler nehri geçtiler, suru yerle bir ettiler, ordumuzu bozguna uğrattılar, Ansul Şehri'ne girdiler, kendilerine karşı koyanları öldürdüler ve tüm Ansul'un, Sundraman'ın idaresi altında olduğunu söylediler. O günden sonra harika komşular oldular, bize çok az karışıyorlar ama ticaretleriyle bizi son derece zenginleştiriyorlardı. O bir tavsiye değil, bir uyarıydı: Arıları elma çiçeklerinden uzak tutmak demek, ağaçlarda hiç meyve olmaması demekti. Çiçek Ansul, arı da Sundramanlar idi. Bunu şimdi açıkça görüyoruz. Okur Dano Galva için de bu açıktı; yazıyı okur okumaz Sundraman'a karşı koymamamız gerektiğini söylemişti. Bu yüzden ona hain dendi. O andan itibaren Gelb, Cam ve Actamo klanları Divan'ın artık kehanete müracaat etmemesi gerektiğini söylediler ve üniversite ile kütüphanenin Galvamant'tan taşınması için baskı yapmaya başladılar."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kehanetin, Okura ve evine pek faydası dokunmamış!" dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"'Çivi bir kez vurur, çekiç binlerce kez.'"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bunu düşündüm. "Peki insan bir araç olmayı kabul etmezse ne olur?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tercih daima sana aittir."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Oturup yıldızların engin derinliğine baktım. Bu şehirde, bu evde daha önce yaşamış olan canlara, binlerce ruha, atalara, ırak alevler misali yaşamlara, zamanın ulu karanlığı içindeki uzak ışıklara benzediğini düşündüm yıldızların. Geçmiş yaşamlar, gelecek yaşamlar. Birini diğerinden ayıran nedir?</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kehanetin neden açıkça konuşamadığını, karmaşık hayaller ve anlaşılmaz sözler yerine neden doğrudan, S</span></span><span class="CharStyle26"><span style="font-family:Calibri,sans-serif;font-size:117%">akın karşı koymayın</span></span> <span class="CharStyle11"><span style="font-family:Calibri,sans-serif;font-size:117%">veya</span></span> <span class="CharStyle26"><span style="font-family:Calibri,sans-serif;font-size:117%">Şimdi saldırın</span></span> <span class="CharStyle11"><span style="font-family:Calibri,sans-serif;font-size:117%">falan demediğini sormak istedim. Yıldızlara bakınca, bu aptalca bir soru gibi geldi. Kehanet emir vermiyordu, tam tersine: Düşünmeye davet ediyordu. Gizeme düşünce katmamızı talep ediyordu. Sonuç çok tatmin edici olmayabilirdi ama muhtemelen yapabileceğimizin en iyisi buydu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Uzun uzun esnedim, Seferbeyi güldü.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Git yat çocuk," dedi ve ben de gittim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Karanlık hollerden ve koridorlardan odama doğru ilerlerken, mağaranın, okuduğum sözlerin ve bu sözleri</span></span> <span class="CharStyle26"><span style="font-family:Calibri,sans-serif;font-size:117%">–Kırılanı Kırılmış Onarır–</span></span> <span class="CharStyle11"><span style="font-family:Calibri,sans-serif;font-size:117%">söyleyerek benden konuşan sesin tuhaflığı nedeniyle uyku tutmayacağını düşünmüştüm. Kapının yanındaki tanrı nişine dokundum, kendimi yatağa attım ve kütük gibi uyudum.</span></span></p>
  </div>
</body>
</html>
