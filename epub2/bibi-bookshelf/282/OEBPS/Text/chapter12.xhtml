<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <div style="margin-left:-0.005cm;margin-right:0.019cm">
    <h3 class="Standard" style="page-break-before: always; margin-left: 0cm; margin-right: 0cm; text-indent: 0cm; text-align: center;"><a id="bookmark7"></a><span class="CharStyle21"><span style="font-family:Calibri,sans-serif;font-size:150%">7</span></span></h3>

    <p class="Standard" style="margin-left:0.0cm;margin-right:0.0cm;text-indent:0cm;text-align:justify"><span class="CharStyle11"><span style="font-family:Calibri,sans-serif;font-size:117%">ORREC CASPRO</span></span> <span class="CharStyle11"><span style="font-family:Calibri,sans-serif;font-size:117%">Ansullu Aldların Gandı'nı eğlendirmek için bir kez daha yola koyulduğunda maiyetinde aslan terbiyecisi Chy, aslan Şetar ve seyis Mem vardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Mem tedirgin ve huzursuzdu. Ya Aldlar Damgalı'nın eyerini çıkarmamı isterlerse, ya benimle seyis seyise konuşmak isterlerse. O zaman, bukağılık ile art diz arasındaki farkı bilmediğimi anında anlarlardı. Korkma, demişti Gry, onlar da tıpkı Gudit gibi, kıymetli atlarının bulunduğu ahırlarına yabancı bir oğlanın girmesine izin vermezler. Zaten, saraya gittiğimizde beni tam yanında tutacaktı. Mem olarak bütün yapmam gereken, sanki Orrec atını idare ederken yardıma ihtiyacı varmış gibi Damgalı'nın yularını seyisler misali tutarak sokaklarda öyle yürümekti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Böylece kendimi aptal gibi hissederek, ürkek ve tedirgin bir halde istenileni yaptım. Damgalı benim için bir teselliydi. Yanı başımda yürürken taş döşeli caddelerimizde nalları yüksek sesle, düzenli olarak yankılanıyor, başı yanımda bir yukarı bir aşağı sallanıyor, kulakları ileri geri seğiriyor, ara ara hınf diye soluğunu bırakıyordu. Kocaman, kara gözünde şefkatli bir ifade vardı. Yaşlıydı –benden yaşlı– ve bütün Batı Sahili'ni dolaşmıştı. Orrec ona yürümesini söylediğinde asilce bir sabırla ilerliyordu. Ben de onun gibi olmak isterdim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kuyumcular Köprüsü'nden, Divan Binası'nın önündeki meydana kadar alçak tepeyi tırmanan Galva Caddesi'ni izledik. Divan Binası'na koltuklarım kabararak baktım. Gümüş rengi taşlardan inşa edilmiş, sıra sıra yüksek ve narin pencereleriyle geniş ve yüksek bir binaydı. Bakırdan kubbesi şehrin diğer çatıları üzerinde, Sul'un daha alçak dağların üzerinde yüzdüğü gibi yükseliyordu. Meydandan, binanın kapılarının önünde bulunan terasa çıkan basamaklar vardır; kendi kendimizi yönettiğimiz zamanlarda insanların nutuk çekip tartıştığı terasa. Seferbeyi bana bu terasın, ana kapıların önünde durup, normalden biraz daha yüksek sesle konuştuğunuzda sesiniz bütün meydanda duyulabilecek şekilde yapılmış olduğunu anlatmıştı. Ama ben o basamakları hiç çıkamamıştım; daha önce meydanda bile hiç yürümemiştim. Burası şehir ahalisine değil, Aldlara aitti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Meydanın tam ortasında kırmızı sivri tepeleri, gönderlerinde sallanan uzun kırmızı sancaklarıyla neredeyse Divan Binası'nı gözlerden gizleyen dev çadır duruyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Meydana açılan girişe yaklaşırken bizi karşılamak için bir subay geldi ve mavi pelerinli muhafızlara bizi geçirmelerini söyledi. Meydanın solundaki ahırlardan bizi karşılamak için adamlar çıkageldi. Orrec inerken ben Damgalı'yı tuttum, yaşlıca bir Ald dizginleri benim elimden alıp usulca cık cık sesleri çıkararak Damgalı'yı götürdü. Aslan terbiyecisi Chy, Şetar'ın tasmasını kısarak yanıma geldi ve birlikte taş döşeli yoldan Orrec'i izledik. Çadırın önünde Orrec için bir halı, bir açılır kapanır sandalye ve bir şemsiye vardı; bizim için oturacak yer yoktu ama küçük bir oğlan çocuğu, bir kuşatma veledi, bir köle, Chy'a kırmızı kâğıttan bir şemsiye uzattı. Orrec'in arkasında durduk. Chy hemen şemsiyeyi üçümüzün üzerinde tutmam için bana uzattı ve kollarını kavuşturarak kibirli bir poz takındı. Beni Chy veya Orrec'in kölesi olarak görecek olan Aldlar için bunun anlamlı olacağını fark ettim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Aldların saray kölelerinin hepsi gri-beyaz veya boz-beyaz çizgili, kalın kumaştan cüppe veya tunik giyiyordu. Kimi Ald, kimi ülkemin insanlarındandı. Hepsi ya erkek, ya oğlandı. Kadınlar başka yerde, içeride, gizli tutuluyordu. Ayrıca hiçbiri Ald değildi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Değişik süslere sahip değişik saraylılar çıktılar çadırdan, birkaç subay da bir zamanlar bizim seçim kulübelerinin bulunduğu, Aldların Divan Binası'nın arkasındaki Doğu Kanalı'nın üzerine inşa etmiş oldukları kışladan geldiler. Sonunda Gand büyük çadırdan çıktığında herkes ayağa kalktı. Onu iki Ald köle izliyordu; kölelerden biri Gand serinlemek isterse diye elinde bir yelpaze taşırken, diğeri devasa kırmızı bir şemsiyeyi başının üzerinde tutuyordu. Ilık bir bahar havası vardı; güneş ak bulutların arkasında neredeyse kaybolmuş, denizden hafif bir meltem esiyordu. Kölelerin ellerinde bu ahmakça eşyalarla durduklarını görünce Aldların ne kadar aptal olduklarını düşündüm – etraflarına bakıp da şemsiyeye, yelpazeye veya saraylıların giydikleri geniş kenarlı şapkalara ihtiyaçları olmadığını anlamıyorlar mıydı? Burasının çöl olmadığını göremiyorlar mıydı?</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ald kölelerin davranışlarını taklit ederek Gand İoratth'a doğrudan bakmadım da, yan gözle bakmaya çalıştım. Kaba, kırışık bir yüzü vardı, kısa atmaca burunlu ve dar gözlü, Aldların çoğu gibi sarı yüzlüydü. Aldların solgun gözleri hep midemi bulandırmıştır, bana halkımın kara gözlerini verdikleri için atalarıma kaç kez şükretmişimdir. Gand'ın şapkasının altından fışkıran kıvırcık saçları kısa ve aklaşmıştı; kaşları da kıvırcıktı, ayrıca kısa kesilmiş kır sakalı çene çizgisini takip ediyordu. Sert ve yorgun görünüyordu. Orrec'i, yüzünü aydınlatan bir tebessümle ve daha önce hiçbir Ald'ın yaptığını görmediğim, başını eğip ellerini kalbinden dışarı doğru bir kucaklama hareketiyle açarak selamladı. Dengini selamlar gibiydi. Sonra da Orrec'e "Yaratıcıların Gand'ı" dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ama yine de onu çatısının altına kabul etmiyor, diye düşündüm.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Dinsiz" diyorlardı bize. Onlardan öğrendiğimiz bir sözdü bu. İlla bir anlam yüklenecekse, neyin kutsal olduğunu bilmeyen kimse anlamına geliyordu. Acaba hiç öyle insan var mıdır? Dinsiz, sizden farklı bir kutsallığın varlığını bilen biridir sadece. Aldlar on yedi yıldır buradaydı ve hâlâ Ansul'un denizi, toprağı ve taşının kutsal olduğunu, hepsinin ilahi bir canlılıkla dolu olduğunu öğrenememişlerdi. Dinsiz olan biri varsa, o da onlardı, biz değildik, diye düşünüyordum. O yüzden durmuş hıncımı biriktiriyor ve adamların, İoratth ile Orrec'in, iki hükümdarın, zorba ile şairin söylediklerini dinlemiyordum bile.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec şiir okumaya başladı; onun sesinin tınısı beni kendime getirdi; ama okuduğu Gand'ın rica ettiği Ald şairlerinden biriydi, o çöldeki savaşlarla ilgili bitmeyen destanlarından biriydi ve dinlemek istemiyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Saraylılar arasında Gand'ın oğlu İddor'u, yani Şetar'a sataşan adamı aradım. Diğerlerinden ayırt etmesi gayet kolaydı. O süslü şapkasına tüyler, altın iplikten kurdeleler takıp takıştırmıştı; üzerinde daha başka bir sürü süs vardı. Babasına benziyordu ama babasından daha uzun boylu ve daha yakışıklıydı; gerçi ten rengi daha sarıydı. Yerinde duramıyordu, sürekli bir arkadaşıyla konuşuyor, kıpırdanıyor, elini kolunu oynatıyor, bedenini hareket ettiriyordu. Yaşlı Gand hiç kıpırdamadan, kısa, sert ellerini bacaklarına dayamış, kendini hikâyeye vermiş dinliyor, keten cüppesinin dökümü taştan oyulmuş gibi duruyordu. Subaylarının çoğu da en az onun kadar, sözleri içercesine dikkatle dinliyorlardı. Orrec'in sesi tutkuyla şakıyordu ve ben de, kendime rağmen hikâyeyi duymaya başladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hainlik ve barışla ilgili trajik bir sahneden sonra durduğu zaman, dinleyenlerin hepsi avuçlarını birbirlerine vurarak onu kutladılar. Gand, bir köle aracılığıyla Orrec'e cam bir bardakta su yolladı. ("Sonra kıracaklar," diye fısıldadı Chy bana.) Herkese tabaklar dolusu tatlı ikram edildi, Chy ile ben hariç. İoratth, Şetar'a bir lokma bir şeyler uzatmak için öne eğildi. Chy Şetar'ı ilerletti. Hayvan yere oturup şekeri kibarca kokladı ve başını çevirdi. Gand bir kahkaha attı. Bütün yüzünü kırıştıran çok hoş bir kahkahası vardı. "Aslanlara layık bir yiyecek değil ha Şetar Hanım?" dedi. "Biraz et getirteyim mi?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ona Orrec değil Chy, sert ve kısa bir cevap verdi: "Getirtmeseniz daha iyi olur beyim."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gand alınmadı. "Ona perhiz yaptırıyorsun, öyle mi? Tabii, tabii. Yine selam verecek mi?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Chy'ın kıpırdandığını veya herhangi bir şey yaptığını görmedim ama aslan, Gand'ın önünde ayağa kalkıp kedilerin o yerlere kadar olan gerinme hareketini yaptı. Gand gülerken, aslan da etrafına bakınıp ödülü olan küçük bir kâse kemik iliğini arandı; Chy da iliği hayvanın ağzına verdi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İddor ileri çıkarak, "Ona kaç para ödedin?" diye sordu Orrec'e.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Onu bir şarkıya karşılık aldım Gand İddor," dedi Orrec. Hâlâ oturduğu yerden konuşuyordu; kalkmamak için bahane olarak lirini akort ediyordu. İddor kaşlarını çattı. Orrec çalgıdan başını kaldırarak, "Daha doğrusu bir masala karşılık. Yavruyla anasına sahip olan göçebeler</span></span> <span class="CharStyle26"><span style="font-family:Calibri,sans-serif;font-size:117%">Daredar</span></span><span class="CharStyle11"><span style="font-family:Calibri,sans-serif;font-size:117%">'ın bütün hikâyesini dinlemek istemişlerdi, böylece kendi gösterilerinde daha fazla şey anlatabileceklerdi. Anlatması üç gece süren masalı anlattım, bu yüzden de ödülüm aslan yavrusu oldu. Hepimiz halimizden memnun kaldık," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"O masalı nereden biliyorsun? Bizim şarkılarımızı nasıl öğrendin?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bir masal veya şarkıyı duydum mu, o artık benim olur," dedi Orrec. "Bu da benim marifetim."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hem o, hem de şarkıların yaratılması," dedi İoratth.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec başını eğdi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İyi de onları nerede duydun?" diye ısrar etti Gand'ın oğlu.</span></span> <span class="CharStyle26"><span style="font-family:Calibri,sans-serif;font-size:117%">"Daredar</span></span><span class="CharStyle11"><span style="font-family:Calibri,sans-serif;font-size:117%">'ın anlatıldığını nerede duydun?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kuzey Asudar'da yolculuk yaptım Gand İddor. Her yerde insanlar bana şarkılarını ve hikâyelerini sundular, hem anlattılar, hem söylediler, zenginliklerini benimle paylaştılar. Onlar bir şey ödememi, bir aslan yavrusu falan istemediler, hatta bakır bir kuruş bile istemediler – sadece birkaç yeni şarkı veya yeniden anlatılan eski bir masal beklediler. Çölün en fakir insanları söz ve gönül deyince en zenginleri oluyor."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Doğru, doğru," dedi yaşlı Gand.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hikâyelerimizi okudun mu? Onları kitaplara koydun mu?" İddor okumak ve kitap sözcüklerini sanki ağzında bir pislik varmış gibi tükürüyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hükümdarım, Atth halkı arasında, Atth kanunlarına göre yaşarım." Orrec sadece büyük bir vakarla değil aynı zamanda hiddetle de konuştu, şerefi sorgulanmış birinin karşılık vermesi gibi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İddor, ya Orrec'in doğrudan verdiği tepkiden, ya da babasının hiddetli bakışlarından yılarak döndü. Ama yine de arkadaşlarından birine, "Şu liri çalan bir adam mıymış? Ben de kadın sanmıştım," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Aldlar arasında telli ve yaylı sazları sadece kadınlar çalar, flüt ve boruyu ise sadece erkekler çalar – diye anlattı sonra bana Gry. O zaman bütün anladığım İddor'un Orrec'e hakaret etmeye veya babasına hürmetsizce davranmaya çalıştığıydı; Orrec'e hakaret etmek de babasına hürmetsizlik etmenin yoluydu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Dinlendiğin zaman Yaratıcı, senin kendi dizelerinden bir şeyler duymak isteriz," dedi İoratth, "tabii eğer bizim batı şiiri konusundaki cehaletimizi affeder ve aydınlatmak istersen."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gand'ın bu kadar resmi ve bu kadar incelikle konuşması beni şaşırtmıştı. Yaşlı bir asker olduğuna kuşku yoktu ama yine de söylediği her şey ölçülü, hatta kullandığı arkaik sözcükler ve söyleyiş tarzı kulağa hoş gelen bir süslülükteydi. Yazıdan sakınan, sözlerle olan tüm sanatlarını yüksek sesle yapan insanlardan böyle konuşması beklenirdi. Şimdiye kadar Aldların, bağırıp çağırıp emretmek dışında bir şey söylediklerini pek duymamıştım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec sözlü atışma konusunda olduğu kadar karşılıklı nezaket konusunda da becerikliydi. Daha önce,</span></span> <span class="CharStyle26"><span style="font-family:Calibri,sans-serif;font-size:117%">Daredar</span></span> <span class="CharStyle11"><span style="font-family:Calibri,sans-serif;font-size:117%">destanından söylerken kuzey aksanını bırakmış, sert sessizleri biraz daha yayarak ve seslileri uzatarak bir Ald gibi konuşmuştu. Şimdi Gand'a cevap verirken o yumuşaklığı koruyordu. "Ben o yaratıcıların ancak son bir zerresi sayılırım Gand'ım," dedi, "kendimi benden çok daha ulu kişilerden öne koymak da gönlümden hiç geçmez. Eğer siz ve refakatinizdekiler müsaade ederlerse, kendi mısralarımdansa Urdile'nin aziz yaratıcılarından Denios'un bir şiirini dile getirebilir miyim?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gand başıyla onayladı. Orrec lirini akort etmeyi bitirirken bir yandan da bu şiirin şarkı gibi okunmadığını, çalgının sesinin, şiiri kendinden önce ve sonra söylenmiş ve söylenecek tüm sözlerden ayırmaya, bazen de hiçbir sözün söyleyemediğini söylemeye yaradığını izah etti. Sonra başını lirine eğerek çalmaya başladı. Notalar yankılı, berrak ve kışkırtıcıydı. Son sesler de kesildikten sonra</span></span> <span class="CharStyle26"><span style="font-family:Calibri,sans-serif;font-size:117%">Dönüşümler</span></span><span class="CharStyle11"><span style="font-family:Calibri,sans-serif;font-size:117%">'in ilk bölümünün ilk kelimelerini söylemeye başladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bitirinceye kadar kimse kıpırdamadı. Bittikten sonra da uzun süre sessiz kaldılar, tıpkı pazar yerindeki kalabalığın yapmış olduğu gibi. Sonra tam ellerini büyük bir övgüyle çırpacaklardı ki Gand ani bir hareketle elini kaldırdı – "Hayır," dedi. "Bir daha Yaratıcı! Eğer arzu edersen, bu şahane dizeleri bir kez daha söyle bize!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec biraz gafil avlanmış gibiydi, ama gülümseyerek başını yine lirine eğdi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Tellere dokunmadan önce bir adam yüksek sesle konuştu. Konuşan İddor değildi, ama onun alayından ve yakınında duran bir adamdı: Sadece yüzünü açıkta bırakarak omuzlarına kadar kutu gibi dümdüz inen kırmızı başlığı olan adam kırmızı-siyah bir cüppe giymişti. Sakalları alazlanmış, çenesinde hafif bir yanık izi bırakmıştı. Kısa bir kılıç ve uzun, ağır, siyah bir sopa taşıyordu. "Güneşin Oğlu," dedi, "bu küfrü bir kez dinlemek yetip de artmadı mı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Rahip," diye fısıldadı Chy bana. Çok sık görmesek de onun bir rahip olduğunu ben de biliyordum. Biz onlara kızılşapkalar diyorduk ve hiç karşılaşmamayı umuyorduk çünkü şehir ahalisinden birilerini taşlayarak öldürme veya canlı canlı gömme işlerini hep kızılşapkalar yapardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İoratth dönüp rahibe baktı. Tıpkı bir atmacanın başını döndürmesi gibiydi, hızlı, bu-ne-cüret mealinde çatık kaşlı bir bakış. Ama kibarca konuştu: "Ey Athh'ın Mübarek Zatı," dedi, "benim kulaklarım biraz paslıdır. Hiç küfür duymadım. Rica ederim beni aydınlatın."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kırmızı başlıklı adam büyük bir özgüvenle konuştu. "Bunlar tanrısız sözler Gand İoratth. Bunların içinde hiç Atth bilgisi, kutsal yorumcularının vahiylerine bir iman yok. İblislere, sahte tanrılara körü körüne tapınmayla, basit dünyevi işler hakkında sözlerle, kadınları övmeyle dolu."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ah, ah," dedi İoratth başını karşı çıkarmış gibi değil de onaylamasına sallayarak ama belli ki bu açıklamadan pek etkilenmemişti. "Dinsiz şairlerin Atth ile Yanmışları hakkında cahil oldukları doğru. Anlayışları cahilce ve yanlış ama yine de onlara kör demeyelim. Vahiy ateşi onlara da ulaşabilir. Bu arada, eşlerini uzun yıllar önce ardında bırakmak zorunda kalan bizlere, kadınlar hakkında bir söz duymayı çok mu görüyorsunuz? Siz Mübarek Zat; siz, Ateşin Yaktığı, siz zaten her türlü kirliliğin üzerindesiniz ama bizler sadece askeriz. İşitmek başka şey, sahip olmak başka ama yine de insanı biraz rahatlatıyor." Bunu söylerken son derece vakurdu ama etrafındaki bazı adamlar sırıttılar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başlıklı adam cevap vermeye yeltendi ama Gand aniden ayağa kalktı. "Ateşin Yaktığı'nın kutsal saflığına olan saygımdan," dedi, "Aziz Rudde'nin veya biraderlerinin burada kalıp kulaklarını incitecek sözleri daha fazla duymalarını istemeyeceğim. Ayrıca bu dinsiz şairin şarkılarını duymak istemeyen herkes gidebilir. Dediklerine göre ancak laneti duyanlar lanetlenecekse, benim gibi paslı kulakları olanlar burada kalıp emniyet içinde dinleyebilirler. Yaratıcı, münakaşalarımızı ve nezaketsizliğimizi affet."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yeniden yerine oturdu. İddor ile kızılşapkalar –dört tane vardı– ve İddor'un grubunun geri kalanının hepsi, bağıra çağıra konuşup memnuniyetsizlikle büyük çadıra döndüler. İoratth'ın yakınlarında oturan endişeli ve mutsuz görünüşlü bir adam da elinden geldiğince dikkat çekmeden sıvıştı. Gerisi kaldı. Sonra Orrec lirinin tellerine dokundu ve</span></span> <span class="CharStyle26"><span style="font-family:Calibri,sans-serif;font-size:117%">Dönüşümler</span></span><span class="CharStyle11"><span style="font-family:Calibri,sans-serif;font-size:117%">'in açılışını yeniden söylemeye başladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gand bu kez adamlarının sonunda alkışlamasına izin verdi. Orrec'e bir bardak daha su getirtti ("Kristal içindeki nasip," diye fısıldadı Chy bana), sonra belli ki baş başa kalmak istediğini ima ederek şairle "hurmanın altında" konuşacağını söyleyip maiyetinin gitmesine müsaade etti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Birkaç muhafız çadırın girişinde kaldı ama subaylar ve saraylılar ya büyük çadıra ya da kışlaya döndüler; Chy ile bana da, yelpazeyi tutan işgüzar köleyle birlikte gitmemiz söylenmişti. Ahırlardan veya oralardan bir yerlerden şiiri dinlemek için gelmiş ve bütün bu zaman zarfında grubun kıyısında engellenmeden durmuş olduklarını şimdi fark ettiğim birkaç adamı takip ederek avlunun ahır tarafına gittik. Bazıları askerdi, bazıları seyis, birkaçı da oğlan çocuğuydu. Çoğu Şetar'a ilgi duymuştu. Chy'ın izin verdiğinden daha fazla yaklaşmak istiyorlardı hayvana. Sohbet ortamı yaratmaya çalışarak bütün alışıldık soruları sormuşlardı – adı ne, onu nereden buldunuz, ne yer, kimseyi öldürdü mü bugüne kadar. Chy'ın cevapları kısa ve mağrurdu, bir aslan terbiyecisine uyacak şekilde.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Kölen mi?" diye sordu bir delikanlı. Chy, "seyis çırağı" deyinceye kadar benden bahsettiklerini anlamamıştım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Delikanlı adımlarını bana uydurdu, ben gölgeli duvara varıp kaldırım taşının üzerine oturunca o da oturdu. Birkaç kez bana baktıktan sonra, sonunda, "Sen Aldsın," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımı hayır anlamında salladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Baban Aldmış," dedi, pek zeki bir tavırla.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Saçlarım, yüzüm böyle olduktan sonra inkâr etmenin ne faydası var? Omzumu silktim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Burada mı yaşıyorsun? Şehirde?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımla onayladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tanıdığın kızlar var mı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yüreğim ağzıma geldi. Bütün düşünebildiğim benim bir kız olduğumu gördüğü, hemen o anda kirlilik, murdarlık, küfür diye bağırmaya başlayacağı olmuştu...</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Geçen sene babamla birlikte Dur'dan geldik," dedi alçak bir sesle; sonra bir süre bir şey söylemedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yan gözle ona biraz daha fazla bakınca aslında bir delikanlı değil de on beş, en fazla on altı yaşlarında bir oğlan olduğunu gördüm. Mavi pelerin değil, omzunda mavi düğümü olan bir tunik giymişti. Çıplak bacaklı, iri kemikli, sarı benizli, yumuşak yüzlü ve ağzının etrafında sivilceleri olan bir çocuktu. Koyunsaçlarının kıvırcığı sarımtıraktı. İçini çekti. "Bütün Ansul kızları bizden nefret ediyor," dedi. "Belki bir kız kardeşin vardır diye düşünmüştüm."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımı salladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Senin adın ne?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Mem."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bak şimdi Mem, hani eğer, bilirsin ya, sadece bir süre için oğlanlarla birlikte olmak isteyen kızlardan tanıyorsan, bende biraz para var. Sana verebilirim yani."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hayâsız, tiksindirici, acınası biriydi. Kendi söylediği şeyden kendisinin bile umudu yoktu. Hiç cevap vermedim. Ondan bütün korkuma ve onu o kadar küçük görmeme rağmen, içimden ona gülmek geliyordu –neden olduğunu bilmiyorum– öyle utanmazdı ki. Bir köpek gibi. Ondan nefret bile edemiyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O kızlar hakkında konuşmaya devam etti, galiba hayallerinden falan bahsediyordu ve yüzümün kızarmasına, beni huzursuz etmeye başlayan bazı şeyler anlatmaya başladı. Duygusuz bir sesle, "Ben hiç kız tanımıyorum," dedim. Bu onu bir süre susturdu. İçini çekti, kasıklarını kaşıdı ve sonunda, "Buradan nefret ediyorum. Evime dönmek istiyorum," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Git o zaman! diye bağırmak geliyordu içimden. Sadece, "Hıh," dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yine bana baktı, o kadar yakından baktı ki yine ödüm patladı. "Oğlanlarla gidiyor musun?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımı iki yana salladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben de hiç gitmedim," dedi benimkinden daha kalın olmayan hüzünlü, monoton bir sesle. "Arkadaşların bir kısmı gidiyor." Belli ki bu düşünce onu o kadar sıkmıştı ki uzun bir süre sustuktan sonra, "Babam beni öldürürdü," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımla onayladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sessizce oturduk. Şetar, Chy'ın refakatinde avluda volta atıyordu. Onlarla olmak istiyordum ama seyis çırağının aslan ve aslan terbiyecisi ile bir yukarı, bir aşağı yürümesinin tuhaf duracağını düşündüm.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Millet burada ne yapar?" diye sordu oğlan.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben omzumu silktim. Oğlanlar ne yapardı? Yiyecek ve yakacak yapabilecekleri bir şeyler aşırırlardı, şehrimde Aldlar dışında herkesin yaptığı gibi. "Çelik çomak oynarlar," dedim sonunda.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Daha da sıkkın göründü. Pek öyle oyun oynamaktan hoşlanan biri olmadığı belliydi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Burada tuhaf olan," dedi, "her yerde kadınlar var. Öyle dışarda. Her yerde kadın var ama insan bir türlü... Yani onlar..."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Aptal numarası yaparak, "Asudar'da hiç kadın yok mu?" dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tabii ki kadınlar var. Ama onlar dışarıda, her yerde olmazlar," dedi incinmiş, suçlar gibi bir ses tonuyla. "Onları sürekli görebileceğin şekilde ortada olmazlar. Bizim kadınlarımız sokaklarda kibirle dolaşmazlar. Ait oldukları evlerde kalırlar."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O zaman aklıma annem geldi, sokaklarda, eve dönmeye çalışırken.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bütün bedenimde muazzam, alev alev bir öfke yükseldi, konuşsaydım ağzımdan sadece bir lanet çıkabilirdi ya da onun yüzüne tükürebilirdim; ama konuşmadım ve öfke zamanla azalıp soğuk, boş bir mide bulantısına dönüştü. Yutkunarak, sakinleşmeye çalıştım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Fahişelerin bir mabedi olduğunu söyledi Mekke," dedi oğlan. "Herkes oraya gidebilirmiş. Ama ne yazık ki mabetler kapatıldı tabii. O yüzden, bir yerlerde gizlice yapıyorlar. Ama hâlâ bu mabetlerden varmış. Herkesle yapıyorlarmış. Bu konuda bir şey biliyor musun?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımı iki yana salladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İçini çekti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Büyük bir dikkatle ayağa kalktım. Hareket etmem gerekiyordu ama yavaşça hareket etmem.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Benim adım Simme," derken, bir çocuk gibi gözlerini kısıp gülümseyerek bana baktı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımı salladım. Yavaşça ayrıldım – Şetar ile Chy'a doğru, çünkü başka gidebilecek bir yer bilmiyordum. Bütün kanım kulaklarıma hücum etmişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Chy beni şöyle bir süzüp, "Galiba Gand'ın konuşması bitti," dedi. "Ahıra gidip yaratıcının atını getirmelerini iste. Onu yürütmek istediğini söyle. Tamam mı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımla onaylayıp büyük ahır avlusuna gittim. Her nedense artık oradaki adamlardan korkmuyordum. Yaratıcının atını istedim, beni Damgalı'nın bulunduğu bölüme götürdüler. Damgalı bir tutam yulafla oyalanıyordu. "Onu eyerleyip dışarı çıkartın," dedim, sanki köle olan onlar da efendi benmişim gibi. Onu benden ilk alan yaşlı adam emirlerimi yerine getirmek için ayrıldı. Ben ellerimi arkamda kavuşturarak ahırda sıra sıra duran güzel atları seyrettim. Yaşlı adam Damgalı'yı dışarı çıkardığında, hiç tereddüt etmeden yularından tuttum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"On dokuz, yirmi yaşlarında mı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Daha yaşlı," dedim, aynı katiyetle.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Asil bir at," dedi yaşlı adam. Damgalı'nın perçemini ayırmak için kalın, pis, nazik parmaklarıyla uzandı. "Büyük atları severim," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımla onaylayıp Damgalı ile uzaklaştım. Chy ile Şetar tam ahır avlusunun kapısındaydılar ve Orrec de bize doğru geliyordu. Ata binmesi için dizimi basamak ettim ve ağır başlılıkla eve doğru yola koyulduk. Divan Meydanı'nın cümle kapısından çıkıp mavi pelerinli Ald muhafızların yanından geçerken aniden gözyaşlarına boğuldum; gözyaşlarını tüm sıcaklıklarıyla gözlerimden fışkırıyordu, dudaklarım titriyor, seğiriyordu. Sonunda dininceye kadar gözyaşlarımın arasından şehrimi, o güzel şehrimi, boğazın öte yanındaki dağı ve bulutların koşuşturduğu gökyüzünü izleyerek yürümeye devam ettim.</span></span></p>
  </div>
</body>
</html>
