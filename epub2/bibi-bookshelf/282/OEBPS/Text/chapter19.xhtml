<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <div style="margin-left:-0.005cm;margin-right:0.019cm">
    <h3 class="Standard" style="page-break-before: always; margin-left: 0cm; margin-right: 0cm; text-indent: 0cm; text-align: center;"><span class="CharStyle21"><span style="font-family:Calibri,sans-serif;font-size:150%">1</span><span style="font-family:Calibri,sans-serif;font-size:150%">4</span></span></h3>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O GECE yattığım yerde, uyku bana en az gökteki ay kadar uzaktı; bütün o uzun günü tekrar yaşadım. Yine Gry'ın ve aslanının rahipler, askerler ve altın pelerinli adama karşı duruşunu gördüm. Çeşmenin fıskiyesinin gün ışığına doğru fışkırdığını gördüm. Seferbeyi'nin iri adımlarla merdivenlerden yanıma inişini, hem İddor'un, hem de hepimizin bir kitap tutuşunu gördüm ve o garip, kulakları yırtan sesi duydum –</span></span> <span class="CharStyle26"><span style="font-family:Calibri,sans-serif;font-size:117%">Azat et onları...</span></span> <span class="CharStyle11"><span style="font-family:Calibri,sans-serif;font-size:117%">Bu haykırış aklımın içinde benim haykırdığım diğer sözlerle, ya da benim aracılığımla söylenmiş diğer sözlerle</span></span> <span class="CharStyle26"><span style="font-family:Calibri,sans-serif;font-size:117%">–Kırılmışı kırılmış onarır–</span></span> <span class="CharStyle11"><span style="font-family:Calibri,sans-serif;font-size:117%">birlikte yankılandı ve bir an için anladığımı zannettim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ama sonra, ben, diğerleri ve Orrec ile birlikte evin önüne gittiğim zaman Seferbeyi'nin görünüşte çaresizce gizli odaya giderek buraya sığındığını hatırlayınca yine aklım karıştı. Kehanet mağarasının ta dibine kadar gitmiş olamazdı – bunun için yeterli zaman yoktu. Belli ki doğrudan gölgeli uca gitmişti, o kitabı oradaki raflardan alarak büyük evin odalarından, koridorlarından ve avlularından geçmiş, İddor ile yüzleşmek için iri adımlarla ilerlemişti – sakat ve kırık dökük bir adam olarak değil, iyileşmiş ve bütünleşmiş olarak. O kısacık an için. Gerektiği zamanda.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kehanete soru mu sormuştu? Kitabın ne söylediğini biliyor muydu? Hangi kitaptı?</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben elinde küçük bir kitap görmüştüm sadece. Sayfalarını görmemiştim. Bu kitaptan okumamıştım, okuyamazdım. Konuşan o kitap olmuştu muhakkak, ben değil. Artık sözlerden bile emin değildim</span></span> <span class="CharStyle26"><span style="font-family:Calibri,sans-serif;font-size:117%">–Azat et onları</span></span> <span class="CharStyle11"><span style="font-family:Calibri,sans-serif;font-size:117%">mıydı,</span></span> <span class="CharStyle26"><span style="font-family:Calibri,sans-serif;font-size:117%">Bırakın azat olsunlar</span></span> <span class="CharStyle11"><span style="font-family:Calibri,sans-serif;font-size:117%">mıydı, yoksa sadece</span></span> <span class="CharStyle26"><span style="font-family:Calibri,sans-serif;font-size:117%">Azat et</span></span> <span class="CharStyle11"><span style="font-family:Calibri,sans-serif;font-size:117%">mi? Zihnimde sesi duyabiliyordum ama sözleri değil. Bu beni rahatsız etti. Sözleri duymak için uğraştım, sanki yağ gibi elimden kayıp gidiyordu. Çeşmeyi gördüm: Galvamant çatılarının üzerindeki sabah güneşinin, yüksekte çiçeklenen su sütunundaki ışıltısını.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Derken gerçekten sabah oldu, minik odamın duvarlarında ilk gün ışınlarının loşluğu vardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O gün yolcuların yollarını açan, işi çabuklaştıran, tartışmaları onaran, bize ölümde rehberlik eden Ennu bayramıydı. İnsanlar tanrıçanın ölen ruhun önünden siyah bir kedi olarak gittiğini, eğer gölge tereddüt ederse durup arkasına baktığını, sabırla oturup tekrar kendisini izlemesini beklediğini söylerler. Tanrılarımızın çok azına bir şekil veya bir görüntü verilmiştir, sadece Lero taşlarda, İene meşe ve söğüttedir; ama Ennu genellikle opal gözleri olan, gülümseyen minik bir kedi olarak yontulur. Bende de, daha önce anneme ait olan böyle bir suret var; yatağımın yanındaki nişte durur ve sabah akşam onu öperim. Ennu'nun Galvamant'taki dua yeri iç avludadır, bir kaide üzerinde duran taştan bir kabuk şeklindedir ve üzerinde bir kedinin ayak izleri vardır; izler o kadar hafiftir ki, yüzlerce yıldır kutsamak için taşa dokunan parmaklar tarafından neredeyse silinmiştir. Kalkıp giyindim ve Kehanet Çeşmesinden bir tas su ve mutfak kutusundan bir avuç un alarak tanrıçaya sunmak için dua yerine gittim. Seferbeyi burada bana katıldı ve birlikte Ennu'ya dua ettik.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İsta bize kahvaltı hazırlamıştı; gerisi yine aynı geçti: Seferbeyi evin ön galerisindeki yerini aldı ve bütün gün boyunca insanlar hem onunla, hem de birbirleriyle konuşmak için gelip gittiler. Ansul toplumu kendisini burada yeniliyor, burada örüyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi beni yanında, orada istiyordu. Bana, insanların da benim orada olmamı istediğini söyledi. Bu doğruydu, ama önemli biri numarası yapıyormuş gibi hissetmeme neden olan derin bir saygıyla selamladıktan sonra çok azı benimle konuşmaya devam ediyordu. Bazen bana çiçek vermesi için bir çocuğu ileri yolluyorlar, o da çiçeği ya kucağıma, ya ayağımın dibine bırakarak geri kaçıyordu. Bir süre sonra o kadar fazla çiçekle bezendim ki kendimi yol kenarındaki dua yerlerinden biri gibi hissetmeye başladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Onlara ne ifade ettiğimi anlamaya çalışıyordum. Onlar bende, bir gün önce olanların –çeşmenin, kehanetin sesinin– gizini görüyorlardı. Ben o gizemdim. Seferbeyi bildikleri Galva'ydı. Ben Galva'nın kızıydım ve tanrılar benim vasıtamla konuşmuştu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ama benim konuşmamamdan gayet memnunlardı. Tebessüm edip hiçbir şey söylemezsem gayet iyi olacaktı. O kadar gizem yeter.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Onlar Seferbeyi'yle ve birbirleriyle konuşmak, tartışmak, görüşmek, on yedi yıllık sessizliği kırmak istiyorlardı, sözlerle, ihtirasla, tartışma arzusuyla doluydular. Bunu da yaptılar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gelen biri Divan Binası'nda olup toplantıyı orada yapmaları gerektiğini söyledi; bu fikir üzerine o kadar heyecanlandılar ki, hemen o anda hepsi Bina'ya gidip hükümetimizin makamı olarak kullanmak üzere talep edebilirlerdi. Selsem Cam ile Per Actamo, harekete geçmeden önce güç toplama ihtiyacı, plan yapmanın ve bu plan uyarınca hareket etmenin lüzumu konusunda rahat bir üslupla, sakince konuştular: Bir seçim yapmadan Divan nasıl toplanabilirdi? Ansul gücü, kendilerinde hak gören adamlara karşı her zaman ihtiyatlı olmuştur, dediler.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ansul'da biz iktidarı almayız, iktidarı ödünç veririz," dedi Selsem Cam.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ve ödünç verilenin faizini de işletiriz," dedi Seferbeyi ince bir alayla.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yaşlıların söyledikleri, Ansul'un kendi kendini nasıl yönettiğini hiç bilmeyen ya da çok az hatırlayan ve hatırlamadıkları bir hükümeti yenilemeye nereden başlayacaklarını bilemeyen gençler tarafından kulak ardı edilmiyordu. Per'i, Orrec'in yoldaşı, Adira'nın Marrası, şehrin ikinci kahramanı olduğu için dinliyorlardı. Ayrıca, ne zaman Dört Hane'den bir adam konuşacak olsa, insanların saygıyla dinlediklerini fark ettim; bu saygı alışkanlıktan, âdetten, ismin aşinalığından başka bir şeyden kaynaklanmıyordu ama şimdi işe yarıyordu, çünkü aksi takdirde herkesin bağrış çağrış fikir beyanında bulunduğu bir çekişme olabilecek şeye bir yapı ve bir ölçülülük getirmişti. En çok saygı duyulan Sulter Galva aslında gerçekten de çok az konuşuyor, diğerlerinin tutkularını, teorilerini sayıp dökmelerine izin veriyor, dikkatle dinliyordu, fırtınanın ortasındaki sessizlik misali.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sık sık bakışlarını bana yöneltiyor, ya da nerede oturduğumu görmek için çevresine bakıyordu. Beni yakınında istiyordu. Sessizlikte birleşmiştik.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gün ilerledikçe Galvamant'a gelen insanlar arasında silahlı olanların sayısı arttı: Kimi sadece değnek ve sopalar taşıyan, kimisi yeni bilenmiş uzun bıçaklar, mızraklar, iki gece önce sokak çatışmalarında askerlerden alınmış Ald kılıçları taşıyan adamların oluşturduğu gruplar. Uzun tartışma sırasında biraz temiz hava alıp çeşmeye bakmak için dışarı çıktım. Gudit'e bir bakmak için arkaya dolandım, onu mızrak yapmak için elinde tuttuğu uzun bir sopayla bekleyen genç bir adamın yanında ahırın minik ocağında mızrak başı döverken buldum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Geri döndüğümde evin ön tarafındaki yüksek tavanlı odada konuşmalar artık toplantı, oylama, kanunların usullerinden ziyade, açıkça söylenmese de hücum, saldırı, Aldları katletme planları üzerineydi. Sadece toplanan güçten, şehirdeki kuvvetleri bir araya getirmekten, silahları stoklamaktan, ültimatom vermekten konuşuyorlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O zaman duyduğum şeyler ve kullandıkları lisan hakkında bugüne kadar sık sık düşünmüşümdür. İnsanları bir beden, bir yaşam olarak değil de sadece sayı olarak, şekil olarak, zihnin savaş alanında ileri geri oynatılabilecek oyuncaklar olarak görmenin kadınlardan ziyade erkeklere kolay gelip gelmediğini merak etmişimdir. Bu cisimsizleşme onlara zevk veriyor, onları heyecanlandırıyor, sırf eyleme geçmiş olmak için, sayıları ve oyun taşlarını yönlendirmek için harekete geçme özgürlüğü tanıyor. O halde belki de yurt sevgisi, şeref, hürriyet aslında tanrılar ya da bu oyunda ıstırap çeken, öldüren ve ölen insanlar nazarında kendilerini haklı çıkartmak için bu zevke taktıkları isimlerdir sadece. Yani aşk, şeref, hürriyet gibi sözler gerçek anlamlarından uzaklaşmışlardır. O zaman insanlar bu sözleri anlamsız diye küçümsemeye başlayabilir ve onlara anlamlarını geri vermek için çırpınmak şairlerin vazifesi olur.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Akşamüzeri bu grupların liderlerinden biri, atmaca suratlı yakışıklı bir genç olan Gelbmant'tan Retter Gelb, Aldların şehirden sürülmesi için yaptığı planı ısrarla anlattı. Orada bulunanların bir kısmının itirazıyla karşılaşınca Seferbeyi'ne döndü. "Galva! Kehanet kitabını sen elinde tutmamış miydin,</span></span> <span class="CharStyle26"><span style="font-family:Calibri,sans-serif;font-size:117%">Azat Edin,</span></span> <span class="CharStyle11"><span style="font-family:Calibri,sans-serif;font-size:117%">dediğini duymadık mı? Aldların varlıkları bizi burada esir etmeye devam ederken halkımızı nasıl azat edebiliriz? Bu sözlerin anlamları daha açık olabilir mi?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Olabilir," dedi Seferbeyi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Eğer yeterince açık değilse, yeniden kehanete danış Okur! Ona, hürriyete kavuşma anının gelip gelmediğini sor!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bunu sen de okuyabilirsin," dedi Seferbeyi kibarca, cebinden bir kitap çıkartıp bunu Retter Gelb'e uzatarak. Seferbeyi'nin hareketi tehditkâr değildi, ama genç adam gözünü kitaptan ayırmadan geriledi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Aldların yönetimi altındaki Ansul'da yaşayan birçok insan gibi, parçalara ayrılıp kanala atılanlar hariç hayatında hiç kitap görmemiş olabilecek kadar gençti. Belki de gizemli olandan, kehanetten duyulan korku çökmüştü üzerine. Sonunda boğuk bir sesle, "Benim okumam yok," dedi. Ardından utanarak ve o başkaldıran ses tonunu yeniden yakalamaya çalışarak, yan gözle bana baktı: "Okurlar siz Galvalarsınız."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Okumak bir zamanlar hepimizin paylaştığı bir marifetti," dedi Seferbeyi, sesi artık sertleşmişti. "Zamanla, belki hepimiz tekrar öğreniriz. Her halükârda, bize verilen cevabı anlayıncaya kadar, yeni bir soru sormanın faydası olmayacaktır."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Peki anlamadığımız bir cevabın bize ne faydası var?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Çeşmenin suyu senin için yeterince anlaşılır değil mi?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Onu hiç bu kadar soğuk ve keskin bir öfkeyle konuşurken görmemiştim. Genç adam yine geriledi; biraz duraksadıktan sonra başını hafifçe eğip selam vererek, "Seferbeyi, affınızı rica ederim," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Retter Gelb, ben de senin sabrını rica ederim," diye karşılık verdi, hâlâ son derece soğuk bir edayla. "Bırak çeşme kan akıtmadan önce bir süre su akıtsın."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kitabı masanın üzerine koyup ayağa kalktı. Boz renkli bir kumaşla ciltlenmiş küçük bir kitaptı bu. Bize kehaneti söyleyen kitap mıydı, yoksa başka bir tane miydi bilmiyorum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İsta ile Sosta ellerinde lambalarla geliyorlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hepinize iyi akşamlar ve huzur dolu geceler," dedi Seferbeyi ve kitabı tekrar eline alıp aksayarak gölgeli koridorlara doğru insan kalabalığından uzaklaştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O zaman insanlar da bana usulca iyi geceler dileyerek evden ayrıldılar. Fakat birçoğu, avludaki labirent etrafında durup konuşmaya devam etti. Bütün şehirde bir huzursuzluk, bir kıpırdanma vardı, kararan ılık ve rüzgârlı havada bir hareket.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry, kayışını taktığı Şetar ile evden çıkarak bana, "Haydi Divan Tepesi'ne yürüyüp neler oluyor bir bakalım," dedi ve ben de büyük bir memnuniyetle ona katıldım. Orrec'in evde yazmakta olduğunu söyledi; zaten gün boyunca dairesinden pek çıkmamıştı. Ansul ahalisinden olmadığı halde ne söylese hemen kabul göreceği ve aşırı değerli sayılacağı için tartışmaların ve çekişmelerin bir parçası olmak istemediğini söyledi Gry. "Bu onu endişelendiriyor," dedi. "Bir şeylerin, bir zorbalığın, bir daha düzeltilemeyecek bir hatanın yapılmak üzere olduğu hissi..."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yürürken insanlar sürekli bize iyi akşamlar dilediler, İddor ile kızılşapkaları ilk sindirenler olarak Gry ile aslanını selamladılar. Gry gülümseyerek selamlara karşılık veriyordu, ama bunu daha fazla bir sohbete yer bırakmayan hızlı ve mahcup bir ifadeyle yapıyordu. Ben, "Seni korkutuyor mu... yani bir kahraman olmak?" dedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Evet," dedi. Bir kahkaha attı ve yan gözle bana baktı. "Seni de," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Başımla onayladım. Galva Caddesi'nden, kimseyle karşılaşmadan yürürken rahatça konuşabileceğimiz bir yan yola saptım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"En azından sen bu insanlara aşinasın. Ah Memer, geldiğim yerleri bir bilsen! Ansul'daki tek bir caddede bile, bütün Dağlardakinin toplamından daha fazla ev var. Aylar, yıllar geçerdi de yeni bir yüz görmezdim. Bütün bir gün geçerdi de tek bir kelime bile etmezdim. Ben insanlarla yaşamıyordum. Köpeklerle, atlarla, yabani hayvanlarla, dağlarla yaşıyordum. Orrec ise... İkimiz de diğer insanlarla yaşamayı bilmiyorduk. Orrec'in annesi hariç. Melle. Ovadan, Sarmaşıklı Su'dan gelmişti. O kadar tatlıydı ki... Bence Orrec'in marifeti annesinden geçti. Bize hikâyeler anlatırdı... Ama daha çok babasına benziyor."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Nasıl yani?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Biraz düşündükten sonra konuştu. "Canoc güzel, cesur bir adamdı. Ama marifetinden korkuyordu, o yüzden gönlünden geçenleri hep gizlerdi. Bazen Orrec'in de bunu yaptığını fark ediyorum. Şimdi bile. Sorumluluk almak zor bir şey."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sorumluluğun elinden alınması da zor," dedim, Seferbeyi'ni tanıdığım yıllarda onun yaşadıklarını düşünerek.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kuyumcular Köprüsü'nde yeniden caddeye çıktık ve Divan Meydanı'na gittik. Burada bir sürü insan vardı, etrafta dolanıp duruyorlardı, çoğu erkekti ve silah taşıyordu. Birisi Divan Binası'nın terasından kalabalığa nutuk çekiyordu; pek başarılı sayılmazdı çünkü insanlar dinlemek için oraya gidiyor, ama sonra ayrılıyorlardı. Meydanın doğu tarafında, kimisi ayakta, kimisi oturmuş, yerlerini omuz omuza koruyan ve son derece tetikte görünen kadın ve erkeklerden oluşmuş kesintisiz bir sıra vardı. Bizim komşumuz olan Marid adındaki bir kadınla konuştum; "çocukların başlarını dertten kurtarmak için" orada bulunduklarını açıkladı. Meşaleler onların ardında, tepenin aşağısında, garnizonu koruyan Ald askerlerinin oluşturduğu kordonu görecek kadar ışık veriyordu. Bu şehirliler kalabalık ile askerler arasında bedenlerinden set çekmişler, kavga arayan genç erkeklerin rasgele yapacakları tahrikleri ve saldırıları, ya da gereksiz yere atılacak taşları engelliyorlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Askerleri kışkırtıp saldırtacak kişilerin önce kendi ahalilerinin oluşturduğu bu sırayı bozmaları gerekirdi. Sıra bütün meydan boyunca, oturup Simme ile konuştuğum ahırların önünden devam ediyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Gerçekten de takdiri şayan insanlarsınız," dedi Gry bana, meydandan geri dönerken. "Bence barış sizin iliklerinize işlemiş."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İnşallah öyledir," dedim. Meydanın ortasında, büyük çadırın olduğu yerdeydik. Enkaz kalkmıştı artık; yerdeki taşların karalığından ve ayaklarımızın altında çatırdayan ince kül ve kor tabakasından başka iz kalmamıştı. Desac'ın öldüğü, kendi yaktığı ateşte yandığı yerde yürüyorduk. Her yanım ürperdi, tam o anda da Şetar boynunu uzatarak tuhaf ve uzun bir feryat kopardı. Desac'a nasıl tepki gösterdiğini, ona nasıl kızgın baktığını hatırladım. Desac'ı gözlerimde canlandırdım, dimdik, asker gibi, kibirli, tutkulu haliyle Seferbeyi'yle konuşurken – "Tekrar karşılaşacağız, hür bir şehirdeki hür insanlar olarak!" demişti. Şimdi de ruhu etrafımız– daydı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Geri dönerken köprüden geçtik ve bir adamın atılıp öldürüldüğü korkuluklarda durakladık. Köprünün oradaki evlerde yanan bir-iki ışığı yansıtan karanlık kanala baktık. Şetar, yine oraya inip yüzmeye hiç niyeti olmadığını bize hırıldayarak anlattı. Bir grup oğlan, o gün sokaklarda birkaç kez duyduğum bir sözü haykırarak, koşup geçtiler: "Aldlar dışarı! Aldlar dışarı! Aldlar dışarı!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Haydi Lero Taşı'na gidelim," dedim. Bütün şehir etrafımızda uyanık ve huzursuzken bu garip gecede ikimiz de içeri girmek istemiyorduk, ayrıca bütün bir gün boyunca kıpırdamadan oturup insanların konuşmalarını dinledikten sonra yürümek de güzeldi. Gelb Caddesi'ndeki Meyilli Köprü'den Batı Caddesi'ne çıkıp oradan Taş'a gittik. Epey bir insan vardı etrafta, sessizce bekliyor ve benim yapmaya geldiğim şeyi yapıyorlardı: Taş'a dokunup dengeyi koruyan Lero'ya niyaz ediyorlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Batı Caddesi'nden dönmeye başladık. Daha ağzımdan ne çıktığını bile fark etmeden, "Orrec'le hiç çocuğunuz olmadı mı Gry?" deyiverdim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Oldu. Bir kızımız vardı," diye cevap verdi sakince. "Mesum'da ateşlenip öldü. Altı ay yaşadı."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir şey söyleyemedim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Şimdi on yedi yaşında olacaktı. Sen kaç yaşındasın Memer?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"On yedi," dedim, söylemesi bana çok zor gelmişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ben de öyle tahmin etmiştim," dedi Gry. Bana gülümsedi. Tebessümünü Yüksek Köprü'nün solgun lamba ışığında gördüm. "Adı Melle'ydi," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İsmi söyledim ve minik gölgenin temasını hissettim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gry boşta duran elini uzattı ve el ele yürüdük.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bu Ennu'nun günü," dedim Galva Caddesi'nin kavşağına geldiğimizde. "Yarın Lero'nun günü olacak. Denge geri dönecek."</span></span></p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify">&nbsp;</p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:center"><span class="CharStyle54"><span style="font-family:Calibri,sans-serif;font-size:117%">*</span></span></p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify">&nbsp;</p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sabah olduğunda sanki denge kurulmuştu bile: Erken saatlerde Divan Meydanı'nda büyük ama herhangi bir şiddet emaresi göstermeyen, sadece gürültücü ve Aldların hemen bugün şehri terk etmelerini talep eden kararlı bir kalabalığın toplandığını duyduk. Seferbeyi kısa bir süre Orrec'e fikir danıştı, sonra galeriye birlikte geldiler. Orrec gergin ve yorgun görünüyordu. Gry'a bir şeyler söyledi, Gudit iki atı da getirirken o da gidip Şetar'ı Müdür Dairesi'ne kapattı. Orrec Damgalı'ya bindi. Gry ise Yıldız'a; ben Orrec'i Galva Caddesi'ndeki kalabalığı yararken izleyen Gry'ın yanından koşuyordum. İnsanlar Orrec'in ismini haykırarak, seve seve ayrılıp yol veriyorlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Atını, meydanda askerlerin oluşturduğu sıra önündeki yerlerini muhafaza eden ahalinin oluşturduğu sıraya kadar sürdü. Burada hem şehirlilerden, hem de askerlerden Gand İoratth ile konuşmak için müsaade istedi. Hemen geçmesine izin verdiler. Atından inerek merdivenlerden aşağıya, Ald garnizonuna doğru gitti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ben artık kalabalığın içinde, gerçek bir seyis gibi Damgalı'nın yularını tutuyordum. Aslında onu öyle tutmaya falan da pek ihtiyaç yoktu. Kıpırdamadan, tetikte ama etrafında olup biten şamatadan etkilenmeden duruyordu; ben de onu taklit etmeye çalıştım. Yıldız sık sık başını sallıyor, insanlar onu sıkıştırınca üfleyip pöflemeye başlıyordu ve ben onu taklit etmemeye çalışıyordum. Gerçi atların etrafımızda biraz boş alan bırakmaları hoşuma gidiyordu çünkü bu kadar fazla sayıda insanın varlığı insanı eziyordu. Doğru dürüst düşünemiyordum, içimden bin bir türlü duygu gelip geçiyordu: Sevinç, korku, heyecan – tıpkı fırtınadan önce bir ağacın yapraklarında dolaşan bir yel gibi, hepimizde bu duygular dolaşıyordu. Damgalı'nın yularını tutup sakin ve rahat görünen Gry'ın yüzünü izledim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Divan Binası'nın yakınlarındaki merdivenlerde derinden bir homurtu yükseldi; herkes o tarafa döndü ama kafaların ve omuzların üzerinden hiçbir şey göremiyordum. Gry koluma dokunarak ata binmemi işaret etti. "Binemem!" dedim ama kendi söylediğimi kendim bile duyamıyordum, Gry da elini benim için üzengi gibi yapmıştı, yakınlarımızdaki bir adam, "Haydi çık bakalım kızım!" dedi ve kendimi Damgalı'nın üzerindeki eyerde şaşkına dönmüş bir halde buldum. Gry da, hemen yanımdaki Yıldız'a atladı. "Bak!" dedi ve ben de baktım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Nutuk terasında insanlar duruyordu: Boz ve beyaz çizgili bir elbise içinde bir kadın ile siyah palto ve eteğiyle Orrec. Gözüme çok minik ve parlak göründüler, resim gibi. Kalabalık bağırıyor, bir şeyler söylüyordu. İnsanların bir kısmı, "Tirio! Tirio!" diye sesleniyordu. Yakınlarımızdaki bir adam hiddetle, "Aldların fahişesi! Gand'ın fahişesi," diye bağırınca insanlar anında adama dönerek eşit bir hiddetle bağırmaya başladılar, bu arada bir kısmı da onları susturmaya ve ayırmaya çalışıyordu. Benim ayaklarım üzengilere uzanmıyordu ve böyle eyerin üzerine tünemiş gibi durmak kendimi daha da güvensiz hissetmeme neden oluyordu, ama Damgalı bir kaya gibi duruyordu ve en azından kalabalığın itişip kakışmasından, ezmesinden korunuyordum. Zamanla gürültü geçti; Orrec sağ elini kaldırmıştı. "Bırakın yaratıcı konuşsun," diye bağırdı insanlar; çeşmenin suyu geniş havuza nasıl yayıldıysa, sessizlik de öyle yavaşça kalabalık içine yayıldı. Nihayet konuştuğunda sesi uzaktan, ama net ve yankılı bir şekilde çınladı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bugün Lero'nun günü," dedi. Uzun süre başka bir şey söylemedi çünkü bütün kalabalık Lero, Lero, Lero ezgisinin derin ve yavaş ritmine kapılmıştı – boğazım düğümlendi, gözlerim yaşardı; ben de onlarla birlikte söylüyordum: Lero, Lero, Lero... Sonunda elini tekrar kaldırdı ve meydana açılan caddelerdeki bütün sesler sustu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ne Ansul'a, ne de Asudar'a ait olan benim... yine sizinle konuşmama izin verecek misiniz?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Evet!" diye kükredi kalabalık. "Konuş! Bırakın yaratıcı konuşsun!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ansul kızı ve Aldların Gandı'nın karısı Tirio Actamo burada, yanımda duruyor. Eşiyle birlikte benden size şunları söylememi rica ettiler: Asudar askerleri size saldırmayacak, size karışmayacak, garnizondan ayrılmayacak – Gand İoratth'ın emirleri böyle ve askerleri ona itaat edecekler. Fakat Medron'daki kralının rızası olmadan askerlerin Ansul'u terk etmelerini emredemez. O yüzden Medron'dan haber bekliyor. Hem o, hem Tirio Actamo, hem de ben, şehrinizi ve hürriyetinizi kanla değil barış içinde almanız, biraz sabır göstermeniz için yalvarıyoruz. Hükümdarın ihanete uğrayarak hapsedildiğini ve hürriyetine kavuştuğunu gören ben... sizinle birlikte iki yüzyıldır kum olan çeşmeden su fışkırdığını gören, sessizlikten olanca gücüyle haykıran sesi duyan ben –sizin konuğunuz olan ben– dengenin nasıl bozulacağını, yıkacak mıyız yoksa yeniden inşa mı edeceğiz, savaşa mı yenileceğiz yoksa barış içinde mi yürüyeceğiz diye bize göstermesi için hep birlikte Lero'yu beklerken... beklerken sizin konukseverliğinize karşılık ve Ansul tanrılarının lütfuyla, bir savaş ve barış hikâyesi, bir kölelik ve özgürlük hikâyesi anlatayım ister misiniz?</span></span> <span class="CharStyle26"><span style="font-family:Calibri,sans-serif;font-size:117%">Chamhan</span></span><span class="CharStyle11"><span style="font-family:Calibri,sans-serif;font-size:117%">'ı dinlemek ister misiniz? Ambion'da esir edildiği zamanlarda Hamneda'yı anlatan hikâyeyi dinlemek ister misiniz?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Anlat," dedi kalabalık; sesleri artık otlar arasındaki o engin, yumuşak rüzgâr gibiydi. Hepimiz içimizdeki gerginliğin azaldığını hissedebiliyorduk ve bunun için minnettardık; bizi korku, tutku ve mantıksızlıktan azat eden sese minnettardık, en azından bir süre için, hikâye anlatma süresi kadar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Batı Sahili'nin her yerinde insanlar bu hikâyeyi bilirlerdi; hatta burada, kitapların yok edilmiş olduğu bu yerde bile kalabalık içindeki birçok kişi biliyordu, ya da en azından kahramanın adını duymuşlardı. Ama çoğunluk bu hikâyeyi hiç okumamış ya da hiç duymamıştı. Bunu yüksek sesle, böyle bir kalabalık içinde açıktan açığa duymak, mirasımızı hak ettiğimizi, kahramanlarımızın bize ait olduğunu göstermek – bu bizim için çok büyük bir şeydi, Orrec'in bize vermiş olduğu büyük bir armağan. Hikâyeyi bize sanki kendisi de daha önce hiç duymamış da, söylerken öğreniyormuş gibi anlattı, sanki Hamneda'nın Eloc tarafından ihanete uğrayışı onu dehşete düşürmüştü, sanki Hamneda ile birlikte zincirlere vurulup kırbaçlanmıştı, onunla birlikte Afer'in işkence çekip ölmesine ağlamıştı, Hamneda'nın kaçması için hayatlarını tehlikeye atan köleler için endişelenmişti. Artık benim okuduğum</span></span> <span class="CharStyle26"><span style="font-family:Calibri,sans-serif;font-size:117%">Chamhan</span><span style="font-family:Calibri,sans-serif;font-style:normal;font-size:117%">'</span></span><span class="CharStyle11"><span style="font-family:Calibri,sans-serif;font-size:117%">ı değil kendi sözleriyle kendi hikâyesini anlatıyordu: Hamneda'nın zalim Ura'yı zincirlerinden kurtarıp Ambion'dan ayrılmasını söylediği ve şehrin asilerine, "Hürriyet serbest kalmış bir aslan, yükselen bir güneştir: Ne orada, ne burada durdurabilirsiniz. Bağımsızlık için bağımsızlık vermek gerekir! Azat olmak için azat edin!" diye seslendiği Ambion Sarayı'ndaki o karşılaşmaya geldiğinde gördüklerini anlatıyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O andan sonra, insanlar Galvamant'taki merdivenlerde kehanetin sesinin söylediği şeyin bu olduğunu iddia etmeye başladılar:</span></span> <span class="CharStyle26"><span style="font-family:Calibri,sans-serif;font-size:117%">Azat olmak için azat edin.</span></span> <span class="CharStyle11"><span style="font-family:Calibri,sans-serif;font-size:117%">Belki de öyleydi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Her ne idiyse, bu sözleri duyunca Divan Meydanı'nda toplananlardan, duymak istedikleri şeyi duyan büyük kalabalıklardan ne sesi çıkarsa, o ses yükseldi. Orrec hikâyeyi bitirdiğinde sessiz değillerdi, övgüler yağdırıyorlardı ve sanki kendileri bir kısıtlamadan ya da korkudan kurtulmuş gibi zafer sarhoşuydular. Divan Binası'nın terasında duran Orrec'in etrafını öyle bir aldılar ki Gry ile benim Orrec'e yaklaşmamıza imkân kalmadı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Öte yandan at sırtında olduğumuzdan hem onu, hem Tirio'yu görebiliyorduk; kalabalığın onların etrafında dönmeye başlayarak onları yavaşça Galva Caddesi'ne doğru taşıdıklarını gördük. Gry Yıldız'dan aşağıya atlayıp benim üzengilerimi kısalttıktan sonra yeniden eyerine atladı. "Dizlerinle tutun, dizginleri boşver," diye seslendi ve biz takdir, şakalaşma ve yaygaradan oluşan kendi girdabımız içinde ilk at yolculuğumda harekete geçtik – meydandan çıktık, Galva Caddesi'ndeki üç köprüden geçip Galvamant'a doğru devam ettik.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İnsanlar ayrılıp bize yol veriyorlardı, böylece kısa süre içinde Orrec ile Tirio'ya yetiştik. Ahır kapısında attan inerek eve koştum, Seferbeyi ile Tirio'nun karşılaşmasını görebildim. Tirio'yu gören Seferbeyi ayağa kalktı; Tirio ise ellerini açıp "Sulter!" diye ismini söyleyerek ona doğru koştu. Birbirlerine sarılıp gözyaşları içinde öylece kaldılar. Gençken arkadaşlarmış, kim bilir belki de sevgiliydiler; gençliklerinde, zenginliklerinde, mutluyken birbirlerini tanımışlar, sonra utanç ve azap içinde ayrı kalmışlardı. Seferbeyi sakatlanmıştı. Tirio ise dövülmüş, saçları yolunmuştu. Seferbeyi'nin çok uzun bir zaman önce, büyük bir şefkatle bana, "Uğruna ağlanacak çok şey var Memer," dediğini hatırladım. O zaman onlar için, dünyanın kederi için ben de ağladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gözyaşlarımı saklamaya çalışıp kapının pervazında dururken Orrec yanıma geldi. Yüzünde hâlâ büyük bir alkış almaktan, kalabalığın gücüyle kendi içinden çekilip çıkartılmış olmaktan doğan hayret dolu ışıltı vardı; ama yine de elini omzuma atarak usulca, "Seni at hırsızı," dedi.</span></span></p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify">&nbsp;</p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:center"><span class="CharStyle56"><span style="font-family:Calibri,sans-serif;font-size:117%">*</span></span></p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify">&nbsp;</p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sanki Orrec ile Lero dengeyi biraz değiştirmişti. Hem o gün, hem de o günü izleyen günlerde şehirde hâlâ muazzam bir huzursuzluk vardı ama daha az hiddetli, daha az tehditkârdı. Hiddetle konuşan çoktu ama ortalıkta daha az silah savruluyordu. Divan Binası, seçimlerin planlanmasını tartışmak için açılmıştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İnsanlar galeride konuşmak ve labirentte dans etmek için Galvamant'a gelmeye devam ediyordu – sonunda görmüştüm, kadınların labirentte dans ettiğini görmüştüm. Bir-iki gün sonra İsta kaşlarını çatarak aralarına karıştı: "Yanlış yapıyorsunuz ki! Burada, 'Eho' dediğiniz zaman döneceksiniz, sonra burada döneceksiniz." Böylece onlara şükran dansının nasıl yapılacağını gösterdi. Ondan sonra tekrar mutfağına döndü.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Çok fazla çalışıyordu; hem o, hem Bomi, hem ben... hatta Sosta bile çok çalışıyordu. İnsanlar eve armağanlar getiriyorlardı, çoğu da yiyecekti; ardı arkası kesilmeyen konuklar karşısında bizim konukseverliğimizin ne kadar kısıtlı kaldığını fark ettiklerinden herhalde. İsta bunları tam olarak armağan, ya da bir şereflendirme, bir hediye olarak değil de Seferbeyi ve evine olan borcun ödenmesi olarak kabul etmişti. Kafası böyle çalışıyordu, Ansul'daki kafaların çoğu gibi. Nasıl barış bizim iliklerimize işlemişse, ticaret de öyle işlemiştir.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İalba, yanıkları derin olan ve çok yavaş iyileşen İoratth'ın bakımında yardımcı olmak için Tirio'nun yanına dönmüştü. Ertesi gün Tirio, garnizondan evin bakımında bize yardım etmesi için üç kadın yolladı. Bunlar Tirio gibi köle edilip askerlerin kullanımı için alıkonulmuş kadınlardı. Tirio Gand'ın sevgisini kazandıkça bu kadınların da mutlak bir boyunduruktan daha makul bir hizmetkârlığa geçirilmelerini sağlamıştı. İçlerinden, on-on bir yaşlarındayken askerler tarafından alınıp kullanılan biri sakatlanmış, biraz da delirmişti ama tek başına çalışabileceği bir yerde, temizlik işiyle baş başa bırakılınca canla başla ve memnuniyetle çalışıyordu. Diğerlerinin ikisi de saygın ailelerdendi, bir evin nasıl çekip çevrilmesi gerektiğini biliyorlardı ve bize çok destek olmuşlardı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İsta ilk başlarda onlara soğuk davranıp Sosta ve benimle konuşmalarına mani olma eğilimindeydi – yani sonuç olarak neydiler bir düşünsenize, tamam bu onların suçu değildi kuşkusuz ama iyi aile kızlarına arkadaşlık edebilecek cinsten olmadıkları kesindi, falan filan. Onlar da ben de buna pek kulak asmadık. Birinin kölelik döneminden tanıdığı bir erkek arkadaşı vardı; o da eve gelip ağır işlere yardımcı olmaya başladı. Gudit onunla hemen pek iyi anlaşmaya başladı, çünkü adam daha önce araba ustasıymış ve Gudit'in yıllardır sakladığı binek ve yük arabaları parçalarından bir binek arabası yapmayı becerebilirdi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Böylece birkaç gün içinde evdeki insan sayısı ve canlılık artmıştı; bu çok hoşuma gidiyordu. Daha fazla ses ve daha az gölge vardı. Biraz daha fazla düzen ve daha az toz vardı. Artık geçiş ibadetinde daha fazla sayıda el tanrı nişine dokunuyordu, sadece benimki değil.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ama o günlerde Seferbeyi'ni çok az görebildim. Sadece toplum içersinde, diğerleri arasında.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ayrıca kehanetin içimden konuştuğu geceden beri gizli odaya gitmemiştim.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hayatım aniden ve tamamen değişmişti. Artık kitaplar içinde değil sokaklarda yaşıyordum ve akşamları tek bir adamla değil, gün boyunca birçok insanla konuşuyordum. Üstelik gönlüm Orrec ve Gry ile o kadar dolmuştu ki bazen Seferbeyi aklıma bile gelmiyordu. Bu yüzden utansam bile mazeretim hazırdı: Ona yakın tek kişi ben iken, onun için önemli biriydim ama artık bana ihtiyacı yoktu. Artık yeniden hakkıyla Seferbeyi olmuştu. Artık ona eşlik edecek koca bir şehir vardı. Bana vakti kalmamıştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Artık benim de onca yıl yaptığım gibi geceleri gizli odaya gidecek vaktim olmuyordu. Bütün gün çok meşgul ve geceleri de çok yorgun oluyordum. Minik Ennu'mu öptükten sonra uykuya dalıyordum. Şehrim ölüyken o odadaki kitaplar beni hayatta tutmuştu ama artık şehir yeniden canlanıyordu ve onlara ihtiyacım kalmamıştı. Zamanım ve ihtiyacım yoktu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Oraya gitmekten, orada bulunmaktan, kitaplardan korkuyor idiysem bile, bunu kendime itiraf etmemiştim.</span></span></p>
  </div>
</body>
</html>
