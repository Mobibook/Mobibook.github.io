<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <div style="margin-left:-0.005cm;margin-right:0.019cm">
    <h3 class="Standard" style="page-break-before: always; margin-left: 0cm; margin-right: 0cm; text-indent: 0cm; text-align: center;"><span class="CharStyle21"><span style="font-family:Calibri,sans-serif;font-size:150%">1</span><span style="font-family:Calibri,sans-serif;font-size:150%">3</span></span></h3>

    <p class="Standard" style="margin-left:0.0cm;margin-right:0.0cm;text-indent:0cm;text-align:justify"><span class="CharStyle11"><span style="font-family:Calibri,sans-serif;font-size:117%">DİVAN BİNASI'NDA</span></span> <span class="CharStyle11"><span style="font-family:Calibri,sans-serif;font-size:117%">olanları, daha sonra Orrec ve Per Actamo'nun bize anlattıklarından aktarabilirim ancak. İddor'un etrafını saran rahip birliği Galva Caddesi'nde kalabalığı yararak ilerlemiş. Orrec ile Per, tam onların arkasında kalmayı başarmış. Divan Meydanı'na geldiklerinde meydanı koruyan askerler, "Bırakın Gand İddor geçsin!" diye bağırarak yolu açmışlar. Fakat İddor ve kızılşapkaları meydana girmeyip devam etmişler, kalabalık azaldıkça da hızlarını artırmışlar. Orrec kaçmak için İsma Köprüsü'ne doğru gittiklerini sanmış, ama onlar yolu uzatarak Divan Binası'nın arkasından, Aldların kışlasının üst tarafından dolanıp diğer girişe varmaya çalışıyormuş. Askerler, arka avluyu sınırlandıran bir metre boyundaki duvarı koruyorlarmış. İddor'un bağırarak emir vermesiyle kapıyı açmışlar ve rahip birliği dörtnala içeri girmiş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ama onlarla birlikte peşlerinden gelen Orrec ile Per'e katılmış olan şehirlilerin oluşturduğu kalabalık da girmiş içeri. Askerler, açık kapıdan içeri giren, duvarın üzerinde birikip diğer yana atlayan şehirlilere saldırmışlar ama kalabalık askerleri bastırmış. İddor ile kızılşapkaları bu kargaşadan sıyrılmış, atlarından aşağı atlamış ve doğrudan Divan Binası'nın arka kapısına doğru ilerlemişler. Orrec ile Per, bütün o arbede sırasında tam onların arkasında kalmışlar – kuyrukluyıldızın kuyruğu gibi, dedi Orrec.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Peşlerine kimin takıldığını umursamayacak kadar yaptıkları işe kendilerini kaptırmış olan İddor ve rahiplerin ensesindeki Orrec ile Per daha ne olduğunu anlayamadan kendilerini Divan Binası'nın içinde bulmuşlar. Hep birlikte yüksek tavanlı hollerden geçip merdivenlerden aşağıya koşmuşlar. Merdivenlerin hemen dibinde, dışarıdaki zeminle aynı hizadaki küçük yüksek pencerelerin aydınlattığı bir bodrum koridoru varmış. Bu koridorun alçak tavanlı, geniş bir muhafız odasına açıldığı yerde İddor emirler savurmaya başlamış – ya buraya yerleştirilmiş olan muhafızlara, ya da meydandan gelen karşı kuvvetlere. Orrec bir süre sadece bağrış çağrış ve kargaşa olduğunu, Aldların Aldlara bağırdığını söyledi. Per ve o geride kalmışlar; artık dikkatle kapıya doğru ilerliyorlarmış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Rahipler ile askeri birlikler birbirlerine karşı durmuşlar, subaylar Gand İoratth'ı görmek istiyorlarmış, rahipler de, "Gand öldü! Matem ayinlerini kirletemezsiniz!" diyormuş. Rahipler sırtlarını kapıya vermiş, kıpırdamadan duruyorlarmış. İddor onların arasından belli bile olmuyormuş. Altın şapkasını ve pelerinini bir yerlerde üzerinden atmış. Rahiplerden biri, o uzun kırmızı şapkası ve cüppesiyle son derece ürkütücü bir halde kollarını yukarı kaldırarak subaylara doğru ilerlemiş ve eğer dağılmazlarsa onları Atth adına lanetleyeceğini haykırmış. Askerler rahibin önünde gerileyerek sinmişler.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Derken aniden Orrec rahibe doğru yürüyerek, "İoratth hayatta! O odada! Kehanet konuştu! Hücrenin kapısını açın rahipler!" diye bağırmış. Daha doğrusu Per sözlerini böyle aktarmıştı. Orrec sadece İoratth'ın ölmediğini söylediğini hatırlıyordu; sonra askerler, "Kapıyı açın! Kapıyı açın!" diye bağırmışlar. Sonra da, "Başımı eğip bir yere sindim," diye anlattı, çünkü her iki tarafta da kılıçlar ve hançerler çekilmiş, askerler kapıyı koruyan rahiplere saldırarak onları koridorun diğer tarafına sürmüşler. Subaylardan biri ileri atılıp kapının sürgüsünü çekerek sonuna kadar açmış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kapının gerisindeki oda kapkaranlıkmış, içeride hiç ışık yokmuş. Kapıdaki fenerin ışığında bir hayalet belirmiş: Karanlıktan çıkagelen beyaz bir suret.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Üzerinde kir ve kanla yol yol olmuş, yırtılmış bir köle elbisesi varmış. Yüzü yara bere içindeymiş, bir gözü şişip kapanmış, avuç avuç yolunmuş saçlarından kalan boşluklarda kararmış kan pıhtıları varmış. Elinde kırık bir sopa tutuyormuş. Orrec kadının orada öylece, bir mum ışığı gibi etrafını aydınlatarak, titreyerek durduğunu söyledi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Sonra kadın Orrec'in yanında duran adamı, Per Actamo'yıı görmüş ve yüzü yavaş yavaş değişmiş. "Kuzen," demiş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Tirio Hanım," demiş Per. "Gand İoratth'ı kurtarmaya geldik."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"O halde giriniz," demiş kadın. Orrec onun, evine misafir kabul eden birinin kibarlığı ve nezaketiyle konuştuğunu söyledi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Koridordaki mücadele önce artmış, sonra azalmış. Askerlerden biri muhafız odasından bir fener getirmiş; subaylar zindana girerken etraflarında ışıklar ve gölgeler uzayıp kısalıyormuş. Per ile Orrec onları izlemiş. Burası kötü, rutubetli, havası ağırlaşmış, basık tavanlı, toprak zeminli geniş bir yermiş. İoratth uzun bir sandık veya bir masa üzerinde yatıyormuş, kolları ve ayakları zincirliymiş. Saçları ve giysileri kapkara, yarı yarıya yanıkmış, bacakları ve ayakları kan içinde ve yanıklardan kabuk kabukmuş. Başını kaldırıp hırıltılı bir sesle, "Beni çözün!" demiş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Subaylar onun üzerindeki zincirleri açmaya çalışırken gözü Orrec'e takılmış. "Yaratıcı! Buraya nasıl geldiniz?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Oğlunuzu takip ederek," demiş Orrec.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bunun üzerine İoratth hiddetli bakışlarla etrafını kolaçan etmiş, dumandan kısılmış sesiyle, "Nerede o? Nerede o?" demiş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec, Per ve subaylar etraflarına bakmışlar, koşarak muhafız odasına dönmüşler. Burada dört rahip askerler tarafından tutuluyormuş. Geri kalanı kaçmış, İddor da yokmuş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Gand efendimiz," demiş subaylardan biri, "onu bulacağız. Ama şimdi... kendinizi askerlere gösterirseniz iyi olur efendim... Sizin öldüğünüzü zannediyorlar..."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Acele edin o zaman!" diye inlemiş İoratth.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Askerler ellerini çözer çözmez uzanarak, yanında sessizce duran kadının elini tutmuş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ayaklarını çözdüklerinde ayağa kalkmaya çalışmış ama yanmış ayakları ağırlığını kaldırmıyormuş; küfrederek geri oturmuş, fakat Tirio Actamo'nun elini bırakmamış. Subaylar ellerini birbirine kenetleyip onu taşımak için etrafında toplanmışlar. "Onunla birlikte," demiş, sabırsızlıkla yanındaki hanımı işaret ederek. "Onlarla da!" Orrec ve Per'i işaret ederek.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Böylece, Divan Salonu'nu çevreleyen yüksek tavanlı galeriye çıkan merdivenleri tırmanırken, büyük binanın önüne doğru bu galeri boyunca yürürken ve antresinden geçerken birbirlerinden ayrılmamışlar. Revağın sütunlarının altında gözleri kamaştıran güneşe, Divan Meydanı'na bakan nutuk terasına çıkmışlar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Meydanın her yanı insanlarla hınca hınç doluymuş ve bütün girişlerinden de insanlar hâlâ akın akın geliyormuş, Orrec'in o güne kadar gördüğü tüm kalabalıklardan daha kalabalıkmış, şehirlilerin sayısı Aldlardan binlerce fazlaymış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yeni beyleri ve generalleri olduğunu düşündükleri İddor, onlara tek bir işaret bile vermeden Divan Yolu'ndan gelen girişi pas geçince şaşkına dönen askerler giderek yayılan Gand İoratth'ın hayatta olduğu söylentisine kulak asmaya başlamışlar. Kafaları karışan askerler arasında ikilik çıkmış, İoratth yanlılarıyla İddor yanlıları birbirlerine düşmüşler. Şehir halkı ellerine ne geçtiyse silahlanarak meydana akın ediyormuş. Gerçek çatışma başlamadan önce, sayılarının ne kadar az olduğunu fark eden subaylar aceleyle askerlerini bir araya toplayarak, hepsini birlikte kalabalıktan çekip çıkartmışlar. Artık Aldların çoğu Divan Binası'nın merdivenlerinde ve onun önündeki kaldırımda duruyormuş. Mavi pelerinli askerler yalın kılıç, tam saldıracak gibi durmasalar da teslim olmamaya kararlı bir halde Ansullu kalabalığa karşı sıkı bir yarım daire oluşturmuşlar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kalabalık heyecanına rağmen geri durarak ön saflarıyla askerler arasında düzensiz bir boşluk bırakmış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Korkunç bir yanık kokusu vardı," diye anlattı Orrec bize. "İğrenç – nefes almak çok zordu. Hava incecik kara bir tozla kaplıydı, öylece havada asılı kalmış, kalabalığın üzerine basıp çiğnediği, havaya karıştırdığı kül ve köz. Bütün bu sıkışmış insan karmaşasının ortasında bir çıkıntı gördüm. Tıpkı karaya vurmuş bir geminin pruvasına benziyordu. Sonunda bunun büyük çadırın iskeletinin bir parçası olduğunu anladım, yanmış çadır bezi bir yanına yapışmış duruyordu. Ayrıca o insan denizinde girdaplar vardı, meydana akın başladığında ölmüş veya yaralanmış adamların yattığı yerler; bazı insanlar sıkıştırmaya devam edip üzerlerinden geçerken, bazıları onları korumaya çalışıyordu. Sonra o gürültü, ben insanların öyle bir gürültü yapabileceğini bilmezdim, korkunçtu, hiç durmadı, her yanı saran bir ulumaydı sanki..."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kendisini zorlaşa da gidip bu güruhun karşısında duramayacağını düşünmüş. Telaştan aklı karışıp duruyormuş. Yanındaki subayların da korkmuş ve kararsız oldukları belliymiş, ama Gandlarını ileri doğru sadık bir şekilde taşımışlar. "Gand İoratth! Yaşıyor!" diye bağırıyorlarmış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Aşağıdaki askerler dönüp bakınca Gandlarını görmüşler ve "Yaşıyor!" diye bağırmaya başlamışlar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İoratth kendisini taşıyan adamlara kızgın bir şekilde, "Beni indirin!" diyormuş, askerler de ona itaat etmişler. Bir eliyle askerlerden birine sıkıca tutunmuş, diğeriyle de Tirio'nun omzuna dayanmış. Yüzünü acıyla buruşturarak ileri doğru bir adım atmayı başarmış ve kalabalığın karşısında durmuş. Askerlerinin onu selamlayış gümbürtüsü böğüren kalabalığın gürültüsünü bir an bastırmış, ama kısa bir süre sonra o korkunç gürültü yeniden artmış ve "Yaşıyor!" haykırışları, "Haine ölüm! Aldlara ölüm!" haykırışları içinde boğulmaya başlamış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İoratth elini kaldırmış. O lime lime olmuş, her yanı is içinde ve titreyen suretin otoritesi etrafı sessizleştirmiş." Asudar askerleri ve Ansul ahalisi!" demiş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Fakat dumandan kısılmış sesi pek çıkmıyormuş. Onu duyamıyorlarmış. Subaylardan biri öne çıkmış, fakat İoratth ona geri çekilmesini emretmiş. "O, o!" demiş, Orrec'in ileri çıkmasını işaret ederek. "Onu dinlerler! Onlarla konuş Yaratıcı. Onları sakinleştir."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O zaman kalabalık Orrec'i fark etmiş. "Lero! Lero!" ve "Hürriyet!" diye bağırmaya başlamışlar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bu kargaşa içinde Orrec İoratth'a, "Eğer onlarla konuşursam, onlar adına konuşurum," demiş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gand sabırsızca başıyla onaylamış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Böylece Orrec sessizliği sağlamak için elini kaldırınca koca kitlenin gürültüsü azalıp mırıltıya dönüşmüş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Konuşurken söyleyeceği bir sonraki sözün ne olacağını bile bilemeden konuştuğunu ve ne dediğini de hatırlamadığını anlattı bize. Diğerleri son derece güzel hatırlıyorlardı ve daha sonra bu sözleri yazdılar: "Ansul halkı, ölü çeşmenin suyunun aktığını gördük. Sükût içindeki sesin konuştuğunu duyduk. Kehanet bize hürriyet buyurdu. Böylece biz de bugün bunu yaptık. Efendiyi de azat ettik, köleyi de. Asudarlılar artık bilsinler ki köleleri yok, Ansul halkı bilsin ki efendileri yok. Aldlar barışı korusunlar ve Ansul da onlarla birlikte barışı korusun. Bizden ittifak istesinler, onlarla ittifak içinde oluruz. Bu barış ve ittifakın bir nişanı olarak Ansul ahalisinden Gand İoratth'ın karısı Tirio Actamo'ya kulak verin!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Eğer Gand bu söylenenler karşısında hayret içinde kalmışsa bile yıpranmış, isli yüzünden bir şey belli olmuyormuş; Tirio konuşurken, Tirio'ya tutunmuş bir şekilde, elinden zaten pek başka bir şey gelmediği için öylece ayakta durmuş. Tirio'nun sesi berrak ve cesaret doluymuş ama çok zayıfmış; yakındaki caddelerden kalabalığın devamlı kargaşasının boğuk gürültüsü gelse de, onu duyabilmek için meydandaki herkes susmuş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bizi barış ile kutsayacak olan Ansul tanrıları kutlu olsunlar," demiş. "Burası bizim şehrimiz. Burayı her zamanki gibi elimizde tutalım, hak ve hukukla. Bir kez daha hür insanlar olalım. Talih, Lero ve tüm tanrılarımız bizimle olsun!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Tirio'nun sözlerinden sonra kalabalıktan derin bir "Lero! Lero!" mırıltısı yükselmiş. Sonra bir adam kalabalık içersinden fırlayıp, "Şehrimizi verin bize! Bize Divan Binamızı geri verin!" diye bağırmış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orada olanlar, en tehlikeli anın o an olduğunu anlattılar: Eğer kalabalık o karşı koyulamayacak devasa gücüyle ilerlese ve yerini sağlamca koruyan orduyla karşılaşsaymış dövüşmek zorunda kalırlarmış; Ald askerleri ölünceye kadar dövüşürler. Bu katliamı önleyen subaylarına kısık sesiyle emirler yağdıran İoratth olmuş; subaylar bu emirleri avazları çıktığı kadar haykırarak tekrarlamış, borularla duyurmuş, askerleri bir araya toplayıp Divan Binası'nın merdivenlerinden uzaklaştırmış, sel gibi kabarıp içeri akmaya başlayan kalabalık için yolu açmışlar. Onları ve binlerce şehirliyi böyle bir çatışmada kıyıma uğramaktan kurtaran askeri disiplindi, dedi Orrec. Gand'ın emri, "Silahları indirin," olmuş; coşku içindeki intikam isteyen siviller tarafından itilip kakılsa, kendisine vurulsa ya da kenara itilse de tek bir asker bile kılıcını çekmemişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ellerini oturak yapıp İoratth'ı koşa koşa terasın doğu tarafına götüren ve yeniden saf tutan askerlere katılan subayların oluşturduğu grupta kalan Orrec ile Per de kalabalığın akınından kurtulmuş. Gand için bir sedye getirilmiş. Sedyeye yerleştirilen Gand hemen Orrec'i çağırtmış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Çok güzel söyledin Yaratıcı," demiş, ancak duyulabilen bir sesle ve sert bir edayla. "Ama benim Ansul ile ittifak yapmaya yetkim yok."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"En iyisi, böyle bir yetki edinmek efendim," demiş Tirio Actamo berrak sesiyle.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Yaşlı Gand bakışlarını kadına kaldırmış. Belli ki kadının yaralarını, berelerini, şişmiş gözünü, yolunmuş saçlarını, kanla kaplanmış kafasını ilk kez açıkça görüyormuş. Olduğu yerde doğrulmuş, bakışları sertleşmiş ve kısılmış sesiyle bağırmış: "Lanet olası... lanet olası hain... Atth canını alsın! Nerede o?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Subaylar birbirlerine bakmışlar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bulun onu!" diye hırıldayan Gand öksürmeye başlamış.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Tirio Actamo sedyenin yanına diz çökerek, elini onun elinin üzerine koymuş. "İoratth, bir süre sakin olmalısın," demiş.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gand öksürükleri arasında gülerek, kadının elini sıkıca tutmuş. Orrec'e bakarak, "Bizi evlendirdiniz, öyle mi?" demiş.</span></span></p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify">&nbsp;</p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:center"><span class="CharStyle52"><span style="font-family:Calibri,sans-serif;font-size:117%">*</span></span></p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify">&nbsp;</p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec'in Galvamant'a, yanımıza dönmesi çok sürmüş gibi görünmüştü bize, ama insana bir yıl gibi gelen o günün ikindi vaktiydi daha.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Seferbeyi benim ısrarlarım üzerine biraz yemek ve kısa bir istirahat için içeri girmiş, ama hemen evin ön tarafında uzanan, yüksek galeri dediğimiz kabul salonuna dönmüştü. Burası benim hayatım boyunca hiç kullanılmamıştı ve hiç mobilyası yoktu. Kapıları, yani Galvamant'ın geniş ön kapıları artık ardına kadar açık duruyordu. Buraya sandalye ve sıra getirilmesini istedi, ona yardım etmeye gönüllü bir sürü insan vardı, sadece diğer odalardan getirmek için değil üstelik, komşu evlerden getirmek için de. Burada oturarak gelen herkesi kabul edebiliyordu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İnsanlar geldiler, onlarca, yüzlerce insan. Kehanet Çeşmesi'nin akışını görmek için geldiler, orada bulunup kehanetin konuştuğunu duyanları dinlemek ve ne söylediğini duymak için geldiler; işte o zaman herkesin aynı sözleri duymadığını öğrendim, ya da sözlerin söylene söylene değiştiğini. İnsanlar tebrik etmek, Öğütler almak için Okur Galva'yı, yani Seferbeyi'ni görmeye geldiler. Gelenlerin çoğu işçi kadınlar ve adamlardı, bazıları ise zamanında tüccarlık etmiş ve ediyor olanlar, hâkimler, şehrin değişik bölgelerindeki belediye reisleri, Divan üyeleriydi. Hepsi çok fakirdi, çünkü hepimiz çok fakirdik, kıyafetlerine bakıp da bir kunduracıyı bir kaptandan ayırt etmek mümkün değildi. İşçilerden bazıları sadece evin tanrılarını kutsamak, kehanet Okuru'nu huşu ve neşe dolu bir saygıyla selamlayıp gitmek için geliyorlardı, ama bazıları neler olduğu hakkında konuşmak, neler yapılacağı ve yapılabileceği hakkındaki fikirlerini açmak için belediye reisleri, divan üyeleri, tüccarlar ve şehrin önde gelenleriyle oturdular. Böylece ben hayatımda ilk kez şehir ahalisinden biri olmanın ne demek olduğunu gördüm ve tabii bir de Seferbeyi olmanın ne demek olduğunu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Onun ihtiyaçlarını karşılamak için ve benden orada bulunmamı rica ettiği için yanında kaldım. Bu bana zor geldi çünkü insanlar bana huşu ve korkuyla bakıyorlardı. Bazıları bana da ibadet eder gibi hareketler yapıyorlardı. Kendimi tamamen yersiz ve aptal gibi hissettim ve insanlara ne söyleyeceğimi bilemedim. Ama onların konuşabilecekleri Seferbeyi vardı. Ayrıca şansım varmış ki, heyecan ve endişeden neredeyse delirmiş olan İsta'ya yardım etmek için sık sık mutfağa gitmem gerekiyordu. Ev yeniden dolmuştu sonunda –"Tıpkı eski günlerdeki gibi!" diyordu tekrar tekrar – ama evin konuklarına ikram edebileceği herhangi bir yiyecek yoktu. "Onlara su bile ikram edemiyorum!" dedi sinirden gözleri dolarak. "Yeterince bardağım yok!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ödünç al," dedi Bomi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Hayır, hayır," dedi İsta, bunun düşüncesinden bile alınarak, ama ben, "Neden olmasın?" dedim ve Bomi komşulardan bardak kapmak için ok gibi fırladı. Kabul salonuna dönerek bir gece önce (sanki bir yıl önceydi!) gelmiş olan ve şimdi de Seferbeyi ve diğerleriyle konuşmak için karısı ve oğluyla gelip oturmuş olan Sulsem Cam'ın karısı Ennulo Cam ile konuştum. İhtiyacımızı ona izah ettim ve çok geçmeden Cammant'tan birkaç oğlan bize ağır camdan elli kadar kadeh getirip, tembih edildikleri üzere İsta'ya, "Evimizden kutlu Çeşme Evi'ne bir armağan," dediler. İsta kaşlarını çatsa da böyle bir şeyden alınması mümkün değildi. O andan itibaren Bomi ile Sosta'yı, her konuk için su götürüp, sonra kadehi alıp yıkamaları için çılgınca koşturup durdu. Tabii hâlâ herkese yemek ikram etmek istiyordu ama ben o konuda nasıl dilenebileceğimi bilemedim. Ona insanların yemek yemeye değil, konuşmaya geldiklerini söyledim. Yine kaşlarını çattı, dudaklarını ısırdı ve sırtını döndü. O zaman ona bir emir vermiş olduğumu fark ettim, o da emrime uymuştu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Gidip ona sarıldım. Yıllardır bana bir fiske bile vurmamıştı ama öyle sarılmaktan hoşlanan bir tip de değildi." Yanannem," dedim, "kaygılanma! Evimizin ruhları ve gölgeleriyle mutlu ol. Konuklarımız Kehanet Çeşmesi'nin suyundan başka bir şey istemiyor."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ah Memer! Ne düşüneceğimi bilemiyorum!" dedi, öyle alelacele sırtımı sıvazlayıp kendini benden kurtararak.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">O gün, hiçbirimiz ne düşüneceğimizi bilemiyorduk.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Nihayet Orrec döndüğünde kuyrukluyıldız olmuştu, kuyruk değil: Divan Meydanı'ndan buraya kadar onu sel gibi insan izlemişti. Şehrin kahramanıydı. Kehanet Çeşmesi'nde durup mütemadiyen fışkıran berrak suya, birçok yüzde görmüş olduğum o neşeyle karışık hayretle baktı. Gry onu orada karşıladı. Şetar Müdür Dairesi'ne kapatılmıştı (Gry'ın bana anlattığına göre küsmüş ve havı dökülmüş zavallı eski halıyı şerit şerit parçalamış). Merdivenlerden çıkıp kabul salonuna gitmeden önce uzun süre birbirlerine sarılmış halde kaldılar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Onların peşinden herkes içeri doluştu. Seferbeyi'ni selamladıktan sonra Orrec bana, Divan Binası'nda sabah yaşanan olaylar olarak yazdığım bütün hikâyeyi anlatmak zorunda kaldı. Anlatılanların bir kısmını Galvamant'tan meydana gidip gelen insanlardan duymuştuk zaten, ama İddor ile rahiplerin zindana kadar takip edilişi, İoratth ile Tirio'nun orada bulunuşu bizim için yeni haberlerdi – İddor'un ortadan yok oluşu gibi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec bize kalabalığa neler dediğini anlatamasa da, orada anlatabilecek bir sürü adam vardı: '"Bırakın ittifak için yalvarsınlar, biz de onlara bunu bahşederiz!' dedi," diye bağırdı yaşlı bir adam. "Sampa'ya Tapan adına, bırakın yalvarsınlar! Bırakın sürünsünler! Refaha erdiğimizde istersek veririz, istemezsek vermeyiz!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Şehirdeki genel hava buydu, o gün: Vahşice bir neşeyle dolu, kavgaya hazır, öç alma hislerini zar zor dizginleyen.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">İoratth askerlerine sokaklardan uzak durmalarını, Divan Binası'nın güney ve doğusundaki, muhafız kordonuna alınmış olan garnizon bölgesinin sınırları içinde kalmalarını emretmişti. Atlarını muhafaza ettikleri ve adamlarının bir kısmının bulunduğu Divan ahırlarına ulaşabilmek için askerler garnizon ile ahırlar arasında da bir kordon oluşturup yol açmak istemişler ama meydandaki kalabalıkta çirkin hareketler başlamış, taşlar atılmıştı; Gand da adamlarına ister ahırlarda olsunlar, isterse garnizonda, oldukları yerde kalmalarını emretmişti.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Aldlar kimseyi kışkırtmamak veya korktuklarını belli etmemek için özen gösteriyordu. İçinde bulundukları durum kolaylıkla bir kuşatmaya dönüşebilirdi ve belki öyle olmuştu bile. Bir kez korku alışkanlığı kırılınca, şehirliler kendilerine bunca yıldır efendilik etmiş fatihlerinin erzak konusunda kendilerine bağımlı olduklarını fark edebilirlerdi – ayrıca her ne kadar çetin ve silahlı da olsalar, sayıca onlardan çok azlardı. Eğer İoratth'ın adamlarını dizginlemesi zayıflık, korkaklık zannedilecek olursa büyük bir kıyım olabilirdi.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Kabul salonunda bunlar konuşuldu. Ayrıca Desac ve grubu hakkında da konuşuldu, planlarının ne olduğu ve nasıl işlemediği anlatıldı. Bize sığınan adam Cades Antro da oradaydı, onun anlattığı hikâye diğerleri tarafından teyit edildi ve genişletildi. Kundakçılar Ansullu kölelerdi, Ald saraylıları tarafından hizmetkâr ve temizlikçi olarak kullanılıyorlardı; zaten ilk başta büyük çadırı yakma fikri onlardan birinden çıkmıştı. Köle kılığında ama silahlı olan diğer komplocuları çadıra gizlice sokmuşlardı ve Desac'ın adamları iki ayrı yönden meydana koşup nöbetteki askerlere saldırdığı sırada yangını birkaç yerde birden başlatmak, çadırı ateşle çevrelemek için hazırlık yapmışlardı. Bütün bunlar günbatımı merasiminde olacaktı ki yangın çıktığında İddor, İoratth, subayların büyük bir kısmı ve saraylılar çadırın içinde olsunlar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Fakat İddor, Orrec'in okumasını engellemek istediği için rahipler ayine planlanandan erken başlamıştı. Saldırı zamanını değiştirmeliydiler ve bütün suikastçılara haber vermelerine imkân yoktu. Yangın çıktığında merasim neredeyse bitmişti. İoratth geç gelmişti ve duasına devam ediyordu ama İddor ve rahipler çadırdan yeni çıkmışlardı. Yangın korkunç bir hızla yayılmıştı ve Desac'ın oradaki bütün adamları saldırıya geçmişti, ama askerler toplanma konusunda çok hızlıydı ve görünüşe göre Yakan Tanrı'nın vaat ettiği kucaklama olan yangından hiç korkmuyorlardı. Çatışma, duman ve kargaşa içinde İoratth'ın alevlerden sağ kurtulduğunu İddor ve rahiplerden başka gören olmamıştı. Askerler, hem kaçmaya ve hem de saldırmaya çalışan suikastçıları canlı canlı yansınlar diye alevlere sürerken onlar da İoratth'ı yakalayıp Divan Binası'na götürmüşlerdi. Ateşe sürülenlerden biri de Desac olmuştu.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Orrec'in anlattığı, kalabalığın havaya kaldırdığı küllerden oluşan kötü, kara ve ince tozu aklımdan çıkartamıyordum.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Hikâyeyi dinleyenler, bir süre sustuktan sonra tekrar konuşmaya başladılar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Yani İddor eline geçen fırsatı görmüş," dedi adamlardan biri, "en az yaşlı Gand'ın ölmesi kadar işine gelen bir şey."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Niye onu hapse atmış? Neden hemen işini bitirmemiş?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ne de olsa babası."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Aldlar için bunun bir manası var mı?"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Aklıma Simme geldi, babasıyla, hatta babasının atıyla nasıl gurur duyduğunu hatırladım.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Zaten ihtiyardan öcünü alacaktı o. On yedi yıldır bekliyordu bunu!"</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Bir de ihtiyarın Ansullu sevgilisinden."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sırf zevk için onlara işkence edecekti."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bir sessizlik oldu. İnsanlar huzursuzca Seferbeyi'ne baktılar.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Peki nerede o, kızılşapkalarıyla birlikte nerede şimdi?" diye sordu bir kadın. İnsanlar Ald rahiplerinden, askerlerden nefret ettiklerinden daha fazla nefret ediyorlardı. "Bence onu saklandığı yerde bulacaklar. Sokaklardan geçip hayatta kalmaları mümkün değil, o grubun yani."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Haklıydı. O günün ilerleyen saatlerinde toz içinde, heyecanlı, yorgun insanlar tarafından haberler meydandan bize getirildikçe daha çok şey öğrendik. Divan Binası'nın içine dolup binayı şehir adına geri alan insanlar, orayı kullanan Ald saray görevlileri ve subaylara ait bütün eşyaları ve mobilyaları dışarı atarken kubbenin altındaki minik bir tavan arası odasına saklanmış olan İddor ile üç rahibi bulmuşlar. Oradan alınarak bodrumdaki odaya, İoratth ile Tirio'nun gece boyunca tutulduğu işkencehaneye götürülmüşler. Sulter Galva'nın bir yıl süreyle kilitli tutulduğu yere.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Bu haber hepimizin içine su serpti. İddor'un iblisleri sürüp kötülüğü yok etmek için ulvi bir görevle yollanmış olduğu inancından çok çekmiştik ve onun hapse atılıp şerefinin iki paralık edilmesiyle bu inancın gücünün kırıldığına inanıyorduk. Hâlâ bir düşmanla baş etmemiz gerekiyordu ama insan bir düşmanla, deli bir tanrıyla değil.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Ayrıca, Divan Binası içinde dolanan o gözü dönmüş kalabalığın, rahipleri bulunca paramparça etmek yerine bir çeşit adaleti temin için –bu ister bizim, ister Aldların adaleti olsun– onları bir yere kilitlemiş olduklarını duymak da bizi rahatlatmıştı.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İddor'a, babasının davranacağından daha iyi davranmış olabiliriz," dedi Sulsem Cam.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"İoratth'ın ona iyi davranacağından şüphem var," dedi Orrec alayla.</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Sizin hanım ile aslanından daha kibar olmayacağı kesin," dedi Per Actamo. Akşama kadar gelip hikâyeyi tekrar dinlemek isteyenleri tatmin etmekte Orrec'e yardımcı oluyordu. "O İddor'un sonunun başlangıcı olmuştu – bütün herkesin önünde sinip geri çekilmesi! Aslanınız nerede Gry Hanım? Burada olup da göklere çıkartılmayı hak ediyor."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Şu anda kötü bir ruh halinde," dedi Gry. "Bugün onun aç kalma günü, o yüzden evin içinde tutmak zorunda kaldım. Korkarım halının bir parçasını yemiştir."</span></span></p>

    <p class="Standard" style="margin-left:0.0cm;margin-right:0.0cm;text-indent:1.0cm;text-align:justify"><span class="CharStyle11"><span style="font-family:Calibri,sans-serif;font-size:117%">"Ona bir ziyafet çekin, aç bırakmayın!" dedi Per; insanlar da gülerek aslana – "Bizim tarafımızda olan tek Ald!" dediler. Böylece Gry, gerçekten de küskün bir halde olan Şetar'ı getirmeye gitti. Bir gece önceki yüzme ve sala binme işi aslanın hiç hoşuna gitmemişti, ayrıca sabahki o kalabalık manzaralarından da hoşlanmamıştı; şehirde devam eden gerginliği hissedebiliyordu ve tüm kediler gibi şamata, heyecan ve değişimden nefret ediyordu. Kabul salonuna yeknesak, cansız bir varravarravarra hırıltısı ve öfkeli bir bakışla girdi. Herkes ona bol bol yer açtı. Gry onu Seferbeyi'ne götürüp selam verdirtti; insanlar yeniden gülerek ona övgüler yağdırdılar. Birer kez de Orrec için, Per için, orada anne ve babasıyla birlikte duran üç yaşında oğlan için eğilmesini istediler; böylece Şetar'a bir sürü ikramda bulunulunca, onun da neşesi yerine gelmeye başladı.</span></span></p>

    <p class="Standard" style="margin-left:0.0cm;margin-right:0.0cm;text-indent:0.0cm;text-align:justify"><span class="CharStyle11"><span style="font-family:Calibri,sans-serif;font-size:117%">Akşam olmuştu. Büyük oda gölgelenmeye başladı. Bir gece önce bize o önemli haberi getiren, Tirio'nun yardımcısı İalba ile İsta ellerinde yanan lambalarla geldiler. İsta bana, bunun eski günlerde konuklara gitmeleri için verilen bir işaret olduğunu söylemişti. Sanki bugün bize bütün o eski âdetlerimiz ve usullerimiz geri bahşedilmiş gibi bütün konuklar birer birer ayağa kalkarak Seferbeyi'nden müsaade istediler. Orrec, Gry ve benimle konuştular, kapıdan geçerken de evin ruhları ve gölgeleriyle konuştular. Akşam göğüne doğru fışkıran çeşmenin yanından geçerken Pınarlar ve Sular İlahını da kutsadılar, Eşik Taşı'ndan geçerken eğilip taşa değdiler.</span></span></p>
  </div>
</body>
</html>
