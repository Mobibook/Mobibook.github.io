<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>osmanlısehri</title>
  <link href="../Styles/template.css" rel="stylesheet" type="text/css"/>
  <meta content="urn:uuid:fa74168c-8f72-43cb-84d0-14e9edcf3c81" name="Adept.expected.resource"/>
</head>

<body>
      <p class="e-perde" id="toc_marker-1">SUNUŞ</p>

      <p class="e-paragraf">İlk satırlarını henüz okumaya başladığınız bu kitabın varlığı, onsekiz yıl önce değerli dost Mustafa Armağan’ın biraz da tedirgin bir ifadeyle Turgut Bey’e yönelttiği soruya verilen kısa yanıtla doğ­rudan bağlantılıdır.</p>

      <p class="e-paragraf">Rumeli Han’ın beşinci katındaki mimarlık bürosunda, Armağan’ın “Yazılarınızı yayınlayalım mı?” sorusunu “Memnuni­yetle” şeklinde cevaplamasının üzerinden birkaç hafta bile geçmeden ilk kitabını <span class="e-italik">Şehir ve Mimari</span> ismiyle masasının üzerinde bulması Turgut Bey için hoş bir sürpriz olmuştu.</p>

      <p class="e-paragraf">Zaman içerisinde yayınevleri değişse de, Cansever Kitaplığı aksamadan zenginleşmeye devam etti. İlk kitabı, <span class="e-italik">Ev ve Şehir</span>, <span class="e-italik">Kubbe­yi Yere Koymamak</span> ve <span class="e-italik">İstanbul’u Anlamak</span> izledi. Kitapların hak ettik­leri ilgiyi gördüğü söylenebilir; bazıları birkaç kez basıldı. Türkiye’nin hemen her yanından okurların soruları, teşekkür mesajları kendisine ulaştığında, Turgut Bey’in yazılarının kitaba dönüşmesinden ötürü duyduğu memnuniyet daha da arttı. Soru soran, cevaplandıran, öğrenen ve bunları takdir edenlerin sevap kazandığına dair inancıyla kitaplarını okuyup soru yöneltenlere, ayırt etmeksizin, yorulmadan cevap verdi; kendisiyle tanışmak isteyenleri kabul etti, bu sayede yeni dostluklar kurdu.</p>

      <p class="e-paragraf">Timaş Yayınlarından Seval Akbıyık, Turgut Bey’in henüz yayın­lanmamış makalelerinin derlenmesini önerdiğinde buruk, tedirgin edici bir duygu kapladı içimizi. Çünkü bu kez, onu geçtiğimiz yıl Şubat’ta ebediyete uğurlamamızı takiben yayınlanacak bir kitap söz konusuydu; bir ilkti.</p>

      <p class="e-paragraf">Bizim için adeta bir görev haline gelen kapak tasarımı ve kitaba konacak isim için onayını alamamak, kendisine “yeni bir kitap daha” müjdesini verememek, bütün bunlar bir yana, basımı tamam­lanan kitabı özenle ve sevgiyle kavrayarak “ellerinize sağlık” deyişi­ni duyamayacak olmak alışageldik bir durum değildi.</p>

      <p class="e-paragraf">Turgut Bey’in bu takdirine mazhar olmanın değerini onu tanı­yanlar bilecektir.</p>

      <p class="e-paragraf">Tedirginliğin diğer nedeni ise tam otuz yıl çıraklığını yaptığımız Usta’nın kitabına bir sunuş yazısı yazmak göreviydi. Kısa bir kararsızlık sürecinden sonra böylesi bir yazıda, onun onayını alamamış olmaktan dolayı eksiklik hissetmemize yol açan meseleleri okur nezdinde tartışmanın bizi bir ölçüde rahatlatacağı kanaatine vardık. Zaman kısıtlıydı, derhal kaleme sarılmalıydık.</p>

      <p class="e-paragraf">İsim olarak neden <span class="e-italik">Osmanlı Şehri?</span></p>

      <p class="e-paragraf">Bu kitap, evvelce yayınlanan kitaplarda da olduğu gibi şehir, mimarî, planlama, sanat, üslup, resim, edebiyat ve bağlantılı benzer meseleleri içeriyor olsa da, önerilen isimde mutabık kalışımız Cansever söyleminin kendine has karakteriyle ilgilidir. Ona göre, “<span class="e-italik">İnsanın, hayatını düzenlemek üzere meydana getirdiği en önemli, en büyük fizikî ürün ve insan hayatını çerçeveleyen yapı</span>” olan şehrin imajı “<span class="e-italik">İslam kültürlerinde cennet tasavvurunun bir yansımasıdır</span>” ve dünyayı güzelleştirmek için vücuda getirilmiştir. İnanç sahibi her insanın ulaşmayı ümit ettiği cennet kavramı İslam toplumlarının hayatlarına dair çerçeveleri belirler. Dolayısıyla başta mimarlık olmak üzere tümü sanatla ilgili olan yazılar “Osmanlı Şehri” diğer bir deyişle “Osmanlı Cenneti” başlığı altında derlenmiştir.</p>

      <p class="e-paragraf">Ferahlatıcı bir esintinin, lezzetli bir şeftalinin, yeni açmış bir çiçeğin Turgut Bey için kolaylıkla varlık tasavvuru meselesine giri­lecek bir kapı oluşturuşu, bu fırsatları kaçırmamaktaki yeteneği, gerçek bir entelektüel tavrıyla sahip olduğu geniş birikim ve hayat tecrübesini hiçbir kompleks duymaksızın kıyaslamalı olarak geniş bir kültür coğrafyası ve zaman dilimi içerisinden özenle seçişi; ken­dine özgü ve zaman zaman aykırı bir dille, metaforlar, darbımeseller, aforizmalar ve hadislerden yararlanması onun söylemini özgün ve zengin kılmıştır.</p>

      <p class="e-paragraf">Turgut Cansever düşüncesi karmaşık görünmekle birlikte, tüm kâinatın Allah tarafından insanoğluna emanet edildiği, onun hüsnü muhafazasında ve güzel hale getirilmesinde toplumların, dolayısıyla bireylerin ortak sorumluluğu bulunduğu şeklinde özetlenebilecek basit bir temel kabule dayanır. Yani ‘korumak’ ve ‘güzelleştirmek’ anahtar kavramlardır.</p>

      <p class="e-paragraf">İnanç sistemlerinin varlığı kavrayışındaki farklılıklar, bu sorum­luluğun üstesinden gelme niyet ve kararlarını uygarlıktan uygarlığa, çağdan çağa değiştirmiş olsa da, güzele ulaşma çabası hep varolagelmiştir. Sanat da, süreklilik içerisindeki bu çabanın en genel tanımı­dır. Sanat tarihi, çağlar boyunca değişen dünyayı algılama biçimle­rini ve ihtiyaçlar nedeniyle oluşan farklılıkları ele alır.</p>

      <p class="e-paragraf">İşte sorun buradan itibaren karmaşıklaşır. Farklı inanç sistemle­ri dolayısıyla oluşan ahlak anlayışlarının her biri farklı bir sanat yaklaşımı, dolayısıyla farklı bir ‘güzel’ var ediyor ise, “Hangi güzel, kimin güzeli gerçek güzeldir; ona nasıl ulaşılır; güzelin olduğu kadar gerçekliğin de objektif kriterleri var mıdır; güzelliğin gerçek­liği nerede saklıdır?” sorularının cevaplanması zorunlu hale gelir.</p>

      <p class="e-paragraf">İnsanlığın karşı karşıya bulunduğu ‘güzelleştirme’ görevini önemseyen Turgut Cansever, içerisinde hat, minyatür, tezyinat, resim, şiir, müzik ve mimarîyi barındıran geniş bir mecrada ‘sürek avına’ çıkar. İzini sürdüğü av, güzellik sevgisi kavramını açıklama­ya, görünür kılmaya yarayacak ve yaşadığımız çağda bizi güzele ulaştıracak tercihlerin neler olduğu sorusuna cevap teşkil edecek felsefî yaklaşımlar ve eserler külliyatının içerisinde saklıdır.</p>

      <p class="e-paragraf">İslâmî kaynaklar dışında, Uzakdoğu, Antik dünya ve Batı felsefe­ sinin önemli kaynaklarını mukayeseli olarak dikkatle inceleyen, 20. yüzyılın başında gelişen Yeni Ontoloji ekolünden etkilenen Turgut Bey, insanlığın kendi yanlışlarının ürünü olan kaotik sorunların ancak sahibi olduğumuz tarihî tecrübe birikiminin bilincine varıla­rak çözümlenebileceğini kavramış ve “Kendi geçmişimize bakalım” önerisinde bulunmuştur.</p>

      <p class="e-paragraf">Çağlar boyunca her şeyi yerli yerine koyarak adaletli davranma­ya, önyargılardan uzak kalarak putlar oluşturmamaya yönelik temel tercihler, sorunları çok yönlü değerlendirmeyi mümkün kıldığın­dan, varlığın bütün alanlarına müracaat edilerek çözümler elde edilmiştir. Bu gerçeğin görmezden gelinişini sözde aydın şartlanmışlığına bağlayan Cansever, geçmişin hatıralarına sevgi ve saygıyla yeniden yönelmeyi gündeme getirmiştir.</p>

      <p class="e-paragraf">Bu kapsamda, doğal kaynaklar ve fizikî çevre yanında önceki nesiller tarafından vücuda getirilmiş güzelliklerin korunmasının insanlığın ortak sorumluluğunda olduğu hususuna dikkat çekmiş; bu eylem, bölgesel-ülkesel ve dönemsel bir yaklaşımla başarılamayacak kadar kapsamlı ve zor olduğundan uluslararası işbirliklerinin hayata geçirilmesi, koruma bilincinin geliştirilmesi, yaygınlaştırıl­ması ve nesilden nesile aktarılması için büyük gayret sarf etmiştir.</p>

      <p class="e-paragraf">Ellerindeki doğal kıymetleri ve tarihî mirası hüsnü muhafaza edemeyen ülkelerin bu değerlerin sahibi olma imtiyazını bir gün kaybedecekleri uyarısını her fırsatta yinelemiştir.</p>

      <p class="e-paragraf">Tarihî kültürel mirasın korunması yolunda yazdıkları yanında bazı önemli restorasyon, dönüşüm projeleri ve uygulamalarıyla Türkiye’deki koruma meselesine dikkat çekmeye ve katkı yapmaya çalışmış, UNESCO kültürel miras projelerinin Türkiye ayağına bütün gücüyle destek vermiştir.</p>

      <p class="e-paragraf">Büyük ölçüde eksik bırakılmış olmasına rağmen Beyazıt Meydanı düzenleme projesi İstanbullu için bu haliyle bile önemli, Turgut Bey’in koruma meselesine bakışını anlatmak bakımından ilginç bir girişimdir. Proje, geçmişten günümüze intikal eden verilerden hare­ketle, bir hafiye gibi yaşantı zenginliklerinin izini sürerek kaybedil­miş olguların yeniden keşfinin mümkün olabileceğini kanıtlar. Bu açıdan fizikî korumanın ötesine geçer.</p>

      <p class="e-paragraf">Meydan, Bizans döneminde Taurus Forumu olarak bilinen bir buluşma noktasıdır. Fatih Sultan Mehmet, İstanbul’un fethinden hemen sonra ilk sarayına (kale de deniyordu) yer ararken belki de bu nedenle hiç zorlanmadan bu noktada karar kılmıştır. Meydanın, yarımadanın batıya uzanan sırtı olması dolayısı ile hem Haliç’i, hem de Marmara’yı görebilen hâkim bir noktada bulunmasının bu karar­ da muhakkak etkisi olmuştur.</p>

      <p class="e-paragraf">Bu ‘yer’i gerçek, yaşayan bir meydana dönüştürerek ismini belir­leyen en önemli katkı Sultan II.Beyazid döneminde inşa edilen külliyedir. Beyazıt Meydanı, bu tarihten itibaren şehrin en canlı noktası haline gelir. Çünkü medrese, imaret, cami, birbirlerini tamamlayarak günün her saatinde hareketli bir ortam oluştururlar.</p>

      <p class="e-paragraf">Asırlar boyu İstanbul’un kültürel ve sosyal hayatını besleyen meydanın kendine has kimliği ilk olarak Abdülaziz döneminde Bab-ı Seraskeri’nin ve çevre duvarlarının inşasıyla, daha sonra 1924 yılında mimar Kömürcüoğlu’nun düzenleme projesi kapsamında etrafında tramvayların döndüğü eliptik planlı fıskiyeli havuzun eklenmesiyle zedelenir. Tahribin şahikasına Demokrat Parti döne­mi icraatlarıyla ulaşılır. ABD’deki karayolu planlaması kursundan en taze bilgilerle dönen uzmanların hazırladığı proje uygulamaya konarak havuz doldurulur, bazı binalar yıkılır. Son model Dodge’ların, Chevrolet’lerin, Buick’lerin bu köhne meydana hayat verebilmesi için geniş ve düz yollar gerekli olduğundan, tramvay hattı geniş bir otomobil yoluna dönüştürülür. Şehre ait asırlık mimarî değerler bir karayolu kavşağı düzenlemesi için umursuzca feda edilir.</p>

      <p class="e-paragraf">Muhafazakâr bir siyasî parti iktidarında İstanbul, çağdaşlaşma adına uygulamaya konan bulvar, yol ve meydan açma girişimleriyle tarihinin en büyük tahribatlarından birine maruz kaldığında Turgut Bey, “<span class="e-italik">sahip olduğu kıymetleri ortaya çıkarmak isterken (oyuncak) bebeğinin içerisindekini öğrenmek isteyip de onu parçalayan bir çocuk gibi yok eden, çevresinden mahrum bırakan, çırılçıplak hale getiren</span>” teknokratları bu gelişmelerin sorumluları olarak tanımlar. Gereğinden büyük meydan alanı açmak isteyenlere “<span class="e-italik">Sanat eserinin en iyi takdir edileceği ölçüde bir meydan tertip etmek yolunu takip edebiliriz. Hollandalılar Rembrandt’ın bir tablosunu nasıl en iyi görü­lebilecek ölçüde bir mekâna yerleştiriyorlarsa biz de burada kültürü­müzün en mühim hadiselerinden olan bu sanat eserlerini en uygun ölçüde bir saha ile çevirmek mecburiyetindeyiz. Meydan ölçüsü bu düşüncede doğacaktır</span>” uyarısında bulunur.</p>

      <p class="e-paragraf">Turgut Bey, merhum Adnan Menderes’i bu projelerin memleket hayrına olduğuna inandıran, ya da yanlışı yeterince dillendirmeyen, hatta ‘şakşakçılık’ yapan danışman üniversite hocaları olduğuna dikkat çekiyor, bu durumu Mevlana Celaleddin Rumi’den bir alıntıyla somutlaştırıyordu: “<span class="e-italik">Hükümdarın iyisi, âlimin ayağına giden; âlimin kötüsü hükümdarın ayağına gidendir.</span>”</p>

      <p class="e-paragraf">Aslında Menderes’in bu hastalıklı yaklaşımı, Sultan Abdülaziz’in, tren yolunun saray bahçesinden geçerek Sirkeci’ye ulaşması söz konusu olduğunda demiryoluna verdiği büyük önemi göstermek için “<span class="e-italik">Memleketime demiryolu yapılsın da isterse sırtımdan geçsin</span>” diyerek, birbirinden güzel sahil köşklerinin yıkılmasına icazet ver­mesine benziyordu ve genetik bir hastalık gibi kuşaktan kuşağa sirayet ediyordu.</p>

      <p class="e-paragraf">Cansever projesi meydanı barındırdığı tüm olumsuzluklarından arındırmaya, ona aslî hüviyetini kazandırmaya yönelik kararlı bir girişim olduğu kadar, İstanbul’a farklı bir şekilde bakmanın, şehri doğrudan sahip olduğu mimarî değerler üzerinden okumanın zaru­retine de dikkati çeken bir uyarıdır.</p>

      <p class="e-paragraf">Turgut Bey, meydana ilişkin en radikal kararları alır. Meydandaki motorlu  taşıt  yolları  ve  karayolu  kavşağı  kaldırılarak,  şehirlinin meydanı bir bütün olarak yaşaması, mimarlık eserlerinin tadına var­ ması sağlanır. Seviyesiz itirazlara karşı koymaya çabalayarak projesi­ ni bir yere kadar uygulatırsa da tamamlatmayı maalesef başaramaz.</p>

      <p class="e-paragraf">Her şeye rağmen meydanda fizikî çevrenin tümüyle birlikte tarihî bütünlüğü içerisinde algılanması, bireyin bulunduğu her nok­tadan dünya ile bilinçli ilişki kurabilmesi gerekliliğinden hareketle yürüme eylemini bir noktadan diğerine ulaşmak için gerçekleştiri­len bir fizikî aktivite olarak değil, düşünsel gelişimin bir aracı olarak kabul etmesi neticesinde; ‘yüce varlık’ statüsünde gördüğü birey yararına Beyazıt Meydanı’nın yayalaştırılması gerçekleşir.</p>

      <p class="e-paragraf">Bu durumda yönelişler, mesafeler, iç-dış meselesi başlı başına önem arz eder. Mekânın biçimi ile ilgilenen Batı’nın Rönesans ya da Barok dönemi tasarımlarından farklı olarak, o mekân içinde ve dışında insanın nasıl hareket ettiği, yayanın attığı her adımda edine­ceği izlenimin bir sonraki ve takip eden adımlarla birleşerek oluştu­racağı bütünlükler, bu bütünlüklerin  çeşitlenerek  birey  üzerinde yaratacağı etkiler en ince ayrıntısıyla hesaplanır.</p>

      <p class="e-paragraf">Beyazıt Meydanı düzenleme ve yayalaştırma projesi global ölçek­te örnek teşkil eden yerel bir ‘cennet’ yaklaşımdır. Turgut Bey, bunun değerini fark ederek, projeyi tamamına erdirecek bir neslin ortaya çıkma inancını içinde taşımaktan son nefesine kadar vazgeç­memiştir.</p>

      <p class="e-paragraf">Bir diğer önemli örnek olarak, 1958 yılında Kadirli’deki Hitit Kalesi’nin kapı kalıntıları için tasarlanan Karatepe Saçakları zikredi­lebilir. Burada ‘koruma’ eylemi farklı bir boyutuyla gündemdedir. Tasarlanan elemanlar altlarındaki objeleri güneş ışığı, yağmur ve dolunun etkisinden korumakla mükelleftir; ancak bu görevi onları tedirgin etmeden, adeta rızalarını alarak yaparlar. Korunanlar koru­yucularına karşı hiçbir borçluluk hissetmez, koruyanlar da onlara yukarıdan bakarak “bizim sayemizde varsınız” edasına bürünmez.</p>

      <p class="e-paragraf">Saçaklar, korudukları ‘şeyler’ olan arkeolojik kalıntılarla o kadar sıcak, yakın bir ilişki kurarlar ki, bu samimiyet “hangisi diğeri için var olmakta” sorusunu önemsizleştirir, giderek ortadan kaldırır.</p>

      <p class="e-paragraf">M.Ö. VIII. asra ait buluntular ve üzerlerini örten brüt beton saçakların ilk günden beri birlikteymiş gibi bir etkisi olduğuna dair yorumunun sıkça yapılmış olması, tasarımın arkeolojik kalıntıları güneş ve yağmurdan korumaktan daha çok, o çağda insanların Kale’ye girerkenki ruh halini önemsemesiyle ilgilidir.</p>

      <p class="e-paragraf">Tasarlanan saçakların altından geçenler taşlara 2800 yıl önce kazınmış kutsal metinleri anlamasalar da bir Hititli gibi yüceldiklerini hissederler.</p>

      <p class="e-paragraf">Neden kırmızı aşı boyalı ahşap evlerin yer aldığı bir kapak tasa­rımı?</p>

      <p class="e-paragraf">Turgut Bey, bu kitapta yer alan makalesinde Ömer Uluç resmini yorumlarken meselelere yüzeysel değil derinlikli bakmanın gereği olarak Mikelanj, Siyah Kalem, Behzad, Rothko, Pollack, Hartung, Kandinsky, Soulage gibi sanatçılardan, Aristo, Gazali, Arabî, Max Scheler gibi düşünürlerden bahseder; dönemlerin ve coğrafyaların, düşünce sistemlerinin içerisine hapsolmadan Emevî-Fatımî bahçe­lerindeki cıva havuzları, İran ve Orta Asya’nın renkli çinilerle kaplı kubbeleri, Abbasî mimarisinin ürünü Samarra Ulucamiî, Orta Asya, İran, Selçuk çinileri, Osmanlı yivli minareleri, İran ve Hint minya­türlerini çağdaş bir yaklaşımın yorumunda kullanır.</p>

      <p class="e-paragraf">Bizzat Uluç, resminin şekilci değil de içerikçi olduğunu söylese de, Cansever, bu içerikçiliğin mahiyeti itibariyle, tasvirci, hikâyeci, melodrama, hastalıklı bir içerikçilikle ilişkili olmadığında ısrar eder. Uluç’un geçmişe ait belli bir kültürel çerçeve içine -örneğin Osmanlı- girmeyi hapse düşmek olarak niteleyişini, kendi yaklaşımı ile çelişkili gözükse de bireysel bağımsızlığa saygı olarak algılar. İslamiyet’te temel kabullerden olan ferdiyetin yüceliği fikri ile ilişkilendirdiği bu yaklaşımı olumlayarak, bunun resme abidevilik ve gerilim kazandırdığını savunur.</p>

      <p class="e-paragraf">Çünkü ona göre Uluç resminde, hareketli immateryal tektonik­ler, üzerinde yer aldıkları boş düz zeminle sürekli farklılaşarak ayrı kimliklerde bir dramatik gerilim oluşturmaktadır. Farklı ölçü ve biçimlerle sağlanan süreklilik içerisindeki hareket ifadeleri ile sunîliğin tabiîliği seyirciye yüce nesnelerle birarada olma duygusu yaşat­maktadır. Resmin içerdiği okunaklı, sarih mesaj cennete giden yolda bir merhaledir, dolayısıyla Turgut Bey için gerisi sadece ayrıntıdır.</p>

      <p class="e-paragraf">Kapaktaki Örencik Kır Evleri’nde, daha önce de ifade ettiğimiz üzere, geleneksel ‘aşı boyası’, yeşilin etkili olduğu doğal çevre içeri­sindeki yapıların, kübik kitleleriyle daha belirgin tezyini unsurlar olarak hissedilmesini sağlıyor. Güneş ışınlarının açısına bağlı ola­rak, kâh coşkuyla kıpırdaşan gelinciklere, zaman zaman da koyu kırmızı tüllerin arkasına gizlenmiş utangaç bir havaya bürünmeleri onları (Uluç resminde olduğu gibi) kimlik değiştirebilen, yaşayan varlıklara dönüştürüyor. Açık sarı renkli taşlarla dökülmüş Roma betonuyla oluşturulan subasmanların üzerindeki kırmızı aşı boyalı yapı kitleleri, adeta yere değmeden, Halil İbrahim Düzenli’nin deyi­şiyle “parmakları üzerinde sessizce duruyorlar”. Bu özellik evleri narin, hafif ve geçici kılıyor. Çatıların alaturka kiremitlerinin narin kıpırtıları yamaçlardaki sürülü tarla satıhlarıyla birleşerek doğa ile insan ürününü bütünleştiriyor. Bu özellikleriyle de sanki kapakta olmayı hak ediyorlar.</p>

      <p class="e-paragraf">Sürçü lisan etmemiş olmak dileği ile...</p>

      <p class="e-epi">Emine Öğün-Mehmet Öğün</p>

      <p class="e-epi">28 Ocak 2010 </p>

      <p class="e-epi">Vişnezade</p>
</body>
</html>