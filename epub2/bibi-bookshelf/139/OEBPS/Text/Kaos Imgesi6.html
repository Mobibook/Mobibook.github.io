<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2><span class="uline"><b>Bölüm 6</b></span></h2>

  <p>Ana salondan geçip beni merdivenlere götürecek arka koridora yöneldiğimde siyah derilere, muhtelif paslı ve parlak zincirlere bürünmüş bir adam sağımdaki koridordan çıktı, durup ve bana baktı. Saçları portakal rengi ve Mohawk kesimliydi. Sol kulağında, bir tür elektrik prizine benzeyen bir şeyin yanında pek çok gümüş küpe vardı.</p>

  <p>"Merlin?" dedi. “Sen iyi misin?"</p>

  <p>"Şimdilik," diye yanıt verdim yaklaşıp bu loş ortamda adamı tanımaya çalışırken.</p>

  <p>"Martin!" dedim. “Sen... değişmişsin."</p>

  <p>Güldü.</p>

  <p>"Çok ilginç bir gölgeden yeni döndüm," dedi. “Orada yaklaşık bir yıl yaşadım. Zamanın çılgın gibi koştuğu o yerlerden biri."</p>

  <p>"Yüksek teknolojili, bir şehir olduğunu tahmin ediyorum...!</p>

  <p>"Doğru."</p>

  <p>"Ben senin kırlardan hoşlandığını sanırdım."</p>

  <p>"Üstesinden geldim. Artık babamın neden şehirleri ve gürültüyü sevdiğini biliyorum."</p>

  <p>"Sen de mi müzisyensin?"</p>

  <p>"Biraz. Ama farklı tınılar. Yemeğe katılacak mısın?"</p>

  <p>"Düşünüyorum. Temizlenip üstümü değiştirir değiştirmez."</p>

  <p>"Orada görüşürüz o zaman. Konuşacak çok şeyimiz var."</p>

  <p>"Elbette, kuzen."</p>

  <p>Yanından geçerken omzumu sıktı. Kavrayışı hâlâ güçlüydü.</p>

  <p>Yürümeye devam ettim. Çok uzağa gitmeden bir Koz Kartı bağlantısı hissettim. Coral’ın geri dönmek istediğini düşünerek durdum ve hemen uzandım. Gözlerim hafifçe gülümseyen Mandor'la karşılaştı.</p>

  <p>"Ah, çok güzel," dedi. “Yalnızsın ve güvende görünüyorsun."</p>

  <p>Her şey berraklaşırken Fiona’nın yanında durduğunu, aslında çok yakınında durduğunu gördüm.</p>

  <p>"Ben iyiyim," dedim. “Amber’e döndüm. Sen iyi misin?"</p>

  <p>"Sağlam," dedi arkama bakarak, ama ötede duvar ve bir duvar halısından başka görecek şey yoktu.</p>

  <p>"Gelmek ister misin?" diye sordum.</p>

  <p>"Amber’i görmeyi çok isterim," diye yanıt verdi. “Ama bu zevkin bir başka zamanı beklemesi gerekecek. Şu anda biraz meşgulüz."</p>

  <p>"Sorunların sebebini buldunuz mu?" diye sordum.</p>

  <p>Fiona’ya, sonra yine bana baktı.</p>

  <p>"Evet ve hayır," dedi. “Bazı ilgi çekici ipuçları bulduk, ama şu anda kesin bir şey yok."</p>

  <p>"Ah, o zaman senin için ne yapabilirim?" diye sordum.</p>

  <p>Fiona işaret parmağını uzattı ve aniden daha da berraklaştı. Daha iyi bağlantı için uzanıp Koz Kartıma dokunmuş olması gerektiğini düşündüm.</p>

  <p>"Yaptığın o makinenin sebep olduğu bir şeyle karşılaştık," dedi. “Hayaletçark."</p>

  <p>"Evet?" dedim.</p>

  <p>"Haklısın. Akıl kazanmış -sosyal ve teknik yapay zeka."</p>

  <p>"Turing testinden geçeceğinden emindim zaten."</p>

  <p>"Ah, bundan kuşkum yok," diye karşılık verdi, “çünkü tanımı gereği Turing testi bir makinenin insanlara yalan söylemesini ve onları yanlış yönlendirmesini gerektirir."</p>

  <p>"Neye varmaya çalışıyorsun, Fiona?" diye sordum.</p>

  <p>"Bu sosyal bir yapay zeka değil. Tamamen asosyal," diye yanıt verdi. “Makinenin deli olduğunu düşünüyorum."</p>

  <p>"Ne yaptı?" diye sordum. “Size saldırdı mı?"</p>

  <p>"Hayır, fiziksel bir şey değil. Ama kaçık, yalancı, hakaretler yağdıran bir şey ve şu anda ayrıntılara giremeyecek kadar meşgulüz. Ama tatsız olamayacağını söylemiyorum. Bilmiyorum. Yalnızca ona güvenmemen gerektiği konusunda seni uyarmak istedik."</p>

  <p>Gülümsedim.</p>

  <p>"Bu kadar mı? Mesajın sonu mu?" dedim.</p>

  <p>"Şimdilik," diye yanıt verdi ve parmağını indirip soldu.</p>

  <p>Bakışlarımı Mandor’a kaydırdım ve herkes ulaşamasın diye makineye güvenlik önlemleri koyduğumu açıklamaya hazırlandım.</p>

  <p>Ama daha çok Jurt’den bahsetmek istiyordum. Derken iletişimimiz aniden kesildi ye bir başka varlığın bana doğru uzandığını hissettim.</p>

  <p>Duygu merakımı çekti. Zaman zaman birisi ile Koz Kartı iletişimi halindeyken bir başkası bağlantı kurmaya çalışsa ne olur, diye merak ederdim. Konferans görüşmesine mi dönüşürdü? İkinci arayan meşgul sinyali mi duyardı? İkinci, beklemeye mi alınırdı? Ama bunu keşfedeceğimden kuşkuluydum.</p>

  <p>İstatistik; olarak düşük bir olasılık gibi görünüyordu. Bununla beraber...</p>

  <p>"Merlin, bebeğim. Ben iyiyim."</p>

  <p>"Luke!"</p>

  <p>Mandor ve Fiona kesinlikle kaybolmuştu.</p>

  <p>"Artık gerçekten iyiyim, Merle."</p>

  <p>"Emin misin?"</p>

  <p>"Evet, kendime gelmeye başlar başlamaz hızlı şeride atladım. Bu gölgede seni gördüğümden beri günler geçti."</p>

  <p>Güneş gözlükleri takmıştı ve yeşil bir mayo giymişti. Bir yüzme havuzunun yanında, büyük bir şemsiyenin gölgesinde oturmuştu, önünde büyük bir öğle yemeğinin kalıntıları duruyordu. Mavi bikinili bir hanımefendi havuza daldı ve görüş alanımdan geçti.</p>

  <p>"Eh, bunu duyduğuma sevindim ve..."</p>

  <p>"Ee, bana neler oldu? Kalede tutsakken birinin bana asit verdiğinden bahsettiğini hatırlıyorum. Böyle mi oldu?"</p>

  <p>"Çok olası görünüyor."</p>

  <p>"Suyundan dolayı, sanırım," diye düşündü. “Tamam. Ben olayların dışındayken neler oldu?"</p>

  <p>Ona ne kadarını anlatmak gerektiğini bilmek hep sorun olmuştu. Bu yüzden, “Konumumuz nedir?" diye sordum.</p>

  <p>"Ah, şu mesele," dedi.</p>

  <p>"Evet."</p>

  <p>"Eh, bol bol düşünme şansım oldu," diye yanıt verdi, “ve pes ediyorum. Onur duygusu tatmin edildi. Bunu herkesin aleyhine çevirmek anlamsız. Ama bir kanguru duruşması için kendimi Random’ın ellerine teslim etmeyeceğim. Şimdi senin sıran: Amber söz konusu olduğunda nerede duruyorum? Omzumun üzerinden arkama bakmalı mıyım?"</p>

  <p>"Kimse henüz öyle ya da böyle, bir şey söylemedi. Ama Random şimdi şehir dışında ve ben de yeni döndüm. Bu konuda diğerlerinin duyguları nasıl olabilir, henüz öğrenme şansım olmadı."</p>

  <p>Güneş gözlüklerini çıkartıp beni inceledi.</p>

  <p>"Random’ın şehir dışında olduğu gerçeği..."</p>

  <p>"Hayır, senin peşinde olmadığını biliyorum," dedim, “çünkü Kash..." ve kendimi bir hece geç durdurabildim.</p>

  <p>"Kashfa’da mı?"</p>

  <p>"Öyle sanıyorum."</p>

  <p>"Orada ne haltlar çeviriyor? Amber daha önce orasıyla hiç ilgilenmemişti."</p>

  <p>"Bir... ölüm oldu," diye açıkladım. “Bir tür sarsıntı yaşanıyor."</p>

  <p>"Ha!" dedi Luke. “O piç sonunda hak ettiğini buldu. Güzel! Ama... Hey! Neden Amber aniden harekete geçti, hu?"</p>

  <p>"Bilmiyorum," dedim.</p>

  <p>Güldü. “Gereksiz bir soru oldu," dedi. “Neler olup bittiğini görebiliyorum. Random’ın bir tarzı olduğunu itiraf etmek zorundayım. Dinle, tahta kimi geçirdiğini öğrenince beni ara, olmaz mı? Eski memleketimdeki olayları takip etmek isterim."</p>

  <p>"Ah, elbette," dedim, böyle bir bilginin zararlı olup olamayacağını beceriksizce kestirmeye çalışarak. Şimdiye dek olmamışsa bile kısa sürede herkes tarafından bilinen bir şey olacaktı.</p>

  <p>"Ee, başka neler oluyor? Vinta Bayie olan o, diğer kişi...?"</p>

  <p>"Gitti," dedim. “Nereye gittiğini bilmiyorum."</p>

  <p>"Çok tuhaf," diye düşüncelere daldı. “Onu son kez gördüğümüzü sanmıyorum. O Gail de olmuştu. Eminim. Geri dönerse bildir, olmaz mı?"</p>

  <p>"Tamam. Yine çıkma teklif etmek mi istiyorsun?"</p>

  <p>Omuzlarını silkti, sonra gülümsedi. “Zaman geçirmenin daha kötü yollarını biliyorum."</p>

  <p>"Seni oyundan çıkarmadığı için şanslısın."</p>

  <p>"Yapacağından o kadar emin değilim," diye yanıt verdi.</p>

  <p>"Daima iyi anlaştık. Her neyse, aramamın asıl sebebi bunların hiçbiri değil..."</p>

  <p>Bu kadarını çoktan tahmin ettiğimden başımı salladım.</p>

  <p>"Annem nasıl?" diye sordu.</p>

  <p>"Henüz kıpırdanmadı," diye yanıt verdim. “Güvende."</p>

  <p>"Bu da bir şey," dedi. “Biliyorsun, bir kraliçenin o durumda olması hiç hoş değil. Bir askılık!"</p>

  <p>"Katılıyorum," dedim. “Ama alternatifi ne?"</p>

  <p>"Eh, aslında onun... serbest kalmasını isterim," dedi. “Bedeli ne olur?"</p>

  <p>"Çok dikenli bir konu açıyorsun," dedim.</p>

  <p>"Bu kadarını tahmin etmiştim."</p>

  <p>"Bu intikam meselesinin arkasında onun olduğunu hissediyorum. Luke, seni herkesin peşine takan o. O bomba olayında olduğu gibi. Seni Amber’e karşı kullanılacak modern silahlar taşıyan özel bir ordu kurmaya cesaretlendirmek gibi. Her bahar beni indirmeye çalışmak gibi..."</p>

  <p>"Tamam, tamam. Haklısın. Bunu inkar etmiyorum. Ama her şey değişti..."</p>

  <p>"Evet. Planları başarısız oldu ve onu ele geçirdim."</p>

  <p>"Kastettiğim bu değildi. Ben değiştim. Artık onu ve kendimi daha iyi anlıyorum. Artık beni ittirip kaktıramaz."</p>

  <p>"O neden?"</p>

  <p>"O sarhoşluk... Düşünce tarzımı biraz silkeledi. Annem ve benim hakkımda. Bunların bir kısmının anlamı üzerine düşünmek için zamanım oldu ve bana eskiden çektiği numaraları bir daha çekebileceğini sanmıyorum."</p>

  <p>Kazığa bağlanmış, iblislerin işkence ettiği kızıl saçlı kadını hatırladım. Şimdi düşününce, aralarında bir benzerlik vardı.</p>

  <p>"Ama o yine de annem," diye devam etti, “ve onu bu durumda bırakmak istemiyorum. Onu kurtarmak için nasıl bir anlaşma yapılabilir?"</p>

  <p>"Bilmiyorum, Luke," diye yanıt verdim. “Henüz konu açılmadı."</p>

  <p>"Eh, o aslında senin tutsağın."</p>

  <p>"Ama planları hepimize karşıydı."</p>

  <p>"Doğru, ama artık ona yardım etmeyeceğim. Planlarını gerçekleştirmek için gerçekten de benim gibi birine ihtiyacı var."</p>

  <p>"Doğru. Ve sen yardım etmezsen, sana benzer birini bulmasını ne engelleyecek? Gitmesine izin verirsek yine tehlikeli olur."</p>

  <p>"Ama artık neyin peşinde olduğunu biliyorsunuz. Bu ona büyük engel oluşturur."</p>

  <p>"Onu daha da sinsi kılabilir."</p>

  <p>İçini çekti. “Sanırım bunda doğruluk payı var," diye kabul etti. “Ama çoğu insan kadar satın alınabilir biridir. Yalnızca doğru bedeli bulabilme meselesi."</p>

  <p>"Amber’in birini bu şekilde satın aldığını düşünemiyorum."</p>

  <p>"Ben düşünebiliyorum."</p>

  <p>"O kişi zaten burada tutsakken değil."</p>

  <p>"Bu konuyu biraz karmaşıklaştırıyor," diye kabul etti. “Ama aşılmaz bir engel olduğunu sanmıyorum. Özgür haliyle size mobilya halinde olduğundan daha faydalı olursa değil."</p>

  <p>"Anlamadım," dedim. “Ne öneriyorsun?"</p>

  <p>"Henüz hiçbir şey. Yalnızca seni yokluyorum."</p>

  <p>"Yeterince adil. Ama diğer yandan, tarif ettiğin gibi bir durumun doğacağını sanmıyorum. Tutsakken olduğundan daha faydalı... Sanırım fayda neredeyse oraya gideriz. Ama bunlar yalnızca laf."</p>

  <p>"Yalnızca birkaç tohum ekmeye çalışıyorum. Şu anda en büyük endişen ne?"</p>

  <p>"Benim mi? Kişisel olarak mı? Gerçekten bilmek istiyor musun?"</p>

  <p>"Kesinlikle."</p>

  <p>"Tamam. Deli kardeşim Jurt görünüşe göre Kale’deki büyücü Maske ile ittifak yapmış. İkisi benim peşimde. Jurt bu akşam bir girişimde bulundu, ama aslında bunun Maske’nin meydan okuması olduğunu görebiliyorum. Kısa süre sonra ben onların peşine düşeceğim."</p>

  <p>"Hey, bir kardeşin olduğunu bilmiyordum!"</p>

  <p>"Yarım kan kardeşiz. İki tane daha var. Ama onlarla anlaşabiliyoruz. Jurt uzun süredir peşimdeydi."</p>

  <p>"Bu gerçekten de dikkate değer. Onlardan hiç bahsetmemiştin."</p>

  <p>"Ailelerimizden hiç bahsetmezdik. Unuttun mu?"</p>

  <p>"Evet. Ama şimdi beni meraklandırdın. Bu Maske kim? Ondan daha önce bahsettiğini hatırlar gibiyim. Sharu Garul değil mi?"</p>

  <p>Başımı iki yana salladım.</p>

  <p>"Anneni içkaleden çıkardığım zaman bacağına RİNALDO ismi kazınmış benzer bir yaşlı adam heykelini orada bıraktım. O sırada Maske ile büyü değiş tokuşu yapıyordum."</p>

  <p>"Çok tuhaf," dedi Luke. “Demek adam orayı gaspetmiş. Bana asit veren o muydu?"</p>

  <p>"Çok olası görünüyor."</p>

  <p>"O zaman anneme yaptıklarının dışında verecek hesabı var. Jurt ne kadar zorludur?"</p>

  <p>"Eh, fenadır. Ama biraz da beceriksizdir. En azından ne zaman benimle mücadeleye girse işi berbat etti ve bir parçasını arkada bıraktı."</p>

  <p>"Hatalarından ders alıyor olabilir, biliyorsun."</p>

  <p>"Bu doğru. Ve sen bahsedince aklıma geldi. Bugün gizemli bir şey söyledi. Çok güçlü olmak üzereymiş gibi konuştu."</p>

  <p>"Eyvah," dedi Luke. “Bu Maske onu bir kobay faresi olarak kullanıyor gibi görünüyor."</p>

  <p>"Ne için?"</p>

  <p>"Güç Kaynağı, dostum. Bildiğin gibi içkalede istikrarlı bir saf enerji kaynağı var. Dört dünyanın orada bir araya gelmesinden kaynaklanıyor."</p>

  <p>"Biliyorum. Hareket halinde gördüm."</p>

  <p>"Bu Maske’nin hâlâ onu kontrol etmeye çalışma sürecinde olduğunu hissediyorum."</p>

  <p>"Son karşılaştığımızda oldukça iyi kontrol ediyordu."</p>

  <p>"Evet, ama bir prize fiş sokmaktan daha fazlası gerekir. Muhtemelen henüz yeni farkına vardığı ve keşfetmekte olduğu bir sürü incelik var."</p>

  <p>"Örneğin?"</p>

  <p>"Bir insanı ona boğarsan, eğer doğru şekilde korunuyorsa, gücü, dayanıklılığı ve büyü yetenekleri konusunda harikalar yaratır. Bu kısım biraz eğitimi olan birinin öğrenmesi için kolay. Ben de yaşadım. Ama ihtiyar Sharu’nun notları laboratuvarındaydı ve içlerinde daha fazlası vardı. Bedenin bir kısmını enerji haline getirmek, enerjiyle doldurmak. Çok tehlikeli.</p>

  <p>Kolayca ölümcül hale gelebilir. Ama işe yararsa özel bir şey olursun, bir tür süpermen, bir tür canlı Koz Kartı."</p>

  <p>"Bunu daha önce de işittim, Luke..."</p>

  <p>"Muhtemelen," diye yanıt verdi. “'Babam da bu süreçten geçti..."</p>

  <p>"İşte bu!" dedim. “Corwin, Brand’in bir tür canlı Koz Kartı olduğunu söylemişti. Onu çivilemek neredeyse imkansız olmuş."</p>

  <p>Luke dişlerini gıcırdattı.</p>

  <p>"Affedersin," eledim. “Ama terimi böyle duydum. Demek</p>

  <p>Brand’in gücünün sırrı buymuş..."</p>

  <p>Luke başını salladı.</p>

  <p>"Maske’nin bu işin nasıl yapıldığını bildiğini ve kardeşin üzerinde denemeye hazırlandığı izlenimi altındayım."</p>

  <p>"Lanet olsun!" diye yorum yaptım. “Tek ihtiyaç duyduğum buydu. Büyülü bir varlık ya da doğal bir güç -ya da her ne haltsa- olarak Jurt. Bu ciddi. Süreç hakkında ne biliyorsun?"</p>

  <p>"Ah, teorik olarak çoğunu biliyorum. Ama ben olsam uğraşmazdım. İnsanlığından bir şeyler götürdüğüne inanıyorum. Sonradan başkalarına ve insani değerlere pek önem vermemeye başlıyorsun. Sanırım babama olan kısmen buydu."</p>

  <p>Ne diyebilirdim ki? Belki bu kısmı doğruydu, belki değildi.</p>

  <p>Luke’un babasının ihaneti için dışsal bir sebebe ihtiyaç duyduğundan emindim. Öyle olmadığını öğrensem bile itiraz etmeyeceğimi biliyordum. Bu yüzden bir kahkaha attım.</p>

  <p>"Jurt söz konusu olduğunda," dedim, “farkı ayırt etmenin yolu olmaz."</p>

  <p>Luke gülümsedi. Sonra, “Öyle bir adama ve bir büyücüye kendi çöplüklerinde saldırmaya kalkarsan ölebilirsin."</p>

  <p>"Başka ne seçeneğim var ki?" diye sordum. “Benim peşimdeler. Şimdi harekete geçmem daha iyi. Jurt henüz o süreçten geçmedi. Ne kadar sürer?"</p>

  <p>"Eh, oldukça karmaşık hazırlıklar vardır, ama bazıları için öznenin orada olması gerekmez. Her şey Maske’nin çalışmalarında ne kadar ilerlediğine bağlı."</p>

  <p>"O zaman hızlı hareket etsem iyi olacak."</p>

  <p>"Oraya yalnız gitmene izin veremem," dedi. “Bu intihar anlamına gelebilir. Mekanı biliyorum. Aynı zamanda Gölge’de hazır bekleyen küçük bir paralı asker birliğim var. Onları içeri sokabilirsek, nöbetçileri oyalayabilir ve belki o sırada biz ikisinin işini bitirebiliriz."</p>

  <p>"Senin cephaneler orada işe yarar mı?"</p>

  <p>"Hayır. Planör saldırısını yaparken denedik. Kol gücüne karşı kol gücü. Belki zırh ve uzun hançerler de. Düşünmem gerek."</p>

  <p>"İçeri girmek için Desen’i kullanabilirdik, ama birlikler giremez... ve Koz Kartları o mekan için güvenilir değil."</p>

  <p>"Biliyorum. Bu konuda da düşünmem gerek."</p>

  <p>"O zaman Jurt ve Maske’ye karşı sen ve ben oluruz. Buradakilere söyleyecek olursam Random dönene kadar beni durdurmaya çalışırlar ve o zaman çok geç olabilir."</p>

  <p>Gülümsedi. “Biliyorum, o konuda annem gerçekten faydalı olabilir," dedi. “Kaynak hakkında benden daha çok şey biliyor. “</p>

  <p>"Hayır!" dedim. “Beni öldürmeye çalıştı."</p>

  <p>"Sakin ol, dostum. Sakin ol," dedi. “Önce dinle."</p>

  <p>"Dahası, karşılaştıkları son seferde Maske’ye karşı yenildi. Bu yüzden askılığa dönüştü."</p>

  <p>"Şimdi ihtiyatlı olması için daha fazla sebep. Her neyse, hile olmalı, beceri değil. Annem iyidir. Maske onu şaşırtmış olmalı. Gerçek bir destek olurdu, Merle."</p>

  <p>"Hayır! Hepimizin ölmesini istiyor!"</p>

  <p>"Ayrıntılar," diye açıkladı. “Caine’den sonra kalanınız yalnızca sembolik düşmanlarsınız. Maske gerçek bir düşman. Annemden bir şey aldı ve hâlâ elinde. Seçme şansı verilirse Maske’nin peşine düşer."</p>

  <p>"Ve başarılı olursak daha sonra Amberin aleyhine döner."</p>

  <p>"Hiç de değil," dedi. “Planımın güzelliği burada."</p>

  <p>"Dinlemek istemiyorum."</p>

  <p>"Çünkü kabul edeceğini biliyorsun, değil mi? Tüm sorunlarını çözmenin bir yolunu buldum. Bir barış hediyesi olarak, sizlerle düşmanlığını unutması için anneme Kale’yi ver."</p>

  <p>"Bu korkunç gücü ona teslim mi edeyim?"</p>

  <p>"Onu size karşı kullanacak olsa, uzun zaman önce yapardı. Kullanmaktan büyük ölçüde korkuyor. Kashfa elden gitmişken bir şeyleri elde tutma şansına balıklama atlayacaktır. Fayda işte burada."</p>

  <p>"Gerçekten öyle mi düşünüyorsun?"</p>

  <p>"Amber’de askılık olmaktansa Kale’de kraliçe olmak yeğdir."</p>

  <p>"Lanet olsun sana, Luke. Her zaman en aptalca şeyin kulağa çekici gelmesini başarıyorsun."</p>

  <p>"Bu bir sanat," diye yanıt verdi. “Ne diyorsun?"</p>

  <p>"Bu konuda düşünmem gerek," dedim.</p>

  <p>"Çabuk düşünsen iyi olur. Şu anda Jurt parıltıda banyo yapıyor olabilir."</p>

  <p>"Bana baskı yapma, dostum. Sana düşünürüm, dedim. Bu sorunlarımdan yalnızca bir tanesi. Şimdi gidip yemek yiyeceğim ve bunları düşüneceğim."</p>

  <p>"Bana diğer sorunlarından da bahsetmek ister misin? Belki bir şekilde onları da pakete dahil edebilirim."</p>

  <p>"Hayır, lanet olası! Seni ararım... kısa süre sonra. Tamam mı?"</p>

  <p>"Tamam. Ama annemi büyüden kurtardığında yanında olsam iyi olur. Sakinleştirmek için. Büyüyü nasıl bozacağını keşfettin, değil mi?"</p>

  <p>"Evet."</p>

  <p>"Bunu duyduğuma sevindim. Ben nasıl yapacağımdan emin değildim ve şimdi durup bu konu üzerinde çalışamam. Buradaki işimi bitirip birlikleri hazırlamaya gideceğim," dedi, havuzdan çıkan bikinili kadını izleyerek. “Ara beni."</p>

  <p>"Tamam," dedim ve gitti.</p>

  <p>Lanet olsun. Şaşırtıcı. Luke’un o satış ödüllerini kazanıp durmasına şaşmamak gerek. Jasra hakkındaki duygularıma rağmen iyi bir öneri olduğunu kabul etmek zorundaydım. Ve Random onu tutsak olarak alıkoymamı emretmemişti. Elbette, birlikte olduğumuz son seferden bu yana bana pek bir şey söyleme fırsatı bulamamıştı. Ama kadın gerçekten Luke’un söylediği gibi mi davranacaktı? Mantıklı geliyordu, ama insanlar mantıklı davranmaları gerektiği zamanlarda nadiren öyle yaparlar.</p>

  <p>Koridordan geçtim ve arka merdivenleri kullanmaya karar verdim. Ben dönerken tepede duran bir şekil olduğunu gördüm. Bir kadındı ve diğer tarafa bakıyordu. Saçları çok siyahtı ve çok güzel omuzları vardı...</p>

  <p>Adımlarımı duyunca döndü ve Nayda olduğunu gördüm.</p>

  <p>Yüzümü inceledi.</p>

  <p>"Lord Merlin," dedi, “kardeşimin nerede olduğunu söyleyebilir misiniz? Sizinle çıktığını öğrendim."</p>

  <p>"Bazı sanat eserlerine bakıyordu ve sonra yapacak küçük bir işi de vardı," diye yanıt verdim. “Tam olarak nereye gidecekti, emin değilim, ama kısa süre sonra geri döneceği izlenimini bıraktı bende."</p>

  <p>"Tamam," dedi. “Yemek zamanı geliyor ve bize katılacağı düşünüyorduk. Geziden hoşlandı mı?"</p>

  <p>"Hoşlandığına inanıyorum," dedim.</p>

  <p>Son zamanlarda biraz canı sıkkındı. Bu yolculuğun onu neşelendireceğini umuyorduk. Bu geziyi dört gözle bekliyordu."</p>

  <p>"Yanından ayrıldığım zaman oldukça neşeli görünüyordu," diye itiraf ettim.</p>

  <p>"Ah, nerede oldu bu?"</p>

  <p>"Buralarda," dedim.</p>

  <p>"Nereye gittiniz?"</p>

  <p>"Kasaba çevresinde uzun bir yürüyüş yaptık," diye açıkladım. “Ona sarayı da gezdirdim."</p>

  <p>"O zaman şimdi sarayda mı?"</p>

  <p>"Onu son gördüğümde öyleydi. Ama çıkmış olabilir."</p>

  <p>"Anlıyorum," dedi. “Daha önce sizinle uzun uzun konuşamadığım için üzüldüm. Sanki sizi uzun zamandır tanıyormuş gibi hissediyorum."</p>

  <p>"Öyle mi?" dedim. “Neden?"</p>

  <p>"Defalarca dosyalarınızı okudum. Büyüleyici."</p>

  <p>"Dosya mı?"</p>

  <p>"Bu meslekte karşı karşıya geleceğimiz insanlar hakkında dosya tuttuğumuz bir sır değil. Elbette Amber ailesindeki herkes için bir dosya var, diplomasi ile fazla ilgisi olmayanlar hakkında bile."</p>

  <p>"Bu konuda hiç düşünmemiştim," dedim, “ama mantıklı geliyor."</p>

  <p>"Elbette ilk günleriniz biraz eksik ve son zamanlarda yaşadığınız sorunlar çok kafa karıştırıcı."</p>

  <p>"Benim için de öyle," dedim. “Dosyayı güncellemeye mi çalışıyorsunuz?"</p>

  <p>"Hayır, yalnızca merak ettim. Sorunlarınızın Begma ile ilgili kısımları varsa, bizi de ilgilendirir."</p>

  <p>"Hepsini bilmeniz nasıl mümkün olabilir?"</p>

  <p>"Çok iyi istihbarat kaynaklarımız var. Küçük krallıklarda genellikle böyledir."</p>

  <p>Başımı salladım.</p>

  <p>"Kaynaklarınızı açıklamanız için ısrar etmeyeceğim, ama gizli bilgileri satışa çıkarmadık."</p>

  <p>"Beni yanlış anlamayın," dedi. “O dosyayı güncellemeye çalışmıyorum. Size yardımım dokunabilir mi, anlamaya çalışıyorum."</p>

  <p>"Teşekkür ederim. Bunu takdir ediyorum," dedim. “Ama bana nasıl yardım edebilirsiniz, bilemiyorum."</p>

  <p>Bir dizi mükemmel diş göstererek gülümsedi.</p>

  <p>"Daha fazlasını bilmeden kesin konuşamam," dedi. “Ama yardım istediğinize karar verirseniz -ya da yalnızca konuşmak- gelin ve beni görün."</p>

  <p>"Kabul," dedim. “Yemekte görüşürüz."</p>

  <p>"Daha sonra da, umarım," dedi yanımdan geçip koridora dönerken.</p>

  <p>Son cümle ile Ne demek istedi, diye merak ettim. Bir randevuyu mu kastetmişti? Eğer öyleyse amacını çok açık etmişti. Yoksa yalnızca bilgi alma arzusunu mu ifade etmişti? Emin değildim.</p>

  <p>Odama doğru yürürken ileride tuhaf bir aydınlanma gördüm: Yirmi, otuz santim genişliğinde parlak, beyaz bir bant iki duvar boyunca uzanıyor, tavanı ve zemini aşıyordu. Yaklaşırken yavaşladım, ben yokken birinin yeni bir aydınlatma yöntemi uygulayıp uygulamadığını merak ettim.</p>

  <p>Yerdeki bandın üzerinden atladım ve ışığın kendisi, hariç her şey yok oldu. Işık mükemmel bir çembere dönüştü, bir kez çevremde döndü, ben merkezdeyken o ayaklarım hizasına yerleşti. Aniden çemberin ötesinde dünya belirdi, kubbe seklinde yeşil otlar gibi göründü. Üzerinde durduğum yüzey kırmızımsı, düzensiz ve solgun ışık altında ıslak görünüyordu.</p>

  <p>İri bir balık yüzerek yanımdan geçip gidene kadar su altında, bir mercan kayalığında durduğumu fark etmedim.</p>

  <p>"Bu cehennem kadar güzel," dedim, “ama ben daireme ulaşmaya çalışıyorum."</p>

  <p>"Yalnızca biraz gösteriş yapıyorum," dedi, büyü çemberimin çevresinde ürkütücü bir şekilde yankılanan tanıdık bir ses. “Ben tanrı mıyım?"</p>

  <p>"Kendine ne dersen de," dedim. “Kimse sana itiraz etmez."</p>

  <p>"Tanrı olmak eğlenceli olabilirdi."</p>

  <p>"O zaman bu beni ne yapıyor?" diye sordum.</p>

  <p>"Bu güç bir teolojik soru."</p>

  <p>"Teolojikmiş, kıçımın kenarı. Ben bir bilgisayar mühendisiyim ve seni benim yaptığımı biliyorsun, Hayalet."</p>

  <p>İç çekişe benzer bir ses, denizaltı hücremi doldurdu.</p>

  <p>"İnsanın köklerinden kopması zor oluyor."</p>

  <p>"Neden deniyorsun? Köklerde yanlış olan ne? En iyi bitkilerin kökleri vardır."</p>

  <p>"Yukarıda güzel çiçekler, aşağıda çamur ve batak."</p>

  <p>"Senin durumunda metal ve ilginç bir dondurumlu ortam -ve birkaç şey daha- hepsi tertemiz."</p>

  <p>"O zaman belki ihtiyaç duyduğum şey çamur ve bataktır."</p>

  <p>"Kendini iyi hissediyor musun, Hayalet?"</p>

  <p>"Hâlâ kendimi bulmaya çalışıyorum."</p>

  <p>"Herkes bu tür aşamalardan geçer. Benden pas."</p>

  <p>"Gerçekten mi?"</p>

  <p>"Gerçekten."</p>

  <p>"Ne zaman? Nasıl? Neden?"</p>

  <p>"Söylemek hile olur. Dahası, herkes için farklı."</p>

  <p>Önümden bir balık sürüsü geçti -küçük siyah-kırmızı çizgili şeyler.</p>

  <p>"Bu her şeyi bilme meselesini pek beceremiyorum..." dedi</p>

  <p>Hayalet bir süre sonra.</p>

  <p>"Sorun değil. Buna kimin ihtiyacı var ki?" dedim.</p>

  <p>"...Ve hâlâ her şeye gücü yetme meselesi üzerinde çalışıyorum."</p>

  <p>"Bu da zor," diye kabul ettim.</p>

  <p>"Çok anlayışlısın baba."</p>

  <p>"Deniyorum. Özel sorunların var mı?"</p>

  <p>"Varoluşçu olanlar dışında mı?"</p>

  <p>"Evet."</p>

  <p>"Hayır. Seni buraya Mandor isminde birine karşı uyarmak için getirdim. O..."</p>

  <p>"Benim ağabeyim," dedim.</p>

  <p>Bir sessizlik oldu.</p>

  <p>Sonra, “Bu onu amcam yapar, değil mi?"</p>

  <p>"Sanırım."</p>

  <p>"Ya yanındaki hanımefendi? O..."</p>

  <p>"Fiona benim halam."</p>

  <p>"Benim büyük halam. Eyvah!"</p>

  <p>"Sorun ne?"</p>

  <p>"Akrabalar hakkında kötü konuşmak iyi değildir, değil mi?"</p>

  <p>"Amber’de değil," dedim. “Amber’de biz bunu hep yaparız."</p>

  <p>Işık çemberi yine yuvarlandı. Koridora döndük.</p>

  <p>"Artık Amberde olduğumuza göre," dedi, “onlar hakkında kötü konuşmak istiyorum. Senin yerinde olsam onlara güvenmezdim. Biraz deli olduklarını düşünüyorum. Aynı zamanda hakaret ediyorlar ve yalan söylüyorlar."</p>

  <p>Kahkaha attım. “Gerçek bir Amberli olmaya başlıyorsun."</p>

  <p>"Gerçekten mi?"</p>

  <p>"Evet. Biz böyleyiz işte. Endişelenecek bir şey yok. Aranıza ne girdi?"</p>

  <p>"İzin verirsen bunu kendim halletmek istiyorum."</p>

  <p>"Sen ne diyorsan en iyisidir."</p>

  <p>"Yani seni onlara karşı uyarmama gerek yok mu?"</p>

  <p>"Hayır."</p>

  <p>"Tamam. Asıl endişem buydu. Sanırım şimdi gidip çamur ve batak meselesini deneyeceğim..."</p>

  <p>"Dur!"</p>

  <p>"Ne?"</p>

  <p>"Bugünlerde Gölge’de bir şeyler nakletme konusunda oldukça iyi görünüyorsun."</p>

  <p>"Gelişiyor gibiyim, evet."</p>

  <p>"Ya bir savaşçı birliği ve önderleri?"</p>

  <p>"Sanırım bunu becerebilirim."</p>

  <p>"Ve beni."</p>

  <p>"Elbette. Bahsettiğin bu kişiler nerede ve nereye gitmek istiyorsun?"</p>

  <p>Elimi cebime daldırdım, Luke’un Koz Kartını buldum ve önümde kaldırdım.</p>

  <p>"Ama... Güvenmemem konusunda beni uyardığın kişi bu," dedi Hayalet.</p>

  <p>"Artık sorun değil," dedim. “Sırf bu seferlik. Ama başka şeyler için değil. Olaylar biraz değişti."</p>

  <p>"Anlamıyorum. Ama sen öyle diyorsan."</p>

  <p>"Onu bulup her şeyi hazırlayabilir misin?"</p>

  <p>"Yapabilmeliyim. Nereye gitmek istiyorsun?"</p>

  <p>"Dört Dünya Kalesi’ni biliyor musun?"</p>

  <p>"Evet. Ama orası tehlikeli bir yer, baba. Gelip gitmesi zor. Ve beni ele geçirmek için bana büyü yapmaya çalışan kızıl saçlı kadın orada."</p>

  <p>"Jasra."</p>

  <p>"Adını bilmiyorum."</p>

  <p>"O Luke’un annesi," diye açıkladım, Luke’un Koz Kartını sallayarak.</p>

  <p>"Kötü kan," diye bildirdi Hayalet. “Belki ikisiyle de uğraşmamalıyız."</p>

  <p>"Kadın da bizimle gelebilir," dedim.</p>

  <p>"Ah, hayır. O tehlikeli bir kadın. Onu yanımızda istemiyorum. Özellikle de güçlü olduğu bir yerde. Beni yine ele geçirmeye çalışabilir. Başarılı olabilir."</p>

  <p>"Başka sorunlarla meşgul olacak," dedim, “ve ona ihtiyacım var. Bu yüzden onu da paketin parçası olarak düşünmeye başla."</p>

  <p>"Ne yaptığını bildiğinden emin misin?"</p>

  <p>"Korkarım evet."</p>

  <p>"Oraya ne zaman gitmek istiyorsun?"</p>

  <p>"Bu kısmen Luke’un birliklerinin ne zaman hazır olacağına bağlı. Neden gidip öğrenmiyorsun?"</p>

  <p>"Tamam. Ama hâlâ o insanlarla oraya giderek hata yapıyor olabileceğini düşünüyorum."</p>

  <p>"Yardım edebilecek birine ihtiyacım var ve planım hazır," dedim.</p>

  <p>Hayalet küçülerek bir nokta oldu ve kayboldu.</p>

  <p>Derin bir nefes aldım, iç çekmek konusunda fikrimi değiştirdim ve en yakın kapıya ilerledim. O kadar uzakta değildi.</p>

  <p>Ona uzanırken bir Koz Kartı bağlantısının kıpırtısını duydum.</p>

  <p>Coral?</p>

  <p>Kendimi ona açtım. Yine Mandor belirdi önümde.</p>

  <p>"Sen iyi misin?" diye sordu hemen. “İletişim tuhaf bir şekilde kesildi."</p>

  <p>"Ben iyiyim," dedim ona. “Hayatta bir kez olacak bir şekilde kesildi. Endişelenecek bir şey yok."</p>

  <p>"Biraz sinirli görünüyorsun."</p>

  <p>"Çünkü tüm evrenin güçleri beni yavaşlatmaya çalışırken aşağı kattan yukarı kata çıkmak epey uzun sürüyor."</p>

  <p>"Anlamıyorum."</p>

  <p>"Zor bir gün oldu," dedim. “Daha sonra görüşürüz."</p>

  <p>"Seninle bu fırtınalar ve yeni Desen hakkında biraz daha konuşmak istiyordum..."</p>

  <p>"Daha sonra," dedim. “Birinin aramasını bekliyorum."</p>

  <p>"Affedersin. Acelesi yok. Daha sonra ararım."</p>

  <p>İletişimi kesince çengele uzandım. Hayalet’i bir sekretere dönüştürsem herkesin sorunlarını çözüp çözmeyeceğini merak ettim.</p>
</body>
</html>
