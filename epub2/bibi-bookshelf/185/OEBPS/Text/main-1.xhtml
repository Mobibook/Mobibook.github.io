<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">“Yarın Beedle Nine evi toparlamaya gelecek ve sen de onunla gideceksin, anlaşıldı mı? Gammer Nutley’nin pembe mermer lavaboyu almasına izin versin, yıllardır gözü üzerindeydi.”</p>

  <p class="calibre1">Kedi bilmiş bilmiş miyavladı.</p>

  <p class="calibre1">“Bütün gece, yani, BÜTÜN GECE BURADA KALAMAM, BİLİYORSUNUZ.” dedi Mort, sitemle karışık.</p>

  <p class="calibre1">“Kalabilirsiniz, ben kalamam, ve de bağırmaya gerek yok.” dedi cadı. Taburesinden kayarak indi ve o zaman Mort kadının belinin ne kadar bii-külü olduğunu gördü, yay gibiydi. Duvardaki çivisinden sivri uçlu uzun bir şapkayı güçlükle alıp bir takım şapka iğnesiyle beyaz saçlarının üzerine tutturdu ve iki tane bastonu kavradı.</p>

  <p class="calibre1">Sallanarak Mort’a doğru ilerledi ve kafasını kaldırıp kuşüzümü kadar ufak ve parlak gözlerle ona baktı.</p>

  <p class="calibre1">“Şalım lâzım olur mu? Sence şal gerekir mi bana? Hayır, sanırım gerekmez. Herhalde gittiğim yer epey sıcaktır.” Delici gözlerle Mort’a baktı ve kaşlarını çattı.</p>

  <p class="calibre1">“Düşündüğümden <span class="calibre4">daha genç</span> çıktın.” dedi. Mort sessiz kaldı. Sonra Goodie Hamstring alçak sesle, “Biliyor musun, senin beklediğim kişi olduğunu hiç sanmıyorum.” dedi.</p>

  <p class="calibre1">&nbsp;Mort boğazını temizledi.</p>

  <p class="calibre1">“Tam olarak kimi bekliyordunuz?” dedi.</p>

  <p class="calibre1">“Ölüm’ü.” dedi cadı, basitçe. “Anlaşmanın bir parçası bu. İnsan kendi ölümünü önceden biliyor ve kendisine - şahsî servis - garantisi veriliyor. ”</p>

  <p class="calibre1">“İşte o benim.” dedi Mort.</p>

  <p class="calibre1">“O mu?”</p>

  <p class="calibre1">“Şahsî servis. Beni gönderdi. Onun için çalışıyorum. Başka kimse iş vermedi bana.” Mort durakladı. Bütün bunlar yanlıştı. Yine utanç içinde eve gönderilecekti. İlk aldığı sorumluluktu ve içine etmişti. İnsanların kendisine güldüğünü şimdiden duyabiliyordu.</p>

  <p class="calibre1">&nbsp;Feryat, utancının derinlerinden yükseldi ve sis düdüğü gibi çınladı. “Şu var ki bu benim ilk gerçek işim ve her şey kötü gidiyor!”</p>

  <p class="calibre1">&nbsp;Tırpan tangırdayarak yere düştü ve masanın bacağının bir parçasını dilimleyip bir döşeme taşını ikiye ayırdı.</p>

  <p class="calibre1">&nbsp;Goodie bir süre Mort’u izledi, kafası bir yana yatık. Sonra, “Anlıyorum, adın ne senin, delikanlı?” dedi.</p>

  <p class="calibre1">“Mort.” diyerek burnunu çekt Mort. “Morti-mer’ın kısası.”</p>

  <p class="calibre1">“Evet Mort, herhalde üzerinde bir yerde bir kumsaati olacak."</p>

  <p class="calibre1">Mort belli belirsiz başını salladı. Kemerine uzanıp saati çıkardı. Cadı dikkatle inceledi.</p>

  <p class="calibre1">“Halen bir iki dakika var.” dedi. “Kaybedecek fazla zamanımız yok. Kapıyı kilitlemem için bana biraz zaman ver.”</p>

  <p class="calibre1">“Fakat anlamıyorsun!” diye sızlandı Mort. “Her şeyi yüzüme gözüme bulaştıracağım! Daha önce hiç yapmadım bunu!”</p>

  <p class="calibre1">&nbsp;Kadın onun elini okşadı. “Ben de.” dedi. “Birlikte &nbsp;öğrenebiliriz. Şimdi tırpanı al da yaşının adamı olmaya çalış, aferin sana.”</p>

  <p class="calibre1">&nbsp;İtirazlarına rağmen kadın Mort’u dışarıya, karın içine kışkışladı ve arkasından çıktı, kapıyı çekip kapattı ve kapının yanındaki bir çiviye astığı ağır demir bir anahtarla kilitledi.</p>

  <p class="calibre1">&nbsp;Don, ormanı kavrayan yumruğunu sıkmış, kökler çatırdayana dek sıkıştırıyordu. Ay batıyordu, ancak gökyüzü, kışı daha da soğuk kılan sert, beyaz yıldızlarla doluydu. Goodie Hamst-ring titredi.</p>

  <p class="calibre1">“Orada eski bir kütük var.” dedi konuşma babında. Vadinin manzarası çok güzeldir. Yazın, tabiî. Otursam iyi olacak.”</p>

  <p class="calibre1">&nbsp;Mort kar yığınlarının arasından geçmesine yardım etti ve odunun üzerinden mümkün olduğunca kar süpürüp yer açtı. Aralarında kumsaatiyle oturdular. Manzara yazın her nasıl idiyse, şimdi kara kayalar ufak kar tanelerinin yuvarlanarak düştüğü gökyüzüne bakıyordu.</p>

  <p class="calibre1">“Bütün bunlara inanamıyorum.” dedi Mort. “Yani, sanki ölmek ister gibisin.”</p>

  <p class="calibre1">“Özleyeceğim şeyler var.” dedi. Ama zayıflıyor, yani. Yaşam, demek istiyorum. Artık kendi bedenine güvenemiyorsun, ve gitme zamanı geliyor. Sanırım artık başka bir şey denemenin zamanı. Sihirle uğraşanların kendisini her zaman görebildiğini söyledi mi sana?”</p>

  <p class="calibre1">“Hayır.” dedi Mort, hatalı biçimde.</p>

  <p class="calibre1">“Evet, görebiliyoruz.”</p>

  <p class="calibre1">“Büyücüleri ve cadıları pek sevmez.” dedi Mort, samimiyetle.</p>

  <p class="calibre1">“Ukalaları kimse sevmez.” dedi kadın, biraz da tatminle. “Ona sorun çıkarıyoruz, anlayacağın. Rahipler çıkarmaz, onıın için de rahipleri sever.”</p>

  <p class="calibre1">“Hiç söylemedi.” dedi Mort.</p>

  <p class="calibre1">“Ha. İnsanlara ölünce her şeyin nasıl daha güzel olacağını anlatıyorlar. <span class="calibre4">Bizse,</span> eğer kafalarını verirlerse burada pekâlâ güzel yaşanabileceğini anlatıyoruz.”</p>

  <p class="calibre1">Mort tereddüt etti. Yanılıyorsun, hiç de öyle biri değildir, dakik oldukları sürece insanlann iyi ya da kötü olmaları umurunda değildir demek, ve kedilere de merhametlidir, diye de eklemek istedi.</p>

  <p class="calibre1">&nbsp;Ama düşününce fikrini değiştirdi. İnsanlann bir şeylere inanmaya ihtiyaç duydukları geldi aklına.</p>

  <p class="calibre1">&nbsp;Kurt tekrar uludu, öyle yakındaydı ki, Moıt korkuyla etrafına bakındı. Vadinin diğer tarafındaki başka bir kurt yanıt verdi. Koroya ormanın derinliklerinden birkaç kurt daha katıldı. Mort daha önce bu denli kederli bir şey duymamıştı.</p>

  <p class="calibre1">&nbsp;Yan tarafına, hareketsiz duran Goodie Hamst-ring’in figürüne baktı ve sonra da, artan bir panikle kıımsaatine. Ayağa fırlayıp tırpanı yerden kaptı ve iki eliyle tutarak etrafında savurdu.</p>

  <p class="calibre1">&nbsp;Cadı, bedenini geride bırakarak ayağa kalktı.</p>

  <p class="calibre1">“Bravo.” dedi. “Orada bir an, zamanını kaçırdın sandım.”</p>

  <p class="calibre1">&nbsp;Mort güçlükle nefes alarak bir ağaca yaslandı ve Goodie’nin kendi bedenine bakmak için kütüğün etrafında dolanışını seyretti.</p>

  <p class="calibre1">“Hmm.” dedi kadın, teessüfle. “Zamanın yanıtlaması gereken çok soıu var.” Elini kaldırdı ve içinden yıldızları görünce güldü.</p>

  <p class="calibre1">&nbsp;Sonra kadın değişti. Mort daha önce bıınıın olduğunu görmüştü, nılı aıtık bedenin morfik alanıyla sınırlı olmadığını anladığında, ama hiç böyle kontrollüsünü görmemişti. Kadının saçı kendisini ufak topağından kurtararak renk değiştirdi ve uzadı. Vücudu dikleşerek düzeldi. Kırışıklar küçülerek yok oldu. Gri yün elbisesi denizin yüzeyi misali hareket ederek tamamen farklı ve rahatsız edici hatları sarıp kavradı.</p>

  <p class="calibre1">&nbsp; Aşağıya baktı, kıkırdadı ve elbiseyi yaprak yeşili sımsıkı bir şeye dönüştürdü.</p>

  <p class="calibre1">“Ne dersin, Mort?” dedi. Sesi daha önce çatlak ve titrek çıkıyordu. Şimdi ise misk ve akçaağaç şerbeti ve Mort’un gırtlak çıkıntısını esnek bir kurdela üstündeki lastik top gibi zıplatan başka şeyler getiriyordu akla.</p>

  <p class="calibre1">“ ' diyebildi ve eklemleri bembeyaz olana dek sıktı elindeki tırpanı.</p>

  <p class="calibre1">&nbsp;Kadın, dört tekerlekli bir bulutun içindeki bir yılan gibi ona doğru ilerledi.</p>

  <p class="calibre1">“Seni duyamadım.” diye pırladı.</p>

  <p class="calibre1">“Ç-ç-çok güzel.” dedi. “Bu - eski halin mi?”</p>

  <p class="calibre1">“Her zamanki halim.”</p>

  <p class="calibre1">“Ha.” Mort kendi ayaklarına baktı. “Seni götürmem gerekiyor.” dedi.</p>

  <p class="calibre1">“Biliyomm,” dedi, “ama ben kalıyorum.”</p>

  <p class="calibre1">“Bunu yapamazsın! Yani sözcükleri arandı -“bak, eğer kalırsan yayılıp seyrelirsin, ta ki - “</p>

  <p class="calibre1">“Hoşuma gider.” dedi kararlı bir sesle. Öne uzanıp bir mayısböceğinin iç geçirmesi kadar önemsiz bir öpücük verdi ona, verirken solup gidiyordu ve sonunda sadece öpücük kaldı, aynen bir Cheshire kedisi gibi ama çok daha erotik.</p>

  <p class="calibre1">“Dikkatli ol, Mort.” dedi kadının Mort’un kafasındaki sesi. “İşini korumak isteyebilirsin, ama onu hiç bırakabilecek misin?”</p>

  <p class="calibre1">&nbsp;Mort yanağını tutarak aptal gibi ayağa kalktı. Açıklığın etrafındaki ağaçlar bir anlığına sallandılar, rüzgârda kahkaha sesi vardı, ve sonra tekrar dondurucu sessizlik çöktü ortalığa.</p>

  <p class="calibre1">&nbsp;Kafasındaki pembe sislerin içinden seslendi görev. İkinci kumsaatini aldı ve baktı. Kum neredeyse tükenmişti.</p>

  <p class="calibre1">&nbsp;Camın üzerine nilüfer çiçeğinin taç yaprakları işlenmişti. Mort parmağıyla oynatınca “Ommm” diye ses çıkardı.</p>

  <p class="calibre1">&nbsp;Çatırdayan karın üzerinde Binky’ye koştu ve kendisini eyerin üzerine attı. At kafasını yukarıya atıp şahlandı ve yıldızlara doğru yükseldi.</p>

  <p class="calibre1">&nbsp;Mavi ve yeşil alevden büyük sessiz flamalar dünyanın çatısından sarkıyordu. Aurora Cori-olis’in ateşi, Disk’in mevcut alanından çıkan büyük sihir boşalımı kendisini Merkez’in yeşil buz dağlarında topraklarken, oktarin ağartısı perdeleri yavaşça ve ihtişamla Disk üzerinde raks ediyordu.</p>

  <p class="calibre1">&nbsp;Tanrıların evi Cori Selesti’nin merkez kulesi, on beş kilometre yüksekliğinde soğuk ışıldayan bir ateşti.</p>

  <p class="calibre1">&nbsp;Çok az insana nasip olan bir görüntüydü, ve Mort onlardan biri değildi, çünkü bir kuyruklu yıldızın buğulu izinin önünde gece semalarını yararak ilerlerken Binky’nin boynunun üzerine iyice eğilmiş, yaşamak için sımsıkı tutunuyordu.</p>

  <p class="calibre1">&nbsp;Cori’nin etrafında öbeklenmiş başka bulutlar vardı. Kıyasla, beyaz karınca yuvalanndan başka bir şey değillerdi, oysa aslında, her biri sıradan dağ sıralarının büyük memnuniyetle sahip olmak isteyeceği türden geçitler, sırtlar, uçurumlar, sarp kayalıklar, taş yığınları ve buzullardan oluşan görkemli karışımlardı.</p>

  <p class="calibre1">&nbsp;En yükseklerinin arasında, huni biçimindeki bir vadinin ucunda, Dinleyiciler yaşarlardı.</p>

  <p class="calibre1">&nbsp;Disk’in dinî mezheplerinin en eskilerinden biriydiler, ne var ki, tanrıların kendileri bile, Dinleme’nin gerçekten bir din sayılıp sayılamayacağı hususunda farklı görüşteydiler, ve tapınaklarının birkaç tane iyi nişan alınmış çığla Disk’ten silinmesini engelleyen tek şey, tanrıların bile Dinleyi-ciler’in ne Duyabileceklerini merak etmeleriydi. Bir tanrının canını gerçekten sıkan bir şey varsa, o da bir şeyleri bilmemektir.</p>

  <p class="calibre1">&nbsp;Mort’un oraya varması birkaç dakika sürecektir. Bir dizi nokta bu süreyi güzelce doldururdu ama okuyucu, tapınağın tuhaf şeklini şimdiden fark ediyordur - vadinin sonunda kıvrılmış kocaman bir kafadanbacaklı fosili - ve muhtemelen de bir açıklama isteyecektir.</p>

  <p class="calibre1">&nbsp;Gerçek şu ki Dinleyiciler, Yaratıcı evreni yaratırken tam olarak ne demişti, onu anlamaya çalışıyorlar.</p>

  <p class="calibre1">T eori oldukça açık.</p>

  <p class="calibre1">&nbsp;Açıkçası, Yaratıcı’nın yaptığı hiçbir şey hiçbir zaman yok edilemez, ki bu da, o ilk hecelerin yankılarının etrafta, bir yerlerde, kozmostaki bütün maddelere çarpıp duruyor olması, fakat gerçekten iyi bir dinleyicinin bunları duyabilmesi demektir.</p>

  <p class="calibre1">&nbsp;Evvel zaman içinde Dinleyiciler, buz ve şansın bu vadiyi, bir yankı vadisinin eksiksiz akustik karşıtı olacak şekilde oyduğunu keşfettiler, ve çok odalı tapınaklarını tam olarak kuduz bir müzik fanatiğinin evindeki tek rahat koltuğun duracağı yere inşa ettiler. Kannaşık ses kontrol levhaları dondurucu vadiden yukarıya lıortumlanan sesi yakalayıp güçlendiriyor, gitgide içeriye, ve gece gündüz üç tane keşişin oturduğu merkez odaya yönlendiriyordu.</p>

  <p class="calibre1">&nbsp;Dinliyorlardı.</p>

  <p class="calibre1">&nbsp;Yalnızca ilk sözcüklerin yankılarını değil de Disk’te çıkartılan her sesi duymaları birtakım sorunlar yaratıyordu. Sözcükler’in sesini tanıyabilmek için diğer bütün sesleri tanımayı öğrenmeleri gerekiyordu. Bu da özel bir yetenek gerektiriyordu, ve bir keşiş adayı, eğer yere atılan bir sikkenin hangi yüzünün geldiğini bin metre mesafeden sadece sesinden anlayabiliyorsa eğitilmek üzere kabul ediliyordu. Hangi renk olduğunu anlayana kadar da mezhep fırkasına alınmıyordu.</p>

  <p class="calibre1">&nbsp;Ve her ne kadar Kutsal Dinleyiciler çok uzaklardaysalar da, çok sayıda insan gizli vadiye giden dar merdiveni tırmanıp açık bir yürekle varoluşun sırlarını aramak için, tapınaklarına giden son derece uzun ve tehlikeli patikaya düşer, donmuş, ifrit dolu toprakları aşar, hızlı akan buzlu nehirleri geçer, geçit vermez dağlara tırmanır, konuk-sevmez tundralardan güçlükle geçerdi.</p>

  <p class="calibre1">&nbsp;Ve keşişler bağırırdı onlara, “Azaltın şu lanet gürültüyü!”</p>

  <p class="calibre1">Binky dağların zirvelerini bulanık beyaz bir leke misali geçerek gökten saçılan disko ışıklarının ışık tayfına dönüştürdüğü bir avlunun karlı hiçliğine indi. Mort atın sırtından inip ıssız manastırları koşarak geçti ve 88inci başrahibin sofu cemaatiyle çevrelenmiş ölüm döşeğinde yattığı odaya ulaştı.</p>

  <p class="calibre1">&nbsp;Karmaşık mozaik desenli zemini aceleyle geçen Mort’un ayak sesleri gümlüyordu. Keşişler yünden mesler giyiyorlardı.</p>

  <p class="calibre1">&nbsp;Yatağa ulaştı ve soluklanmak için tırpanına yaslanarak bir an bekledi.</p>

  <p class="calibre1">&nbsp;Ufak tefek, tamamıyla dazlak ve bir çuval erikten daha fazla kırışığı olan başrahip gözlerini açtı.</p>

  <p class="calibre1">“Geç kaldın.” diye fısıldadı ve öldü.</p>

  <p class="calibre1">Mort yutkundu, nefes almaya çabaladı ve tırpanla ağır bir yay çizdi. Fakat yeterince isabetliydi, başrahip doğrulup cesedini geride bırakarak oturdu.</p>

  <p class="calibre1">“Bir an bile erken değildi.” dedi, yalnızca Mort’un duyabileceği bir sesle. “Bir an endişelendirdiniz beni orada.”</p>

  <p class="calibre1">“Tamam mı?” dedi Mort. “Biraz acelem var da</p>

  <p class="calibre1"><br class="calibre3" /></p>

  <p class="calibre1">&nbsp;Başrahip kendini yataktan çıkarıp varlığından mahrum bıraktığı cemaatinin içinden geçerek Mort’a doğru ilerledi.</p>

  <p class="calibre1">“Acele sıvışmak yok.” dedi. “Bu sohbetleri hep dört gözle beklerim. Her zamanki arkadaşa ne oldu?”</p>

  <p class="calibre1">“Her zamanki arkadaş mı?” dedi Mort, şaşkınlıkla.</p>

  <p class="calibre1">“Uzun boylu arkadaş. Siyah pelerinli. Görüntüsüne bakılırsa pek yemek yemiyor.” dedi başrahip.</p>

  <p class="calibre1">“Her zamanki arkadaş? Ölüm mü demek istiyorsunuz?” dedi Mort.</p>

  <p class="calibre1">“Ta kendisi.” dedi başrahip, neşeli bir sesle. Mort’un ağzı açık kalmıştı.</p>

  <p class="calibre1">“Epey öldünüz galiba?” diyebildi Mort.</p>

  <p class="calibre1">“Epey bir öldüm. Epey. Tabiî,” dedi başrahip, “bir kere işi kaptınız mı, geriye sadece tecrübe kalıyor.”</p>

  <p class="calibre1">“Öyle mi?”</p>

  <p class="calibre1">“Yola çıkmamız gerekiyor.” dedi başrahip. Mort’un ağzı çat diye kapandı.</p>

  <p class="calibre1">“İşte ben de bunu söylemeye çalışıyordum.” dedi.</p>

  <p class="calibre1">“Öyleyse beni vadinin aşağısında bırakabilirseniz,” diye uysal bir sesle devam etti keşiş. Mort’un yanından geçti ve avluya yöneldi. Mort bir anlığına bakışlarını yere dikti ve sonra kesinlikle profesyonel ve saygın olmadığını bildiği bir şekilde keşişin arkasından koştu.</p>

  <p class="calibre1">“Bakın diye söze girdi.</p>

  <p class="calibre1">“Hatırladığıma göre diğerinin Binky adında bir atı vardı.” dedi başrahip, keyifle. “Bu turu ondan mı aldınız?”</p>

  <p class="calibre1">“Tum mu?” dedi Mort, tamamen kayıp bir halde.</p>

  <p class="calibre1">“Ya da her neyse. Bağışlayın beni,” dedi başrahip, “aslında bu işlerin nasıl ayarlandığını bilmem, delikanlı.”</p>

  <p class="calibre1">“Mort.” dedi Mort boş bir sesle. “Ve de benimle geri gelmeniz gerektiğini düşünüyorum, efendim. Eğer sakıncası yoksa.” diye ekledi, kararlı ve otoriter olduğunu umduğu bir tavırla. Keşiş ona dönüp hoş bir biçimde gülümsedi.</p>

  <p class="calibre1">“Keşke gelebilsem.” dedi. “Belki bir gün. Şimdi, beni en yakın köye atabilirseniz, herhalde şu sıralarda bana gebe kalınıyordur.”</p>

  <p class="calibre1">“Gebe mi? Ama daha yeni öldünüz!” dedi Mort.</p>

  <p class="calibre1">“Evet ama, bende sizin mevsimlik bilet diyeceğiniz türden bir şey var.” diye açıkladı keşiş.</p>

  <p class="calibre1">&nbsp;Mort’un jetonu harekete geçti, ama çok yavaşça.</p>

  <p class="calibre1">“Ha,” dedi, “bu konuyu okumuştum. Reenkar-nasyon, değil mi?”</p>

  <p class="calibre1">“Öyle diyorlar. Şu ana kadar otuz üç kez. Ya da otuz dört.”</p>

  <p class="calibre1">Mort ile keşiş yaklaşınca Binky başını kaldırıp baktı ve keşiş burnunu okşayınca tammışçasına kişnedi. Mort eyere çıktı ve keşişin arkasına binmesine yardım etti.</p>

  <p class="calibre1">“Gayet ilginç olmalı.” dedi, Binky tapınaktan uzaklara tırmanırken. Mutlak geyik muhabbeti ölçeğinde bu yorum sıfırın çok altında bir yerlerde olmalıydı, fakat Mort’un aklına daha iyi bir şey gelmemişti.</p>

  <p class="calibre1">“Hayır, olamaz.” dedi keşiş. “Olması gerektiğini düşünüyorsunuz çünkü bütün hayatlarımı hatırlayabildiğime inanıyorsunuz, ama elbette hatırlayamıyorum. En azından hayattayken hatırlaya-mıyomm.”</p>

  <p class="calibre1">“Bunu düşünmemiştim.” diye bağladı Mort.</p>

  <p class="calibre1">“Elli kere tuvalet eğitimi yaptığınızı düşünün.”</p>

  <p class="calibre1">“Geri dönüp bakılacak bir şey yok, sanırım.” dedi Mort.</p>

  <p class="calibre1">“Haklısınız. Eğer hepsini tekrar yaşama şansım olsa tekrar doğmazdım. Tam işleri kapmışım, çocuklar tapınaktan eski keşişin öldüğü saatte gebe kalınan bir çocuğu aramak için iniyorlar. Alın size kıt düş gücü. Burada biraz durun lütfen.”</p>

  <p class="calibre1">Mort aşağıya baktı.</p>

  <p class="calibre1">“Havanın ortasmdayız.” dedi kuşku içinde.</p>

  <p class="calibre1">“Bir dakika bile tutmam sizi.” Başrahip Binky’nin sırtından kayarak indi, seyrek havada birkaç adım yürüdü ve bağırdı.</p>

  <p class="calibre1">&nbsp;Uzun sürmüş gibi göründü. Sonra başrahip tekrar atın sırtına çıktı.</p>

  <p class="calibre1">“Ne kadar uzun süredir bekliyorum bunu, bilemezsiniz.” dedi.</p>

  <p class="calibre1">Tapınaktan birkaç kilometre uzaklıkta, aşağı bir vadide, bir tür hizmet sanayii işlevi gören bir köy vardı. Havadan, rasgele dağılmış ufak ama son derece iyi ses yalıtımlı kulübelere benziyordu.</p>

  <p class="calibre1">“Herhangi bir yer olur.” dedi başrahip. Mort onu kulübelerin en yoğun bulunduğu noktada, karın üstünde bir iki metre havada dikilirken bıraktı.</p>

  <p class="calibre1">“İnşallah önünüzdeki hayat daha iyi olur.” dedi. Başrahip omuz silkti.</p>

  <p class="calibre1">“Ümit etmek bedava.” dedi. “Yine de dokuz aylık bir tatilim var. Manzara pek güzel değil ama en azından içerisi sıcak.”</p>

  <p class="calibre1">“Öyleyse hoşça kalın.” dedi Mort. “Acele etmem gerek.”</p>

  <p class="calibre1">“Au revoir.” dedi başrahip, hüzün içinde, ve arkasını dönüp uzaklaştı.</p>

  <p class="calibre1">&nbsp;Merkez Işıkları’nın ateşleri titrek aydınlıklarını manzaranın üzerine dökmeyi sürdürüyorlardı. Mort derin bir nefes alıp üçüncü kumsaatine uzandı.</p>

  <p class="calibre1">&nbsp;Kap minik taçlarla süslenmiş gümüştendi. Neredeyse hiç kum kalmamıştı.</p>

  <p class="calibre1">&nbsp;Gecenin karşısına bütün sürprizleri çıkarmış olduğunu ve daha kötüye gidemeyeceğini hisseden Mort, adına bakmak için saati dikkatle çevirdi...</p>

  <p class="calibre1">&nbsp;Prenses Keli uyandı.</p>

  <p class="calibre1">&nbsp;Hiç gürültü çıkarmayan birinin sesine benzer bir ses olmuştu. Boşverin bezelyeleri ve halıları -salt doğal seçim, en uzun yaşayan kraliyet ailelerinin, üyeleri bir suikastçiyi karanlıkta akıllı davranıp çıkartmayacağı sesten tanıyanlar olduğunu yıllar geçtikçe ortaya koymuştur, çünkü saray çevrelerinde veliahtı bıçakla doğrayacak biri her zaman bulunurdu.</p>

  <p class="calibre1">&nbsp;Yatakta uzanmış, şimdi ne yapması gerektiğini düşünüyordu. Yastığının altında bir hançer vardı. Yarı kapalı gözlerle odada yabancı gölgeleri aranırken, bir elini yorganın üzerinde yukarı kaydırmaya başladı. Eğer uyanık olduğunu belirtecek olursa bir daha hiç uyanmayacağının pekâlâ farkındaydı.</p>

  <p class="calibre1">&nbsp;Odanın uzak ucundaki pencereden içeriye bir parça ışık vurdu ama, zırhlı elbiseler, ağır perdeler ve oraya buraya dağılmış özel eşyalar bir orduyu bile saklayabilirdi.</p>

  <p class="calibre1">&nbsp;Hançer yatak başının altına düşmüştü. Zaten büyük olasılıkla doğru dürüst kullanamayacaktı.</p>

  <p class="calibre1">&nbsp;Çığlık atıp nöbetçileri çağırmanın iyi bir fikir olmadığına karar verdi. Eğer odada biri varsa nöbetçiler yere serilmiş, ya da en azından büyük miktarda parayla satın alınmış olmalıydılar.</p>

  <p class="calibre1">&nbsp;Ateşin yanındaki döşeme taşlarının üzerinde ısınan bir tava vardı. Silah olarak işe yarar mıydı?</p>

  <p class="calibre1">&nbsp;Çok hafif metalik bir ses oldu.</p>

  <p class="calibre1">&nbsp;Belki de çığlık atmak o kadar da kötü bir fikir olmayabilirdi...</p>

  <p class="calibre1">&nbsp;Pencere içeriye patladı. Bir an için Keli, o ana kadar gördüğü en büyük atın üzerine çökmüş, mavi ve mor alevlerden bir cehennemin çerçevelediği kukuletalı bir siluet gördü.</p>

  <p class="calibre1">&nbsp;Yatağın yanında elinde yarı havaya kaldırılmış bir bıçak olan biri <span class="calibre4">vardı</span> gerçekten.</p>

  <p class="calibre1">&nbsp;Büyülenmiş gözlerle, ağır çekimde kolun havaya kalkışını, ve atın döşemede buzul hızıyla dörtnala gelişini izledi. Şimdi bıçak üzerindeydi ve inişe geçmişti ve at şaha kalkıyordu ve binicisi üzengide bir tür silahı savuruyordu ve bu silahın bıçağı, ağır havayı ıslak bir bardağın kenarına süıtülen parmağın çıkaracağı sesle yarıyordu -</p>

  <p class="calibre1">&nbsp;Işık kayboldu. Döşemede yumuşak bir düşme sesi, ardından da metalik bir tangırtı duyuldu.</p>

  <p class="calibre1">&nbsp;Keli derin bir nefes aldı.</p>

  <p class="calibre1">&nbsp;Bir el kısa bir süre ağzına kapandı ve endişeli bir ses, “Çığlık atarsan, yaptığıma pişman olurum. Lütfen? Zaten başım yeterince dertte.” dedi.</p>

  <p class="calibre1">&nbsp;Bu miktarda şaşkın yakarışı sesine sığdırabilen biri ya gerçekten samimiydi ya da öyle iyi bir aktördü ki geçinmek için adam öldürme zahmetine girmezdi. “Kimsiniz?” dedi Keli.</p>

  <p class="calibre1">“Sana söyleme iznim var mı, bilmiyorum.” dedi ses. “Hâlâ hayattasın, değil mi?”</p>

  <p class="calibre1">&nbsp;Tam dilinin uçundayken alaycı yanıt vermekten vazgeçti. Sorunun tonundaki bir şey endişelendirmişti Keli’yi.</p>

  <p class="calibre1">“Belli değil mi?” dedi.</p>

  <p class="calibre1">“Kolay değil ...” Sessizlik oldu. Karanlıkta görmek için gözlerini zorladı, bu sesi bir yüz ile sarmak için. “Sana çok büyük zarar vermiş olabilirim,” diye ekledi ses.</p>

  <p class="calibre1">&nbsp;“Biraz önce hayatımı kurtarmadınız mı?”</p>

  <p class="calibre1">&nbsp;“Tam olarak ne kurtardığımı bilemiyorum. Burada biraz ışık var mı?”</p>

  <p class="calibre1">&nbsp;“Hizmetçi bazen şöminenin üzerine kibrit bırakır.” dedi Keli. Yanı başındaki varlığın uzaklaştığını hissetti. Birkaç tereddütlü adım atıldı, birkaç takılıp düşme sesi geldi, sonunda da bir çangırtı; ne var ki, bu sözcük, odayı dolduran metal eşyanın düşüşünden çıkan, gerçekten canhıraş kaka-foniyi anlatmaya yetmiyor. Hemen ardından, tam bitti sandığınız andan birkaç saniye sonra da geleneksel ufak çıngırtılar duyuldu.</p>

  <p class="calibre1">&nbsp;Ses, biraz zor duyulur bir şekilde, “Zırhlı bir elbisenin altındayım. Tam olarak yerim neresi?” dedi.</p>

  <p class="calibre1">&nbsp;Keli sessizce yataktan indi, el yordamıyla şömineye gitti, sönmekte olan ateşin hafif ışığıyla kibritlerin yerini tespit etti, bir tanesini sülfür dumanı içinde çaktı, bir mum yaktı, parçaları ayrılmış zırh yığınını buldu, zırhın kılıcını kınından çekti ve ardından, neredeyse küçük dilini yutacaktı.</p>

  <p class="calibre1">&nbsp;Birisi, kulağının içine sıcak ve ıslak nefes üfle-yivermişti.</p>

  <p class="calibre1">&nbsp;“Bu Binky.” dedi zırh yığını. “Arkadaşça davranmaya çalışıyor. Sanırım biraz saman hoşuna giderdi, eğer varsa tabiî.”</p>

  <p class="calibre1">&nbsp;Keli kraliyet öz-kontrolünü de kullanarak, “Burası dördüncü kat. Bir hanımın yatak odası. Buraya kaç tane at çıkarmadığımızı bilsen şaşarsın.” dedi.</p>

  <p class="calibre1">“Hı. Ayağa kalkmama yardım eder misiniz, lütfen?”</p>

  <p class="calibre1">&nbsp;Kılıcı yere bırakıp bir göğüs zırhını kenara çekti. Zayıf beyaz bir surat buldu karşısında.</p>

  <p class="calibre1">&nbsp;“Önce bana nöbetçileri çağırmamam için bir sebep söylesen iyi olacak.” dedi. “Yatak odamda bulunmak bile ölene kadar işkence görmene neden olabilir.”</p>

  <p class="calibre1">&nbsp;Dik dik baktı Mort’a.</p>

  <p class="calibre1">Sonunda Mort konuştu, “Ee - elimi bırakır mısın, lütfen? Teşekkürler - öncelikle, nöbetçiler büyük olasılıkla beni göremeyecektir, İkincisi, burada bulunma sebebimi asla öğrenemeyeceksin ve sanki öğrenmekten nefret edecek gibisin, üçüncüsü de ...”</p>

  <p class="calibre1">“Üçüncüsü ne?” dedi Keli.</p>

  <p class="calibre1">&nbsp;Mort’un ağzı açıldı ve kapandı. Mort şöyle demek istiyordu: üçüncüsü, öyle güzelsin ki, ya da en azından çok çekicisin, veya en azından şimdiye kadar tanıdığım kızlardan çok daha çekicisin, her ne kadar çok sayıda kız tanımadığımı kabul etmem gerekiyorsa da. Bundan da anlaşılacağı üzere Mort’un tanrı vergisi dürüstlüğü onu hiçbir zaman bir şair yapmayacaktır; eğer Mort bir kızı bir yaz günüyle kıyaslasaydı, hemen ardından düşünceli bir biçimde aklındaki günün hangisi olduğunu ve o gün yağmur yağıp yağmadığını açıklardı. Durum böyleyken, sesini bulamamış olması kendi hayrınaydı.</p>

  <p class="calibre1">&nbsp;Keli mumu kaldırıp pencereye baktı.</p>

  <p class="calibre1">&nbsp;Bütün halinde duruyordu. Taş çerçeveler kırılmamıştı. Pencerenin her bir camı, Sto Lat zırh kaplama taklidi renkli camlarıyla eksiksiz yerin-deydi. Tekrar Mort’a döndü.</p>

  <p class="calibre1">“Üçüncüyü boşver,” dedi, “İkinciye dönelim.” Bir saat sonra şafak kente ulaştı. Disk’te günı-şığı koşmaktan daha ziyade akar, çünkü dünyanın mevcut sihir alanı ışığı anında yavaşlatır, ve ışık düz topraklarda altın bir deniz gibi yuvarlandı. Tepenin üzerindeki kent bir anlığına dalganın üzerindeki kumdan bir şato gibi göründü, ta ki gün etrafından dolanıp yoluna devam edene dek.</p>

  <p class="calibre1">&nbsp;Mort ve Keli yatağın üzerinde yan yana oturuyorlardı. Kumsaati oıtalanndaydı. Üst ampulde kum kalmamıştı.</p>

  <p class="calibre1">&nbsp;Dışardan uyanmakta olan şatonun sesleri geliyordu.</p>

  <p class="calibre1">“Hâlâ anlayamıyorum bunu.” dedi Keli. “Öldüğüm anlamına geliyor mu, gelmiyor mu?” “Ölmen gerektiği anlamına geliyor,” dedi Moıt, “kadere göre ya da her neyse. Teoriyi derinlemesine incelemedim.”</p>

  <p class="calibre1">“Beni öldürmen mi gerekiyordu?”</p>

  <p class="calibre1">“Hayır! Yani, hayır, katilin seni öldürmesi gerekiyordu. Bütün bunları açıklamaya çalıştım ya.” dedi Mort.</p>

  <p class="calibre1">“Niye izin vermedin öldürmesine?”</p>

  <p class="calibre1">&nbsp;Mort dehşet içinde ona baktı.</p>

  <p class="calibre1">“Ölmek <span class="calibre4">istiyor</span> muydun?”</p>

  <p class="calibre1">“Elbette istemiyordum. Ama öyle görünüyor ki, insanların istediklerinin bu konuyla ilgisi yok, öyle değil mi? Bu konuda mantık yürütmeye çalışıyorum.”</p>

  <p class="calibre1">&nbsp;Mort kendi dizlerine baktı. Sonra da ayağa kalktı.</p>

  <p class="calibre1">“Artık gitsem iyi olacak.” dedi soğuk bir sesle.</p>

  <p class="calibre1">Tırpanı katladı ve eyerin arkasındaki kınına soktu. Sonra pencereye baktı.</p>

  <p class="calibre1">“Onun içinden geçtin." dedi Keli, yardım etmek istercesine. “Bak, ben - “</p>

  <p class="calibre1">“Açılıyor mu?”</p>

  <p class="calibre1">“Hayır. Geçit boyunca bir balkon var. Ama insanlar görecek seni!”</p>

  <p class="calibre1">&nbsp;Mort duymazdan geldi, kapıyı çekip açtı ve Binky’yi koridora çıkardı. Keli peşlerinden koştu. Hizmetçinin biri durdu, reverans yaptı ve beyni akıllıca davranıp halının üzerinde yürümekte olan kocaman atı görmezden gelirken kaşlarını çattı.</p>

  <p class="calibre1">&nbsp;Balkon iç avlulardan birine bakıyordu. Mort korkuluk duvarın üzerinden baktı, sonra ata bindi.</p>

  <p class="calibre1">“Dük’e dikkat et.” dedi. “Bütün bunların arkasında o var.”</p>

  <p class="calibre1">“Babam hep uyarırdı beni onunla ilgili olarak.” dedi prenses. “Bir çeşnicibaşım var.”</p>

  <p class="calibre1">“Kendine koruma da bulmalısın.” dedi Mort. “Gitmem gerekiyor. Yapılacak önemli işlerim var. Elveda.” diye ekledi, yaralanmış gururunu yansıttığını umduğu bir tonla.</p>

  <p class="calibre1">“Seni tekrar görebilecek miyim?” dedi Keli. “Anlatmak istediğim çok - “</p>

  <p class="calibre1">“Bu iyi bir fikir olmayabilir, eğer düşünecek olursan.” dedi Mort, mağrur bir edayla. Dilini şaklattı ve Binky havaya sıçradı, korkuluk duva-n aştı ve tırıs adım mavi sabah gökyüzüne tırmandı.</p>

  <p class="calibre1">“Sana teşekkür etmek istiyordum!” diye haykırdı Keli peşinden.</p>

  <p class="calibre1">&nbsp;Bir şeylerin yanlış olduğu fikrini kafasından atamayan ve peşinden gelen hizmetçi, “İyi misiniz, hanımefendi?” dedi.</p>

  <p class="calibre1">&nbsp;Keli aklı dağılmış bir halde ona baktı.</p>

  <p class="calibre1">“Ne?” diye sordu.</p>

  <p class="calibre1">“Her şeyin yolunda olup olmadığını sormuştum?”</p>

  <p class="calibre1">Keli’nin omuzları büzüştü.</p>

  <p class="calibre1">“Hayır.” dedi. “Her şey kötü gidiyor. Yatak odamda ölü bir katil var. Lütfen bu konuyu hallettirir misin?”</p>

  <p class="calibre1">“Ve bir elini kaldırdı - ‘Ölü mü, hanımefendi?’ ya da ‘Katil mi hanımefendi?’ demeni ya da çığlık atmanı falan istemiyorum, sadece bu konuda bir şey yaptırtmanı istiyorum. Sessizce. Sanırım başım ağrıyor. Onun için sadece kafanı salla.”</p>

  <p class="calibre1">&nbsp;Hizmetçi kafasını salladı, kararsızca eğildi, ve geri geri uzaklaştı.</p>

  <p class="calibre1">&nbsp;Mort nasıl geri döndüğünden emin değildi. Binky kendini yavaşça boyutlar arası boşluğa bırakırken gökyüzü buz mavisinden kasvetli griye dönüşüvermişti. Ölüm’ün malikânesinin karanlık toprağına inmemişti, o zaten <span class="calibre4">oradaydı,</span> ayak altında, sanki bir uçak gemisi, pilot inme zahmetine girmesin diye manevra yaparak jetin altına ya-naşıvermişti.</p>

  <p class="calibre1">&nbsp;Muhteşem at, ahır avlusuna yürüdü ve çift kanatlı kapının önünde kuyruğunu hışırdatarak durdu. Mort kayarak indi ve eve koştu.</p>

  <p class="calibre1">&nbsp;Ve durdu, ve geri koştu, ve saman torbasını doldurdu, ve eve koştu, ve durdu, ve kendi kendine mırıldandı ve geri koştu ve atı kaşağıladı ve su kovasını kontrol etti, ve eve koştu, ve geri koştu ve at battaniyesini duvardaki kancasından alıp bağladı. Binky asil bir biçimde burnunu Mort’a sürttü.</p>

  <p class="calibre1">&nbsp;Mort arka kapıdan içeri sıvışıp kütüphaneye yönelirken ortalıkta kimseler görünmüyordu. Gecenin bu saatinde bile kütüphanenin lıavası kuru sıcak tozdan oluşmuş gibiydi. Prenses Keli’nin yaşam öyküsünü bulmak sanki asırlar sürmüştü, ama sonunda buldu. Sadece eski zamanlara ait bir mancınığı fazlasıyla andıran tekerlekli, raşitik kütüphane merdiveniyle ulaşılabilen, moral bozucu incelikte bir ciltti.</p>

  <p class="calibre1">&nbsp;Titreyen pannaklarla son sayfasını açtı, ve inledi.</p>

  <p class="calibre1">“Prensesin on beş yaşında öldürülmesi,” diye okudu, “Sto Lat ve Sto Helit’in birleşmesine, ve dolaylı olarak da orta ovadaki kent devletlerinin çökmesine yol açtı ve - “</p>

  <p class="calibre1">&nbsp;Okumaya devam etti, duramıyordu. Arada bir tekrar inliyordu.</p>

  <p class="calibre1">&nbsp;Sonunda kitabı yerine koydu, tereddüt etti, sonra da başka birkaç cildin arkasına fırlattı. Merdivenden inerken bile orada durduğunu, suçlayıcı varlığını dünyaya çığlık çığlığa haykırdığını hissedebiliyordu.</p>

  <p class="calibre1">&nbsp;Disk’te okyanusa açılan az sayıda gemi vardı. Kaptanların hiçbiri kıyı şeridinin görülebildiği mesafeden uzağa açılmayı sevmezdi. Uzaktan dünyanın ucunu aşıyor gibi görünen gemilerin aslında ufuk çizgisinde gözden kaybolmayıp dünyanın kenarından düşmeleri üzücü bir gerçekti.</p>

  <p class="calibre1">&nbsp;Yaklaşık her nesilde bir, birkaç hevesli gezgin bundan şüphelenir ve yanlışlığını kanıtlamak üzere yola çıkardı. Tuhaftır, hiçbiri de seferinden dönüp araştırmalarının sonucunu açıklamazdı.</p>

  <p class="calibre1">&nbsp;Bu yüzden de aşağıdaki benzetme, Mort için bir şey ifade etmezdi.</p>

  <p class="calibre1">&nbsp;Kendini <span class="calibre4">Titanik</span>te batmış, ama son anda kurtarılmış gibi hissediyordu. <span class="calibre4">Lusitania<a id="footnote1"></a><sup class="calibre5"><a href="#bookmark0">1</a></sup></span> tarafından.</p>

  <p class="calibre1">&nbsp;O an, düşünmeden bir kar topu fırlatmış ve kopan çığın üç kayak merkezini yutuşunu seyretmiş gibi hissediyordu kendisini.</p>

  <p class="calibre1">&nbsp;Tarihin, etrafında çorap gibi söküldüğünü hissediyordu.</p>

  <p class="calibre1">&nbsp;Hemen birileriyle konuşma ihtiyacı hissediyordu.</p>

  <p class="calibre1">O birileri de ya Albert ya da Ysabell olmak zorundaydı, çünkü ıızun bir gecenin ardından her-şeyi o minicik mavi noktacıklara anlatmayı düşünmüyordu. Mort’tan yana bakmaya tenezzül ettiği nadir zamanlarda Ysabell, Mort ile ölü bir kurbağa arasındaki tek farkın renk olduğunu kesinlikle belirtmişti. Albert’a gelince...</p>

  <p class="calibre1">&nbsp;Tamam, kusursuz sırdaş olmayabilir, ama tek kişilik bir seçeneğin içinde en iyisi.</p>

  <p class="calibre1">&nbsp;Mort basamaklardan aşağı kaydı ve kitap raflarının arasından geçerek geri döndü. Birkaç saatlik bir uyku da iyi bir fikir olurdu.</p>

  <p class="calibre1">&nbsp;Sonra bir iç çekme duydu, koşan ayakların kısa tıkırtısı ve çarpılan bir kapı. En yakındaki kitaplığın etrafını kolaçan ettiğinde, üzerinde birkaç tane kitap olan bir tabureden başka bir şey göremedi. Bir tanesini alıp ismine baktı, sonra da birkaç sayfa okudu. Kitabın hemen yanında nemli, dantel bir mendil duruyordu.</p>

  <p class="calibre1">&nbsp;Mort geç kalktı ve her an derin hoşnutsuzluk tonları bekleyerek hızla mutfağa doğru seğirtti. Hiçbir şey olmadı.</p>

  <p class="calibre1">&nbsp;Albert taş lavabonun başında düşünce içinde kızartma tavasına bakıyor, muhtemelen yağı de-ğiştirsem mi yoksa bir yıl daha idare etsem mi, diye düşünüyordu. Mort bir sandalyeye ilişirken döndü.</p>

  <p class="calibre1">“Epey meşguldün galiba.” dedi. “Gününü gün etmişsin sabahlara kadar, diye duydum. Sana bir yumurta yapabilirim. Veya lapa var.”</p>

  <p class="calibre1">“Yumurta lütfen.” dedi Mort. Albert’ın tenceresinin derinliklerinde kendi hayatını sürdüren ve kaşık yiyen lapasını deneme cesaretini bir türlü toplayamamıştı.</p>

  <p class="calibre1">“Efendi daha sonra seninle görüşmek istiyor," diye ekledi Albert, “ama acele etmen gerekmi-yormuş.” dedi.</p>

  <p class="calibre1">“Oh.” Mort masaya dikti gözlerini. “Başka bir şey söyledi mi?”</p>

  <p class="calibre1">“Söylediğine göre bin yılda bir gece bile boş kalmamış daha önce.” dedi Albert. “Şarkı mırıldanıyordu. Hoşuma gitmedi. Onu hiç böyle görmemiştim.”</p>

  <p class="calibre1">“Ha.” Mort bodoslama daldı. “Albert, uzun zamandır mı buradasın?”</p>

  <p class="calibre1">Albert gözlüğünün üzerinden ona baktı. “Belki.” dedi. “Dışardaki zamanı izlemek zor, evlat. Yaşlı kralın ölümünden beridir burdayım.” “Hangi kral, Albert?”</p>

  <p class="calibre1">“Artorollo’ydu adı galiba. Ufak tefek şişman adam. Cızırtılı bir ses. Gerçi onu sadece bir kere gördüysem de.”</p>

  <p class="calibre1">“Neredeydi bu?”</p>

  <p class="calibre1">“Ankh’ta tabiî ki.”</p>

  <p class="calibre1">“Ne?” dedi Mort. “Ankh-Morpork’ta kral yoktur, herkes bilir bunu!”</p>

  <p class="calibre1">“Biraz eskidendi, dedim ya.” dedi Albert. Ölüm’ün şahsî demliğinden kendine bir fincan çay doldurdu ve oturdu, kabuk bağlamış gözlerinde hülyalı bir bakışla. Mort hevesle bekledi.</p>

  <p class="calibre1">“O günlerde onlar kraldı, gerçek kral, şimdilerde gördüklerin gibi değil. <span class="calibre4">Hükümdardı</span> onlar.” diyerek devam etti Albert, fincan tabağına özenle bir parça çay döküp atkısının ucuyla ciddi bir edayla yelpazelerken. “Diyeceğim, akıllı ve adildi onlar, eh, oldukça akıllı sayılırlardı. Sana bir baktılar mıydı, iki kere düşünmezlerdi kafanı .kestirsinler mi diye.” diye ekledi onaylarcasına. “Ve bütün kraliçeler de uzun boylu ve soluk benizliydi ve o balaklava başlıklardan takarlardı - “</p>

  <p class="calibre1">“Baş örtüsü mü?” dedi Mort.</p>

  <p class="calibre1">“Evet, onlardan, ve gün nasıl uzunsa öyle güzeldi prensesler ve öyle asildiler ki, işediler mi bir düzine şilteyi ıslatırlardı - “</p>

  <p class="calibre1">“Ne?”</p>

  <p class="calibre1">&nbsp;Albert tereddüt etti. “Öyle bir şey, işte.” diye bağladı. “Ve balolar ve turnuvalar ve idamlar vardı. Muhteşem günlerdi.” Hülyalı gülümsedi anılarına.</p>

  <p class="calibre1">“Bugünlerde yaşadığın günlere benzemezdi.” dedi, hayallerinden utançla uyanarak.</p>

  <p class="calibre1">“Başka isim de hatırlıyor musun, Albert?” dedi Mort. Fakat kısa süreli büyü bozulmuştu ve yaşlı adamın bir daha hayallere dalması mümkün olmayacaktı.</p>

  <p class="calibre1">“Ha, biliyorum,” diye atıldı, “Albert’ın adını al, sonra da gidip kütüphanede araştıracaksın, değil mi? Karıştır, kurcala. Tanıyorum seni, saatlerce oraya kapanıp genç kadınların hayatlarını okuyorsun</p>

  <p class="calibre1">&nbsp;Suç habercileri kararmış borazanlanyla Mort’un gözlerinin derinlerinde merasim havaları çalmış olmalıydılar, çünkü Albert gıdaklayıp kemikli parmağıyla onu dürttü.</p>

  <p class="calibre1">“En azından aldığın yere koyabilirsin onları,” dedi, “ve yığınlarcasını ihtiyar Albert yerleştirsin diye ortalıkta bırakmayabilirsin. Zaten doğru da değil, zavallı, ölmüş şeylere göz süzmek. Herhalde insanı kör ecfer.”</p>

  <p class="calibre1">“Fakat ben sadece —" diye söze girdi Mort, ve cebindeki nemli dantel mendili hatırlayınca sustu.</p>

  <p class="calibre1">&nbsp;Albert’ı kendi kendine homurdanıp bulaşık yıkar halde bıraktı ve kütüphaneye geçti. Soluk güneş ışığı yüksek pencerelerden içeriye hışımla girdi ve sabırlı, antik ciltlerin kapaklarını yumuşak bir biçimde soldurdu. Ara sıra bir toz zerreciği altın huzmelerin arasından uçuşurken ışığı yakalıyor ve minyatür bir süpernova misali parlıyordu.</p>

  <p class="calibre1">&nbsp;Mort, eğer yeterince kulak verip dinlerse kendi kendilerini yazan kitapların böceğimsi çıtırtısını duyabileceğini biliyordu.</p>

  <p class="calibre1">&nbsp;Bir zamanlar bunu ürkütücü buluyordu Mort.</p>

  <p class="calibre1">&nbsp;Oysa şimdi - güven telkin ediciydi. Evrenin saat gibi işlediğini gösteriyordu. Fırsatım kollayan vicdanı şen şakrak bir biçimde, tamam, saat gibi işliyor olabilir, ama kesinlikle dümeni şaşmış, diyerek hatırlattı.</p>

  <p class="calibre1">&nbsp;Raflardan oluşan labirentte gizemli kitap yığınına doğru ilerledi ve yerinde durmadığını gördü. Albert mutfakta kalmıştı ve Mort, Ölüm ün kendisinin kütüphaneye girdiğini görmemişti. Öyleyse Ysabell ne arıyordu?</p>

  <p class="calibre1">&nbsp;Tepesindeki raf dağına baktı ve olmaya başlayan şeyi düşündüğünde midesi buz kesti...</p>

  <p class="calibre1">&nbsp;Başka çaresi yoktu. Birine anlatmak zorunda kalacaktı.</p>

  <p class="calibre1">&nbsp;Bu arada, Keli de hayatı zor buluyordu.</p>

  <p class="calibre1">&nbsp;Böyleydi, çünkü nedenselliğin inanılmaz bir süredurıımu vardı. Mort'un; öfkesi, çaresizliği ve toy sevgisinin etkisiyle yanlış yerden itmesi, sü-redurumu yeni bir raya oturtmuş, ama süredu-rum henüz bunu fark etmemişti. Mort, dinozorun kuyruğuna tekmeyi basmıştı basmasına ancak diğer ucun “uff’ deme zamanının geldiğini anlaması biraz zaman alacaktı.</p>

  <p class="calibre1">&nbsp;Açıkçası, evren Keli’nin öldüğünü biliyordu ve bu yüzden de yürümekten ve nefes almaktan henüz vazgeçmemiş olduğunu görünce biraz şaşırmıştı.</p>

  <p class="calibre1">&nbsp;Bunu da küçük olaylarla gösteriyordu. Sabah boyunca prensesi tuhaf ve sinsi bakışlarla süzen saraylılar onu görmenin kendilerini niye garip bir şekilde rahatsız ettiğini anlatamazlardı. Son derece utana sıkıla ve prensesin canını sıkan bir biçimde onu görmezden geldiklerini, ya da alçak sesle konuştuklarını fark ettiler.</p>

  <p class="calibre1">&nbsp;Başmabeyinci, kraliyet sancağının yarıya indirilmesini emrettiğini fark etti ve tüm hayatı boyunca bunun kesinlikle nedenini açıklayamadı. Bilinmeyen bir sebepten ötürü bin metre siyah bayrak kumaşı sipariş ettiğinde, hafif sinirli ve kederli bir halde kibarca yatağına götürüldü.</p>

  <p class="calibre1">&nbsp;Bu uğursuz, gerçekdışı his çok geçmeden bütün şatoya yayıldı. Baş arabacı devlet tabutunun tekrar çıkarılıp cilalanmasım emretti ve sonra da ahır avlusunda dikilip güderi şapkasının içine ağladı çünkü nedenini anımsayamıyordu. Uşaklar koridorlarda yumuşak adımlarla yürüdüler. Aşçı, soğuk etli kanepeler hazırlama konusundaki müthiş dürtüyü yenebilmek için epey uğraşmak zorunda kaldı. Köpekler uludular ve sonra kendilerini aptal hissedip sustular. Adet olduğu üzere Sto Lat cenaze kortejini çeken iki siyah aygır ahır bölmelerinde huysıızlandılar ve neredeyse seyislerden birini çifteleyip öldüreceklerdi.</p>

  <p class="calibre1">&nbsp;Sto Helit’teki şatosunda dük, boşuna ulak bekliyordu, çünkü ulak aslında yola çıkmış ama ne yapması gerektiğini hatırlayamadığı için sokağın yarısında durmuştu.</p>

  <p class="calibre1">&nbsp;Bütün bunların oltasında Keli canlı kanlı ve gittikçe hiddetlenen bir ruh gibi dolaşıyordu.</p>

  <p class="calibre1">&nbsp;İşler öğle yemeğinde iyice ayyuka çıktı. Keli büyük salona girdi ve kraliyet koltuğunun önüne hiçbir şey kurulmadığını gördü. Kâhyaya yüksek sesle ve açıkça hitap ederek bu durumu düzelttirmeyi başardı, sonra da bir çatal bile batırama-dan tabakların önünden geçip gittiğini gördü. Somurtkan ve inanmaz gözlerle, şarabın içeri getirilip ilk olarak Özel Klozet Lordu’na servis yapılışını izledi.</p>

  <p class="calibre1">Kraliyete yakışmayacak bir hareketti ama bir ayağını uzatıp şarap garsonuna çelme taktı. Adam sendeledi ve ağzının içinde bir şeyler geveleyip döşeme taşlarına baktı.</p>

  <p class="calibre1">&nbsp;Diğer tarafa yaslandı ve Kiler Ağası’nın kulağına haykırdı: “Beni görebiliyor musun, adam? Niçin sefiller gibi soğuk domuz eti ve jambon yiyoruz?”</p>

  <p class="calibre1">&nbsp;Kuzey Kule’deki Ufak Altıgen Oda’nın Leydi-si’yle alçak sesli sohbetini bırakıp yan dönen adam, şokun yerini odaklanmamış kafa karışıklığına bıraktığı uzun bir bakışla ona baktı ve, “Şey, evet... elbette... ben... ee...”</p>

  <p class="calibre1">“Sayın Kraliçe Hazretleri.” diye suflörlük yaptı Keli.</p>

  <p class="calibre1">“Fakat... evet... Hazretleri.” diye mırıldandı adam. Ağır bir sessizlik oldu.</p>

  <p class="calibre1">Sonra, düğmesine tekrar hasılmışçasına prensese sırtım dönüp sohbetine devam etti.</p>

  <p class="calibre1">&nbsp;Şok ve hiddetten bembeyaz kesilen Keli bir süre oturdu, sonra sandalyesini itip hışımla kendi dairesine yöneldi. Dışardaki geçitte bir sarma sigarayı paylaşan birkaç tane uşak göremedikleri bir şey tarafından çarpılıp kenara itildiler.</p>

  <p class="calibre1">&nbsp;Keli odasına koştu ve koridorun sonundaki oturma odasından nöbetçi hizmetçiyi hızla içeri getirmesi gereken ipe asıldı. Bir süre hiçbir şey olmadı, sonra kapı yavaşça itilip açıldı ve bir surat kendisine baktı.</p>

  <p class="calibre1">&nbsp;Bu defa bu bakışı tanıyordu ve hazırlıklıydı. Hizmetçiyi omuzlarından yakaladığı gibi bütün olarak odaya çekti, arkasından kapıyı çarparak kapattı. Korkan kadın, Keli’den başka her yere bakınca kadını bırakıp suratına iz bırakan bir tokat patlattı.</p>

  <p class="calibre1">“Hissettin mi bunu? Hissettin mi?” diye tiz haykırdı.</p>

  <p class="calibre1">“Ama... siz... ben...” diye sızlanan hizmetçi yatağa çarpana kadar sersemlemiş halde sendeleyerek geriledi, ve bütün ağırlığıyla yatağa oturdu.</p>

  <p class="calibre1">“Bana bak! Şenle konuşurken bana bak!” diye haykırdı Keli, üzerine yürüyerek. “Beni görebiliyorsun, değil mi? Beni görebildiğini söyle yoksa seni astırırım!”</p>

  <p class="calibre1">&nbsp;Hizmetçi, prensesin dehşet içindeki gözlerine baktı.</p>

  <p class="calibre1">“Sizi görebiliyorum,” dedi, “fakat ...” “Fakat ne? Fakat ne?”</p>

  <p class="calibre1">“Herhalde siz... duydum ki... sanmıştım ki..."</p>

  <p class="calibre1">“Ne sanmıştın?” diye atıldı Keli. Artık haykırmıyordu. Sözcükler ağzından akkor kırbaçlar halinde çıkıyordu.</p>

  <p class="calibre1">&nbsp;Hizmetçi hıçkıra hıçkıra ağlamaya başladı. Keli bir an ayağını yere vurarak bekledi, sonra kadını yavaşça sarstı.</p>

  <p class="calibre1">“Bu şehirde büyücü var mı?” dedi. “Bana bak, <span class="calibre4">bana.</span> Büyücü var, değil mi? Siz kızlar hep kaytarıp büyücülerle konuşmaya gidiyorsunuz! Ner-de oturuyor?”</p>

  <p class="calibre1">&nbsp;Kadın prensesin var olmadığını söyleyen bütün dürtülerle mücadele ederek gözyaşlarıyla lekelenmiş suratını ona çavirdi.</p>

  <p class="calibre1">“Aa... büyücü, evet... Cutwell, Wall Street’te.”</p>

  <p class="calibre1">&nbsp;Keli’nin dudakları ince bir gülümsemeyle büzüştü. Pelerinlerinin nereye konduğunu düşündü ama katı mantık, pelerinleri kendisinin bulmasının, kendi varlığını hizmetçiye kabul ettirmeye çalışmaktan çok daha kolay olacağını söylüyordu. Bekledi ve kadın ağlamayı bırakıp boş ve şaşkın gözlerle etrafına bakındıktan sonra hızla odadan çıkarken dikkatle izledi.</p>

  <p class="calibre1">&nbsp;Beni unuttu bile, diye düşündü. Kendi ellerine baktı. Yeterince kanlı canlıydı.</p>

  <p class="calibre1">&nbsp;Herhalde büyüdendi.</p>

  <p class="calibre1">&nbsp;Giyinme odasına girdi ve siyah bir pelerinle kukuleta bulana dek deneme babından birkaç dolabı açtı. Üzerine geçirdikten sonra koridora fırladı ve uşakların merdiveninden aşağı inmeye başladı.</p>

  <p class="calibre1">&nbsp;Küçüklüğünden bu yana bıı taraflara uğramamıştı. Burası çarşaf yüklükleri, çıplak zemin ve salak uşakların dünyasıydı. Hafif ekşi kabuk kokuyordu ortalık.</p>

  <p class="calibre1">&nbsp;Maddeleşmiş bir hayalet gibi geçti burayı Keli. Uşakların dairesinden haberdardı elbette, nasıl insanlar beyinlerinin bir yerinde mazgallardan ve lağımdan haberdarsa, ve her ne kadar uşaklar hep birbirlerine benzerlerse de, yakınları ve sevdiklerinin kendilerini tanıyabileceği birtakım ayırdedici özellikleri olması gerektiğini de hiç tereddüt etmeden kabul etmeye hazırdı. Fakat o ana kadar yalnızca yelkenleri fora bir kalyon gibi giden haşmetli bir varlık olarak gördüğü şarap kâhyası Moghedron’ıın, kilerinde ceketini açıp oturmuş pipo içen hali gibi görüntülere hazır değildi.</p>

  <p class="calibre1">&nbsp;Birkaç tane hizmetçi kız kıkırdayarak, ikinci bir kez kendisine bakmaksızın yanından geçtiler. Tuhaf bir biçimde kendi şatosunda girmemesi gereken yerlere girdiğini hissederek hızla ilerledi.</p>

  <p class="calibre1">&nbsp;Ve bunun da nedenini anlamıştı, bu şato hiç de kendi şatosu değildi. Buharlı çamaşırhaneleri ve soğuk imbikhaneleıiyle etrafındaki bu dünya, şatonun kendi dünyasıydı. Keli şatonun sahibi olamazdı. Herhalde şato ona sahipti.</p>

  <p class="calibre1">&nbsp;En büyük mutfaktaki masadan bir tavuk butu aldı, o kadar çok tencere diziliydi ki bu büyük mağarada, ateşlerinin ışığında bir tosbağa zırhına benziyordu, ve hırsızlığın o bilmediği heyecanını hissetti. Hırsızlık! Hem de kendi krallığında! Ve aşçının buğuda pişmiş jambon misali parlak bakışları ta içinden geçiyordu Keli’nin.</p>

  <p class="calibre1">&nbsp;Keli ahır avlularım koşarak geçti ve sert bakışları kendisini fark etmeyen birkaç nöbetçinin yanından geçerek arka kapıdan çıktı.</p>

  <p class="calibre1">&nbsp;Sokakların havası o kadar ürpertici değildi, ama kendini hâlâ garip biçimde çıplak hissediyordu. İnsanın o ana kadarki dünya deneyiminin tamamı dünyanın kendi etrafında dönmesinden ibaret olunca, kendi işine bakan ve başkasıyla hiç ilgilenmeyen halkın arasında olmak sinir bozucuydu. Yayalar insana çarpıp uzaklaşıyorlar, kısa bir süre neye çarptıklarını merak ediyorlardı ve kahramanımız birkaç kere at arabalarının yolundan çekilmek için telaşla kaçmıştı.</p>

  <p class="calibre1">&nbsp;Tavuk butu öğle yemeğinin yokluğundan kaynaklanan boşluğu pek dolduramamış, o da tezgâhın birinden birkaç tane elma aşırmış ve kâhyaya elmaların fiyatını öğrenmesi ve parasını tezgâh sahibine göndennesi için talimat vermeyi aklına not düşmüştü.</p>

  <p class="calibre1">&nbsp;Perişan, kirlenmiş ve biraz da at pisliği kokar bir halde sonunda Cutwell’in kapısına ulaştı. Kapı tokmağı biraz sorun çıkardı. Onun yaşamında kapılar kendisine açılırdı; bunları ayarlayan görevliler vardı.</p>

  <p class="calibre1">&nbsp;Öyle sersemlemişti ki, kapı tokmağının kendisine göz kırptığını fark etmedi.</p>

  <p class="calibre1">&nbsp;Tekrar denedi ve uzaktan gelen bir çatırtı duyduğunu sandı. Bir süre sonra kapı birkaç santim açıldı ve bir ara, tepesinde kıvırcık saç bulunan yuvarlak, şaşkın bir surat gördü. Sağ ayağı kendisini kapı aralığına zekice yerleştirerek onu şaşırttı.</p>

  <p class="calibre1">“Büyücüyle görüşmek istiyorum.” buyurdu. “Lütfen hemen beni içeri alın.”</p>

  <p class="calibre1">“Şu anda biraz meşgul.” dedi surat. “Aşk iksiri mi arıyordunuz?”</p>

  <p class="calibre1">“Ne?”</p>

  <p class="calibre1">“Bende - bizde özel Cutwell İhtiras Kalkanı merhemi bulunur.” dedi surat, ve şaşırtıcı biçimde göz kırptı. “Yaban goncanızı coşturur ama tohum verdirmez, bilmem anlatabildim mi?”</p>

  <p class="calibre1">Keli kendini dizginledi. “Hayır.” diyerek yalan söyledi buz gibi. “Anlamadım.”</p>

  <p class="calibre1">“Koçmerhemi? Bekâret Koruyucu? Avratotu göz-damlası?”</p>

  <p class="calibre1">“Benim arzum - “</p>

  <p class="calibre1">“Üzgünüm, kapalıyız.” dedi surat, ve kapıyı kapattı. Keli ayağını tam zamanında çekti.</p>

  <p class="calibre1">&nbsp;Özel hocalarını şaşırtıp şoke edecek bir şeyler mırıldandı ve kapıya güm güm vurdu.</p>

  <p class="calibre1">&nbsp;Şafağı attığında devamlı gümbürtüsü birden yavaşladı.</p>

  <p class="calibre1">&nbsp;Adam onu görmüştü! Onu duymuştu!</p>

  <p class="calibre1">&nbsp;Kapıyı daha bir kuvvetli dövmeye başladı, avazı çıktığı kadar bağırıyordu.</p>

  <p class="calibre1">&nbsp;Kulağının yanı başında bir ses konuştu, “İse ya-ramas. Çok inatçıdır.”</p>

  <p class="calibre1">&nbsp;Yavaşça etrafına bakındı ve kapı tokmağının münasebetsiz bakışlarıyla karşılaştı. Metal kaşlarını Keli’ye salladı ve dövme demir halkasının içinden anlaşılmaz bir şekilde konuştu.</p>

  <p class="calibre1">“Ben Sto Lat tahtının veliahtı Prenses Keli’yim.” dedi mağrur bir edayla, dehşetinin kapağını kapalı tutarak. “Ve kapı aksesuarlarıyla da konuşmam.”</p>

  <p class="calibre1">“Eh, <span class="calibre4">ben</span> sadece bir kafi tokmağıyım ve canım kimle isterse onunla konusunun.” dedi tokmak ağzı, keyifli bir sesle. “Efendimin sor bir gün geçirdiğini ve rahatsıs edilmek istemediğini söyleyebilirim sise. Fakat sihirli sözcüğü kullanmayı deneyebilirsiniz.” diye ekledi. Çekici bir kadın söylerse sekisde dokus ise yarayacaktır.”</p>

  <p class="calibre1">“Sihirli sözcük mü? Sihirli sözcük de ne?”</p>

  <p class="calibre1">&nbsp;Kapı tokmağı görülür biçimde alay ediyordu. “Hiçbir sey öğretmediler mi sise, bayan?”</p>

  <p class="calibre1">&nbsp;Keli olanca boyuyla dikildi, ki bıı çabaya değmezdi. O da zor bir gün geçirdiğini hissediyordu. Babası savaşta yüz tane düşmanını bizzat idam etmişti. Bir kapı tokmağıyla mı baş edemeyecekti?</p>

  <p class="calibre1"><span class="calibre4">“Eğitim aldtm</span> ben,” dedi buz gibi soğuk bir netlikle, “ülkenin en iyi hocalarından.”</p>

  <p class="calibre1">Kapı tokmağı etkilenmişe benzemiyordu.</p>

  <p class="calibre1">“Sise sihirli sösçüğü öğretmedilerse,” dedi sakin bir sesle, “demek ki o kadar iyi değillermiş.” Keli uzanıp ağır tokmağı kavradı ve güm diye kapıya vurdu. Tokmak öfkeyle baktı.</p>

  <p class="calibre1">“Kaba dafran bana.” dedi peltek peltek. “İste böylesini severim!”</p>

  <p class="calibre1">“İğrençsin!”</p>

  <p class="calibre1">“Effet. Uuu, bu güseldi, yine yafsana...”</p>

  <p class="calibre1">Kapı bir gıdım açıldı. Bir an için gölgeli kıvırcık saçlar göründü.</p>

  <p class="calibre1">“Hanımefendi, kapalıyız ded —”</p>

  <p class="calibre1">Keli eğilip büküldü.</p>

  <p class="calibre1"><span class="calibre4">“Lütfen</span> yardım edin bana.” dedi. “Lütfen!” “Gördünüs mü?” dedi kapı tokmağı, zafer kazanmışçasına. “Er ya da geç, herkes hatırlar sihirli sözçüğü!”</p>

  <p class="calibre1">&nbsp;Keli, Ankh-Morpork’ta resmi işlerle uğraşmış ve Disk’in önde gelen büyü üniversitesi Görünmez Üniversite’den kıdemli büyücülerle tanışmıştı. İçlerinden bazıları uzun boylu, çoğu da şişmandı, ve neredeyse hepsi şık giyinmişler ya da en azından şık giyinmiş olduklarını düşünmüşlerdi.</p>

  <p class="calibre1">&nbsp;Daha dünyevî sanatlarda olduğu gibi büyücülükte de modalar vardır, ve bu yaşlıca belediye meclis azası gibi görünme eğilimi de geçiciydi. Önceki nesiller solgun ve ilginç, ya da Kelt rahipleri gibi pasaklı veya gizemli ve asık suratlı görünmeye merak sarmışlardı. Fakat Keli hırıltılı konuşan, kürk işlemeli ufak dağ tipi büyücülere alışıktı, ve İgneoııs Cutwell bu müneccim tanımına uymuyordu.</p>

  <p class="calibre1">&nbsp;Gençti. Eh, bu konuda bir şey yapılamazdı, galiba büyücüler bile mesleğe gençten atılmak zorundaydılar. Sakalı yoktu, ve biraz kirli elbisesinin tek işlemesi de yıpranmış kenarlarıydı.</p>

  <p class="calibre1">“İçecek bir şey filan ister miydiniz?” dedi Cut-well, atılmış bir yeleği ayağıyla masanın altına iterken.</p>

  <p class="calibre1">&nbsp;Keli, üzerinde kirli çamaşır veya kullanılmış çanak çömlek olmayan oturacak bir yer aradı ve kafasını salladı. Cutwell yüz ifadesini fark etti.</p>

  <p class="calibre1">“Her şey biraz ortalıkta, korkarım.” diye ekledi büyücü telaşla, sarmısaklı bir sosisten kalanları dirseğiyle döşemeye itelerken. “Bayan Nugent haftada iki kez temizliğe gelir ama bir tane daha doğuran kızkardeşini görmeye gitti. Emin misiniz? Sorun değil. Dün burada yedek bir fincan görmüştüm.”</p>

  <p class="calibre1">“Bir sorunum var, Bay Cutwell.” dedi Keli.</p>

  <p class="calibre1">“Bir saniye bekleyin.” Şöminenin üstündeki bir kancaya uzandı ve daha iyi günler görmüş sivri uçlu bir şapka indirdi, ne var ki, görünüşüne bakılacak olursa <span class="calibre4">çok da</span> farklı günler geçirmemişti, ve “Tamam. Atış serbest.” dedi.</p>

  <p class="calibre1">“Şapkada bu kadar önemli olan nedir?”</p>

  <p class="calibre1">“Ha, çok elzemdir. Sihir için doğru şapkanız olmak zorunda. Bu tür şeyleri biz büyücüler biliriz.”</p>

  <p class="calibre1">“Öyle diyorsanız. Bakın, beni görebiliyor musunuz?”</p>

  <p class="calibre1">&nbsp;Gözlerini kısıp Keli’ye baktı. “Evet. Evet, sizi kesinlikle görebiliyorum, diyebilirim.” “Duyabiliyor musunuz peki? Beni duyabiliyorsunuz, değil mi?”</p>

  <p class="calibre1">“Gayet yüksek ve net. Evet, Her hece tingilde-yerek yerine oturuyor. Sorun yok.”</p>

  <p class="calibre1">“Öyleyse size bu şehirde sizden başka hiç kimsenin beni göremediğini ve duyamadığını söylesem şaşırır mısınız?”</p>

  <p class="calibre1">“Benim dışımda mı?”</p>

  <p class="calibre1">&nbsp;Keli homurdandı. “Ve kapı tokmağınız.”</p>

  <p class="calibre1">&nbsp;Cutwell masadan bir sandalye çekip oturdu. Biraz kıpırdadı. Yüzünden düşünceli bir ifade geçti. Ayağa kalktı, arkasına uzandı ve bir zamanlar yarım pizza* olan düz, kırmızı bir şey çıkardı ortaya. Kederli gözlerle elindekine baktı.</p>

  <p class="calibre1">* Disk’teki ilk pizza, tarifinin, rüyasında bizzat Diskdünya’nın Yaratıcısı tarafından, ki söylediğine göre Yaratıcı’nın hep aklındaymış bıı, verildiğini iddia eden Klaçyalı mistik Ronıon “Vahiy Joe” Slıtıwadhi tarafından yaratıldı. Yasak Şehir Ee’de mucizevi bir biçimde saklandığı söylenen orijinal pizzayı gören o çöl gezginlerinin söylediklerine bakılacak olursa, o zamanlar Yaıatıcı’nın aklındaki pizza, peynir ve peppeıoni ile birkaç siyah zeytinden ibaret ııfak bir şeymiş** ve dağlar ve denizler gibi şeyler, her zaman olduğu gibi, son dakika gayretiyle eklenmişler.</p>

  <p class="calibre1">&nbsp;“İnanır mısınız, sabahtan beri bunu arıyorum.” dedi. “Hem de Her şey-İçinde ve ekstra biberliydi.” Hüzün içinde ezik şekli kemirmeye koyuldu ve aniden Keli’yi hatırladı.</p>

  <p class="calibre1">“Ah, özür dilerim,” dedi, “ne kadar kabayım. Kimbilir ne düşüneceksiniz hakkımda? Buyrun bir hamsi alın. Lütfen.”</p>

  <p class="calibre1">“Beni dinliyor muydunuz siz?” diye atıldı Keli. “Görünmez mi hissediyorsunuz? Kendi içinizde, yani?” dedi Cutwell, belli belirsiz.</p>

  <p class="calibre1">“Tabiî ki hayır. Sadece kızgınım. Onun için de falıma bakmanızı istiyorum.”</p>

  <p class="calibre1">“Eee, bu konuyu bilmem ama bütün bunlar bana biraz <span class="calibre4">tıbbî</span> gibi geldi ve “Parasını veririm.”</p>

  <p class="calibre1">“Yasadışı bir iş ama.” dedi Cutwell, bezgin bir sesle. “Eski kral, Sto Lat’ta fal bakmayı kesinlikle yasaklamıştı. Büyücülerden pek hazzetnıezdi.” <span class="calibre4">“Çok</span> para veririm.”</p>

  <p class="calibre1">“Bayan Nugent bana bu yeni kızın büyük ihtimalle daha kötü olacağını söylemişti. Hepten mağrur biri, demişti. Gizli sanatların pratisyenlerine pek sıcak bakmayan biri, korkarım.”</p>

  <p class="calibre1">Keli gülümsedi. Sarayın bu gülümsemeyi daha önce görmüş olan üyeleri Cutwell’i hemen göz</p>

  <p class="calibre1">'* Merkezyönlüler’in Hizipleşmesi’nden ve hemen ardından gelen cihadda 25000 insanın ölümünden soma inananların, pizza tarifine ııfak bir defne yaprağı ilave etmelerine izin verilmişti.</p>

  <p class="calibre1">önünden uzaklaştırıp güvenli bir yere, sözgelimi yakındaki kıtaya gönderirlerdi, fakat o, orada oturmuş, cübbesinden mantar parçalan ayıklıyordu.</p>

  <p class="calibre1">“Anladığıma göre çok kötü sinirleniyormuş.” dedi Keli. “Sizi her halükârda şehir dışına sürdürmezse şaşırmam.”</p>

  <p class="calibre1">“Vay canına,” dedi Cutwell, “gerçekten böyle mi düşünüyorsunuz?”</p>

  <p class="calibre1">“Bak,” dedi Keli, “geleceğimi söylemeniz gerekmiyor, bugünümü söyleyin yeter. Prenses bile buna itiraz etmeyecektir. Eğer isterseniz kendisiyle konuşurum.” diye ekledi âlicenap bir havayla.</p>

  <p class="calibre1">&nbsp;Cutwell canlandı. “Oh, onu tanıyor musunuz?” dedi.</p>

  <p class="calibre1">“Evet. Ama bazen pek iyi tanımadığımı düşünüyorum.”</p>

  <p class="calibre1">&nbsp;Cutwell iç geçirdi ve yaşlıca tabak tepeciklerini ve bir sürü yemekten kalma mumyalaşmış artıkları yerinden oynatarak ufak bir tünel kazdı. Nihayet bir peynir dilimine yapışmış şişkin bir deri cüzdanı günışığma çıkardı.</p>

  <p class="calibre1">“Şey,” dedi şüphe içinde, “bunlar Karok kartları. Eskiler’in imbikten çekilmiş bilgeliği, falan filan. Veya Merkezyöremsiler’in Ching Aling’i var. Sosyetede çok moda. Çay yapraklarına bakmıyorum.”</p>

  <p class="calibre1">“Ching şeyini deneyeyim.” “Öyleyse şu civanperçemi saplarını havaya atın.”</p>

  <p class="calibre1">&nbsp;Attı. Oluşan şekle baktılar.</p>

  <p class="calibre1">“Hmm.” dedi Cutwell bir süre sonra. “Ee, bir tane şöminede, bir tane kakao fincanında, biri sokakta, yazık oldu pencereye, biri masada, ve biri, hayır, ikisi dolabın arkasında. Umarım Bn. Nu-gent geri kalanını bulur.”</p>

  <p class="calibre1">“Ne kadar sert atacağımı söylemediniz. Tekrar atayım mı?”</p>

  <p class="calibre1">“Yooo, hiç sanmıyorum.” Cutwell daha önce bir masanın ayağını destekleyen sararmış bir kitabın sayfalarını karıştırdı. “Galiba ortaya çıkan şeklin bir anlamı var. Evet, işte burası, Sekizlik 8,887: Yasadışılık, Burnundan Kıl Aldırmayan Kaz. Burada karşılığına bakıyoruz... bir saniye... bir saniye... evet. Buldum.”</p>

  <p class="calibre1">“Evet?”</p>

  <p class="calibre1"><span class="calibre4">“İmparator kırmızböceği düşeyselliğe biç girmeksizin akıllıca davranarak çay saatinde ilerler; akşamleyin salyangoz badem çiçeklerinin arasında sessizce bekler</span>."</p>

  <p class="calibre1">“Evet?” dedi Keli, saygılı bir sesle. “Bunun anlamı ne?”</p>

  <p class="calibre1">“Salyangoz değilseniz eğer, pek bir anlamı yok herhalde.” dedi Cutwell. “Bence belki de çeviride bir şeyler kaybolmuştur.”</p>

  <p class="calibre1">“Bunu yapmayı bildiğinizden emin misiniz?”</p>

  <p class="calibre1">“Kartlan deneyelim.” dedi Cutwell telaşla, kartları yelpaze gibi açarken. “Bir kart seçin. Herhangi bir kart.”</p>

  <p class="calibre1">“Ölüm bu.” dedi Keli.</p>

  <p class="calibre1">“Ah! Evet. Tabiî, Ölüm kartı her koşulda ölüm anlamına gelmiyor.” dedi Cutwell hızla.</p>

  <p class="calibre1">“Yani, çeken kişinin aşırı heyecanlandığı, ve sizin gerçeği söyleyemeyecek denli utandığınız durumlarda ölüm anlamına gelmiyor, hmm?” “Bakın, bir kart daha çekin.”</p>

  <p class="calibre1">“Bu da Ölüm.” dedi Keli.</p>

  <p class="calibre1">“Diğerini geri mi koydunuz?”</p>

  <p class="calibre1">“Hayır. Başka bir tane çekeyim mi?”</p>

  <p class="calibre1">“Eh, çekmişken.”</p>

  <p class="calibre1">“Evet, tesadüfün böylesi!”</p>

  <p class="calibre1">“Üçüncü Ölüm mü?”</p>

  <p class="calibre1">“Doğnı bildiniz. Numara çevirmek için özel bir deste mi bu?” Keli sakin görünmeye çalıştı ama sesindeki o hafif isteri çınlamasını kendi bile fark etti.</p>

  <p class="calibre1">Cutwell ona kaşlarını çatarak baktı ve kartlan dikkatle desteye yerleştirdi, karıştırdı ve masaya açtı. Sadece bir tane Ölüm vardı.</p>

  <p class="calibre1">“Aman allahım,” dedi, “sanırım işler ciddiye biniyor. Avcunuza bakabilir miyim, lütfen?”</p>

  <p class="calibre1">Uzun bir süre inceledi. Bir süre sonra dolaba gitti, çekmecenin birinden bir kuyumcu gözlüğü çıkarttı, üzerindeki yulaf lapasını cüppesinin yeniyle sildi ve birkaç dakika daha Keli’nin elini en ince ayrıntısına kadar inceledi. En sonunda geri yaslanıp gözlüğü çıkardı ve gözlerini dikip Keli’ye baktı.</p>

  <p class="calibre1">“Siz ölmüşsünüz.” dedi.</p>

  <p class="calibre1">Keli bekledi. Uygun bir yanıt bulamıyordu. “Ölmedim” demekte bir tarz eksikliği vardı, “Durum ciddi mi?” ise sanki biraz fazla uçarı kaçacaktı.</p>

  <p class="calibre1">. “İşin ciddiye bindiğini düşündüğümü söylemiş miydim?” dedi Cutwell.</p>

  <p class="calibre1">“Sanırım söylediniz.” dedi Keli dikkatle, ses tonunu sabit tutarak.</p>

  <p class="calibre1">“Haklıydım.”</p>

  <p class="calibre1">“Hı."</p>

  <p class="calibre1">“Ölümcül olabilir.”</p>

  <p class="calibre1">“Ne kadar daha ölümcül,” dedi Keli, “ölü olmaktan?”</p>

  <p class="calibre1">“Sizin için demek istemedim.”</p>

  <p class="calibre1">“Oh.”</p>

  <p class="calibre1">“Çok temel bir şeyler yanlış gitmiş sanki. Ee, gerçeklik hariç her bakımdan ölmüşsünüz. Demek istediğim, kartlar öldüğünüzü düşünüyor. Hayat çizginiz öldüğünüzü düşünüyor. Her şey ve herkes öldüğünüzü düşünüyor.”</p>

  <p class="calibre1"><span class="calibre4">“Ben</span> düşünmüyorum.” dedi Keli, ama sesi pek emin değildi.</p>

  <p class="calibre1">“Korkarım sizin fikrinizin önemi yok.”</p>

  <p class="calibre1">“Ama insanlar beni görüp işitebiliyorlar!” “Korkarım Görünmez Üniversite’ye kaydolduğunuzda ilk öğrendiğiniz şey, insanların bu tür şeylere pek önem vermediği oluyor. Önemli olan beyinlerinin onlara ne dediği.”</p>

  <p class="calibre1">“Yani insanlar beyinleri görmemelerini söylediği için mi beni görmüyorlar?”</p>

  <p class="calibre1">“Korkarım öyle. Yazgı diyorlar, ya da onun gibi bir şey.” Cutwell üzgün gözlerle ona baktı. “Ben büyücüyüm. Biz biliriz böyle şeyleri.” “Aslında, kaydolunca <span class="calibre4">ilk</span> öğrendiğiniz şey bu değil.” diye ekledi. “Yani, ondan önce tuvaletlerin yerini filan öğreniyorsunuz. Ama bütün onlardan sonra, ilk şey o.”</p>

  <p class="calibre1">“izbeni görebiliyorsunuz ama.”</p>

  <p class="calibre1">“Ha. Evet. Var olan şeyleri görmek ve olmayan şeyleri görmemek üzere eğitilir büyücüler. O özel egzersizleri yapıyorsunuz - “</p>

  <p class="calibre1">Keli masanın üzerine vurdu parmaklarıyla, ya da vurmaya çalıştı. Bunu yapmak çok zorlaştı. Bulanık bir dehşetle parmaklarına baktı.</p>

  <p class="calibre1">Cutwell hızla ileri atılıp koluyla masayı sildi. “Af edersiniz,” diye mırıldandı, “dün gece pekmezli sandviç yemiştim de.”</p>

  <p class="calibre1">“Ne <span class="calibre4">yapabilirim?'</span></p>

  <p class="calibre1">“Hiçbir şey.”</p>

  <p class="calibre1"><span class="calibre4">“Hiçbir şey</span> mi”</p>

  <p class="calibre1">“Ee, gayet başarılı bir ev hırsızı olabilirsiniz... özür dilerim. Zevksizliğime verin.”</p>

  <p class="calibre1"><span class="calibre4">“Ben</span> de öyle düşündüm.”</p>

  <p class="calibre1">Cııtwell uygunsuz bir biçimde elini okşadı, ve Keli’nin kafası böylesi çirkin bir <span class="calibre4">lese majeste</span>*yi</p>

  <p class="calibre1">* Lese-majeste: Devlet başkanına karşı ağır sııç</p>

  <p class="calibre1">dahi fark edemeyecek kadar meşguldü.</p>

  <p class="calibre1">“Anlayacağınız, her şey ayarlanmıştır. Başından sonuna, tarih belirlenmiştir. Gerçeklerin aslında <span class="calibre4">ne oldukları</span> konuyla ilgisizdir; tarih bunların tepelerinden aşıp geçer. Hiçbir şeyi değiştiremezsiniz, çünkü değişimler zaten onun bir parçasıdır. Siz ölmüşsünüz. Yazgı böyle. Sadece kabullenmek zorundasınız.”</p>

  <p class="calibre1">Özür babından sırıttı. “Eğer nesnel açıdan bakacak olursanız, çoğu ölüden çok daha şanslısınız.” dedi. “Canlı canlı keyfini çıkartabilirsiniz.” “Kabullenmek istemiyorum. Niye kabullenecek mişim? Suç benim değil ki!”</p>

  <p class="calibre1">“Anlamıyorsunuz. Tarih sürüyor. Artık bir parçası olamazsınız. Tarihte size yer yok, anlamıyor musunuz? İşleri oluruna bırakmak en iyisi.” Elini tekrar okşadı. Keli ona baktı. Büyücü elini çekti.</p>

  <p class="calibre1">“Öyleyse ne yapmalıyım?” dedi Keli. “Yemeğin kaderinde benim tarafımdan yenmek yazılı olmadığı için yememeli miyim? Gidip bir yerlerde inzivaya mı çekilmeliyim?”</p>

  <p class="calibre1">“Biraz alengirli bir durum, değil mi?” diyerek hak verdi Cutwell. “Sizin kaderiniz de bu, korkarım. Dünya sizi algılayamıyorsa, yoksunuz demektir. Ben büyücüyüm. Biz biliriz - “</p>

  <p class="calibre1">“Sakın söylemeyin.”</p>

  <p class="calibre1">&nbsp;Keli ayağa kalktı.</p>

  <p class="calibre1">&nbsp;Beş nesil önce Keli’nin atalarından biri göçebe katillerden oluşan çetesini Sto Lat tepesinin bir kaç kilometre uzağında durdurmuş ve uyuyan şehri garip bir biçimde kararlı bir ifadeyle süzmüştü ve o ifade şöyle diyordu: Burası uygun. Eyer tepesinde doğdun diye lanet şeyin tepesinde ölmek zorunda değilsin.</p>

  <p class="calibre1">&nbsp;Tuhaftır ki o adamın ayırdedici özelliklerinin bir çoğu kalıtımın bir oyunuyla torununa<a id="footnote2"></a><sup class="calibre5"><a href="#bookmark1">2</a></sup> geçmişti, ki bu da Keli’nin kendine özgü cazibesini &nbsp;açıklıyordu. O ana kadar hiç bu denli belirgin olmamışlardı. Cutwell bile etkilenmişti. İş kararlılığa gelirse, Keli’nin çenesinde kaya ufalayabilirdi-niz.</p>

  <p class="calibre1">&nbsp;Saldırıdan<a id="footnote3"></a><sup class="calibre5"><a href="#bookmark2">3</a></sup> hemen önce yorgun, terli adamlarına hitap eden atasınınkiyle tamamen aynı bir ses tonuyla konuştu:</p>

  <p class="calibre1">“Hayır. Hayır, kabullenmeyeceğim. Bir tür hayalet seviyesine inmeyeceğim. Siz de bana yardım edeceksiniz, büyücü.”</p>

  <p class="calibre1">&nbsp;Cutwell’in bilinçaltı bu ses tonunu tanıdı. Döşeme tahtalarındaki tahta kurduna bile yaptığı işi bıraktıran ve kulak kesilmesine yol açan bir ahenk vardı bu seste. Bir düşünceyi seslendirmiyor, işler böyle olacak, diyordu.</p>

  <p class="calibre1">“Ben mi, hanımefendi?” dedi titrek bir sesle, “Size nasıl yardımcı olabileceğimi bilmi Sandalyesinden şiddetle çekilip cüppesi kendi etrafında dalgalanarak sokağa götürüldü. Keli büyücüyü isteksiz bir köpek yavaısu gibi peşinden sürükleyerek dik ve kararlı omuzlarla saraya doğru yürüdü. Annelerin, küçük oğullan eve bir gözü mor geldiğinde mahalle okullarına giderken yürüdüğü türden öyle bir yürüyüştü ki; durdurulması imkânsızdı; Zaman’ın Akışı gibiydi.</p>

  <p class="calibre1">“Niyetiniz nedir?” diye kekeledi Cutwell, karşı koymak için yapabileceği hiçbir şey olmadığını gayet iyi biliyordu.</p>

  <p class="calibre1">“Şanslı günündesin büyücü."</p>

  <p class="calibre1">“Ha. Güzel.” dedi zayıf bir sesle.</p>

  <p class="calibre1">“Şu anda Kraliyet Tanıtmacıbaşılığı'na atandın.” “Ha. Bu görev tam olarak ne yapmayı gerektiriyor?"</p>

  <p class="calibre1">“Herkese benim hayatta olduğumu hatırlatacaksın. Gayet basit. Günde üç öğün dört dörtlük yemek ve çamaşırların da yıkanacak. Canlı yürü, be adam.”</p>

  <p class="calibre1">“Kraliyet mi?”</p>

  <p class="calibre1">“Sen büyücüsün. Sanırım bilmen gereken bir şey var.” dedi prenses.</p>

  <p class="calibre1">VAR MI? dedi Ölüm.</p>

  <p class="calibre1">(Yazıya uyarlanmış bir sinema hilesiydi bu. Ölüm prensesle konuşmuyordu. Gerçekte çalışma odasında, Mort’la konuşuyordu. Fakat oldukça etkileyiciydi, değil mi? Herhalde adı, hızla birbirine geçen görüntü ya da enleme/zoom’dur. Falan filan. Kıdemli bir teknisyene ‘En İyi Çocuk’ diyen bir sanayi, bu hileye ne dese yeridir.)</p>

  <p class="calibre1">&nbsp;NEDİR PEKİ BU? diye ekledi, masasına tutturduğu ufak mengenedeki tehlikeli bir kancanın etrafına bir parça siyah ipek sararken.</p>

  <p class="calibre1">&nbsp;Mort tereddüt etti. Bu büyük oranda korku ve utançtan kaynaklanıyordu, ama başka bir nedeni de huzur içinde olta iğnesi bağlayan kukuletalı bir hortlağın herkesi tereddüte düşürebileceği gerçeğiydi.</p>

  <p class="calibre1">&nbsp;Üstelik, Ysabell odanın diğer tarafında oturmuş, görünüşte nakış işliyor, ama aynı zamanda asık suratlı bir onaylamazlık bulutunun içinden onu izliyordu. Mort, kızın kırmızı kenarlı gözlerinin ensesini deldiğini hissedebiliyordu.</p>

  <p class="calibre1">&nbsp;Ölüm, oltaya birkaç tane kargabıının iğne takarken, arasından üfleyebileceği başka bir şeyi olmadığından, dişlerinin arasından ıslıkla hareketli bir melodi çalıyordu. Bakışlarını kaldırdı.</p>

  <p class="calibre1">HMM?</p>

  <p class="calibre1">“İşler - düşündüğüm kadar düzgün gitmedi.” dedi Mort, masanın önündeki halının üzerinde ayakta dikilerek.</p>

  <p class="calibre1">SORUN MU YAŞADIN? dedi Ölüm, birkaç tüy parçasını kopartırken.</p>

  <p class="calibre1">“Şey, şu var ki, cadı benle gelmeyi reddetti, ve keşiş de, şey, tekrar başladı her şeye.”</p>

  <p class="calibre1">&nbsp;O KONUDA DERT EDECEK BİR ŞEY YOK, EVLAT-</p>

  <p class="calibre1">“ - Mort —”</p>

  <p class="calibre1">- HERKESİN HAK ETTİĞİNİ DÜŞÜNDÜĞÜ ŞEYİ ALDIĞINI ARTIK ANLAMIŞ OLMAN GEREKİRDİ. BÖYLESİ ÇOK DAHA SORUNSUZ.</p>

  <p class="calibre1">“Biliyorum, efendim. Ama demek ki bir tür cennete gideceğini sanan kötü insanlar gerçekten de gidiyorlar. Korkunç bir yere gideceklerinden korkan iyi insanlar ise gerçekten acı çekiyorlar. Adil görünmüyor pek.”</p>

  <p class="calibre1">GÖREVE ÇIKTIĞINDA NEYİ HATIRLAMAN GEREKTİĞİNİ SÖYLEMİŞTİM?</p>

  <p class="calibre1">“Şey, demiştiniz ki</p>

  <p class="calibre1">&nbsp;HMM?</p>

  <p class="calibre1">&nbsp;Mort kekeleyerek sesizliğe gömüldü.</p>

  <p class="calibre1">&nbsp;ADALET YOKTUR. YALNIZCA SEN VARSIN.</p>

  <p class="calibre1">“Şey, ben</p>

  <p class="calibre1">BUNU HATIRLAMALISIN.</p>

  <p class="calibre1">“Evet, ama</p>

  <p class="calibre1">&nbsp;SANIRIM SONUNDA HER ŞEY YERİNİ BULUR. YARATICIYLA HİÇ KARŞILAŞMADIM, AMA BANA SÖYLENEN O Kİ, İNSANLARA GAYET MERHAMETLİ DAVRANIRMIŞ. Ölüm ipi kopardı ve mengeneyi gevşetmeye başladı.</p>

  <p class="calibre1">&nbsp;BÖYLE DÜŞÜNCELERİ ÇIKAR KAFANDAN, diye ekledi. EN AZINDAN ÜÇÜNCÜSÜ SANA SORUN ÇIKARMAMIŞTIR.</p>

  <p class="calibre1">&nbsp;Bu, o andı işte. Mort bu konuyu uzun uzun düşünmüştü. Saklamanın bir anlamı yoktu. Tarihin gelecekteki akışını altüst etmişti. Böylesi şeyler insanların dikkatlerini üzerlerine toplama eğilimindedirler. İçini dökmek en iyisiydi. Erkekçe hatayı kabullenmek. Cezasını çekmek. Kâğıtları açık oynamak. Bin dereden su getirmek, hiç olmaz. Sığınmak, merhamete.</p>

  <p class="calibre1">&nbsp;Delici mavi gözler parıldadılar kendisine.</p>

  <p class="calibre1">&nbsp;On iki-saat kafein müptelası olan sürücüsü cehennemin takometrelerini patlatan, on altı tekerlekli bir kamyonun farlarına dik dik bakarak yenmeye çalışan bir gece tavşanı gibi Ölüm’ün bakışlarına karşılık verdi.</p>

  <p class="calibre1">&nbsp;Başaramadı.</p>

  <p class="calibre1">“Hayır, efendim.” dedi.</p>

  <p class="calibre1">&nbsp;GÜZEL. AFERİN SANA. PEKİ ÖYLEYSE, BUNA NE DİYORSUN?</p>

  <p class="calibre1">&nbsp;Balık tutanlar iyi bir kuru olta sineğinin sevimli bir şekilde aslına benzediğini söylerler. Sabah vakti için doğru sinekler vardır. Akşamın yükselişi için farklı sinekler vardır. Vesaire.</p>

  <p class="calibre1">&nbsp;Fakat Ölüm’ün muzaffer parmaklan arasındaki şey, zamanın şafağından bir sinekti. Ezel çorbasındaki sinekti. Mamut bokuyla beslenmişti. Pencere camlarına çarpan türden bir sinek değildi, duvarları delip geçen bir sinekti. En ağır sineklik darbesinden zehir kanayarak ve intikam aranarak çıkacak bir sinekti. Her tarafından garip kanatlar ve sallanan parçalar sarkıyordu. Bir sürü dişi vardı sanki.</p>

  <p class="calibre1">“Adı ne?” dedi Mort.</p>

  <p class="calibre1">&nbsp;ONA ÖLÜM’ÜN ZAFERİ DİYECEĞİM. Ölüm, yaratığa son bir hayran bakış fırlattı ve cüppesinin kukuletasına sıkıştırdı. BU AKŞAM ÇIKIP HAYATI BİRAZ GÖRMEK NİYETİNDEYİM, dedi. ARTIK USULÜNÜ ANLADIĞINA GÖRE İŞİ ALABİLİRSİN. PEK USULÜ DE YOK YA.</p>

  <p class="calibre1">“Peki. Efendim.” dedi Mort kederli bir sesle. Önünde berbat bir kara tünel gibi uzanan, ama sonunda ışık olmayan hayatını gördü.</p>

  <p class="calibre1">&nbsp;Ölüm, kendi kendine mırıldanarak masada parmağını tıkırdattı.</p>

  <p class="calibre1">AH EVET, dedi. ALBERT BİRİNİN KÜTÜPHANEYİ KURCALADIĞINI SÖYLEDİ.</p>

  <p class="calibre1">“Pardon efendim?”</p>

  <p class="calibre1">&nbsp;KİTAPLARI İNDİRİP ORTALIKTA BIRAKIYORMUŞ. GENÇ KADINLAR HARKINDAKİ KİTAPLARI. BU DURUMU KOMİK BULMUŞA BENZİYOR.</p>

  <p class="calibre1">&nbsp;Daha önce açıklandığı gibi, İlahi Dinleyiciler’in işitme duyulan öyle gelişmiştir ki, sıkı bir günba-tımı onları sağır edebilir. Sadece birkaç saniyeliğine Mort’a ensesindeki deri, benzer tuhaf yetiler geliştiriyormuş gibi geldi, çünkü Ysabell’in dikişin tam ortasında <span class="calibre4">donup kaldığını görebilmişti.</span> Aynı zamanda, daha önce rafların arasında duymuş olduğu nefes alma sesini duydu. Dantel mendili anımsadı.</p>

  <p class="calibre1">“Evet efendim. Bir daha tekerrür etmeyecek, efendim.” dedi Mort.</p>

  <p class="calibre1">&nbsp;Ensesindeki deri çılgınca kaşınmaya başladı.</p>

  <p class="calibre1">&nbsp;HARİKA. ARTIK İKİNİZ GİDEBİLİRSİNİZ. AL-BERT’A SÖYLEYİN DE SİZE PİKNİK SEPETİ FİLAN HAZIRLASIN. BİRAZ TEMİZ HAVA ALIN. BİRBİRİNİZDEN NASIL KAÇINDIĞINIZI FARK ETTİM. Mort’u gizlice dirseğiyle dürttü - sopayla dürtülmek gibi bir şeydi - ve ekledi, ALBERT BANA BUNUN NE ANLAMA GELDİĞİNİ SÖYLEDİ.</p>

  <p class="calibre1">“Söyledi mi?” dedi Mort kasvetli bir sesle. Yanılmıştı, tünelin sonunda bir ışık <span class="calibre4">vardı,</span> bir lav silahının ışığı.</p>

  <p class="calibre1">&nbsp;Ölüm süpernova göz kırpışlanndan birini daha iletti Mort’a.</p>

  <p class="calibre1">&nbsp;Mort karşılık vermedi. Onun yerine dönüp, yanında Büyük A’Tuin’in bile bahar kuzusu gibi kaldığı bir hız ve adımla ağır ağır, zahmetli bir şekilde kapıya yöneldi.</p>

  <p class="calibre1">&nbsp;Koridoru yanlamıştı ki arkasında telaşlı koşuşturan yumuşak adımlar duydu ve bir el, kolunu yakaladı.</p>

  <p class="calibre1">“Mort?”</p>

  <p class="calibre1">&nbsp;Döndü ve bir bunalım sisinin arasından Ysa-bell’e baktı.</p>

  <p class="calibre1">“Kütüphanedeki kişinin sen olduğunu niye söyledin ona?”</p>

  <p class="calibre1">“Bilmiyomm.”</p>

  <p class="calibre1">“Çok... çok... iyisin.” dedi Ysabelle, tedbiri de elden bırakmaksızın.</p>

  <p class="calibre1">“İyi miyim? Bana ne oldu anlayamıyorum.” Cebini yokladı ve mendili çıkardı. “Bu sana ait sanırım.”</p>

  <p class="calibre1">“Teşekkür ederim.” Gürültüyle burnunu sildi.</p>

  <p class="calibre1">&nbsp;Mort omuzları akbaba kanadı gibi kamburlaşmış halde koridorda epey ilerlemişti. Ysabell arkasından koştu.</p>

  <p class="calibre1">“Diyordum ki.” dedi.</p>

  <p class="calibre1">“Ne?”</p>

  <p class="calibre1">“Sana teşekkür etmek istiyordum.”</p>

  <p class="calibre1">“Önemi yok.” diye mırıldandı, Mort. “İyisi mi sen kitapları çıkarma bir daha. Onların canını sıkıyor galiba.” Neşesiz olduğunu düşündüğü bir de kahkaha attı. “Hah!”</p>

  <p class="calibre1">“Hah ne?”</p>

  <p class="calibre1">“Sadece hah!”</p>

  <p class="calibre1">&nbsp;Koridorun sonuna ulaşmıştı. Albert’m bilmiş bilmiş sırıtacağı mutfağa giden kapı buradaydı, ve Mort buna katlanamayacağına karar verdi. Durdu.</p>

  <p class="calibre1">“Ama kitapları sadece zaman geçirmek için almıştım.” dedi Ysabell, arkasından.</p>

  <p class="calibre1">Mort yelkenleri suya indirdi.</p>

  <p class="calibre1">“Bahçede yürüyebiliriz,” dedi, ümitsiz bir sesle, sonra da kalbini biraz katılaştırmayı başardı ve ekledi, “zorunlu değilsin, tabiî.”</p>

  <p class="calibre1">“Yani benimle evlenmeyecek misin?” dedi Ysabell.</p>

  <p class="calibre1">Mort dehşete kapıldı. “Evlenmek mi?”</p>

  <p class="calibre1">“Babam seni buraya bunun için getirmedi mi?” dedi. “Kaldı ki, çırağa <span class="calibre4">ihtiyacı</span> yok.”</p>

  <p class="calibre1">“Yani bütün o dürtmeler, göz kırpmalar ve bir gün, oğlum, bütün bunlar senin olacak lafları mı?” dedi Mort. “Duymazdan gelmeye çalışıyordum. Henüz kimseyle evlenmek istemiyorum.” diye ekledi, prensesin belleğinden hızla geçen resmini kovarak. “Hele seninle hiç olmaz, darılma ama.”</p>

  <p class="calibre1">“Disk’te kalan son erkek olsan da evlenmem seninle.” dedi kız, tatlı bir sesle.</p>

  <p class="calibre1">&nbsp;Bu Mort’u incitti. Biriyle evlenmeyi istememek bir şeydi, insanların seninle evlenmek istemediklerini söylemeleri başka şey.</p>

  <p class="calibre1">“En azından ben, gardırobun birinde yıllardır gözleme yiyormuş gibi görünmüyorum.” dedi Mort, Ölüm’ün kara çayırına çıkarlarken.</p>

  <p class="calibre1">“En azından ben, bacaklarımda sadece birer diz varmış gibi yürüyorum.” dedi Ysabell.</p>

  <p class="calibre1">“Benim vıjık çılbır yumurtası gibi <span class="calibre4">gözlerim</span> yok.”</p>

  <p class="calibre1">&nbsp;Ysabell başını salladı. “Diğer taraftan, <span class="calibre4">benim,</span> kulaklarım kuru bir ağaçta yetişen bir şeye benzemiyor. Vıjık ne demek?”</p>

  <p class="calibre1">“Albert’ın yaptığı türden yumurta demek.” “Beyazı yapış yapış, sulu, sümüklü yumurtalar mı?”</p>

  <p class="calibre1">“Evet.”</p>

  <p class="calibre1">“İyi bir sözcük.” diye nezaketle kabul etti Ysabell. “Ne var ki, <span class="calibre4">benim</span> saçım, dikkatini çekerim, tuvalet fırçasına benzemiyor.”</p>

  <p class="calibre1">“Şüphesiz, fakat ıslak kirpiye benzeyen benim saçım değil.”</p>

  <p class="calibre1">“Lütfen dikkat, benim göğsüm ıslak torba içinde parmaklıklı raf gibi görünmüyor.”</p>

  <p class="calibre1">&nbsp;Mort yana doğru Ysabell’in elbisesinin üst tarafına baktı, ancak iki Rotweiler yavmsuna yetecek kadar mama olduğunu görünce yorum yapmaktan kaçındı.</p>

  <p class="calibre1"><span class="calibre4">“Benim</span> kaşlanm çiftleşen tırtıllara benzemiyor.” diyerek şansını denedi.</p>

  <p class="calibre1">“Doğru. Ama şunu söyleyebilirim, <span class="calibre4">benim</span> bacaklarım, en azından, patikadan gelen bir domuzu durdurabilirler.”</p>

  <p class="calibre1">“Pardon - ?”</p>

  <p class="calibre1">“Çarpık değiller.” diye açıkladı, Ysabelle.</p>

  <p class="calibre1">“Ha.”</p>

  <p class="calibre1">&nbsp;Zambak tarhlarının arasında yürüdüler, geçici olarak, söyleyecek sözleri kalmamıştı. Sonunda</p>

  <p class="calibre1">&nbsp;Ysabell, Mort’un karşısına geçip elini uzattı. Mort, minnettar bir sessizlik içinde elini sıktı.</p>

  <p class="calibre1">“Yetti mi?” dedi kız.</p>

  <p class="calibre1">“Eh, sayılır.”</p>

  <p class="calibre1">“Güzel. Belli ki evlenmememiz şart, en azından çocukların hatırı için.”</p>

  <p class="calibre1">&nbsp;Mort başıyla doğnıladı.</p>

  <p class="calibre1">&nbsp;Gayet düzgün budanmış çalıların arasındaki taştan bir banka oturdular. Ölüm bahçenin bu köşesine taş bir aslanın kustuğu buzlu bir kaynaktan beslenir gibi gözüken bir gölet yapmıştı. Derinlerde besili beyaz sazanlar dolaşıyor, ya da kadife siyahı su zambaklarının arasında burunlarını su üstüne çıkarıyorlardı.</p>

  <p class="calibre1">“Biraz ekmek içi getirseydik.” dedi Mort, kibar bir edayla tartışmaya tamamen kapalı bir konu seçerek.</p>

  <p class="calibre1">“Buraya hiç gelmez, biliyor musun.” dedi Ysabell, balıkları seyrederken. “Bunu ben eğleneyim diye yaptı.”</p>

  <p class="calibre1">“İşe yaramadı mı?”</p>

  <p class="calibre1">“Gerçek değil ki.” dedi kız. “Buradaki hiçbir şey gerçek değil. Gerçekten <span class="calibre4">gerçek</span> değil. Sadece insan gibi davranmayı seviyor. Bu aralar gerçekten uğraşıyor, fark ettin mi bilmem. Sanırım onu etkiliyorsun. Bir defasında banço çalmayı öğrenmeye çalıştığını biliyor muydun?”</p>

  <p class="calibre1">“Bana daha çok kilise orgçusu gibi görünüyor.”</p>

  <p class="calibre1">“Alışamadı bir türlü.” dedi Ysabell, Mort’u duymazdan gelerek. “Yaratamıyor, anlayacağın.”</p>

  <p class="calibre1">“Bu havuzu yarattığını söyledin ya.”</p>

  <p class="calibre1">“Bir yerlerde gördüğü bir havuzun kopyası. Her şey kopya.”</p>

  <p class="calibre1">Mort rahatsız kıpırdandı. Ufak bir böcek bacağına tırmanmıştı.</p>

  <p class="calibre1">“Hüzünlü bir durum.” dedi, yaklaşık olarak . doğru tonlamayla konuştuğunu umarak.</p>

  <p class="calibre1">“Evet.”</p>

  <p class="calibre1">&nbsp;Ysabelle patikadan bir avuç dolusu çakıl taşı alıp dalgın bir şekilde havuza atmaya başladı. “Kaşlarım o kadar kötü mü?” diye sordu.</p>

  <p class="calibre1">“Hmm,” dedi Mort, “korkarım öyle.”</p>

  <p class="calibre1">“Ha.” Çıp, çıp. Sazanlar hor görüyle onu seyrediyordu.</p>

  <p class="calibre1">“Ya bacaklarım?” dedi.</p>

  <p class="calibre1">“Evet. Üzgünüm.”</p>

  <p class="calibre1">&nbsp;Mort sınırlı geyik muhabbet repertuarını endişeli bir biçimde karıştırdı ve vazgeçti.</p>

  <p class="calibre1">“Boşver.” dedi kibarca. “En azından sen cımbız kullanabilirsin.”</p>

  <p class="calibre1">“Çok iyi kalpli,” dedi Ysabell, onu duymazdan gelerek, “dalgın bir tarzda.”</p>

  <p class="calibre1">“Senin gerçek baban sayılmaz, değil mi?” “Gerçek anne-babam yıllar önce Büyük Nefi geçerken öldüler. Fırtına çıkmış sanırım. Beni o buldu ve buraya getirdi. Niye yaptığını bilmiyorum.”</p>

  <p class="calibre1">“Belki senin haline üzülmüştür?”</p>

  <p class="calibre1">“O hiçbir şey hissetmez. Ama kötü anlamda söylemiyorum bunu, yani. Yalnızca hissetmeye yarayacak bir şeyi yok, ne derler, salgı bezleri yok. Halime olsa olsa üzülmeyi <span class="calibre4">düşünmüştür.”</span> Solgun yuvarlak yüzünü Mort’a çevirdi.</p>

  <p class="calibre1">“Onun hakkında kötü bir şey duymaya bile dayanamam. Elinden geleni yapmaya çalışıyor. Sadece her zaman düşünecek o kadar çok şeyi var ki.”</p>

  <p class="calibre1">“Benim babam da biraz öyleydi. Öyledir, demek istemiştim.”</p>

  <p class="calibre1">“Herhalde salgı bezleri vardır, ama.”</p>

  <p class="calibre1">“Sanırım vardır.” dedi Mort, huzursuzca kıpırdanarak. “Şimdiye kadar derinlemesine düşündüğüm bir konu değil de, şu salgılar.”</p>

  <p class="calibre1">Yan yana oturarak alabalıklara baktılar. Alabalıklar da onlara baktılar.</p>

  <p class="calibre1">“Birkaç saat önce geleceğin tarihini altüst ettim.” dedi Mort.</p>

  <p class="calibre1">“Öyle mi?”</p>

  <p class="calibre1">“Şey, adam kızı öldürmeye çalıştığında adamı öldürdüm, ama mesele şu ki, tarihe göre kızın ölmesi, dükün de kral olması gerekiyordu, ama en kötü yanı, en <span class="calibre4">kötü</span> yanı, son derece berbat bir adam olmasına rağmen şehirleri birleştirecekti ve sonunda bir federasyon olacaklardı ve kitabın dediğine göre yüz yıl boyunca barış ve bolluk yaşanacaktı. Yani, bir terör hükümdarlığı filan olacak samısın, ama belli ki tarihin bazen böyle insanlara ihtiyacı oluyor ve prenses de zaten bir diğer hükümdar olacaktı. Yani, <span class="calibre4">kötü</span> olmazdı, aslında oldukça iyi olurdu ama <span class="calibre4">doğru</span> olmazdı bu ve şimdi olmayacak ve tarih rayından çıkmış durumda ve hepsi de benim suçum.”</p>

  <p class="calibre1">Sakinleşti, merakla cevabını bekliyordu.</p>

  <p class="calibre1">“Biliyor musun, haklıydın.”</p>

  <p class="calibre1">“Haklı mıydım?”</p>

  <p class="calibre1">“Yanımızda ekmek içi getirmeliydik.” dedi Ysabell. “Sanırım suyun içinde yiyecek şeyler bulu-yorlardır. Bokböceği falan.”</p>

  <p class="calibre1">“Söylediklerimi duydun mu?”</p>

  <p class="calibre1">“Ne konuda?”</p>

  <p class="calibre1">“Ha. Hiçbir şey. Önemli değil, aslında. Af edersin.”</p>

  <p class="calibre1">Ysabell iç geçirip ayağa kalktı.</p>

  <p class="calibre1">“Herhalde artık gitmek istersin.” dedi. “Bu evlilik meselesini hallettiğimize sevindim. Şenle konuşmak gayet güzeldi.”</p>

  <p class="calibre1">“Bir tür nefret-nefret ilişkimiz olabilir.” dedi Mort.</p>

  <p class="calibre1">“Babamın birlikte çalıştığı kişilerle normalde konuşmam.” Sanki Mort’un başka bir şey söylemesini bekliyormuşcasına kendini uzaklaştıramıyor gibiydi.</p>

  <p class="calibre1">“Eh, sen de konuşmazsın” oldu tek düşünebildiği.</p>

  <p class="calibre1">“Herhalde şimdi işe çıkman gerekiyor.”</p>

  <p class="calibre1">“Aşağı yukarı.” Mort tereddüt etti, sohbetin tanımlanamaz bir biçimde sığ sulardan çıkıp, artık anlayamadığı birtakım derinliklerde yüzdüğünün farkındaydı.</p>

  <p class="calibre1">&nbsp;Sanki bir şey sesi oldu -</p>

  <p class="calibre1">&nbsp;Bu sesle Mort, ev özlemi içinde kendi evinin avlusunu hatırladı. Sert Koçdoruğu kışları boyunca aile, bahçede, gerektikçe içeri saman atan kışa dayanıklı dağ <span class="calibre4">targcılan</span> beslerdi. Baharla birlikte karlar eridiğinde avlu bir iki metre derinlikte olur ve üzerinde oldukça katı bir kabuk bulunurdu. Dikkatli davranırsanız üstünde yürüyebilirdiniz. Davranmaz ve dizinize kadar birikmiş boka batarsanız, yeşil, buharı tüten çizmenizi dışarı çekerken çıkan ses, kuş ötüşü ve arı vızıltısı gibi, dönen yılı müjdelerdi.</p>

  <p class="calibre1">&nbsp;Bu, o sesti. Mort içgüdüsel olarak çizmelerini kontrol etti.</p>

  <p class="calibre1">&nbsp;Ysabell ağlıyordu, minik hanımkız hıçkırıklarıyla değil de, bir sualtı yanardağından çıkan ve yüzeye ilk ulaşmak için birbiriyle mücadele eden boğazında düğümlenmiş kocaman esneme hıçkırıklarıyla ağlıyordu. Basınç altında kalıp kurtulan, yavan bir sefaletle olgunlaşmış hıçkırıklardı bunlar.</p>

  <p class="calibre1">“Hı?” dedi Mort.</p>

  <p class="calibre1">&nbsp;Deprem bölgesindeki bir su yatağı gibi sarsılıyordu bedeni. Elbisesinin yenlerinde boşuna ve beceriksizce mendili arandı, fakat durum böyley-ken bu, bir kasırgadaki kâğıt şapkadan daha fazla işe yaramazdı. Bir şeyler söylemeye çalıştı, söyledikleri, hıçkırıklarla vurgulanan ünsüzler seline dönüştü.</p>

  <p class="calibre1">&nbsp;Mort, “Hmm?” dedi.</p>

  <p class="calibre1">“Sence kaç yaşındayım, dedim.”</p>

  <p class="calibre1">“On beş?” diye attı.</p>

  <p class="calibre1">“On altı yaşındayım.” diye sızlandı kız. “Ve <span class="calibre4">kaç</span> yıldır on altı yaşındayım, biliyor musun?”</p>

  <p class="calibre1">“Af edersin, anlayam - “</p>

  <p class="calibre1">“Hayır, anlayamazsın. Hiç kimse anlayamaz.” Burnunu tekrar çekti, titreyen ellerine rağmen biraz nemlice mendili özenle elbisesinin kolundaki yerine yerleştirdi.</p>

  <p class="calibre1"><span class="calibre4">“Senin</span> çıkma iznin var.” dedi. “Burada fark edebilecek kadar kalmadın sen. Burada zaman duruyor, fark etmedin mi? Ha, <span class="calibre4">bir şey</span> geçiyor geçmesine, ama gerçek zaman değil. Gerçek zamanı yaratamıyor.”</p>

  <p class="calibre1">“Oh.”</p>

  <p class="calibre1">Ysabell tekrar konuştuğunda, aleyhteki bütün koşullara rağmen kendilerini toparlayan ama her an yeniden koyuverebilecek olanlara özgü ince, dikkatli ve her şeyin ötesinde <span class="calibre4">gözüpek</span> bir sesle konuştu.</p>

  <p class="calibre1">“Otuz beş yıldır on altı yaşındayım.”</p>

  <p class="calibre1">“Ha?”</p>

  <p class="calibre1">“Daha ilk yıl canıma yetmişti.”</p>

  <p class="calibre1">&nbsp;Mort dönüp son birkaç haftasına baktı ve anlayışla kafasını salladı.</p>

  <p class="calibre1">“Bütün o kitapları bunun için mi okuyordun?” diye sordu.</p>

  <p class="calibre1">Ysabell bakışlarım indirdi ve utanmış bir edayla sandaletli başparmağını çakıl taşlarında döndürerek oynattı.</p>

  <p class="calibre1">“Çok romantikler." dedi. “Gerçekten çok güzel öyküler var. Genç erkeği öldüğünde zehir içen bir kız vardı, babası yaşlı bir adamla evlenmesi için direten ve bir uçurumdan atlayan biri vardı, ve kendini suda boğan biri vardı sırf boyun eğmemek</p>

  <p class="calibre1">&nbsp;Mort hayretler içinde dinledi. Ysabell’in özenle okunacak malzeme seçimine bakılacak olursa, herhangi bir Disk dişisi için ergenlik çağını bir çift çorabı eskitecek kadar atlatmak bile hatırı sayılır bir başarı olacaktı.</p>

  <p class="calibre1">“ - sonra kız, çocuğun öldüğünü sandı, kendini öldürdü ve sonra da çocuk uyanıp o <span class="calibre4">da</span> kendini öldürdü, bir de bir kız vardı ki</p>

  <p class="calibre1">&nbsp;Sağduyunun sesi en azından birkaç kadının aşk için kendini öldünneden üçüncü on yılına ulaşabildiğini söylüyordu, fakat bu dramlarda sağduyuya bir figüran rolü dahi verilmiyordu."</p>

  <p class="calibre1">&nbsp;Mort aşkın insanı ısıtıp üşüttüğünü ve zalim ve zayıf kıldığını zaten biliyordu ama salaklaştırdığını hiç düşünememişti.</p>

  <p class="calibre1">“ - her gece nehri yüzerek geçerdi, ama bir gece fırtına çıktı ve çocuk gelmeyince kız Mort içgüdüsel olarak bazı çiftlerin sözgelimi köy danslarında tanışıp anlaştıklarım, ve bir iki yıl çıktıklarını, birkaç kavga ettiklerini, barıştıklarını, evlendiklerini ve birbirlerini hiç de öldürmediklerini hissediyordu.</p>

  <p class="calibre1">Bedbaht aşk nakaratlarının kesilmiş olduğunu fark eııi.</p>

  <p class="calibre1">“Hı.” dedi yavaşça. “Artık hiç kimse, yani, hiç kimse birbiriyle geçinemiyor mu?"</p>

  <p class="calibre1">“Sevmek acı çekmektir.” dedi Ysabell. “Çok miktarda karanlık ihtiras olması gerekiyor.”</p>

  <p class="calibre1">“Öyle mi?”</p>

  <p class="calibre1">“Kesinlikle. Ve de ızdırap.”</p>

  <p class="calibre1">Ysabell bir şey hatırlar gibi oldu.</p>

  <p class="calibre1">“Rayından çıkan bir şeyden mi bahsettin?" dedi, kendini toparlayanlara özgü gergin bir sesle. Mort bunu düşündü. “Hayır.” dedi.</p>

  <p class="calibre1">“Korkarım can kulağıyla dinlemiyordum.”</p>

  <p class="calibre1">“Hiç önemi yok.”</p>

  <p class="calibre1">Sessizlik içinde eve doğru yürüdüler.</p>

  <p class="calibre1">Mort çalışma odasına döndüğünde Ölüm’ün masanın üzerine döıt tane kumsaati bırakarak gitmiş olduğunu gördü. Büyük deri kitap emni-yede kapatılmış halde rahlenin üzerinde duruyordu.</p>

  <p class="calibre1">Saatlerin altına tutturulmuş bir not vardı.</p>

  <p class="calibre1">Mort, Ölüm’ün el yazısının ya gotik ya da köşeli mezartaşı tarzında olacağını düşünmüştü, fakat gerçekte Ölüm bir stil seçmeden önce yazıbi-lim üzerine klasik bir eseri incelemiş, ve dengeli, uyumlu bir kişiliği yansıtan bir yazı biçimi benimsemişti.</p>

  <p class="calibre1">Notta şunlar yazıyordu:</p>

  <p class="calibre1"><span class="calibre4">Balıka çıkıyorum. Pseudopolis’te birr iddam, Krull'da doğğal bir ölüm., Carrick Dğlr’ında ölünıcüül bir düşme ue Eli Kin te'de bir yaş vakka-sı var. Günnün kalanında izinlisin.</span></p>

  <p class="calibre1">&nbsp;Mort, tarihin, gerçeklik üzerinde gerilimi boşalmış çelik bir palamar misali geniş, yıkıcı yaylar çizip ileri geri tangırdayarak etrafı paraladığım düşündü.</p>

  <p class="calibre1">&nbsp;Tarih öyle değildir. Tarih eski bir kazak gibi yumuşakça sökülür. Defalarca yamanıp örülerek tamir edilmiş, farklı insanlara uysun diye tekrar örülmüş, propaganda toz bezi olarak kesip kullanmak üzere sansür nedeniyle lavabonun altındaki bir kutuya atılagelmiştir, yine de o, her zaman - sonunda - o eski, tamdık şekline biirün-meyi başarmıştır. Tarihin, <span class="calibre4">kendisini</span> değiştirdiklerini sanan insanları değiştirmek gibi bir alışkanlığı vardır. Tarihin, eskimiş yeninde daima birkaç tane numarası bulunur. Ne de olsa uzun süredir buralardadır.</p>

  <p class="calibre1">&nbsp;O anda bunlar oluyordu:</p>

  <p class="calibre1">&nbsp;Mort’un tırpanının yanlış hedefe inişi, tarihi iki ayrı gerçekliğe ayırmıştı. Sto Lat kentinde Prenses Keli, biraz güçlükle de olsa, saray maaşına bağlanan ve prensesin varlığını hatırlama görevine atanan Kraliyet Tanıtmacıbaşı’nın da tam gün yardımıyla ülkeyi hâlâ yönetiyordu. Oysa dışar-daki topraklarda - ovanın ötesinde, Koçdorukla-rı’nda, Çember Deniz civarında ve ta Kenar’a kadar olan bölümde - geleneksel gerçeklik hâlâ etkiliydi ve prenses gayet tabiî ki ölüydü, dük kraldı ve dünya sakin bir biçimde plana göre, her ne idiyse, ilerliyordu.</p>

  <p class="calibre1">&nbsp;Önemli nokta, iki gerçekliğin de geçerli oluşuydu.</p>

  <p class="calibre1">&nbsp;Tarihî olay ufku o sıralarda şehirden otuz kilometre uzaktaydı, ve henüz pek fark edilemiyordu. Bunun nedeni de - eh, isterseniz buna tarihî basınç farkı deyin - henüz o kadar büyük olmamasıydı. Ama artıyordu. Dışarda, nemli lahana tarlalarında, havada bir titreşme ve kızaran çekirgeleri andıran hafif bir çıtırtı vardı.</p>

  <p class="calibre1">&nbsp;İnsanlar tarihi, kuşların gökyüzünü değiştirdiğinden fazla değiştirmezler, sadece kısa süreli desenler yaratırlar. Bir buzul kadar amansız ve çok daha soğuk asıl gerçeklik, milim milim gıcırdayarak Sto Lat’a dönüyordu.</p>

  <p class="calibre1">&nbsp;Fark eden ilk kişi Mort oldu.</p>

  <p class="calibre1">&nbsp;Uzun bir ikindi olmuştu. Dağcı son ana kadar buzlu çıkıntısına tutunmuş, ve idam mahkûmu, Mort’a, monarşist idarenin uşağı demişti. Sadece 103 yaşındaki ihtiyar kadın, kederli akrabalarıyla çevrilmiş halde ödülüne koşmuş, ve ona gülümseyip biraz solgun göründüğünü söylemişti.</p>

  <p class="calibre1">&nbsp;Binky eşkin adımla Sto Lat üzerinde gökyüzünü kat edemeden Disk güneşi ufka yaklaşmıştı, ve aşağı bakan Mort gerçeklik sınırını görmüştü. Altında yay çizerek açılan hafif gümüşsü sisten bir hilal. Bunun ne olduğunu bilmiyordu ama kendisiyle ilgili olduğuna dair berbat bir his vardı içinde.</p>

  <p class="calibre1">&nbsp;Atın dizginlerini çekti ve at tırıs adımla yavaşça toprağa doğru alçalıp yanardöner pus duvarının birkaç metre gerisine indi. Pus yürüme hızından biraz daha yavaş hareket ediyor, çıplak, nemli lahana tarlalarından ve donmuş drenaj çukurlarından hayalet gibi geçerken yavaşça tıslıyordu.</p>

  <p class="calibre1">&nbsp;Soğuk bir geceydi, don ve sisin egemenlik için kapıştıkları ve bütün seslerin boğulduğu bir gece. Binky’nin nefesi kıpırtısız havada bulut fıskiyeleri yaratıyordu. Yavaşça, neredeyse özür di-lercesine kişnedi ve ön ayağıyla yeri eşeledi.</p>

  <p class="calibre1">&nbsp;Mort eyerden kayarak indi ve arayüzeye doğru ağır ağır ilerledi. Arayüzey yumuşakça çıtırdadı. Üzerinde tuhaf şekiller kâh akarak, kâh değişerek, ve de kâh yok olarak ışıldıyorlardı.</p>

  <p class="calibre1">&nbsp;Biraz arandıktan sonra bir sopa bulup temkinlice duvara soktu. Yavaşça yalpalayarak gözden yiten tuhaf dalgacıklar yarattı.</p>

  <p class="calibre1">&nbsp;Bir siluet yukarda dolanınca Mort yukarı baktı. Siyah bir baykuştu, gıcırdayan ufak bir şeyler aranarak çukurları kolaçan ediyordu.</p>

  <p class="calibre1">&nbsp;Pusta kıvılcım patlaması yaratarak duvara çarptı, çıkardığı baykuş biçimli dalgacık büyüyerek yayıldı ve kaynayan kaleydoskopa karıştı.</p>

  <p class="calibre1">&nbsp;Ve baykuş yok oldu. Moıt şeffaf arayüzeyin diğer tarafını görebiliyordu ve diğer tarafta baykuş kesinlikle tekrar ortaya çıkmamıştı. Tam buna kafası karışmışken bir iki metre ötede sessiz bir patlama daha oldu, ve kuş tekrar ortaya çıktı, olayı hiç umursamaksızın tarlaların üzerinde kayarak uzaklaştı.</p>

  <p class="calibre1">&nbsp;Mort kendini toparladı ve hiç de sınıra benzemeyen sınırı geçti. Sınır tingirdedi.</p>

  <p class="calibre1">&nbsp;Bir an sonra Binky de onun peşinden sınırı geçti, gözleri çaresizlikle dönüyor, arayüzey filizleri toynaklarına dokunuyordu. Şaha kalktı, yapışan pus liflerinden kurtulmak için köpek gibi yelesini silkeledi ve yalvaran gözlerle Mort’a baktı.</p>

  <p class="calibre1">&nbsp;Mort dizginleri yakaladı, atın burnunu okşadı ve cebini yoklayıp biraz kirlice bir şeker parçası aradı. Önemli bir şeyin karşısında olduğunun farkındaydı fakat henüz ne olduğundan emin değildi.</p>

  <p class="calibre1">&nbsp;Nemli ve iç karartıcı söğüt ağaçlarından oluşan bir bulvarın ortasından geçen bir yol <span class="calibre4">vardı.</span> Mort tekrar ata bindi ve Binky’yi tarla boyunca dalların altında damlayan karanlığın içine sürdü.</p>

  <p class="calibre1">&nbsp;Uzakta, aslında ufak bir kasabadan ibaret olan Sto Helit’in ışıklarını görebiliyordu ve manzaranın kenarındaki belli belirsiz ağartı da Sto Lat olmalıydı. Özlem içinde Sto Lat’a baktı.</p>

  <p class="calibre1">&nbsp;Sınır onu endişelendiriyordu. Ağaçların arkasında, tarlaların üzerinde ağır ağır ilerlediğini görebiliyordu.</p>

  <p class="calibre1">&nbsp;Hemen ilerisindeki sıcak ve davetkâr ışığı gördüğünde, Mort, Binky’yi tekrar havaya tırmandırmak üzereydi. Yoldan içerlek büyük bir binanın pencerelerinden saçılıyordu ışık. Her halükârda, muhtemelen neşeli türden bir ışıktı, ama bu civarda, ve hele Mort’un ruh haliyle kıyaslanacak olursa kesinlikle coşkulu sayılırdı.</p>

  <p class="calibre1">&nbsp;At üstünde yaklaşınca ışıkta hareket eden gölgeler gördü, ve birkaç şarkı parçası işitti. Burası bir handı ve içerde insanlar eğleniyorlardı, ya da zamanının çoğunda lahanalarla yakından ilgilenen bir köylü neyle iyi vakit geçirirse onu yapıyorlardı. Brassicaların<a id="footnote4"></a><sup class="calibre5"><a href="#bookmark3">4</a></sup> yanında, neredeyse her şey eğlenceli sayılır.</p>

  <p class="calibre1">&nbsp;İçerde sarhoş olmak ve şarkı sözlerini unutmak gibi gayet insanca ve basit şeyler yapan insanlar vardı.</p>

  <p class="calibre1">&nbsp;Herhalde aklı başka şeylerle fazlaca meşgul olduğundan olsa gerek, Mort gerçekten hiç sıla özlemi çekmemişti. Ama şu anda ilk kez bunu hissediyordu - bir yere değil de, bir ruh haline, para, hastalık, ve başka insanlar gibi doğın dürüst meselelere kafa yoran sıradan bir insan olmaya duyulan özlemdi bu...</p>

  <p class="calibre1">“Bir içki içeyim,” diye düşündü, “belki kendimi daha iyi hissederim.”</p>

  <p class="calibre1">&nbsp;Ana binanın bir tarafında önü açık bir ahır vardı ve Binky’yi zaten üç başka ata ev sahipliği yapan sıcak, at kokulu karanlığa götürdü. Yem torbasını çözeıken Mort, Ölüm’ün atının, daha az doğaüstü yaşamlar sürdüren diğer atlarla aynı hisleri paylaşıp paylaşmadığını merak etti. Kendisini pürdikkat izleyen diğer atlardan daha heybetli olduğu kesindi. Binky gerçek bir attı -Mort’un elindeki su toplamış kürek sapı kabarcıkları bunun canlı kanıtıydı - ve diğerlerine kıyasla da her zamankinden daha gerçek görünüyordu. Daha sağlam. Daha beygirimsi. Bir nebze daha efsanevî.</p>

  <p class="calibre1">Aslında Mort önemli bir çıkarımda bulunmanın eşiğindeydi, ve avluyu geçerek &nbsp;hanın alçak kapısına giderken, han levhasının gözüne takılıp dikkatini dağıtması talihsizlik oldu. Levha ressamının özellikle yetenekli olduğu söylenemezdi, ama Kıaliçe’nin Başı portresinde Keli’nin çene çizgisini ya da ateş topu saçlarını tanımamak olanaksızdı.</p>

  <p class="calibre1">&nbsp;Mort iç geçirdi ve kapıyı ilerek açtı.</p>

  <p class="calibre1">&nbsp;Toplanmış kalabalık, tek adam gibi konuşmayı kesip, iki kuruş için kafana küreği indirip cesedini dolunayda bir gübre yığınının altına gömebi-leceklerini akla getiren dürüst köylü bakışıyla gözlerini dikip ona baktı.</p>

  <p class="calibre1">&nbsp;Mort’a bir defa daha bakmak iyi olabilir, çünkü son birkaç bölümde epey değişti. Örneğin, üzerinde hâlâ bir sürü diz ve dirsek taşısa da bunlar artık olağan yerlerine göç etmiş gibi görünmektedirler ve artık eklemleri lastikle gevşekçe tutturulmuş gibi hareket etmemektedir. Hiçbir şey bilmiyormuş gibi görünürdü; şimdi ise çok bilmişe benzemektedir. Gözlerinde bir şey, sıradan insanların asla görmediği ya da sadece bir kez görebildiği şeyleri gönmiş olduğunu ima etmektedir.</p>

  <p class="calibre1">&nbsp;Vücudunun geriye kalan bölümünün tamamı, izleyenlere, bu delikanlıya sorun çıkarmanın bir eşek arısı yuvasını tekmelemek kadar akıllıca olacağını bildirmektedir. Uzun sözün kısası, Mort artık sulak yerde serpilmiş bir paçavra gibi görünmemektedir.</p>

  <p class="calibre1">&nbsp;Han sahibi, barın altında sakladığı huzur-sağla-yıcı kalın karadiken dalını tutan parmaklarını gevşetti ve yüz hatlarını tamamen olmasa da neşeli bir hoş geldin ifadesine büründürdü.</p>

  <p class="calibre1">“İyi akşamlar, lordum.” dedi. “Bu soğuk ve donlu gecede arzunuz nedir?”</p>

  <p class="calibre1">“Ne?” dedi Mort, ışıkta gözlerini kırpıştırarak. “Demek istediği, ne içmek istersin?” dedi, bir otlak dolusu kuzuyu seyreden kasap gibi Mort’u süzmekte olan, gelincik suratlı ufak tefek bir adam.</p>

  <p class="calibre1">“Hmm. Bilmem.” dedi Mort. “Yıldız damlası var mı sizde?”</p>

  <p class="calibre1">“Hiç duymadım, lordum.”</p>

  <p class="calibre1">&nbsp;Mort kendisini izleyen, ateş ışığıyla aydınlanmış suratlara baktı. Genel olarak toprağın tuzu denen türden adamlardı. Diğer bir deyişle, sert ve eski kafalı ve sağlığa zararlıydılar, ama Mort fark edemeyecek denli meşguldü.</p>

  <p class="calibre1">“Madem öyle, burada ne içilir?”</p>

  <p class="calibre1">&nbsp;Hancı yan yan müşterilerine baktı, doğrudan önünde oldukları düşünülecek olursa kurnazca bir numaraydı.</p>

  <p class="calibre1">“Lordum biz, Scumble* içeriz mesela.” “Scumble mı?” dedi Mort, zorlukla zapt edilen gülümsemeleri fark etmeksizin.</p>

  <p class="calibre1">“Evet, lordum. Elmadan yapılır. Yani, asıl olarak elmadan.”</p>

  <p class="calibre1">&nbsp;Bu, yeterince sağlıklı geldi Mort’a. “Ha, tamam.” dedi. “Bir bardak Scumble, öyleyse.” Elini cebine sokup Ölüm’ün vermiş olduğu altın kesesini çıkardı. Halen oldukça doluydu. Hana aniden çöken sessizlikte paraların çıngırtısı, fırtınalı</p>

  <p class="calibre1">* Scumble: Kaynatma veya fermantasyon sırasında yüzeye çıkan yabancı maddeler.</p>

  <p class="calibre1">gecelerde akıntılar suyun üç yüz kulaç altındaki kulelerini salladığında, Leshp’in, açık denizlerde duyulabilen efsanevî Pirinç Gongları gibi çınladı.</p>

  <p class="calibre1">“Lütfen bu beylere de ne isterlerse verin.” diye ekledi.</p>

  <p class="calibre1">Teşekkür korosuna kendini öylesine kaptırmıştı ki, içkinin, yeni dostlarına yüksük boyutlarında bardaklarda, kendisine ise kocaman ahşap bir maşrapada verildiğini pek fark etmedi.</p>

  <p class="calibre1">&nbsp;Scumble ve nemli bataklıklarda biraz istikrarsız bir biçimde babadan oğula aktarılan eski tariflere göre yapılışıyla ilgili bir sürü hikâye anlatılır. Sıçanlar, yılan başlan ya da kurşun katkısı gerçek değildir. Ölü koyunlarla ilgili olanı da bütünüyle uydurmadır. Pantolon düğmesiyle ilgili olan tüm çeşitlemeleri de defnedebiliriz. Ama metalle temas etmesine izin vermemek konusundaki hikâye kesinlikle doğrudur, çünkü han sahibi bile bile eksik para iade ederek ufak bir bakır yığınını plonk diye scumble içine bıraktığında hemen köpürmeye başladı.</p>

  <p class="calibre1">&nbsp;Mort içkisini kokladı, sonra da bir yudum aldı. Biraz elma, biraz güz sabahı, ve epeyce de bir kütük yığınının dibi tadı vardı. Saygısız görünmemek için yine de büyük bir yudum aldı.</p>

  <p class="calibre1">&nbsp;Kalabalık nefeslerini tutup sayarak kendisini izliyordu.</p>

  <p class="calibre1">&nbsp;Mort kendisinden bir şey beklendiğini hissetti.</p>

  <p class="calibre1">“Güzel,” dedi, “gayet serinletici.” Bir yudum daha aldı. “Zamanla kazanılan bir zevk biraz,” diye ekledi, “ama eminim, denemeye değer.”</p>

  <p class="calibre1">Kalabalığın gerisinden bir iki hoşnutsuzluk mırıltısı duyuldu.</p>

  <p class="calibre1">“Bu açıklama ile Scumble sulanıyor.”</p>

  <p class="calibre1">“Yok, bilirsiniz ne olur, suyun bir damlası değerse ona."</p>

  <p class="calibre1">Han sahibi bunu duymazdan gelmeye çalıştı. “Beğendiniz mi?” dedi Mort’a, insanların Aziz Ge-orge’a “Ne gibi bir şey öldürdün?” diye sordukları tonda.</p>

  <p class="calibre1">“Oldukça keskin.” dedi Mort. “Biraz da ceviz tadı var.”</p>

  <p class="calibre1">“Af edersiniz.” dedi hancı, ve maşrapayı nazikçe Mort’un elinden aldı. Bir kokladı, sonra da gözlerini sildi.</p>

  <p class="calibre1">“Hnnngah.” dedi. “Kesinlikle doğru içki bu.”</p>

  <p class="calibre1">Neredeyse hayranlığa dayanan bir bakışla baktı delikanlıya. Sırf yarım litrenin üçte biri kadar scumble içmesi değil de hâlâ dikey dununda ve hayatta olmasıydı mesele. Maşrapayı geri verdi: sanki inanılmaz bir yarışmanın ardından bir kupa veriliyordu Mort’a. Bir ağız dolusu daha içtiğinde izleyenler iirperdiler. Han sahibi Mort’un dişlerinin neden yapıldığını düşündü ve midesiyle aynı malzemeden olması gerektiğine karar verdi.</p>

  <p class="calibre1">“Büyücü müsünüz yoksa siz?” diye yokladı, hani olur a.</p>

  <p class="calibre1">“Üzgünüm, hayır. Olmam mı gerekiyor?”</p>

  <p class="calibre1">&nbsp;Hiç de öyle düşünmedim, diye düşündü hancı, büyücü gibi yürümüyor ve zaten sigara falan da içtiği yok. Yeniden scumble maşrapasına baktı.</p>

  <p class="calibre1">&nbsp;Bu konuda bir yanlışlık vardı. Delikanlıda bir somn vardı. Doğm görünmüyordu. Sanki -</p>

  <p class="calibre1">- olması gerekenden daha sağlamdı.</p>

  <p class="calibre1">&nbsp;Bu komikti, elbette. Bar sağlamdı, döşeme sağlamdı, müşteriler de isteyebileceğin kadar sağlamlardı. Ancak oracıkta utanarak dikilen ve gayet doğal bir şekilde kaşık temizlenebilecek bir sıvıyı yudumlayan Mort’tan, özellikle güçlü bir sağlamlık, fazladan bir gerçeklik boyutu yayılıyordu sanki. Saçları daha saçımsı, giysileri daha giysimsi, çizmeleri çizmelik timsali. Ona sırf bakmak bile başını ağrıtıyordu insanın.</p>

  <p class="calibre1">&nbsp;Ne var ki, her şey bir yana, Mort insan olduğunu gösterdi. Maşrapa çarpılan parmaklarından kurtuldu ve döşeme taşlarında takırdadı, saçılan scumble taşların arasını eritmeye başladı. Parmağıyla uzak duvarı gösterdi, ağzı tek kelime edemeden açılıp kapandı.</p>

  <p class="calibre1">&nbsp;Müdavimler, işlerin normale dönmesinden memnun, sohbetlerine ve kürek atma oyunlarına döndüler; Mort şimdi son derece normal davranıyordu. İçkinin gücünün doğrulanmasıyla rahatlayan hancı, barın üstünden uzanıp dostça onun omzuna vurdu.</p>

  <p class="calibre1">“Bir şey yok.” dedi. “Çoğunlukla böyle çarpar insanları, sadece birkaç hafta baş ağrısı çekeceksin, sakın merak etme, bir yudum scumble seni eski haline döndürür.”</p>

  <p class="calibre1">&nbsp;Scumble akşamdan kalmalığının en iyi ilacının köpek kılı olduğu doğrudur, fakat daha doğru bir deyişle buna köpekbalığı dişi veya belki buldozer çiğnemesi de denebilir.</p>

  <p class="calibre1">&nbsp;Fakat Mort yalnızca işaret etmeyi sürdürdü ve titrek bir sesle, “Göremiyor musunuz?” dedi, “Duvardan giriyor! Duvarın içinden geçiyor!”</p>

  <p class="calibre1">“İlk kez scumble içtikten sonra bir sürü şey duvardan girer. Genellikle de yeşil kıllı şeyler.”</p>

  <p class="calibre1">“Sis bu! Hışırdadığım duyamıyor musunuz?” “Hışırdayan bir sis, öyle mi?” Hancı duvara baktı, gayet boştu ve birkaç örümcek ağı dışında gizemli bir yanı yoktu. Mort’un sesindeki telaş keyfini kaçırmıştı. Normal pullu canavarları tercih ederdi. İnsan, onlar olunca ne yapacağını bilirdi.</p>

  <p class="calibre1">“Odanın içinden geçiyor! Hissedemiyor musunuz?”</p>

  <p class="calibre1">&nbsp;Müşteriler birbirlerine baktılar. Mort tedirginleştiriyordu onları. Bir iki tanesi daha sonra buz çıngırdaması gibi bir şey hissettiklerini kabul ettiler, ancak hazımsızlıktan olabilirdi.</p>

  <p class="calibre1">&nbsp;Mort geri çekilerek barı kavradı. Bir an ürperdi.</p>

  <p class="calibre1">“Bakın,” dedi han sahibi, “şaka şakadır, ama “Üzerinde yeşil bir gömlek vardı daha önce!” Hancı aşağıya baktı. Sesinde dehşet tınısı vardı. “Neyden önce?” diye titredi sesi. Şaşkınlık içinde, ve eli karadiken sopasına uzanan gizli yolculuğunu tamamlayamadan önce, Mort barın üzerinden uzanıp önlüğünden yakaladı hancıyı.</p>

  <p class="calibre1">“Yeşil bir gömleğin var, değil mi?” dedi. “Gördüm onu, ufak sarı düğmeleri vardı!”</p>

  <p class="calibre1">“Ee, evet. İki tane gömleğim var.” Han sahibi kendini biraz abartmaya çalıştı. “Zengin adamım ben.” diye ekledi. “Yalnızca bugün giymedim onu.” Mort’un düğmeleri nereden bildiğini öğrenmek istemiyordu.</p>

  <p class="calibre1">Mort onu bıraktı ve etrafında döndü.</p>

  <p class="calibre1">“Hepsi farklı yerlerde oturuyorlar! Ateşin yanında oturan adam nerede? Her şey değişmiş!”</p>

  <p class="calibre1">Kapıdan geçerek çıktı, ve dışardan boğuk bir çığlık duyuldu. Tekrar içeriye daldı, çılgın gözlerle ödü bokuna karışmış kalabalığı karşısına aldı.</p>

  <p class="calibre1">“Levhayı kim değiştirdi? Biri levhayı değiştirmiş!”</p>

  <p class="calibre1">Hancı dilini sinir içinde dudaklarında gezdirdi.</p>

  <p class="calibre1">“Eski kral öldükten sonra mı yani?” dedi.</p>

  <p class="calibre1">&nbsp;Mort’un bakışları kanını dondurdu, delikanlının gözleri iki tane kara dehşet çukuruydu.</p>

  <p class="calibre1">“İsim demek istiyorum!”</p>

  <p class="calibre1">“Biz - isim hep aynıydı.” dedi adam, çaresiz gözlerle destek arayarak müşterilerine baktı. “Öyle değil mi, millet? Dük’ün Kafası.”</p>

  <p class="calibre1">&nbsp;Hemfikir bir koro şeklinde mırıldandılar.</p>

  <p class="calibre1">Mort gözle görülür biçimde sarsılarak herkese baktı. Sonra arkasını dönüp tekrar dışarıya fırladı.</p>

  <p class="calibre1">&nbsp;Dinleyenler dışarıda toynak sesleri duydular, sesler gittikçe uzaklaştı, ve aynen bir at yeryüzünü terketmişcesine tamamen kayboldu.</p>

  <p class="calibre1">&nbsp;Hanın içinde çıt çıkmıyordu. Erkekler bakışlarını birbirlerinden kaçırıyorlardı. Hiç kimse gördüklerini kabullenecek ilk kişi olmak istemiyordu.</p>

  <p class="calibre1">&nbsp;Onun için de, odayı yalpalayarak geçme, ve elini uzatıp parmaklarını kapının tanıdık, güven telkin eden ahşap yüzeyinde gezdirme işi han sahibine kaldı. Sağlamdı, kırılmamıştı ve bir kapının bütün özelliklerine sahipti.</p>

  <p class="calibre1">Herkes Mort’un koşarak üç kez kapıdan geçtiğini görmüştü. Sadece kapıyı hiç açmamıştı.</p>

  <p class="calibre1">&nbsp;Toynakları havayı döven Binky neredeyse dikey olarak yükselerek tırmanmaya uğraşırken, kıvrılarak yükselen nefesiyle arkasında buhardan bir iz bırakıyordu. Mort yüzünü atın yelesine gömmüş, dizleri ve elleriyle ve çoğunlukla da irade gücüyle sıkı sıkı tutunuyordu. Etrafındaki hava dondurucu oluncaya, ve darülaceze çorbası gibi seyıelinceye dek aşağıya bakmadı.</p>

  <p class="calibre1">&nbsp;Yukarıda Merkez Işıkları yanıp sönüyordu kış semalarında. Aşağıda ise kilometrelerce genişlikte ters dönmüş bir fincan tabağı, yıldız ışığında gümüşsü. İçinden arkasındaki ışıkları görebiliyordu. İçinden bulutlar geçiyordu.</p>

  <p class="calibre1">&nbsp;Hayır. Dikkatle izledi. Bulutların, içine sürüklendiği kesindi, ve <span class="calibre4">içinde</span> de bulutlar vardı, ama içindeki bulutlar daha zayıftılar ve biraz farklı bir yönde hareket ediyorlardı, aslında, dışardaki bulutlarla pek ilgileri yoktu. Bir şey daha vardı... ah, evet, Merkez Işıkları. Hayalet yarımkürenin dışındaki geceye soluk yeşil bir renk veriyorlardı, fakat kubbenin altında izine hiç rastlanmıyordu.</p>

  <p class="calibre1">&nbsp;Bu, Disk’e eklenmiş, neredeyse ikizi başka bir dünya parçasına bakmak gibiydi. İçinde hava dununu biraz farklıydı, ve Işıklar bu gece gösteri yapmıyorlardı.</p>

  <p class="calibre1">&nbsp;Disk ona son derece sinirleniyor, çevreliyor ve tekrar yokluğa doğm itiyordu. Mort burada, yukarıdan onun küçüldüğünü göremiyordu, yeri öğütürken çıkardığı çekirge çıtırtısını hayal gücünün kulaklarında duyuyordu, her şeyi olması gerekene değiştiriyordu. Gerçeklik kendi kendini tedavi ediyordu.</p>

  <p class="calibre1">&nbsp;Mort, düşünmeye gerek bile duymadan kubbenin ortasında kimin durduğunu biliyordu. Buradan bile kesin bir şekilde Sto Lat’a odaklandığı görülebiliyordu.</p>

  <p class="calibre1">&nbsp;Kubbe oda boyutuna, insan boyutuna sonra da yumurta boyutuna ulaştığında neler olacağını düşünmek bile istemiyordu. Başaramamıştı.</p>

  <p class="calibre1">&nbsp;Mantık, Mort’a, kurtuluşunun burada yattığını söylerdi. Bir iki gün içinde problem kendini çözecekti; kütüphanedeki kitaplar tekrar doğrulaşa-cak, dünya lastik bir sargı misali eski haline dönecekti. Mantık ona, olaylara ikinci bir kez karışmanın işleri kötüleştirmekten başka bir işe yaramayacağını söylerdi. Eğer Mantık o gece izinli olmasaydı, bütün bunları söylerdi.</p>

  <p class="calibre1">&nbsp;Dev sihir alanının fren etkisi nedeniyle ışık Disk’te oldukça yavaş hareket eder, ve o anda Kenar’ın Krull adasını taşıyan bölümü küçük güneşin yörüngesinin tam altındaydı ve bu yüzden de hâlâ ikindi vaktiydi. Kenar, daha fazla ısı topladığı ve yumuşak okyanus ikliminin keyfini sürdüğü için hava oldukça sıcaktı.</p>

  <p class="calibre1">&nbsp;Aslında Krull, sözcük bulunamadığı için Ke-nar’dan dışarı taşan, kıyı şeridi denmesi gereken bölümü de dahil olmak üzere, şanslı bir adaydı. Bunu takdir etmeyen tek yerli Krulllular, gittikleri yere bakmayanlar veya uyurgezerlerdi ve doğal eleme gereği artık sayıları da iyice azalmıştı. Bütün toplumlardan atılanlar olur ama Krull’daki-lerin tekrar katılma şansları hiç olmamıştı.</p>

  <p class="calibre1">&nbsp;Terpsic Mims atılmış biri değildi. Balıkçıydı. Tek farkla, balıkçılık daha pahalıdır. Ama Terpsic mutluydu. Hakrull nehrinin kenarları sazlıklarla çevrili yumuşak sularında bir mantarın tepesindeki tüyün yumuşak bir şekilde sallanışım izliyordu ve beyni nerdeyse tamamen boştu. Ruh halini bozabilecek tek şey balık yakalamak olabilirdi, çünkü balık yakalamak, balıkçılıkta gerçekten korktuğu tek şeydi. Balıklar soğuk, sümüklü, ürkmüş olurlar ve sinirine dokunurlardı, ve Terp-sic’in sinirleri de pek sağlam sayılmazdı.</p>

  <p class="calibre1">&nbsp;Bir şey yakalamadığı sürece Terpsic Mims, Disk’in en mutlu balıkçılarından biriydi, çünkü Hakrull nehri evinden sekiz kilometre uzaklıktaydı ve bu yüzden de, kendisiyle altı mutlu ay evli kaldığı Bn. Gwladys Mims’ten sekiz kilometre uzaktaydı. Bu, yirmi küsur yıl önceydi.</p>

  <p class="calibre1">&nbsp;Kıyıda biraz ileriye başka bir balıkçı kapağı atınca Terpsic fazla ilgi göstermedi. Elbette bazı balıkçılar bu görgüsüzlüğe itiraz ederlerdi, ama Terpsic’in kitabında kahrolası şeylerden birini yakalama şansını azaltan her şey ona uyardı. Gözu-cuyla yeni gelenin sinekle balık tuttuğunu fark etti, bu, Terpsic’in kesinlikle reddettiği ilginç bir hobiydi çünkü aleti evde hazırlarken çok zaman harcanıyordu. Sinek iğneyle böyle balık tutulduğunu daha önce hiç görmemişti, Islak sinekler ve kuru sinekler vardı, fakat bu sinek suya testere dişi gibi vınlayarak giriyor ve balığı gerisin geri çekiyordu sudan.</p>

  <p class="calibre1">&nbsp;Terpsic nutku tutulmuş halde söğüt ağaçlarının gerisindeki siluetin oltayı tekrar tekrar atışını izledi. Nehrin balık nüfusunun tamamı vızlayan dehşetin yolundan çekilmek için boğuşmaya başlayınca su kaynadı ve maalesef çılgına dönmüş iri bir turnabalığı sırf şaşkınlıktan Terpsic’in zokasını yuttu.</p>

  <p class="calibre1">&nbsp;Bir an önce kıyıda dikiliyordu, sonraki an çınlayan, yeşil bir karanlığa gömüldü, nefesini kabarcıklarla yitirirken hayatı film şeridi gibi gözlerinin önünden geçiyordu, ve boğulma anında dahi nikâh gününden o ana kadarki hayatını izleme düşüncesinden dehşete kapıldı. Gwladys’in yakında dul kalacağı geldi aklına ve bir parça neşelendi. Aslında Terpsic daima olayların aydınlık taraflarına bakmaya çalışmıştı ve müteşekkir bir halde çamura batarken bu noktadan sonra hayatının artık daha iyiye gidebileceği geldi aklına...</p>

  <p class="calibre1">&nbsp;Ve bir el saçını yakalayıp onu yüzeye çekti, aniden acı dolan yüzeye. Korkunç mavi ve siyah lekeler uçuştu gözlerinin önünde. Ciğerleri yanıyordu. Boğazı bir ızdırap borusuna dönmüştü.</p>

  <p class="calibre1">&nbsp;Eller - soğuk eller, dondurucu eller, zar dolu eldiven hissi veren eller - onu suyun içinden çekti ve kıyıya fırlattı. Birkaç tane yiğitçe boğulmaya devam girişiminin ardından, sonunda zorbalıkla hayat diye yaşadığı şeye iade edildi.</p>

  <p class="calibre1">&nbsp;Terpsic sık öfkelenmezdi çünkü Gwladys uygun bulmazdı. Ama kendisini kandırılmış hissediyordu. Kendisine danışılmadan doğurulmuştu, evlenmişti çünkü Gwladys’le babası tezgâhlamışlardı, ve kendisine özgü, sadece benim diyebileceği tek insanca başarı da zorla elinden alınmıştı. Birkaç saniye önce öyle basitti ki her şey. Şimdiyse hepsi tekrar arapsaçına dönmüştü.</p>

  <p class="calibre1">&nbsp;Ölmek de istemiyordu tabiî. Tanrılar intihar konusunda çok katıydılar. Yalnızca kurtarılmak istememişti.</p>

  <p class="calibre1">&nbsp;Sümük ve sumercimeği maskesinin ardından kan çanağı gözlerle, tepesinde dikilen bulanık figüre baktı ve haykırdı, “Niye kurtardın ki beni?”</p>

  <p class="calibre1">&nbsp;Yanıt ürküttü Terpsic’i. Şapırdayarak eve yürürken, yol boyunca bunu düşündü. Gwladys elbiselerinin hali konusunda dırdır ederken hep akimdaydı. Sincap gibi dolanıp durdu kafasında, ateşin yanında oturup suçlu suçlu hapşırırken, çünkü hastalanmak Gwladys’in uygun bulmadığı şeylerden biriydi. Yatakta titreyerek yatarken, buzdağı gibi yerleşti rüyalarına. Ateşli titremesinin ortasında mırıldandı, “DAHA SONRASI İÇİN demekle ne demek istedi?”</p>

  <p class="calibre1">&nbsp;Meşaleler parlıyordu Sto Lat şehrinde. Takım-larca erkeğe meşaleleri canlı tutma görevi verilmişti. Sokaklar parıldıyordu. Çıtırdayan alevler, yüzyıllardır her gece masum bir biçimde kendi işine bakan gölgeleri gerisingeri itiyordu. Deliklerinin derinlerinde sıçanların şaşkın gözlerinin parıldadığı eski köşeleri aydınlatıyorlardı. Ev hırsızlarını evlerinde kalmaya zorluyorlardı. Mer-kez’den saçılan soğuk, yüksek alevleri lekeleyen sarı ışıktan haleler oluşturarak gece puslarını ağartıyorlardı. Fakat genel olarak Prenses Keli’nin suratını aydınlatıyorlardı.</p>

  <p class="calibre1">&nbsp;Her yerde o vardı. Düz olan her yüzeye yapıştırılmıştı. Parıldayan sokaklardaki, kapılardaki, duvarlardaki ve çatı çıkmalarının üzerindeki Prenses Keli’lerin arasında Binky tırıs adımla ilerliyordu. İşçilerin yapıştırabildiği her yüzeyde sevdiğinin posterlerini gören Moıt’un ağzı hayretten açık kalmıştı.</p>

  <p class="calibre1">&nbsp;Yabancı olmalarına rağmen, onlarla hiç kimse ilgilenmiyordu. Her ne kadar Sto Lat’ın gece hayatı, nasıl bir çöp sepeti belediye çöplüğüyle yanşamazsa, Ankh-Morpork’ıın gece hayatı kadar renkli ve olaylı değilse de, sokaklar yine de insan kaynıyordu, ve seyyar satıcıların, kumarbazların, şekercilerin, fincan altında top kaybedenlerin, hayat kadınları, cepçiler ve arada bir yanlışlıkla yolu buraya düşen ama geri dönecek parayı denkleştiremeyen dürüst tüccarların bağırtılarıyla çınlıyordu. Mort at sırtında aralarından geçerken yarım düzine dilde konuşma parçaları kulaklarına ulaştı; uyuşuk bir kabullenmeyle, her birini anlayabildiğini fark etti.</p>

  <p class="calibre1">&nbsp;Sonunda attan indi ve, boşuna Cutwell’in evini arayarak Wall Street’te atıyla ilerledi. En yakındaki posterin üzerindeki bir şişlik, küfreden boğuk sesler çıkarıyor olmasaydı bulamayacaktı.</p>

  <p class="calibre1">İ htiyatla elini uzatıp bir kâğıt şeridini kenara çekti.</p>

  <p class="calibre1">“Çok teşekkürler.” dedi çirkin suratlı kapı tokmağı. “Beş fara etmes, değil mi? Bir bakıyorsun hayat normal, bir de bakıyorsun ağış dolsu tııt-kal.”</p>

  <p class="calibre1">“Cutwell nerede?”</p>

  <p class="calibre1">“Saraya gitti.” Tokmak yan yan baktı ve dökme demir bir gözle Mort’a göz kırptı. “Bazı adamlar geldiler ve eşyalarını götürdüler. Sonra da başka adamlar her tarafa onıın sevgilisinin resimlerini yapıştırmaya başladılar. Bar kütükleri.” diye ekledi.</p>

  <p class="calibre1">&nbsp;Mort’un rengi değişti.</p>

  <p class="calibre1">“Onun sevgilisi mi?”</p>

  <p class="calibre1">&nbsp;Şeytani ikna yeteneği olan kapı tokmağı Mort’un ses tonuna gülmekten kendini alamadı. Bir eğenin üzerine sürtülen tırnak sesi gibiydi gülüşü.</p>

  <p class="calibre1">“Effet.” dedi. “Aceleleri varmış gibiydiler, bana sorarsan.”</p>

  <p class="calibre1">Mort çoktan Binky’nin sırtına atlamıştı.</p>

  <p class="calibre1">“Baksana!” diye bağırdı tokmak Mort’un arkasından. “Baksana! Benim yapışkanımı çıkarır mısın, delikanlı?”</p>

  <p class="calibre1">&nbsp;Mort Binky’nin dizginlerine öyle sert asıldı ki, at şaha kalktı ve yassı taşların üzerinde geri geri çıldırmışcasına dans etti, sonra da uzanıp kapı tokmağının halkasını kavradı. Çirkin surat, Mort’un yüzüne baktı, ve birden gerçekten de ödü bokuna karışmış bir kapı tokmağı gibi hissetti kendini. Mort’un gözleri maden eritme potası gibi parladı, yüz ifadesi demir ocağıydı ve sesi demiri eritecek sıcaklıktaydı. Tokmak onun ne yapabileceğini bilmiyordu ama öğrenmemeyi yeğlediğini hissediyordu.</p>

  <p class="calibre1">“Sen ne dedin bana?” diye tısladı Mort.</p>

  <p class="calibre1">&nbsp;Kapı tokmağı hızla düşündü. “Efendim?” dedi.</p>

  <p class="calibre1">“Ne yapmamı istemiştin?”</p>

  <p class="calibre1">“Yapışkanımı çıkarmanı?”</p>

  <p class="calibre1">“Hiç niyetim yok.”</p>

  <p class="calibre1">“Güzel,” dedi kapı tokmağı, “güzel. Bana uyar. Ben de buralarda takılırım, öyleyse.”</p>

  <p class="calibre1">Mort’un tırıs adım sokaktan inişini seyretti ve sinir içinde kendini bir kez vurarak rahatlayıp ür-perdi.</p>

  <p class="calibre1">“Kıııılpayı atlattııuın.” dedi menteşelerden biri.</p>

  <p class="calibre1">“Kafa çeneni!”</p>

  <p class="calibre1">&nbsp;Mort gece nöbetçilerinin yanından geçti. Nöbetçilerin şimdiki işi ziller çalıp Prenses’in adım haykırmaktan oluşuyordu, ama haykırırken hatırlamakta zorlanıyormuşcasına pek emin olamıyorlardı. Mort onları görmezden geldi, çünkü kafasının içinde şöyle diyen sesleri dinlemekle meşguldü:</p>

  <p class="calibre1">&nbsp;Seninle yalnızca bir kere karşılaştı, salak. Niye seninle ilgilensin ki?</p>

  <p class="calibre1">&nbsp;Evet, ama ben hayatını kurtardım onun...</p>

  <p class="calibre1">&nbsp;Bu da hayatı ona ait demek oluyor. Sana değil. Üstelik adam büyücü.</p>

  <p class="calibre1">&nbsp;Ne olmuş yani? Hem büyücüler kızlarla - kızlarla çıkmazlar, onlar yeminli...</p>

  <p class="calibre1">&nbsp;Yeminli mi?</p>

  <p class="calibre1">&nbsp;Onların yapmaması gerekir, anla işte...</p>

  <p class="calibre1">&nbsp;Ne, asla anla işte olmaz? dedi iç sesi, ve sırıtı-yora benziyordu.</p>

  <p class="calibre1">&nbsp;Sihir işlerine iyi gelmiyormuş, diye düşündü Mort, keyifsiz bir halde.</p>

  <p class="calibre1">&nbsp;Sihiri saklamak için komik bir yer.</p>

  <p class="calibre1">&nbsp;Mort şoke olmuştu. Sen de kimsin? diye sordu.</p>

  <p class="calibre1">&nbsp;Ben şenim Mort. Öz benliğin.</p>

  <p class="calibre1">&nbsp;Ee, keşke kafamdan çıkabilsem, burası benimle zaten yeterince kalabalık.</p>

  <p class="calibre1">&nbsp;Eyvallah, dedi ses, sadece yardım etmeye çalışıyordum. Ama sakın unutma, sana ihtiyacın olursa, her zaman buralardasın.</p>

  <p class="calibre1">&nbsp;Ses kesilerek kayboldu.</p>

  <p class="calibre1">&nbsp;Eh, diye düşündü Mort keyfi kaçık, bu herhalde bendim. Bana Mort diyen tek kişi benim.</p>

  <p class="calibre1">&nbsp;Bu idrak şoku, Mort monoloğa kilitlenmişken at üstünde saray kapılarını geçtiği gerçeğini bir an gölgede bıraktı. Tabiî, insanlar her gün sarayın kapılarından geçerlerdi, ama çoğu için önce kapıların açılması gibi şeyler gerekirdi.</p>

  <p class="calibre1">&nbsp;Diğer taraftaki nöbetçiler korkudan kaskatı kesilmişlerdi çünkü bir hayalet gördüklerini sanmışlardı. Eğer bir hayaletin gördüklerinin nerdey-se tam zıttı olduğunu bilseler çok daha fazla korkarlardı.</p>

  <p class="calibre1">&nbsp;Büyük holün kapılarının dışındaki nöbetçi de olanları görmüştü ama aklını, ya da aklından geriye kalanı, başına toplayacak zamanı oldu, ve Binky avluyu tırıs adım geçerken mızrağını kaldırdı.</p>

  <p class="calibre1">“Dur.” diye vırakladı. “Dur. Ne nereye gidiyor?”</p>

  <p class="calibre1">&nbsp;Mort onu ilk kez gördü.</p>

  <p class="calibre1">“Ne?” dedi, hâlâ düşünceler içinde kayıp.</p>

  <p class="calibre1">&nbsp;Nöbetçi dilini kuru dudaklarında dolaştırdı ve geri çekildi. Mort Binky’den kayarak indi ve ilerledi.</p>

  <p class="calibre1">“Yani, oraya giden nedir?” diye tekrar yokladı nöbetçi, erken terfi sebebi olabilecek inat ve intihar salaklığı karışımıyla.</p>

  <p class="calibre1">&nbsp;Mort mızrağı yavaşça yakaladı ve kapı yolundan çekti. Bunu yapınca meşale yüzünü aydınlattı.</p>

  <p class="calibre1">“Mort.” dedi hafifçe.</p>

  <p class="calibre1">&nbsp;Normal herhangi bir nöbetçiye yeter de artardı bu, ama bu nöbetçinin kanında subaylık vardı.</p>

  <p class="calibre1">“Yani, dost musun düşman mı?” diye kekeledi Mort’un bakışlarından kaçınarak.</p>

  <p class="calibre1">“Hangisini tercih ederdin?” diyerek sırıttı Mort. Ustasının sırıtışı sayılmazdı pek, ama oldukça etkiliydi ve içinde mizahtan eser yoktu.</p>

  <p class="calibre1">&nbsp;Nöbetçi rahatlayarak eğildi ve kenara çekildi.</p>

  <p class="calibre1">“Geç, dostum.” dedi.</p>

  <p class="calibre1">&nbsp;Mort holde, kraliyet dairelerine çıkan merdivenlere doğru yürüdü. Son gördüğünden bu yana hol epey değişmişti. Keli’nin portreleri her yerdeydi; çatının yüksek gölgelerindeki eski ve paralanmış savaş sancaklarının yerini dahi almıştı. Sarayda yürüyen biri, portre görmeden birkaç adımdan fazla atmanın imkânsız olduğunu görürdü. Mort’un beyninin bir bölümü bunun nedenini merak ederken, diğer bölümü de şehrin üzerine sürekli olarak kapanan, titreşen kubbeyle ilgili endişe içindeydi, ama beyninin en büyük bölümü, hiddet, sersemlik ve kıskançlıktan sıcak ve buram buram tütüyordu. Ysabell haklıydı, diye düşündü, bu aşk olmalı.</p>

  <p class="calibre1">“Duvarlardan geçen çocuk!”</p>

  <p class="calibre1">&nbsp;Kafasını ani bir hareketle kaldırdı. Cutwell merdivenlerin tepesinde dikiliyordu.</p>

  <p class="calibre1">&nbsp;Büyücü de epey değişmiş, diye düşündü acı acı Mort. Belki de o kadar değişmemişti. Pul işlemeli siyah ve beyaz bir elbise giyiyor olsa da, sivri uçlu şapkası bir metre yükseklikte, ve bir diş tablosundakinden daha çok mistik sembollerle bezenmiş olsa da, ve kırmızı kadife pabuçları gümüş tokalı, burunları da salyangoz gibi kıvrık olsa da, yine de yakasında birkaç tane leke vardı ve bir şey çiğniyordu.</p>

  <p class="calibre1">&nbsp;Mort’un merdivenleri çıkarak kendisine gelişini izledi.</p>

  <p class="calibre1">“Bir şeye mi öfkelendin?” dedi. “Çalışmaya başladım ama başka işlere verdim kendimi. Çok zor, içinden geçmek - bana niye öyle bakıyorsun?”</p>

  <p class="calibre1">“Burada ne arıyorsun?”</p>

  <p class="calibre1">“Aynı soruyu sana ben sorabilirim. Çilek alır mısın?”</p>

  <p class="calibre1">Mort, büyücünün elindeki küçük, tahta meyve sepetine baktı.</p>

  <p class="calibre1">“Kış ortasında mı?”</p>

  <p class="calibre1">“Aslında bunlar bir parça tılsım çalınmış filizler.”</p>

  <p class="calibre1">"Çilek tadı var mı?”</p>

  <p class="calibre1">&nbsp;Cutwell derin bir nefes aldı. “Hayır, filiz tadı var. Tılsım tam olarak etkili olmadı. Prensesi neşelendirir diye düşündüm ama kafama attı bunları. Yazık olur bunları ziyan etmek. Buyur.”</p>

  <p class="calibre1">Mort ağzı hayretten açık, baktı ona.</p>

  <p class="calibre1">“Kafana mı attı bunları?”</p>

  <p class="calibre1">“Aynen öyle, korkarım. Çok dik kafalı bir hanım.”</p>

  <p class="calibre1">&nbsp;Selam, dedi Mort’un beyninin gerisinde bir ses, sensin yine, kendine prensesin bu adamla o anla işteyi yapmayı hayal etmesi ihtimalinin dahi uzağın ırak tarafında kaldığını hatırlatıyorsun.</p>

  <p class="calibre1">&nbsp;Git başımdan, diye düşündü Mort. Bilinçaltı endişelendiriyordu Mort’u. Vücudunun şu anda göz ardı etmek istediği bölümlerine direkt bağlantısı varmış gibiydi.</p>

  <p class="calibre1">“Niye buradasın sen?” dedi yüksek sesle. “Bütün bu resimlerle ilgisi olabilir mi?”</p>

  <p class="calibre1">“İyi fikirdi, değil mi?” diye ışıdı Cutwell. “Şahsen gurur duyuyorum bundan.”</p>

  <p class="calibre1">“Af edersin.” dedi Mort zayıf bir sesle. “Yoğun bir gün geçirdim. Bir yere oturmak istiyoaım.”</p>

  <p class="calibre1">“Taç Odası var.” dedi Cutwell.” Gecenin bu saatinde orada kimseler olmaz. Herkes uykuda.” Mort başını salladı, sonra da kuşkuyla genç büyücüyü süzdü.</p>

  <p class="calibre1">“Bu saatte ayakta ne yapıyorsun öyleyse?” “Hmm,” dedi Cutwell, “hmm, kilerde bir şeyler var mı diye bakarım, demiştim.”</p>

  <p class="calibre1">Omuz silkti. <a id="footnote5"></a><sup class="calibre5"><a href="#bookmark4">5</a></sup></p>

  <p class="calibre1">&nbsp;Cutwell’in de, Mort’un, at sürmekten yorgun ve uykusuz bir Mort’un bile, bir şekilde içten parıldadığını ve tuhaf bir biçimde boyutla ilgisiz bile olsa, yine de efsanevi bir tarafı olduğunu anladığını bildirmenin zamanı artık geldi. Fark şu ki, Cutwell eğitimli olmak yoluyla diğer insanlardan daha iyi tahminde bulunabiliyordu, ve biliyordu ki, esrarengiz meselelerde aşikâr cevap, genellikle yanlış cevap oluyordu.</p>

  <p class="calibre1">&nbsp;Mort dalgın bir şekilde duvarlardan geçebiliyor ve saf zehirleri ayık içebiliyordu, ancak bunun nedeni hayalete dönüşmesi değil, aksine tehlikeli bir biçimde gerçeğe dönüyor olmasıydı.</p>

  <p class="calibre1">&nbsp;Aslında, delikanlı sessiz koridorlarda yürüyüp sendeleyerek farkında olmadan mermer bir sütunun içinden geçtiğinde, Mort’un bakış açısından dünyanın oldukça hayali bir yer olmaya başladığı açıktı.</p>

  <p class="calibre1">“Biraz önce mermer bir sütunun içinden geçtin.” dedi Cutwell. “Nasıl yaptın bunu?”</p>

  <p class="calibre1">“Yaptım mı?” Mort etrafına bakındı. Süaın yeterince katı görünüyordu. Bir kolunu sütuna vurdu ve dirseğini hafif morarttı.</p>

  <p class="calibre1">“Geçtiğine yemin edebilirim.” dedi Cutwell. “Büyücüler böyle şeyleri fark ederler, bilirsin.” Cüppesinin cebine elini soktu.</p>

  <p class="calibre1">“Peki ülkeyi saran sis kubbeyi fark ettin mi?” dedi Mort.</p>

  <p class="calibre1">&nbsp;Cutwell cikledi. Elindeki kavanoz düştü ve döşemede tuz buz oldu; hafif bozulmuş salata sosu koktu ortalık.</p>

  <p class="calibre1"><span class="calibre4">“Şimdiden mi?”</span></p>

  <p class="calibre1">“Şimdiden mi bilmem,” dedi Mort, “arazide kayarak ilerleyen, çatırdayan türden bir duvar var ve başka kimsenin de umurunda değil ve “Ne kadar hızlı gidiyordu?”</p>

  <p class="calibre1">“ - nesneleri değiştiriyor!”</p>

  <p class="calibre1">“Gördün mü onu? Ne kadar uzakta? Ne kadar</p>

  <p class="calibre1">hızla ilerliyor?”</p>

  <p class="calibre1">“Tabiî gördüm. İçinden iki kere atla geçtim. Sanki</p>

  <p class="calibre1">“Ama sen büyücü değilsin, öyleyse nasıl oluyor da</p>

  <p class="calibre1">“Senin burada ne işin var ki Cutwell derin bir nefes aldı. “Herkes sussun!” diye haykırdı.</p>

  <p class="calibre1">&nbsp;Sessizlik oldu. Sonra büyücü Mort’un kolunu kavradı. “Haydi.” dedi onu koridorda çekerek. “Kim olduğunu tam olarak bilmiyorum, ve umarım bir gün öğrenme fırsatım olur, ama yakında gerçekten korkunç bir şey olacak ve sanırım sen de bulaşmışsın bu işe bir şekilde.”</p>

  <p class="calibre1">“Korkunç bir şey mi? Ne zaman?”</p>

  <p class="calibre1">“Arayüzeyin ne kadar uzakta olduğuna ve ne kadar hızlı hareket ettiğine bağlı.” dedi Cutwell, Mort’u bir yan geçitten sürükleyerek. Ufak bir meşe kapıdan dışarı çıktıklarında kolunu bıraktı ve tekrar cebini yokladı, ufak bir parça sert peynir ve pelte gibi ezilmiş bir domates çıkardı.</p>

  <p class="calibre1">“Şunları tutuver. Teşekkürler.” Tekrar elini daldırdı, bir anahtar çıkardı ve kapıyı açtı.</p>

  <p class="calibre1">“Prensesi öldürecek, değil mi?” dedi Mort. “Evet,” dedi Cutwell, “fakat şu da var ki, hayır.” Eli kapı kolunda, sustu. “Çok keskin zekâlısın. Nasıl bildin?”</p>

  <p class="calibre1">“Ben Mort tereddüt etti.</p>

  <p class="calibre1">“Bana çok garip bir hikâye anlattı.” dedi Cut-well.</p>

  <p class="calibre1">“Sanırım anlatmıştır.” dedi Mort. “Eğer inanılmaz idiyse, doğrudur.”</p>

  <p class="calibre1">“Sen osun, ha? Ölüm’ün asistanı?”</p>

  <p class="calibre1">“Evet. Ama şu anda izinliyim.”</p>

  <p class="calibre1">“Bunu duyduğuma sevindim.”</p>

  <p class="calibre1">Cutwell kapıyı arkalarından kapattı ve bir şamdan aradı. Bir plof duyuldu, mavi bir ışık çaktı ve bir inleme oldu.</p>

  <p class="calibre1">“Pardon.” dedi, parmaklarını emerek. “Ateş tılsımı. Bir türlü alışamadım.”</p>

  <p class="calibre1">“Kubbe şeyini bekliyordun, değil mi?” dedi Mort, ivedilikle. “Üstümüze çökünce ne olacak?” Büyücü bütün ağırlığıyla salamlı bir sandviçin kalıntılarının üzerine çöktü.</p>

  <p class="calibre1">“Tam olarak emin değilim.” dedi. “İzlemek ilginç olacak. Ama içerden değil, korkarım. Olacağını <span class="calibre4">düşündüğüm,</span> şey şu, geçen hafta hiç yaşanmamış olacak.”</p>

  <p class="calibre1">“Aniden ölecek mi yani?”</p>

  <p class="calibre1">“Pek anlamıyorsun. Bir haftadır ölmüş olacak. Bütün bunlar elini havada belli belirsiz salladı</p>

  <p class="calibre1">- “olmamış olacak. Katil işini görmüş olacak. Sen de şeninkini yapmış olacaksın. Tarih kendini iyileştirmiş olacak. Her şey yoluna girecek. Tarih açısından, tabiî. Başka bir açı da yok aslında.” Mort dar pencereden dışarıya baktı. Avluyu geçerek dışarda prensesin bir resminin gökyüzüne gülümsediği parıldayan sokakları görebiliyordu.</p>

  <p class="calibre1">“Resimleri anlat bana.” dedi. “Büyücü işine benziyor sanki.”</p>

  <p class="calibre1">“İşe yarıyor mu, emin değilim. İnsanlar kızmaya başlıyor ve nedenini bilmiyorlardı, bu da işleri daha da kötüleştirdi. Kafaları başka, bedenleri başka bir gerçeklikteydi. Çok can sıkıcı. Prensesin hâlâ hayatta olduğu fikrine alışamıyorlardı. Resimlerin iyi bir fikir olabileceğini düşündüm, ama görüyorsun işte, insanlar kafalarının orada olmadığını söylediği şeyi bir türlü görmüyorlar.” “Sana bunu söyleyebilirdim.” dedi Mort acı bir ifadeyle.</p>

  <p class="calibre1">“Kasaba çığırtkanlarını gündüzleri dışarı salıyordum,” diye devam etti Cutwell, “eğer insanlar inanmaya başlarlarsa o zaman bu yeni gerçekliğin gerçek kabul edileceğini düşündüm.” “Hmmff?” dedi Mort. Pencereden uzaklaştı. “Ne demek istiyorsun?”</p>

  <p class="calibre1">“Şey, anlayacağın - düşündüm ki, eğer yeterli sayıda insan ona inanırsa, gerçekliği değiştirebilirlerdi. Tanrıların işine yarıyor bu. Eğer insanlar bir tanrıya inanmayı bırakırlarsa, o tanrı ölür. Eğer bir çoğu ona inanırsa daha da güçlenir.” “Bunu bilmiyordum. Tanrıların sadece tanrı olduklarını düşünürdüm.”</p>

  <p class="calibre1">“Bu konunun konuşulmasından hoşlanmazlar.” dedi Cııtwell, çalışma masasının üzerindeki kitap ve parşömen yığınım kurcalayarak.</p>

  <p class="calibre1">“Eh, bu tanrıların işine yarayabilir, çünkü onlar özeldirler.” dedi Mort. “İnsanlar - daha somuttur. İnsanların işine yaramaz.”</p>

  <p class="calibre1">“Bu doğaı değil. Diyelim ki buradan çıktın ve sarayın etrafında turladın. Nöbetçilerden biri seni görür ve hırsız olduğunu düşünüp okunu fırlatırdı. Yani, onun gerçekliğinde sen hırsız olurdun. Aslında doğru olmazdı bu, ama sanki doğruymuş gibi ölürdün. İnanç çok güçlüdi'ır. Ben bir büyücüyüm. Bunları biliriz biz. Şuraya bak.” Önündeki çerçöpün içinden bir kitap çıkardı ve sayfa işareti olarak kullandığı salamın durduğu yeri açtı. Mort omzunun üzerinden büyülü, kıvrımlı yazıya kaşlarını çatarak baktı. Sayfanın üzerinde sihirbaz olmayanlar tarafından okunmasın diye bir oraya bir buraya dolanırken bükülüp kırışıyordu ve genel etki can sıkıcıydı.</p>

  <p class="calibre1">“Bu da nesi?” dedi.</p>

  <p class="calibre1">“Müneccim Alberto Malich’in Sihir Kitabı,” dedi büyücü, “bir tür büyü teorisi kitabı. Sözcüklere çok dikkatli bakmak iyi bir fikir değil, bozuluyorlar. Bak, burada şöyle diyor —”</p>

  <p class="calibre1">&nbsp;Dudakları sessizce kıpırdadı. Alnında minik ter boncukları belirdi ve bir araya toplanıp burnunun ne yaptığını görmeye karar verdiler. Gözleri sulandı.</p>

  <p class="calibre1">&nbsp;Bazı insanlar iyi bir kitapta karar kılmayı severler. Eksiksiz bir bilye seti olan hiç kimse bir büyü kitabında karar kılmazdı, çünkü tek tek sözcüklerin bile kendilerine özgü özel ve kinci bir hayatla-n vardır ve kısacası, onları okumak bir çeşit zihinsel Hint güreşidir. Bir çok genç büyücü, kendisi için fazla kuvvetli bir sihir kitabını okumayı denemiş, ve çığlıkları duyan insanlar sadece onların sivri burunlu çarıklarını ve içlerinden yükselen klasik bir fiske duman, ve belki de biraz daha semirmiş bir kitap bulmuşlardır. Büyülü kütüphanelerde dolaşanların başına gelenlerin yanında, Zindan Boyutları’ndan çıkma dokunaçlı canavarlar tarafından suratınızın sökülmesi hafif bir masaj kalır.</p>

  <p class="calibre1"><a id="bookmark0"></a><a href="#footnote1">1</a></p>

  <p class="calibre1">Lusitania: 1915’de bir Alman denizaltısı tarafından torpillenen, 1198 insanın öldüğü. bir ABD volen gemisi.</p>

  <p class="calibre1"><br class="calibre3" /></p>

  <p class="calibre1"><a id="bookmark1"></a><a href="#footnote2">2</a></p>

  <p class="calibre1">Her ne kadar pala bir bıyık ve tepesinde kabarası olan tüylü yuvarlak bir kask bırakmamışsa da.</p>

  <p class="calibre1">" Konuşma daha sonraki nesillere, eyer üstünde doğmamış olan ve çatal bıçakla yemek yiyebilen oğlunun parayla yazdırdığı epik bir şiirle aktarılmıştı. Şöyle başlıyordu:</p>

  <p class="calibre1"><a id="bookmark2"></a><a href="#footnote3">3</a></p>

  <p class="calibre1">“Bak şurada uyukluyor vurdumduymaz düşman erleri Çalıntı altınla semirmiş, beyni kokuşmuş.</p>

  <p class="calibre1">Bozkır yangını olsun gazabının mızrakları Kıını mevsimde rüzgârlı bir günde,</p>

  <p class="calibre1">Dişleri zonklayan beş yaşında</p>

  <p class="calibre1">Tibet öküzünün boynuzları gibi atılsın hançerin ...”</p>

  <p class="calibre1">Ve böyle üç saat devam ediyordu. Genellikle şairlere verecek parası olmayan Geıçeklik’e bakılırsa, aslında bütün konuşma aşağıdakinden ibaretti:</p>

  <p class="calibre1">“Arkadaşlar, çoğu hâlâ uykuda, kısa boylu bir nineyi kateden meyve misali deşmeliyiz onları, ve mesela ben, bıktım usandım bu keçe çadırlardan, tamam mı?"</p>

  <p class="calibre1"><a id="bookmark3"></a><a href="#footnote4">4</a></p>

  <p class="calibre1">Brassica: Lahana, karnabahar, turp ve şalgam gibi bitkilerin soy adı.</p>

  <p class="calibre1"><a id="bookmark4"></a><a href="#footnote5">5</a></p>

  <p class="calibre1">Yarım kavanoz eskimiş mayonez, çok eski bir parça peynir ve üzerinde beyaz küf biten bir domates vardı. Normal olarak gün boyunca Sto Lat sarayının kilerinde, on beş bütün geyik, yüz askı keklik, elli büyük fıçı tereyağı, iki yüz çömlek yabani tavşan, yetmiş beş sığır döşü, üç kilometre çeşitli sosis, çeşitli kümes hayvanları, seksen düzine yumurta, beş altı tane Çember Deniz mersin balığı, bir fıçı havyar ve zeytin doldurulmuş bir fil bacağı bulunmasına rağmen Cııtwell bir kez daha öğrenmişti ki, tüm evrende ham, doğal büyünün evrensel bir tezahürü de şuydu: geceyarısı yağmalanan herhangi bir ev kilerinde gündüz envanteri ne olursa olsun daima yarım kavanoz eskimiş mayonez, çok eski bir parça peynir ve üzerinde beyaz küf biten bir domates bulunurdu.</p>
</body>
</html>
