<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <link href="../Styles/Format.css" rel="stylesheet" type="text/css"/>
  <title></title>
</head>

<body>

  <h2>EDEBİYAT BOLUMU</h2>

  <p>Bütünleme, eleme, çuvallama derken Hababam Sınıfı‘nın kalbur üstü ellemeleri, bu yıl da heyamollayla, hababamla bir sınıf daha atladılar.</p>

  <p>Ekilen ekildi, dökülen de döküldü.</p>

  <p>Bütün liselerde, daha doğrusu ortaöğretim okullarında olduğu gibi ders yılı başında derslerin çoğu boş geçmeye başladı.</p>

  <p>Yeni Müdür geldi, eski Müdür gitti. Neden gitti, neden geldi kimse anlayamadı. Piyale İhsan gitti, Susak Cafer geldi. Hangisi daha iyiydi, hangisi daha kötü anlayabilene aşkolsun! Giden Haşim’ciydi, gelen Divan’cı… Bildiğimiz bu kadar.</p>

  <p>Yeni derslerle birlikte teker teker yeni hocalar da sökün etti. Felsefeci Öküz Kont bunlardan biri işte. Sıfırcı Hamdi gitti yerine Topuz Hoca geldi, oturdu.</p>

  <p>Değişmesine çok şey değişti ama, Hababam Sınıfı‘nı, Hababam Sınıfı yapan nitelikler olduğu gibi kaldı.</p>

  <p>Yönetim kadrosunda Kel Mahmut, nasıl kazık çakıp kaldıysa, Tulum Hayri de sınıfın başında dimdik ayakta.</p>

  <p>Yeni Müdür’ün zart-zurtları, Kel Mahmut’un her gün biraz daha hızını kırarken, Tulum Hayri, tam tersine her gün biraz daha güçlenip bir lider gibi sivrilmekte… Bütün baskı rejimlerinde olduğu gibi…</p>

  <p>Hababam Sınıfı‘nda olaylar, şimdiden almış başını dolu dizgin gidiyor.</p>

  <p>Ne diyelim, bu ders yılı da her yıl gibi bütün Hababam Sınıfı için başarılı becerili olsun!</p>

</body>

</html>