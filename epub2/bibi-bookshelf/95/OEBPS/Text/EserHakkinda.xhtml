<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <link href="../Styles/Format.css" rel="stylesheet" type="text/css"/>
  <title></title>
</head>

<body>

  <h2>RIFAT ILGAZ ve HABABAM SINIFI</h2>

  <p class="kucuk">1911 yılında Cide’de doğan Rıfat Ilgaz, edebiyat kapısını şiirle aralar. İlk şiirlerinin ortaokul yıllarında Kastamonu’daki yerel gazetelerde yayımlanmasıyla birlikte adım yavaş yavaş duyurmaya başlayan Ilgaz, daha sonra Kastamonu Muallim Mektebi’ni bitirerek ilkokul öğretmeni olarak başladığı meslek hayatını, 1938’de Gazi Eğitim Enstitüsü‘nden mezun olmasıyla Türkçe öğretmeni olarak sürdürür. 1939’da ise İstanbul’a gelerek Karagümrük Ortaokulu’nda göreve başlar. O yıllarda <i>Çığır</i>, <i>Oluş</i>, <i>Ulus</i>, <i>Güneş</i>, <i>Yücel</i>, <i>Varlık</i>, <i>Hamle</i> ve <i>Yeni İnsanlık</i> gibi dönemin büyük dergilerinde şiirleri yayımlanır. 1942’de Ömer Faruk Toprak ile <i>Yürüyüş</i> dergisini çıkaran Ilgaz, bu dergide Orhan Kemal, Sait Faik, Cahit Irgat, A.Kadir ve Nâzım Hikmet gibi bugün edebiyatımızın en büyük adları arasında sayılan şair ve yazarlarla birlikte çalışır. <i>Gün</i>, <i>Cumartesi</i> ve <i>Yığın</i> dergilerinin yazar kadrosunda yer alan Ilgaz’ın o yıllarda <i>Yarenlik</i> ve <i>Sınıf</i> adlı şiir kitapları da çıkar.</p>

  <p class="kucuk">Daha sonra Sabahattin Ali, Aziz Nesin ve Mim Uykusuz ile birlikte, halk tarafından çok sevilen ve benimsenen <i>Markopaşa</i> gazetesini çıkarır.</p>

  <p class="kucuk">1952-1960 yılları arasında <i>Tan</i> gazetesinde dizgici, düzeltmen ve röportaj yazan olarak çalışan Rıfat Ilgaz, 23 Şubat 1956’da <i>Dolmuş</i> adlı mizah dergisinin yazı kadrosuna katılır; <i>Hababam Sınıfı</i>‘nın doğuşu da o günlere rastlar.</p>

  <p class="kucuk">İlhan Selçuk’un yönetimindeki Dolmuş‘taki bütün yazarlar, Vites, Dişli ve Kriko gibi takma adlarla yazmaktadır; Ilgaz, kadroya sonradan katıldığı için Stepne (yedek lastik) adını alır. <i>Hababam Sınıfı</i>, Stepne imzasıyla yazı dizisi olarak başlar. Çok beğenilmesi üzerine, dizi sürdürülür. Bir süre sonra ise, dizide çıkan yazılar bir kitapta toplanır. İlk olarak Mayıs 1957’de kitaplaştırılan <i>Hababam Sınıfı</i>‘nın kapağında yazar adı olarak Stepne yer alır; ta ki aynı yılın Haziran ayına kadar… 6 Haziran 1957’de <i>Dolmuş</i>‘ta yayımlanan “<i>Hababam Sınıfı</i>‘nın Muharriri” başlıklı yazıda, dizinin ve kitabın yazarının Rıfat Ilgaz olduğu açıklanır. 11 Temmuz 1957’de ise, derginin 79. sayısında <i>Hababam Sınıfı</i> dizisinin bittiği duyurulur. “Not” olarak şöyle denir:</p>

  <p class="kucuk">“Mekteplerin tatile girmesi münasebetiyle <i>Hababam Sınıfı</i> dağılmış bulunuyor. Rıfat Ilgaz’ın büyük alaka gören bu eserinin birinci kısmı, kitap halinde yayınlanmıştır. İkinci kitap hazırlanmaktadır. Yakında ‘Dolmuş Mizah Yayınları’ serisinden neşredileceğini okuyucularımıza müjdeleriz.”</p>

  <p class="kucuk">1959’da <i>Hababam Sınıfı</i> öykülerinin bir bölümünü de Tan Basımevi’nden Haluk Yetiş basar. Artık ünü kendi adını aşan kitaba ileride sahip çıkabilmek için kendi adını koyduran Rıfat Ilgaz’a gelen ilk eleştirilerden biri Dağıtıcı Faruk’a aittir:</p>

  <p class="kucuk">“Nerde Stepne, nerde Rıfat Ilgaz?.. Bırak dostum sen bu işleri!”</p>

  <p class="kucuk">“…”</p>

  <p class="kucuk">“Rusçan fena değil; doğrusu ilk kitabı çok güzel çevirmişsin!”</p>

  <p class="kucuk">“Ben mi çevirmişim? Hangi yazardan?”</p>

  <p class="kucuk">“Hangi yazardan olacak! Stepne’den… Baktın birincisi iyi gitti, ikinciyi de sen yetiştirdin geriden!”</p>

  <p class="kucuk">H<i>ababam Sınıfı</i> serisinin devamı oları kitaplardan; 1972’de “Hababam Sınıfı Baskında” ve “Hababam Sınıfı Uyanıyor”, 1975’te “Hababam Sınıfı Sınıfta Kaldı”, en son da 1987’de “Hababam Sınıfı İcraatın İçinde” yayımlanır.</p>

  <p class="kucuk">1966’da Ulvi Uraz Tiyatro Topluluğu’nca Beyoğlu Küçük Sahne’de ilk kez sahneye konan <i>Hababam Sınıfı</i>‘nda o günlerin genç oyuncularından Zeki Alasya, Metin Akpınar, Ercan Yazgan, Ahmet Gülhan ve Suzan Ustan ile birlikte Ali Yalaz, Ulvi Uraz ve Zihni Küçümen de oyuncu kadrosunda yer alırlar.</p>

  <p class="kucuk">1974’te ise ilk filmi çekilen <i>Hababam Sınıfı</i>‘nın o güne dek görülmemiş bir gişe başarı göstermesi üzerine altı filmi daha yapılır.</p>

  <p class="kucuk">Edebiyatımızın Koca Çınar’ı Rıfat Ilgaz’ın adının bugünlere dek gelmesinde kuşkusuz <i>Hababam Sınıfı</i>‘nın yeri büyüktür. Onu hepimiz <i>Hababam Sınıfı</i>‘nın yazarı olarak bildik; ancak Nâzım Hikmet ve Sabahattin Ali gibi ustaların övgüyle söz ettiği şiir kitapları, 1991’de aynı adlı filmi yapıları <i>Karartma Geceleri</i>, Madaralı Roman Ödülü ile Orhan Kemal Roman Armağanı alan <i>Yıldız Karayel</i>, kendi yaşam öyküsünü anlattığı <i>Sarı Yazma</i> gibi romanlarıyla, bugün usta mizahçılar arasında adının ilk sıralarda olmasını sağlayan mizah kitaplarıyla ve çocuk romanlarıyla milyonlarca okura ulaşan altmışı aşkın yayımlanmış yapıtı oları Ilgaz’ın artık Türk edebiyatının klasik yazarları arasına girdiğini belirtmek gerekir.</p>

  <p class="kucuk">Rıfat Ilgaz, 7 Temmuz 1993’te aramızdan ayrıldı.</p>

  <p class="kucuk">1991’de kaleme aldığı son şiirinde şöyle seslenmişti:</p>

  <p class="kucuk" style="text-align: center;"><i>Elim birine değsin</i></p>

  <p class="kucuk" style="text-align: center;"><i>Isıtayım üşüdüyse</i></p>

  <p class="kucuk" style="text-align: center;"><i>Boşa gitmesin son sıcaklığım!</i></p>

</body>

</html>