<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-7.html" xml:lang="tr-TR">
    <div class="Basic-Text-Frame">
      <p class="x1" id="toc_marker-8">SEKİZİNCİ BÖLÜM</p>

      <p class="Normal-1 para-style-override-2"></p>

      <p class="Normal-1 para-style-override-2">Ben yeni yerler görmek ve yeni şeyler öğrenmek tutkusuyla sarhoş bir durumdaydım. O yüzden her gün güverteye çıkıyor, gözlerimi ufka dikiyordum. Henüz bana direk nöbeti vermiyorlardı. Verseler, o direkten hiç inmeyecek, sürekli ufku gözleyecektim.</p>

      <p class="Normal-1 para-style-override-2">Yanardağın yakınlarından geçtiğimiz günden aşağı yukarı üç gün sonra, korsan gemisi büyük bir adaya doğru son hızla yaklaşmaya başladı. Güverteye doluşan korsanlar geminin adaya yaklaşmasını seyrediyorlardı.</p>

      <p class="Normal-1 para-style-override-2">Kanlı Bill,yanıma yaklaşarak;</p>

      <p class="Normal-1 para-style-override-2">“Gel, bu ada hakkında bilgi vereyim sana Ralph,” dedi. “Sanırım merak etmişsindir.”</p>

      <p class="Normal-1 para-style-override-2">Sonra da sözlerini sürdürdü:</p>

      <p class="Normal-1 para-style-override-2">“Emo Adası bu,” dedi usturuplu bir şekilde.</p>

      <p class="Normal-1 para-style-override-2">Onun bana vermiş olduğu bilgileri diğer korsanlar duymuyordu. Zaten onun konuşmalarını dinlemeye cesaret edebilecek bir babayiğit yoktu bu gemide.Kaptan buna dahildi.</p>

      <p class="Normal-1 para-style-override-2">“Sandal ağacıyla ünlü bir adadır bu ve halkı da ne yazık ki bizden pek hoşlanmaz. Bizim kaptan, pek çok kez aldatmaya yeltenmiştir onları. Hayret, bizi buraya niçin getirdi acaba? Kim bilir yine ne şeytanlık var kafasının içinde?”</p>

      <p class="Normal-1 para-style-override-2">Bir süre sonra, adayı fırdolayı çevreleyen kayaların arasından geçerek koya demir attık, bir anda. Karaya gidecek filikaya kaptan beni de bindirdi. Buna gerçekten şaşırmıştım.</p>

      <p class="Normal-1 para-style-override-2">Emo Adası yerlilerinin Romata adını taşıyan başkanları, bizi umduğumuzdan çok daha iyi karşıladı. Sofraya çeşitli yiyecekler çıkardı: Başta domuz kızartması ve türlü sebzeler yedirerek ağırladı bizi. Tam o anda kulübenin dışarısında birkaç bin yerli birikmişti. Şöyle bir göz attığımda aşağı yukarı hepsinin silâhsız olduğunu gördüm.</p>

      <p class="Normal-1 para-style-override-2">Daha sonra kıyasıya bir pazarlık başladı. Bu adamların asıl kişilikleri ve kimlikleri pazarlık anında ortaya çıkıyordu. Özellikle korsan gemisi kaptanının ve adamlarının iki yüzlülükleri insanın içini bulandıracak cinsten bir şeydi. Bunu ben bile o anda hemen fark etmiştim.</p>

      <p class="Normal-1 para-style-override-2">Pazarlık yapılıp bittikten sonra Romata, kendisine başka bir adanın başkanının konuk olarak geldiğini, bunun için şenlikler düzenlendiğini, şenliklere bizlerin de çağrılı olduğunu söyledi.</p>

      <p class="Normal-1 para-style-override-2">Ertesi gün bir filika dolusu tayfayla birlikte sandal ağacı kesmek için adaya gönderildim. Tayfaların hepsi de silâhlıydı. Kaptan ve birkaç kişi kalmıştı gemide. Bu arada ne olur, ne olmaz düşüncesiyle geminin topu da doldurulmuş ve namlusu Başkan Romata için yapılan ağaç ve keresteden oluşturulmuş kulübeye çevrilmişti.</p>

      <p class="Normal-1 para-style-override-2">Emo Adası’nda geçen, görünüşte sakin ancak içten içe gergin birkaç gün içinde en büyük kazancım, adanın yerli halkını gözlemleyerek aşağı yukarı tanımış olmamdır. Böylece burada ya da bir başka adada yerlilerle yaşamanın pek de kolay bir şey olmadığını anlamıştım. Zihnimde bir tasarı belirmişti. Ancak bu tasarıyı uygulanabilir bulmadığım için başka bir senaryo hazırlamak üzere beklemeyi uygun görmüştüm. Bir de Kanlı Bill’e danışmam gerekecekti. Herhalde o zaman daha aklı başında bir senaryo kurarak, çok daha pratik bir çözüm yolu bulabilirdik.</p>

      <p class="Normal-1 para-style-override-2">Sandal ağacı kesmek için kıyıya çıktıktan sonra ormanın içerilerine doğru ilerledik. Bir aralık açıklık bir yerde, sayısız evle burun buruna geldik. Genellikle bambu kamışının</p>

      <p class="Normal-1 para-style-override-2">dalarından yapılmış evlerdi bunlar. Bazılarının ön kısımları açıktı. O yüzden içerisi görülebiliyordu. Erkek, kadın ve çocuklar, bizi görebilmek için çevremizde halka oldular. Bunlar uzaydan gelmiş yaratıklara bakarcasına inceliyorlardı bizi. Ancak ne bakışlarında ne de davranışlarında düşmanlıktan eser yoktu. O yüzden çok rahattık.</p>

      <p class="Normal-1 para-style-override-2">Ertesi gün yine bu odun kesiciler grubuna katılmış, adaya onlarla birlikte filikayla gelmiştim. Bir aralık onlardan ayrılıp yerlilerin köyüne doğru gittim. Sandal yapan adamlar gördüm orada. Ağaçları birbirlerine bağlayışları, bizim Jak’ın pratik olarak ağaçları kesip sonra da küçük teknemizi yapış biçimine çok benziyordu. Çünkü onlar da aynı yöntemle ağaçları birbirine bağlıyorlardı.</p>

      <p class="Normal-1 para-style-override-2">Daha sonra bağıra çağıra oyun oynayan bir grup çocuk birden dikkatimi çekti. Oyunlarını görebilmek için onlara adım adım yaklaştım. Sayıları iki yüzü buluyordu neredeyse. Erkek çocuklar üzerlerine giysi yerine birer bez parçası geçirmiş, kızlar ise küçük eteklikler giymişlerdi. Oynadıkları oyunlardan bazılarının bizim çocukken oynadığımız oyunlara çok benzediğini görmek, beni çok şaşırtmıştı. Bu yüzden tepelerinde durarak oyunlarını daha dikkatle seyrettim. Uçurtma da uçuruyorlardı. Kendi elleriyle yaptıkları uçurtmaları uçurmalarını zevkle seyrettim. Bir tür ince bezden yapmış oldukları anlaşılan hindistancevizi liflerinden iplerle bağlamışlardı. Bu uçurtmalar gökyüzünde küçük bir nokta haline gelinceye kadar yükseklere tırmanıyordu. En çok sevdikleri oyunlardan birisi de yüzmekti. Küçücük oğlanlar gibi kızların da nasıl hızlı birer yüzücü oldukları gözlerimle gördüm. Denizin açıklarına hızla gidiyorlar, oradaki dubada dinlendikten sonra, dubadan suya atlayarak aynı hızla kıyıya dönüyorlardı. Bunu Peterkin görseydi, sanırım kıskançlıktan çatlardı. Hele yürümeye yeni başlamış bebeklerin yengeç gibi yan yan denize doğru giderek, ustaca kulaç atmaya çalıştıklarını görmek, insanı hem eğlendiriyor hem de çok şaşırtıyordu. İşte bu şaşkınlık içindeyken o küçük çocuklara uzanıp da elimi bile süremedim. Hiç birini sevemedim doğrusu. Çünkü onlar balıkmış da elimden hemen kaçıp gidecekmiş gibi geliyordu bana.</p>

      <p class="Normal-1 para-style-override-2"></p>

      <p class="Normal-1 para-style-override-2">Yüzmeyle ilgili bir oyunları daha vardı. Kıyıdan epey açıldıktan sonra, kendilerini kıyıya doğru gelen dalgaya kaptırarak, büyük bir hızla geri dönüyorlardı. Ama hem çocukları, hem de yetişkin kimseleri eğlendiren bir oyunmuş bu. İşte bu yüzden olsa gerek, Başkan Romata ertesi gün konukların onuruna düzenlenecek bir yüzme gösterisine hepimizin davetli olduğunu söyledi.</p>

      <p class="Normal-1 para-style-override-2">Ertesi gün izlediğim bu ilginç yüzme gösterisini, daha ayrıntılı olarak sizlere anlatmak isterim: Yüzlerce ada halkı, ellerinde birer tahta parçası olduğu halde, çığlıklar atarak, koşarak denize daldı. Bu tahta parçaları onların suyun üzerinde daha uzun süre kalabilmelerini ve çok daha uzağa açılmalarını sağlıyormuş. Yüzücüler kulaç atarken, arada bir foklar gibi derin soluklar alıyor, bu şekilde oldukça uzaklara açılıyorlardı. Sonra bir anda hepsi birden geriye dönerek, üzerlerine doğru gelmekte olan büyük dalganın köpükleri arasına atılıyorlardı. Bu arada da yanlarında götürmüş oldukları küçük tahta parçalarına göğüslerini dayamışlardı. Böylece dalgaların akışıyla kulaç atmadan kıyıya doğru geliyorlardı. Her yeni dalganın geride bıraktığı çukura başları da dahil olmak üzere suya dalarken, bir yandan da çığlıklar atıyor, ortalığı çığlık festivaline döndürüyorlardı. Kıyıdakiler de benzer çığlıklarla onlara karşılık veriyorlardı. Böylece ortalık çığlıktan geçilmiyor, ana baba gününe dönüyordu.</p>

      <p class="Normal-1 para-style-override-2">Kıyıya ilk kendini atanlardan biri, çevresine gururla bakarak, silkindi ve Kanlı Bill ile benim bulunduğum yere doğru ilerledi. İri kıyım, yakışıklı bir ada yerlisiydi bu...Yüzüne dikkatle bakınca büyük bir şaşkınlık geçirdim. Mercan Adası’nda hayatını kurtardığımız eski dost Tararo olduğunu fark ettim. Bakalım o beni tanıyabilecek miydi?</p>

      <p class="Normal-1 para-style-override-2">Tararo da beni tanımış olmalı ki doğruca bize doğru geldi, önce burnunu burnuma sürttü. Sonra birden bunun beyaz adamların gelenek ve göreneklerine uymadığını düşünmüş olmalı ki hemen elini bana uzattı. Eski dostlar gibi el sıkıştık. Bu arada ikimiz de kendi dillerimizde ahbapça ve dostça sözler ediyorduk. Biz yarım yamalak anlaşsak da diğerleri bunu hiç anlamıyordu.</p>

      <p class="Normal-1 para-style-override-2">Bill de büyük bir şaşkınlık geçirerek:</p>

      <p class="Normal-1 para-style-override-2">“Siz önceden tanışıyor musunuz yoksa?” diye sordu. Ben Mercan Adası’ndaki yerli savaşını ve daha sonra olup bitenleri özetleyerek Bill’e anlattım.</p>

      <p class="Normal-1 para-style-override-2">Sonra Tararo, kendi dilinde bir kez daha ayrıntılı olarak tekrar etti ve o kanlı savaş sırasında olup bitenleri oradakilere satır satır yineledi. Bill, yerlilerin konuşmakta olduğu dili çok iyi anlıyordu. Bakalım bu bizim işimize yarayacak mıydı? Bill’e Avatea’ya ilişkin bir şeyler sormasını istedim,Tararo’dan. Acaba mutlu muydu Avatea? Neler yapıyordu şimdi?</p>

      <p class="Normal-1 para-style-override-2">Bill, Avatea üzerine bir şeyler sorunca, Tararo’nun o yakışıklı yüzü asılıvermişti birden. Sinirli bir sesle Bill’e bir şeyler anlattı. Bill’in bana yaptığı çeviriden, Tararo’nun güneşi göstermesinin, Avatea’nın diğer yerlilerden farklı cilt renginin sırrı da çözülmüş oldu böylece. Avatea, güneşi Tanrı olarak kabul eden bir kabiledenmiş. Buradakilerin Tanrı olarak kabul ettikleri şey ise ateşti. Tararo, bir savaşta ele geçirmiş Avatea’yı. Onu kendi yakınlarından biriyle daha doğrusu bir oymak başkanıyla evlendirmek istiyormuş. Avatea’nın gözü ise başka birinde imiş. İnatçılığı Tararo’yu çok öfkelendiriyormuş. Eğer inadında direnecek olursa, ateş tanrıya kurban edilecekmiş zavallı Avatea.</p>

      <p class="Normal-1 para-style-override-2">Bill’den, Avatea’nın şu anda nerede bulunduğunu öğrenmesini istedim. Tararo’nun kabilesi buradan birkaç mil uzaktaki Mango Adası’ndaymış. Bu durumda oraya gidemeyeceğimiz gün gibi âşikârdı.</p>

      <p class="Normal-1 para-style-override-2">Sonra Bill’den Avat<a id="Anchor"></a><a id="Anchor-2"></a>ea’yı çok sevdiğimizi, bizim hatırımız için bağışlamasını dilediğimizi Tararo’ya anlatmasını rica ettim. Bill de hayli sıkılmıştı aynı konudan. Bill, Tararo’ya bunları anlatırken, birden müthiş çığlıklar yükseldi. Kıyıdakiler korkunç bir sesle haykırmaktaydı. Bill:</p>

      <p class="Normal-1 para-style-override-2">“Eyvahlar olsun Ralph, sahilde köpekbalığı görülmüş,” dedi.</p>

      <p class="Normal-1 para-style-override-2">Aynı anda denizden de müthiş bir çığlık yükseldi. Canavar, yüzücülerden birine saldırmıştı demek. Denize bir sandal indirerek, oraya doğru gittiler. Saldırıya uğrayan adamı canavarın ağzından kurtarmaya çabaladılar. Ancak çekip kurtarabildikleri, yüzücünün bedeninin yalnızca üst kısmıydı. Korkunç canavar adamın vücudunun diğer bölümünü hemen parçalayıp midesine indirmişti.</p>

      <p class="Normal-1 para-style-override-2">Deniz kıyısına vuran dalgaların köpükleri, bir anda kıpkızıl kana bulandı. Tüm neşemiz kaçıp gitmişti. Adamcağızın cesedinin kalan kısmını az sonra alıp götürdüler. Ama çok geçmeden eğlence ve şenlikler sanki hiçbir şey olup bitmemiş gibi sürdürüldü. Güreşe ve boksa benzeyen birtakım gösteriler yavaş yavaş başladı. Kabile başkanlarının ve ileri gelen kişilerin bütün bedenlerini kaplayan dövmelerini daha yakından gözleme olanağı buldum. Bunlardan bir tanesinin ayak baldırına işlenmiş ağaç resmi, gerçekten bir sanat eseri ustalığıyla yapılmıştı. Kökleri topuktan başlayan ağacın gövdesi, bacağı takip ediyor ve dallar ince bir kucaklamayla bacağı kavrıyordu. Dövme yapma işinin küçük yaşlardan başlanarak otuz yaşına kadar kesintisiz devam ettirildiğini, acı verici çetin bir iş olduğunu öğrendim. Deri, üzerinde sivri dişler bulunan demir bir aygıtla deliniyor, sonra bu deliklere Hindistancevizi yağı sindiriliyormuş. Bu şekilde işlenen resim o günden sonra o insanın vücudundan hiç</p>

      <p class="Normal-1 para-style-override-2">silinmiyormuş.</p>

      <p class="Normal-1 para-style-override-2">O akşam bir rastlantı sonucu kaptanla ikinci kaptan arasında geçen bir konuşmaya kulak verdim. Kaptanla Romata arasında bazı anlaşmazlıklar çıktığını, bu anlaşmazlıkların eski düşmanlıkları kızıştırdığını biliyorduk. Ancak kaptanın anlattıkları yine de tüyler ürpertecek kadar korkunçtu. Kaptan gemiye yüklenen keresteyle yetinmek istemiyor, daha çok sandal ağacı almak istiyordu. Belli ki Romata buna razı olmuyor, hatta izin vermiyordu.</p>

      <p class="Normal-1 para-style-override-2">Kaptanın ikinci kaptana önerisi kısaca şöyleydi: Gece olunca, korsan gemisi kürek çekerek ağır ağır kıyıya yanaştırılacaktı. Tayfalar silâhları dokunduğu yeri paramparça eden iri saçmalarla dolduracaktı. Yerliler kendilerini eğlence ve şölen coşkusuna kapıp koyuverdikleri bir anda, üstlerine ateş edilecek otuz kırk tanesi birden öldürülecek, sonra da diğerleri silâh zoruyla çalıştırılarak gemi tıka basa sandal ağaçlarıyla doldurulacaktı.</p>

      <p class="Normal-1 para-style-override-2">İkinci kaptan, bu öneriye önce karşı çıktı. Israr karşısında o da sonunda razı oldu. Kaptanın kafasındaki plân tutmuştu. Tayfalara ayrıca cesaret kazansınlar diye rom içirilecekti. Böylece sarhoşluğun vereceği gözü peklikten yararlanmayı düşünüyorlardı. Bu çirkin plân üzerinde anlaşarak birbirlerinden ayrıldılar.</p>

      <p class="Normal-1 para-style-override-2">Duyduklarımı hemen Bill’e anlattım. Bill, bir an düşündükten sonra;</p>

      <p class="Normal-1 para-style-override-2">“Belki bizim için de bir kurtuluş yolu olur bu,” dedi.</p>

      <p class="Normal-1 para-style-override-2">Sonra düşüncelerini şöyle açıkladı:</p>

      <p class="Normal-1 para-style-override-2">“Gece olunca, sessizce kıyıya yüzüp ağacın birine tüfek yerleştirip, tüfeğin tetiğini uzunca bir sicime bağlayacağım. Kıyıya çıktığımızda bu sicim takılacak. Tetik birden düşecek ve nerede olduğu anlaşılmayan tüfek patlayacaktır. Yerliler bu sesi duyunca bizimkilere saldırırlar. Biz de bu fırsattan yararlanıp gemiye döner, oradan kaçarız.”</p>

      <p class="Normal-1 para-style-override-2">“Diğerlerini ateşe atıyoruz ama Bill,”dedim. “Bu açıdan pek de pratik, dürüst bir plân değil bu.”</p>

      <p class="Normal-1 para-style-override-2">Bill:</p>

      <p class="Normal-1 para-style-override-2">“Biliyorum, evlât,” diye karşılık verdi. “Ama başka bir çare yok. Unutma,su testisi su yolunda kırılır. Bu yola düşmüş olanlar nasıl olsa günün birinde şöyle ya da böyle çekeceklerdir cezalarını. Ancak senin kurtulabilmen çok ama çok önemli.”</p>

      <p class="Normal-1 para-style-override-2">Elimde olmadan, pek de gönülden istemeden onayladım Bill’in plânını. Gerçekten kurtulmak için başka çarem yoktu. Başka kurtuluş yolunun olmaması beni üzüyordu ama bu plânda da saldırıdan daha önce haberleri olacak yerliler, hiç olmazsa gafil avlanmayacak ve tüfek sesiyle birlikte kendilerini savunmaya geçeceklerdi.</p>

      <p class="Normal-1 para-style-override-2">Bense bu senaryoyu uygulamaya koymazsak,ya bir çatışmada yok olup gidecek ya da yerlilerin eline düşüp tutsak olacaktım. Oysa bir an önce kurtulmak, adadaki arkadaşlarıma kavuşmak istiyordum.</p>

      <p class="Normal-1 para-style-override-2">Gece olunca Bill, bir aralık sessizce kıyıya yüzdü. Senaryosunu uygulamaya koymaya başladı. Aynı sessizlikle geri dönüp geldi. Bunu tayfaların yiyip içtikleri bir anda yapmış olduğu için Bill’in ve güvertede gözcülük yapan benim yokluğumuz hiç kimsenin gözüne çarpmazdı üstelik.</p>

      <p class="Normal-1 para-style-override-2">Gece yarısına doğru tüm tayfalar güvertede toplandı. Halat kesildi ve kürekler sessizce çekilmeye başladı. Ancak iki kişinin hareket ettirebileceği kocaman küreklerdi bunlar. Birkaç dakikada koyun ağzına geldik. Koca ağaçların gölge yaptığı karanlık bölüme yaklaşınca, demir burundan usulcacık bırakıldı. Sonra kaptan ortaya çıktı.</p>

      <p class="Normal-1 para-style-override-2">Adam, tepeden tırnağa silâhlanmış, tayfaların arasında sıraları denetliyordu.</p>

      <p class="Normal-1 para-style-override-2">“Sakın telâş etmeyin çocuklar! İyi nişan alın! Ve açtığınız ilk ateş sakın boşa gitmesin!”</p>

      <p class="Normal-1 para-style-override-2">Filikayı işaret etti. Tayfalar sessizce yerleştiler içine. Kürek çekmek olanaksızdı. Ama zaten buna gerek de kalmadı. Gemiye dayanıp itince, filika kıyıya kadar kaydı. Dışarı çıkarlarken:</p>

      <p class="Normal-1 para-style-override-2">“İki kişinin kalmasına gerek yok,” dedi ikinci kaptan. “Ralph, tek başına bekleyebilir.”</p>

      <p class="Normal-1 para-style-override-2">Kaptan da bunun uygun olduğunu söyledi. Onun onaylaması ikinci kaptanın hoşuna gitti. Benim elimde kanca vardı. Yerlilerden birisi gelecek olursa, filika ve gemiyi kıyıdan açacaktım. Tüfeğini eline alarak, sonra da adamlarını peşine takıp ormanlık alana doğru yürüdü.</p>

      <p class="Normal-1 para-style-override-2">Hazırladığımız tuzağın nasıl bir sonuç vereceğini heyecanla bekliyordum. Bill’in önceden tüfeği koyduğu yeri bildiğim için gözümü oradan bir türlü ayıramıyordum. Ama o ana kadar hiç ses çıkmayınca, “Sanırım kaptanın adamları başka bir yoldan gitti,” dedim. Belki de Bill, sicimi yeterince sıkı bağlamamış olabilirdi. Derken bir ses duyuldu, ardından da ağaçların arasından iki üç kıvılcım görüldü. Büyük bir korkuyla içim daralmaya başladı. Tetik düşmüş ama kapsül ateş almamıştı. Böylece senaryomuz suya düşmüş oluyordu.</p>

      <p class="Normal-1 para-style-override-2">Filikanın içinde, karanlıktaydım ne yazık ki. Çevremde de çıt çıkmıyordu. Giderek korkum artıyordu. Yanı başımda sular siyah bir yılan gibi hışırdayıp duruyordu. Ürpererek gemiye baktım. Buradan yalnız gövdesi görünmekteydi. Direkleri ağaçlar arasında eriyip gitmişti. Yelkenler tamamen açık olduğu halde, zifiri karanlıkta onlar bile buradan bakınca seçilmiyordu.</p>

      <p class="Normal-1 para-style-override-2">Birden bir silâh sesi duyuldu. Ardından da köyün bulunduğu yönden müthiş çığlıklar ve haykırışlar duyuldu. Sonra ormana sanki bir ordu dalıyormuş gibi gürültüler giderek fazlalaştı.</p>

      <p class="Normal-1 para-style-override-2">Ve çok yakın bir yerden bir çığlık yükseldi. O bir el silâh atan adama söven kaptanın sesini tanıdım. Komut verdiği tayfalar, yerlilerin üstüne çığlıklar atarak saldırmaktaydı. Peşinden silâhlar takırdamaya başladı.</p>

      <p class="Normal-1 para-style-override-2">Bir yandan kulağımı kabartmış, ne olduğunu anlamaya çalışırken, yaprakların hışırtısıyla ürperdim. Orada, gemiyi gören birkaç yerli bulunabilirdi. Ancak çok geçmeden yüz kadar yerlinin çarpışma yerine doğru saldırıya geçmiş olduğu anlaşıldı. Bizimkiler geriden de çevrilmiş, iki ateş arasında kalmış olmaları gerekirdi. Bu konuda yanılmadığımız az sonra ortaya çıktı. Hem çığlıklar, bağırışlar neredeyse on beş yirmi kat arttı; hem de bildik seslerin can çekişmeye benzer bağırışları da çoğaldı.</p>

      <p class="Normal-1 para-style-override-2">Sonunda gürültü patırtı birden kesildi. Yerlilerden son hızla kulaklarımıza dolan zafer çığlıklarından, çarpışmanın sona erdiğini ve kimin kazandığı anlaşılıyordu. Görünüşe bakılırsa korsanlar, son tayfasına kadar öldürülmüştü galiba. Bu yüzden kaygım birden arttı. Peki, şimdi ben ne yapacaktım? Ada halkının eline düşmek, insanın aklına bile getiremeyeceği müthiş bir şeydi. Bu düşüncenin korkunçluğu bizleri derinden sarsıyor, bu yüzden ortaya bile çıkamıyorduk. Kalkıp dağlara doğru kaçacak olsam, hemencecik yakalanırdım. Gemiyi tek başına koydan çıkarmam da olanaksızdı. Yine de tek çözüm yolu buydu. Nasıl olsa gemi yönetmesini çok iyi öğrenmiştim. Dümeni de çok iyi kullanıyordum. Pusulayı benden iyi kullanan kimse yoktu, gemimizde. Bunu bana Kanlı Bill defalarca söylemiş, beni övgülere boğmuştu. Evet, tek çözüm yolu buydu. Adadan ve yerlilerden başka türlü kurtulamazdım. Tam uzaklaşmaya hazırlandığım anda bildik müthiş bir çığlık duyunca, iliklerime kadar titredim. Her yanım buz kesti. Bu çığlığın ardından yerlilerin çığlıkları duyuldu. Sonra ikinci, üçüncü çığlıklar, çığırtılar ortalığı çınlattı.</p>

      <p class="Normal-1 para-style-override-2">Çığlıklar ne yazık ki ortalığı inletiyordu durmadan. Yerliler, öyle anlaşılıyordu ki korsanları birer birer boğazlamaktaydı.Yüreğim neredeyse duracaktı. Beynimin içi ateş kesilmişti adeta. Kıyıdan uzaklaşmak için kancayı tuttum, yanı başımda birisi belirdi.</p>

      <p class="Normal-1 para-style-override-2">“Dur, Ralph,dur ne olursun!” dedi. Sonra da iri gövdesine karşın bir maymun çevikliğiyle filikaya atladı. Ardından bana ilk buyruğunu verdi:</p>

      <p class="Normal-1 para-style-override-2">“Haydi bakalım evlât!”</p>

      <p class="Normal-1 para-style-override-2">Filikayı sarsan bu ağırlığın, dostum Bill olduğunu sesinden tanımıştım.</p>

      <p class="Normal-1 para-style-override-2">Bir süre sonra gemiye varmıştık. Göz açıp kapayıncaya kadar filikayı yukarı çektik.ve demirin ipini kestik. Kürek başına geçip asılmaya başladık. Bill’in güçlü kollarıyla birden küreklere asılmasıyla birlikte daha karaya vuruyorduk. Karaya oturmuş olsaydık, durumumuz çok kötü olabilirdi. Benim kendisiyle eşit güçte olmadığımı bir an için unutmuştu. Filikayı dengeleyip akıntıyla aşağıya doğru hızlanmaya başladı. Koydan çıkmaya çok az kalmıştı. Ama kıyı boyunca biriken yüzlerce, binlerce yerliden yükselen sesler, çığlıklar işitince, bizi gördükleri anlaşıldı. Birçok yerli suya atlayıp bize doğru yüzmeye başlamıştı. Filika öyle hızla ilerliyordu ki peşimizden yetişebilmeleri olanaksızdı. Yine de dev yapılı bir yerli pupada sarkan ipin ucunu yakalamayı başarıp maymun gibi güverteye çıktı. Bill, yerlinin başını güvertede görür görmez, küreği elinden bıraktı. Bir yumrukta adamı yere seriverdi. Sonra da ayaklarından tutup denize attı adamı, yine küreğin başına döndü. Küreği daha hızlı çekebilmek için büyük bir çaba harcıyordu.</p>

      <p class="Normal-1 para-style-override-2">Bu arada karşımıza başka bir tehlike çıkmıştı. Kıyı boyundan koşmakta olan ada halkı, önümüzü kesmek için didinip duruyordu. Yüzerek karşımıza geçip burundan içeriye girmeye gayret ediyorlardı. Eğer başarabilirlerse, yanmıştık. Bill, şöyle bir düşündü, sonra belinden tabancasını çekip topa doğru koştu. Namluyu topun ağzına yerleştirdikten sonra ateş etti. Kapsül ateş alınca, top da yerlilerin üzerinde alevler saçarak gürledi.Sanki dağlar, büyük bir hışımla yerinden oynamıştı. Yerliler bir an korkarak durakladılar. Biz de bu fırsattan faydalanarak, onları geride bıraktık. Ağaçların o ana kadar önünü kestiği güzel bir rüzgâr, yelkenlerimizi şişiriverdi. Adalı halkın sesleri gittikçe gerilerde kalırken, biz Bill ile pupa yelken açık denize doğru yöneldik. İkimizi de artık bu denizlerde kimse tutamazdı. Bizi tanıyıp bilenler Hak’kın rahmetine kavuşmuştu çoktan. Bilmeyenler ise korsan sanıp hiç yaklaşamazdı.</p>
    </div>
  </div>
</body>
</html>
