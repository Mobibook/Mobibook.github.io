<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-5.html" xml:lang="tr-TR">
    <div class="Basic-Text-Frame">
      <p class="x1" id="toc_marker-6">ALTINCI BÖLÜM</p>

      <p class="Normal-1 para-style-override-2"></p>

      <p class="Normal-1 para-style-override-2">Büyük fırtınadan sonra aradan aylar geçmişti. Balık tutarak, kara avcılığı yaparak, adamızda gezintilere çıkarak dingin ve güzel günler yaşıyorduk. Mercan Adamızın tepelerinde sık sık turlara çıkmak da en çok yaptığımız eylem ve işlerden birisiydi. Bunu, ufukta birdenbire bir geminin görünüvereceği umuduyla yapıyor ancak bu konuda nedense hiçbirimiz ses çıkarmadan bekleyip duruyorduk.</p>

      <p class="Normal-1 para-style-override-2">Adamızda oldukça mutlu sayılırdık. Ama ülkemizi, yakınlarımızı özlememek de elde değildi. Bu özlemi içimizde saklayıp üzerinde konuşmayacak olursak, ona daha çok dayanabileceğimizi seziyorduk tabii. Böylece tepelerde saatler geçirdiğimiz ve yaşadığımız oluyordu. Tepelerde geçirilen bu saatler üçümüze de büyük mutluluklar veriyordu.</p>

      <p class="Normal-1 para-style-override-2">Bu arada hiç de boş durmuyorduk. Hindistancevizi yapraklarından kendimize giysiler kesip diktik. Çünkü üzerimizdeki elbiseler çoktan eskimeye yüz tutmuş, parçalanmıştı. Peterkin kurutmuş olduğu domuz derisinden ayakkabı yapmayı başarmış, üçümüze de birer tane kesip dikmişti. Çok kullanışlı ayakkabılardı bunlar.. Bir ara ev yapmayı aklımızdan geçirdik. Ancak bütün mevsimlerde iklim öyle ılımandı ki çardağımız yatıp kalkmamız için bize yetip de artıyordu bile. Bu arada bol bol yüzüyor, kendimizi deniz sularına attığımız zaman mutlulukların ve coşkuların en güzelini tadıyor, buna eriştiğimizde ise dünyanın en mutlu insanları belki de bizler oluyorduk. Peterkin henüz avcılığı kadar olmasa da yüzücülüğünü büyük ölçüde geliştirmiş ve şimdiden daldığı zaman denizin altında üç dakikaya yakın bir süre kalmayı başarmaya başlamıştı. Bu durum hem onu hem de bizi oldukça çok sevindiriyor, mutlu ediyordu.</p>

      <p class="Normal-1 para-style-override-2">Deniz yükseldiğinde üstündeki deliklerden sular fışkırtan, Fıskiye Kayası dediğimiz yüksekçe bir kayanın üzerinde oturmuş, denize dikkatle bakarken, ufkun en uzak çizgisinde birkaç kara nokta görüverdim. Bunu hemen yanımdaki arkadaşlarıma söyledim. Noktaları Jak ve Peterkin de gördü:</p>

      <p class="Normal-1 para-style-override-2">“Bravo Ralph, çok keskin gözlerin var, senin,” dediler. “Tıpkı bir denizci gözü bunlar...”</p>

      <p class="Normal-1 para-style-override-2">“Peki Jak, bunlar ne olabilir?” diye sordum Jak’a.</p>

      <p class="Normal-1 para-style-override-2">Jak:</p>

      <p class="Normal-1 para-style-override-2">“Şu anda ne yazık ki bilmiyorum,” dedi. “Önce kuş falan olabileceklerini düşündüm</p>

      <p class="Normal-1 para-style-override-2">Peterkin, Jak’ın sözünü tamamlamasını fırsat sayarak üçümüzün de aklından geçmekte olan düşünceyi o anda dile getirdi:</p>

      <p class="Normal-1 para-style-override-2">“Sakın gemi olmasın bunlar!”</p>

      <p class="Normal-1 para-style-override-2">Birden ayağa kalktık. Çok hızlı olmuştu bu kalkış. Aylardan sonra bir insan yüzü görme</p>

      <p class="Normal-1 para-style-override-2">heyecanıyla yüreklerimiz hızla çarpmaya başladı; neredeyse bayılacak durumdaydık.</p>

      <p class="Normal-1 para-style-override-2">Noktalar yaklaştıkça büyüyordu. Git gide daha açık seçik görülmeye başladılar. İki taneydiler yalnızca. Tüm antenlerimizi germiş ve dikkat kesilmiştik. Daha da yaklaşmalarını bekliyorduk.</p>

      <p class="Normal-1 para-style-override-2">Jak, birden kaygılı bir sesle:</p>

      <p class="Normal-1 para-style-override-2">“Çocuklar kayık bunlar,” dedi. “Hem de hızla yaklaşmalarından anladığım kadarıyla savaş kayığı ikisi de...Eğer Pasifik Adaları yerlileri ise yandık demektir. Onları tanıyan gemiciler, vahşi, acımasız insanlar olduklarını anlatırdı.”</p>

      <p class="Normal-1 para-style-override-2">Sevincimiz yine yerini kaygıya bırakmıştı. Peterkin büyük bir üzüntüyle:</p>

      <p class="Normal-1 para-style-override-2">“Ne yazık ki silâhlarımız da yanımızda değil,” diye konuştu.</p>

      <p class="Normal-1 para-style-override-2">Jak:</p>

      <p class="Normal-1 para-style-override-2">“Varsın olmasın,” diye karşılık verdi. “Şu sopalar da gerektiğinde oldukça işimize yarayabilir.”</p>

      <p class="Normal-1 para-style-override-2">Şimdi düşmanları karşılama anı gelmişti. Hemen sopaların kalınca olanlarından birer tane seçtikten sonra, bir kayanın arkasına saklandık. Onları burada çok güzel ve büyük bir güçle karşılayabilirdik. Jak kibar bir dille ses çıkarmamamızı rica etti. Artık konuşurken de sesimizi yükseltmiyorduk.</p>

      <p class="Normal-1 para-style-override-2">İlk kayık mercan kayalarına büyük bir hızla yaklaştı. Aynı hızla da koya dalış yaptılar. Bu kayıkta tümü de kara derili erkekler, kadınlar ve çocuklar bulunuyordu. Canlarını kurtarmak amacıyla büyük bir çabayla kürek çektikleri görülmekteydi. Biraz daha yaklaştıklarında kürekçilerin terden ıslak ıslak parlayan kara derili yüzlerinden, korkuyla açılmış ama capcanlı gözlerinden yaşadıkları korku ve kaygı kolaylıkla okunmaktaydı. Kadınlar da kucaklarındaki küçük çocukları göğüslerine taş gibi bastırmış, yüzleri karaya dönük, oracıkta taş kesilmişçesine duruyor, belki de başlarına gelecekleri bekliyorlardı.</p>

      <p class="Normal-1 para-style-override-2">Birinci kayık koyu büyük bir süratle geçerek karaya yanaşırken, ikinci kayık da son hızla koya daldı. Onun içindekilerin hepsi de silâhlı ve kara derili insanlardı. Tümü de erkekti bunların. Belki birinci kayığı izliyorlardı ve korkunç yarışın nedeni anlaşılmıştı. İki düşman oymağın insanlarıydılar iki kayıktakiler. Birinciler, belki daha önce bir savaşta yenik düşmüş bir oymağın arta kalan kişileriydi. Ve canlarını ne pahasına olursa olsun kurtarmak için kaçıyorlardı. Diğerleri ise onları yakalayıp yok etmek ya da tutsak almak üzere kovalıyor, amansız bir takip sonunda peşlerinden geliyorlardı.</p>

      <p class="Normal-1 para-style-override-2">İlk kayık karaya yanaşır yanaşmaz, kadınlar kucaklarındaki çocuklarla birlikte ormanlık alana doğru kaçtı. Erkeklerse bir duvar gibi dizilerek, düşmanı orada karşılamak üzere beklemeye başladılar. Derken çok geçmeden ikinci kayık da kıyıya ulaştı. Onlar da hemen yaklaşarak, ilk kayığın ardından karaya adım attılar. Birden korkunç bir bağırtı ve peş peşe çığlıklar patladı.</p>

      <p class="Normal-1 para-style-override-2">Kopan bu çığlıklar ve bağırışlar üçümüzü de korku içinde bırakmıştı. Her iki kayıktaki düşman savaşçılar, ellerindeki kalın sopalarla birbirlerine acımasız bir şekilde vuruyor, bir an önce düşmanlarını yok ederek mücadeleyi kazanmak ve bir zafer elde etmek istiyorlardı. Vücutları neredeyse tamamen çıplak bu kara derili insanların, ellerindeki sopaları birbirlerine kıyasıya sallayıp vurduklarını görmek, çok üzücü bir görüntüydü.</p>

      <p class="Normal-1 para-style-override-2">Kovalayanların başında çok uzun, iri yarı bir yerli vardı. Gövdesi tepeden tırnağa dövmelerle kaplıydı; suratını kırmızı ve siyah boyalarla sıvamış bu kara derili dev, elindeki korkunç topuzunu acımasızca sağa sola indiriyor, darbe kime gelirse o anda yere serilip kalıyor, ağzından burnundan kanlar fışkırarak can veriyordu. Adamızda aylardır geçirdiğimiz erinç dolu, dingin, yaşama sevinciyle dolu, olağanüstü güzel günlerden, haftalardan sonra, bu acımasız manzara, tüyler ürpertiyor ve insanı yaşamdan soğutuyordu. İnsan bu manzarayı gördükten sonra her an hayattan çok rahat bir şekilde tiksinebilirdi. Üçümüz de saklandığımız yerde üzüntüden ve öfkeden zangır zangır titriyor, ama yerimizden bir türlü çıkıp duruma el koyamıyorduk. Bu korkunç savaşı durdurmak için elimizden hiçbir şey gelmediğinden, üzüntümüz gittikçe artıyordu.</p>

      <p class="Normal-1 para-style-override-2">Birden bu dev yapılı canavarın karşısına, onun kadar iri kıyım bir başkası, kara derili bir savaşçı çıktı. Bu da kaçan oymağın lideri olmalıydı. Bir an bakıştıktan sonra, ellerindeki korkunç topuzlarını havaya kaldırarak, birbirlerine saldırmaya başladılar. Arkadan gelen kayıktakilerin korkunç yüzlü lideri bir ara dengesini kaybederek yere kapaklandı. Diğeri ölümcül vuruşunu indirmek üzere topuzunu havaya kaldırmıştı. Ancak o anda başına yediği şiddetli bir taş darbesiyle yere düştü. Savaşçılardan biri başbuğlarının tehlikede olduğunu görerek, bu taşı savurmuştu. Kaçanlar kendi liderlerinin yere düştüğünü görünce bu taşı ona</p>

      <p class="Normal-1 para-style-override-2">doğru savurmuştu. Kaçanlar kendi liderlerinin yere düştüğünü görünce, savaşın sonucu da belli oldu. Ellerindeki sopaları yere atarak, ormana doğru yel gibi kaçıp gittiler.</p>

      <p class="Normal-1 para-style-override-2">Bir süre sonra pek çoğu yakalanmış, elleri bağlanmış bir halde getirildi. Elleri bağlı olan başkanları da yerde yatıyor, az sonra başına gelecekleri korku dolu gözlerle bekliyordu.</p>

      <p class="Normal-1 para-style-override-2">Zafer kazanan oymağın başkanı ise kendine gelerek, müthiş gözlerini yerde yatan elleri bağlı düşmanına dikmişti. Çevresindekilere bir çok buyruklar yağdırdı. Yenenlerden birkaç kişinin ormana doğru kaçan kadınlarla çocukları bulmak için gönderildiği anlaşılıyordu. Biz öylece olduğumuz yerde hiç kıpırdaman bekliyor, bir anda gözümüzün önünde olup biten bu karabasanı şaşkın bakışlarla izliyorduk. Zaten o an için yapılacak en doğru ve en akıllıca davranış, kesinlikle buydu. Çünkü en küçük bir kıpırtıda yerliler bizi görebilirdi. Bu da felâketimiz olurdu tabii.</p>

      <p class="Normal-1 para-style-override-2"></p>

      <p class="Normal-1 para-style-override-2">Bir süre sonra ormandan yürek parçalayıcı bağırtılar, çığlıklar yükselmeye başladı. Kadınlarla çocukları aramaya orman içine giden yerliler, onları önlerine katmış, bir koyun sürüsü gibi getiriyorlardı. Bunlar üç kadın ve iki çocuktan ibaretti. Kadınlardan biri diğer ikisinden çok daha gençti. Ayrıca yüzü güzel ve anlamlı bir yüzü vardı. Zafer kazanmış oymağın başkanı onlara doğru hızla yaklaştı. Ansızın kadınlardan birinin kucağında ağlamakta olan çocuğu aldığı gibi denize doğru fırlattı. Jak ve ben birbirimize baktık. O anda ikimizin de aynı kararı vermiş olduğuna yemin edebilirim. Bundan sonra olaylar çok kısa bir sürede sona erdi. Bu arada kutsal deniz, bu korkunç ve acımasız cinayete sanki ortak olmak istemiyormuş gibi, bağrına atılan çocuğu yeniden kumsala getirip oracığa bırakmıştı. Çocuğun göğsünün inip kalkmasından yaşadığı anlaşılıyordu. Annesiyse yavrusu kucağından koparılıp alındığı zaman yere düşüp bayılmış, orada öylece yatıyordu. Korkunç bakışlı başkan, bu kez o anlamlı ve güzel yüzlü genç kadına yanaşarak, bir şeyler fısıldadı. Duruş ve hareketlerinden kadının, başkanın hiç de hoşuna gitmeyen karşılıklar verdiği anlaşılıyordu. Tam da bunun üzerine dev yapılı, kara derili topuzunu bu güzel kadına vurmak üzere kaldırdı havaya.</p>

      <p class="Normal-1 para-style-override-2">O sırada Jak:</p>

      <p class="Normal-1 para-style-override-2">“Bıçağın yanında mı Peterkin?”diye sordu.</p>

      <p class="Normal-1 para-style-override-2">Peterkin:</p>

      <p class="Normal-1 para-style-override-2">“Evet Jak,” diye yanıt verdi.</p>

      <p class="Normal-1 para-style-override-2">“O halde şimdi beni dinleyin ve söylediklerimi aynen yapın! Sen şu bıçağı al Ralph! İkiniz birlikte çalılıklara doğru giderek tutsakların iplerini kesin; ne kadar acele ederseniz o kadar iyi olu.”</p>

      <p class="Normal-1 para-style-override-2">Jak,o sırada kısa ama sağlam bir sopa almıştı eline.Gürbüz gövdesi coşkudan tir tir titriyordu. Alnında da iri ter tanecikleri belirmişti. Kayalıklarda yankılar yapan bir çığlık atıp hemen bir sıçrayışta uçurumu aştı. Birden neye uğradıklarını şaşıran yerlilerin arasına dalıverdi. Cellatlık yapan yerliyi bir vuruşta sırtüstü devirdikten sonra, öfkeden kıvılcımlar saçan gözlerle liderlerine saldırdı. Düşündüğü gibi vurabilseydi eğer, dev yapılı başkanı o anda yere pide gibi serecekti. Ancak adam çevik bir davranışla yana doğru sıçrayıp karşı saldırıya geçiverdi hemen. Bereket versin bizim Jak da en az onun kadar çevikti. Üstüne üstlük ilk öfkesi geçmiş, hareketleri dengelenmişti. İri kıyım adamı büyük bir serinkanlılıkla süzüyordu. Öyle çevik, öyle hızlı ve yerinde vuruşlarla saldırıyordu ki karşısındaki</p>

      <p class="Normal-1 para-style-override-2">dev, çok şaşırmıştı. Buna karşın Jak,kendini çok kolaylıkla savunuyordu. Onların kapışmasını fırsat bilerek Peterkin ile tutsaklara doğru hızla koşmaya başladık.</p>

      <p class="Normal-1 para-style-override-2"></p>

      <p class="Normal-1 para-style-override-2">Bereket vesin diğer yerliler, bu kapışmaya seyirci kalmayı yeğlemişlerdi. Liderlerinin nasıl olsa kazanacağına inanıyor olmalıydılar. Bu konuda azıcık kuşkulansalar, Jak’ın canına okumaları an meselesiydi.</p>

      <p class="Normal-1 para-style-override-2">Başkan, giderek yorulmaya başlamıştı. Hareketleri gittikçe yavaşlıyor, solukları elinde olmadan daha sıklaşıyordu. Şaşkına dönen diğer yerliler, gerektiği zaman yardım etmek üzere kapışanlara yanaştılar. Bu durum Jak’ın gözünden kaçmamıştı. Birazdan başına kötü bir şey gelebileceğini sezdi. Son bir darbeyle işi bitirmeye karar verdi. Başkan, topuzunu savurduğu anda bu kez geri çekilmedi. Jak, eğilerek onun altından geçti. Sonra da liderin alnının ortasına sopasını indirdi. Bu arada da kendini yere atmıştı. Yerlinin cansız gövdesi üstüne devrilmiş, kendisi altta kalmıştı. Diğer yerliler topuzlarıyla saldırdıkları zaman, bu yüzden ona hiç vuramadılar. Başkanlarının cesedini onun gövdesinin üzerinden kaldırmaları gerekiyordu. Henüz kaldırmaya bile zaman bulamadan, Peterkin ile benim iplerini kestiğimiz tutsaklar onlara saldırarak, bir çırpıda yedisini birden hakladılar. Geriye kalan ikisini de şans bu ya, ikimiz devirip canlarını aldık.</p>

      <p class="Normal-1 para-style-override-2">Hiç kuşkusuz yerliler başkanlarıyla Jak’ın dövüşmesine kendilerini bu kadar kaptırmasalardı, biz onları böyle kolayca avlayamazdık. Ne de olsa bizlerden üç kişi fazlaydılar. Ama bizi başarımız yüreklendirmiş, onları da başkanlarının ölümü talihsiz bir şekilde güçten düşürmüştü. Jak yerden fırlayıp da üzerlerine saldırınca, tamamen şaşkına dönmüşlerdi. Onun indirdiği üç darbe, üç fazlalığı demen ortadan kaldırmıştı. Biz de Jak’a tüm varlığımızla yardım etmiştik. On dakika geçmeden hepsi de yere serilmiş, elleri, ayakları bağlanarak kıyıya yatırılmışlardı.</p>

      <p class="Normal-1 para-style-override-2">Onlar kıyıda yere yatırılınca, büyük bir mutluluk içinde, bakışlarımızla başarımızı kutlamış ve bu zavallı insanlara son anda da olsa yardım edebilmiş olmanın verdiği iç huzuruyla artık onların yüzüne huzurla bakabileceğimizi anlamış, çocukları kucağımıza alarak teker teker sevmiştik.</p>

      <p class="Normal-1 para-style-override-2">Biz onlara yaklaşınca, onlar da bize yaklaşmıştı. Artık çatışma bitmiş, kurtardığımız yerliler neşeli yüzlerle çevremizde toplanmaya başlamıştı. Şaşkınlıkla bizi seyrediyor ve anlamadığımız dilleriyle bize sorular soruyorlardı. Bazı soruları, dillerini anlamasak da sezebiliyorduk.Yüzlerindeki mimik ve beden hareketleriyle ne demek istediklerini anlatıyorlardı. Çoğu zeki insanlardı zaten. Ama yine de yaptıkları işaretler dışında ne demek istediklerini bir türlü anlayamıyorduk. Başkanları araya girdi. O dilimizden birkaç kelime biliyor ve bizi az da olsa anlıyordu. Ancak bu şekilde de anlaşmamız mümkün olmadı.</p>

      <p class="Normal-1 para-style-override-2">Bu yüzden onlara hiç karşılık veremiyorduk. İşi bir sonuca bağlamak amacıyla Jak, yaralarının acısı biraz dinmiş olan liderlerinin elini tutup sıkarak, ona bir dostluk mesajı iletmeye çalıştı.</p>

      <p class="Normal-1 para-style-override-2">Bu hareketin bir dostluk belirtisi olduğunu anlayınca, diğer yerliler de ellerimize yapışarak, törene katıldılar. Tokalaşma töreni sona erince Jak, o zamana kadar bırakıldığı yerde hiç kımıldamadan duran genç ve güzel kadının yanına gitti.</p>

      <p class="Normal-1 para-style-override-2">Genç kadın, yine de korku dolu gözlerle ona bakıyor, kendisine bir kötülük yapmasından korkuyordu. Oysa az önce bu genç, başkanlarıyla tokalaşmış, oymaktaki diğer adamlarla da tokalaşarak gerçek bir töreni oluşturmuştu. Bu adamın kendisine asla kötülük yapmayacağını bilmesi gerekirken, bu kadın yine de kuşku dolu gözlerle ona bakıyordu. Çünkü kendisini hiç tanımıyordu. Üstelik o kendi düşmanlarıyla onlar uğruna savaşırken, hep baygın kalmış, olup bitenlerin hiçbirini görmemişti. Görseydi, elbette bu delikanlının ona kötülüğü dokunmayacağını bilir ve ondan çekinmezdi.</p>

      <p class="Normal-1 para-style-override-2">Jak sonunda, onunla anlaşamayınca, lideri elinden tutarak alıp getirdi. Ona anlatmasını söyledi. Sonra kadına dönerek işaretle kendini izlemesini anlatmaya çalıştı. Başbuğun da elini tutup kampa doğru gitmesini sağladı. Ne var ki tam o anda denize atılan ve hâlâ kıyıda yatan çocuğa bakışları kaydı. Başkanı oracıkta koyup çocuğa doğru atıldı. Hâlâ yaşıyordu yavrucak. Çocuğun annesi de kendine gelmek üzereydi. Ayağa kaldırmak üzere başucuna birikmiştik. Bu da ayrı bir başarıydı aslında.</p>

      <p class="Normal-1 para-style-override-2">Jak:</p>

      <p class="Normal-1 para-style-override-2">“Açılın!” diye haykırdı. “Şimdi kendine gelir, o zaman hepiniz rahatça görebilirsiniz.”</p>

      <p class="Normal-1 para-style-override-2">Çocuğu kadının kollarının arasına güzelce yatırdı. Sonunda bunun etkisi hemen görüldü. Kadın gözlerini açtığı zaman çocuğuna baktı. Önce buna inanamadı. Düş görüyormuşçasına ovuşturdu gözlerini. Sonra çocuğuna tekrar baktı. Onu yine kollarının arasında görünce üzgün üzgün gülümsedi. Minnet dolu gözlerle Jak’a baktı. Reis ona bir şeyler söyledi. Kadın yine bu kez daha bir sevgiyle Jak’a baktı ve çocuğunu kurtaranın o olduğunu öğrendiğini işaretlerle delikanlıya anlatmaya çalıştı.</p>

      <p class="Normal-1 para-style-override-2">Üç beş dakika içinde tüm yerliler kampın önündeydi.Yere oturmuş, soğuk etleri, domuz kızartmalarını, ördekleri, balıkları ve hindistancevizlerini iştahla yiyorlardı. Daha önceden de bu yiyecekleri bildikleri ve karınlarını doyurmak için onlardan yararlandıkları anlaşılıyordu. O yüzden kısa sürede önlerindekini tek bir kalıntı bırakmadan silip süpürdüler.</p>

      <p class="Normal-1 para-style-override-2">Bizi soracak olursanız, yorgunluktan bitkin, tükenmiş durumdaydık. İştahla hindistancevizi sütü içtik. Onun üstüne fazla beklemeden hemen yatıp uyuduk. Yerliler de bize bakarak yatıp uyudular. Otuz kırk dakika sonra bütün kamp derin bir uykuya dalmıştı. Az sonra da horultular duyulmaya başladı. Eskiden olsa, bu horultular arasında asla uyuyamazdım. Ama ben Ralph olarak o günkü müthiş yorgunluğu üzerimden atabilmek için daldığım uykudan hiçbir şekilde uyanmak niyetinde değildim.</p>

      <p class="Normal-1 para-style-override-2"></p>

      <p class="Normal-1 para-style-override-2">Ne kadar uyuduğumuzu tam olarak kestiremeyeceğim Uyandığımızda, güneş adamızın tepesinde ışıklardan yapılmış bir uçurtma gibi yükselmişti. Bu vaktin hayli ilerlediğini gösteriyordu... Çaresiz benim milleti uyandırmam gerekiyordu.</p>

      <p class="Normal-1 para-style-override-2">İşe Jak’dan başladım. Sıçrayarak ayağa fırladı. Bir süre kendine gelemedi. Durumun farkına varınca da, “Haydi yemek yiyelim,” dedi.</p>

      <p class="Normal-1 para-style-override-2">Böyle bir kalabalık içinde karın doyurmaktan hepimiz hoşlanırdık. Kadınlardan biri kampın önündeki kayalıklardan birinin üzerine oturup çocuğunu ayaklarının önüne yatırmış, bir domuz kızartmasını da kemire kemire yiyordu. Çevrede yerliler dolaşıyor, yemek hazırlıyorlardı. Birbirleriyle işaretle konuşmaya çalıştık ama başaramadık.</p>

      <p class="Normal-1 para-style-override-2">Bunun üzerine aramızda yaptığımız konuşma ve danışma yoluyla adlarını sorup öğrenmeye karar verdik. Önce kendi adlarımızı öğretmemiz gerektiği için Jak, parmağını göğsüne bastırarak adını söylemeye çalıştı. Sonra da Peterkin ile benim için de aynı şekilde işaretlerle adlarımızı anlatmaya çalıştı. Ardından başkanın göğsünü işaret ederek, soru dolu gözlerle baktı ona. Reis, ne demek istediğini anlamış ve “Tararo” sözcüğünü çok açık şekilde birkaç kez söylemişti. Jak, sonra kampın önünde oturmakta olan genç kadına yüzünü çevirdi ve onu işaret etti. Reis, bu işarete “Avetea” sözcüğüyle yanıt verdi. Ayrıca parmağını gökyüzüne kaldırarak peşinden güneşi işaret etti. Bu hareketin ne anlama geldiğini ilk anda çıkaramamıştık Ama bu konuda aşırı derecede sabırlı olmamız gerektiğini de biliyorduk. Çünkü sabırlı olmazsak bu yerlilerin ne adlarını ne de onların ağzından bir sözcük öğrenebilirdik. Çünkü aralarında uygarlık yüzü görmüş bir tek adam bile yoktu.</p>

      <p class="Normal-1 para-style-override-2">Jak, bir süre elini çenesine atıp düşüncelere daldı. Sonra da kendisini izlemelerini işaret ederek, baltasını eline aldıktan sonra, çalışma yerine doğru gitti. Kıyıda unuttuğumuz tutsaklar orada uysal uysal bekliyordu. Görünüşlerinden durumdan pek üzüntü duymadıkları açıkça belliydi. Yanımızda götürüp de kendilerine sunduğumuz yiyecekleri de iştahla yemelerinden de anlaşılıyordu bu. Jak, kumların üzerinde bir çukur kazdı. Ardından ölüleri işaret etti. Yerliler ne demek istediğini anlayıp küreklerini oraya getirdiler. Yarım saat içinde, tüm ölüleri içine alacak büyüklükte bir çukur kazılmıştı. En üste başkanlarının cesedi konuldu.</p>

      <p class="Normal-1 para-style-override-2">Tam o sırada yerlilerden biri çukura atlayarak onun cesedinden bir parça et kesmeye kalkıştı. Ne yapacağını anlamıştık. Üçümüz birden bu harekete tiksintiyle bağırarak karşı çıktık. Yerli ise buna hiç aldırış etmedi. Bunun üzerine Jak, Tararo’ya işaretlerle durumu anlattı. Amacımızı anlamıştı Tararo; bir iki adım ilerledi, elindeki topuzu kaldırdı. Çukura atlayan yerlinin az a kafasını kıracaktı. Jak, araya girerek ona engel oldu. Böylece gömülme işi kazasız tamamlanabildi, herkesin içi de rahatladı. Yoksa bizim yardım ettiğimiz yerli kendi geleneklerine uyarak düşmanından bir parça et kesseydi, en azından bizim içimiz dışına çıkacak, hatta diğer yerlilerle belki de aramızda bazı tatsızlıklar oluşacaktı.</p>

      <p class="Normal-1 para-style-override-2">Yerlilerle adamızda mutlu, huzurlu bir yaşam sürmeye başlamıştık.Yerliler sonraki üç dört gün içerisinde kıyıya yanaşırken, kayıklarının kırılan ya da çatlayan yerlerini onardılar. Tuhaf bir kayıktı bu. Uzunluğu hemen hemen on metre kadar vardı. Keresteleri de bizim yöntemimizle çakılmıştı. Bizi en çok hayrete düşüren, iki yanına belli bir uzaklıkta tutturulmuş iki keresteden meydana gelen bir tür şamandıra olmuştu. Bu şamandıranın görevi, çok dar olan kayığı dengede tutmak, alt üst olmasını kesinlikle engellemekti. Kayığı dengede bu şekilde tutuyorlardı. Devrilmesini engellemek de büyük deneyimler sonucunda başarılmıştı kesinlikle. Çünkü böyle bir yöntemle o kadar uzun bir kayığın dengede tutulması olanak dışıydı.</p>

      <p class="Normal-1 para-style-override-2">Yola çıkacakları gün tutsakların, yiyecek ve araç gereçlerini kayıklarına kolayca taşımaları için de yardımcı olduk. Peterkin, o gün vurduğu iki domuzu armağan etti yerlilere. Tararo, kendileriyle birlikte adalarına gitmemizi istiyor, işaretlerle yalvarıyordu. Ona Mercan Adası’nda çok mutlu olduğumuzu anlattık. Üzülmesin diye de üzerine isimlerimizi yazdığımız birer tahta parçası armağan ettik. Tararo, armağanlarımızı kutsal bir şey gibi boynuna taktı. Kulübede bulduğumuz paslı baltayı da yine armağan olarak verdiğimizde içinden fışkıran sevinç sonsuza ulaşmıştı sanki. İlk baltamız nasıl olsa yetiyor</p>

      <p class="Normal-1 para-style-override-2">da artıyordu bize. El sıkışarak ve burunlarımızı birbirlerine sürterek veda ettik.</p>

      <p class="Normal-1 para-style-override-2">Veda ettiğimiz en son yerli Avetea oldu. Onun gözlerindeki üzüntü gerçekti. Biz de burunlarımızı bu güzel ve genç kadının sevimli burnuna sürterken, göz yaşlarımızı güçlükle tutuyorduk. Üzgün bakışları, alçak gönüllü ve samimi davranışlarıyla Avetea bizi öylesine etkilemişti ki onun gözlerinin içine bakarken, çok ama çok duygulanıyorduk.</p>

      <p class="Normal-1 para-style-override-2"></p>

      <p class="Normal-1 para-style-override-2">Yerlilerin kayığı sonunda kıyıdan açıldı. Kayık adadan uzaklaşırken, Mercan Adası’na geldiğimiz ilk günden bu yana, belki de ilk kez böylesine derin bir üzüntü içimizi kaplamış, bizi bu mutluluk adasından alıp uzak ülkelerdeki, insanı daraltan, soluk alıp vermesini güçleştiren yerlere götürmüştü. Bu yoğun hüzün dalgasından sonra Avetea’nın bizimle kaldığı günlerde hiç gülümsememiş dudakları, acaba daha önce gülümsemek için bir hareket yapmış mıydı? Ya da bundan sonra yapacak mıydı? Avetea’nın hatırı için neredeyse işaret verip ve reisle bizi buraya geri getirmeleri koşuluyla adalarında bir süre konuk olarak kalmayı kabul edecektik. Bu düşüncemi Jak’la Peterkin’e açınca, ikisi de olumsuz karşıladı. Çünkü reis ve adamları Mercan Adası’ndan oldukça hayli uzaklaşmış, bizi geride bırakmışlardı. Sonra bu işin biraz da Avetea’nın yüzü suyu hürmetine yapacak olmamız, dev gövdeli başkanı üzebilir ve bize karşı beslediği duyguların çarpıtılmasına neden olabilirdi. Çünkü Avetea gerçekten güzel bir kadındı. Reis’in ona karşı başka duygular içinde olmayacağını nereden bilebilirdik? Bu yüzden hazır adadan ayrılmışken, bir daha bu konuya dönmemenin en iyi çare olması gerektiğini anlamış ve birbirimize de bunu anlatmaya çalışmıştık. Avetea, kara derili bir güzeldi. O buraların insanıydı ve buralarda kalıp yaşamını sürdürmeliydi. Oysa ben onu alıp daha sonra memleketime götürmek arzusundaydım. O zaman bizim evde hizmetçi olarak çalışır ve mutlu bir yaşam sürerdi. Çünkü benim de başkaca bir düşüncem yoktu Avetea hakkında. Ailem başka bir ilişkiyi ve bağlantıyı asla kabul etmezdi. Sonunda ben de arkadaşlarımın düşüncelerine boyun eğerek Avetea sorununu kapadım. Zaten bu adalar güzeli, bizim sayemizde canını kurtaran güzel ve genç kadın çoktan uzaklaşmış, kayıkları bir nokta gibi kalıncaya dek uzaklara kayıp gitmişti.</p>

      <p class="Normal-1 para-style-override-2"></p>

      <p class="Normal-1 para-style-override-2">Başkan Tararo, yerliler ve Avetea’nın ayrıldığı günü ve gecesi, bu konuyu bir daha hiç ama hiç konuşmadık. Her birimiz kişisel düşüncelerimize daldık desem yeridir hani. Mercan Adası’na çıktığımız günden bu yana ilk kez o gece düşümde annemi açık seçik gördüm. Fakat işin garip yanı bu yüz sanki biraz da Avetea’nın üzgün ve güzel yüzünü andırıyormuş gibiydi.</p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>
    </div>
  </div>
</body>
</html>
