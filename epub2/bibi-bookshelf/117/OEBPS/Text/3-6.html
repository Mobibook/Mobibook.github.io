<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-6.html" xml:lang="tr-TR">
    <div class="Basic-Text-Frame">
      <p class="x1" id="toc_marker-7">YEDİNCİ BÖLÜM</p>

      <p class="Normal-1 para-style-override-2"></p>

      <p class="Normal-1 para-style-override-2">Günler, haftalar geçmiş, biz bir türlü o müthiş savaşın etkisinden kurtulamamıştık. Peterkin’in bile eskiden yaptığı şakalara hasret kalmıştık bu arada. Birkaç günde birkaç yaş büyümüş gibiydik sanki. Yaşamış olduğumuz çok güzel ve unutulmaz olayların yanı sıra, Penguen Adası’ndan ayrılırken, tutulduğumuz fırtına ya da teknemizi hindistancevizinin tepesine çıkaran o çok şiddetli dalga gibi doğanın müthiş olaylarına da tanık olmuştuk üçümüz de. Ancak rahatlıkla söyleyebilirim ki hiçbir şey bir insanın bir başka insan tarafından öldürülmesi ve hayatının söndürülmesi gibi korkunç, nefret uyandırıcı, tiksindirici ve yaşamdan bezdirici olamazdı. Bu olay, insan yüreğini ister rengi siyah, ister beyaz, isterse kızıl olsun insanları birbirlerinden ayırıp koparamazdı.</p>

      <p class="Normal-1 para-style-override-2">Ne de olsa gençlik işte. Zaman hüzünlü şeylerin üzerinden sünger gibi geçti gitti. Yine eski neşemize kavuştuk. Peterkin eskisinden fazla espriler yaparak, yapmadığı günlerin acısını çıkarıyordu. Yine doğal akvaryumumuzda dalışlar yapıyor, balık tutuyor, kuş ve domuz avına çıkıyor, uzun yürüyüşlerle adamızın her santimetresini ihmal etmiyor, orayı karış karış dolaşıyorduk. Mercan Adası’nı artık avucumuzun içi gibi tanıyor, her köşesini sürekli gezip dolaşarak, sanki ondan kısa süre sonra ayrılacakmış gibi peşinen hasret gideriyorduk.</p>

      <p class="Normal-1 para-style-override-2">Bir gün Jak’ile akvaryuma dalmış, deniz dibinde sakin sakin yüzüyorduk. Bir ara başımı sudan çıkardığımda, dışarıda tepenin üzerinde oturan Peterkin’in birden ayağa fırladığını gördüm. O da beni görünce:</p>

      <p class="Normal-1 para-style-override-2">“Ufukta bir gemi görünüyor.Bize doğru geliyor Ralph!” diye bağırdı. Bağırmaktan neredeyse yüreği yarılacaktı. Bu arada biz de kayaların üstüne tırmandık.</p>

      <p class="Normal-1 para-style-override-2">Jak:</p>

      <p class="Normal-1 para-style-override-2">“Evet!” diye doğruladı Peterkin’i. “Oldukça büyük bir gemiye benziyor hem de.”</p>

      <p class="Normal-1 para-style-override-2">Ansızın yüreklerimiz göğsümüzden sanki dışarı uğrayacakmış gibi çarpmaya başladı. Gemidekiler bizi görürlerse, kesinlikle yanlarına alacak, ülkelerimize dönmemiz için bize olanak yaratacaklardı. Artık gemi de hiçbir kuşkuya yer vermeyecek bir manzarayla adamıza doğru yol almaktaydı.</p>

      <p class="Normal-1 para-style-override-2">Onun bu gelişi bizler için büyük bir umuttu. Ancak ya korsan gemisiyse o zaman ne yapacaktık? Bunu aramızda görüşüp tartıştık. Gemidekilere gerekirse hiç görünmeden bir süre saklanıp sonra ortaya çıkacaktık.</p>

      <p class="Normal-1 para-style-override-2">Aradan bir saat ya geçti ya geçmedi; küçük körfezi çevreleyen mercan kayalarına gemi çoktan varmıştı bile. Bunun üzerine gemidekilere bütün cesaretimizi toplayarak, elimize geçirdiğimiz bez parçalarını sallamaya başladık. Bunu yapmaktan başka çaremiz yoktu açıkçası. Ya adada yine aylarca kalacak ya da bu gemiyle ne olursa olsun çekip gidecektik.</p>

      <p class="Normal-1 para-style-override-2">Bizim beyaz kumaşlarla verdiğimiz işareti alan gemidekiler, az sonra denize bir filika indirdiler. Filikayı görünce, sevinçten havalara uçacak gibi olduk. Demek bizi görmüş, almak için filika gönderiyorlardı. Ama aynı zamanda direğe de bizi hem şaşırtan, hem de korkutan bir bayrak çekildi. Üzerinde arma olarak kuru kafayla çapraz iki kemik olan kara bir bayraktı bu. Görünce boğazımız kurumaya, yüreklerimiz hızla atmaya başladı. Ardından henüz ne olduğunu anlayamadan kulak zarlarımız bir top gürültüsüyle parçalanır gibi oldu. Gemiden atılan gök gürültüsünü andıran güllenin adaya ulaşarak birkaç hindistancevizi ağacını yerle bir ettiğini görünce iyice morallerimiz bozuldu. Sevincimiz kursağımızda kalmış, umudumuz iyice tükenmeye başlamıştı.</p>

      <p class="Normal-1 para-style-override-2">Jak:</p>

      <p class="Normal-1 para-style-override-2">“Lanet olsun,” dedi, “aklıma gelmişti ama size söylememiştim.”</p>

      <p class="Normal-1 para-style-override-2">“Ben de öyle,”dedim, “dostum, ben de öyle.”</p>

      <p class="Normal-1 para-style-override-2">Peterkin:</p>

      <p class="Normal-1 para-style-override-2">“Desenize korktuğumuza uğradık!” diye konuştu.</p>

      <p class="Normal-1 para-style-override-2">Onun bu konuşması artık konuşmaların bitirilerek bir eyleme dönüştürülmesi gerektiğini gösteriyordu. Ayrıca ekledi:</p>

      <p class="Normal-1 para-style-override-2">“Peki şimdi ne yapacağız? Ne yapmamız gerekiyor yani?”</p>

      <p class="Normal-1 para-style-override-2">Sesi kaygıyla çıkıyordu yiğit dostumuzun. O böyle yaparsa, Jak’la benim ortalıkta hiç gözükmemem gerekirdi.</p>

      <p class="Normal-1 para-style-override-2">Peterkin konuşmasını yine sürdürdü:<br />
      “Bu adamlar bizi yakalarsa, ya derimizi yüzerler ya da kendileri gibi korsan yaparlar, bu denizlerde.”</p>

      <p class="Normal-1 para-style-override-2">Jak,yine düşünceliydi. Daldığı düşüncesinden sıyrılarak:</p>

      <p class="Normal-1 para-style-override-2">“Bizi belki de görmemişlerdir,” dedi.”Bu korsanların çoğu zaten tek gözlü olur. Ama kaldığımız yere ulaştıklarında, adada insan olduğunu anlayıp bizi ele geçirmek için yangına tutulmuş gibi arayacak ve her yere didik didik edeceklerdir. Geriye tek çare kalıyor. Aklıma bir şey geldi, izleyin beni arkadaşlar!”</p>

      <p class="Normal-1 para-style-override-2">Bunları söyleyip hemen ormana doğru koşmaya başladı. Biz de onun peşinden koşuyorduk. Fıskiye Kayası’nın bulunduğu yere varıp aşağıya baktığımızda, içi silâhlı adamlarla dolu filika kıyıya çoktan yanaşmıştı bile. Az sonra silâhlı adamlardan birkaçı kıyıya atladı ve çardağımızın olduğu yeri bir anda yerle bir ettiler. Çok geçmeden de birlikte filikalarına döndüler. İçlerinden biri bizim kediyi kuyruğundan yakalamış, havada sallayıp duruyordu. Sonunda denize attı zavallıyı. Yaşlı hayvanın bir iki kez çırpındıktan sonra boğulduğunu gördük.</p>

      <p class="Normal-1 para-style-override-2">Peterkin, gözleri yaşararak:</p>

      <p class="Normal-1 para-style-override-2">“Alçak, pis herifler,” diye haykırdıktan sonra ileriye doğru bir harekette bulunmaya kalkıştı.</p>

      <p class="Normal-1 para-style-override-2">Jak, onu hemen durdurdu.</p>

      <p class="Normal-1 para-style-override-2">“Zavallı bir kediyi denize atıp boğacak kadar acımasız olan bu adamlardan her şey beklenir, dostum,” dedi.</p>

      <p class="Normal-1 para-style-override-2">Sonra da ikimize birden:</p>

      <p class="Normal-1 para-style-override-2">“Birazdan bizi aramak için de buraya mutlaka geleceklerdir,”diye konuştu. “Tek çaremiz ve tek umudumuz, Elmas Mağarası’na kapağı atıp orada saklanmaktır.”</p>

      <p class="Normal-1 para-style-override-2">Açıkçası çok güzel bir düşünceydi bu. Ancak Peterkin hemen karşı çıktı:</p>

      <p class="Normal-1 para-style-override-2">“Benim için olanaksız bir şey bu,” diye bağırdı, umutsuzca. Oraya nasıl dalabilirim arkadaşlar? Boğulmamı istiyorsanız eğer, o başka! Bu güney denizlerinin en belâlı korsanları peşimize düşmüş olsa da, o Tanrı’nın cezası mağaranıza dalmamı isteyemezsiniz benden.”</p>

      <p class="Normal-1 para-style-override-2">Peterkin, bu sözleri büyük bir ciddiyetle söylemiş ve yüzünü tam bizim yönümüzün tersine çevirmişti. Arkadaş yüzümüze bile bakmıyordu.</p>

      <p class="Normal-1 para-style-override-2">Jak, onu yatıştırmak için sakin bir tavırla:</p>

      <p class="Normal-1 para-style-override-2">“Şakası yok bu işin Peterkin, dostum,” dedi. Ya mağaraya dalacak ya da burada kalıp korsanlarla savaşacağız. Başka bir yolu yok bunun.Ve hemen karar almalıyız bu konuda; sonra da harekete geçmemiz gerek.”</p>

      <p class="Normal-1 para-style-override-2">Peterkin’in rengi kül gibi olmuştu. O da ne yapacağını pek bilemiyordu. Bir yandan zamanında iyi yüzme ve dalmayı öğrenmediği için şimdi kendi kendine kızıp duruyordu. Ama kızması pek bir yarar sağlamazdı ona. Yine de Jak’a yanıt verdi:</p>

      <p class="Normal-1 para-style-override-2">“Öyleyse arkadaşlar siz dalın,” dedi.Sesi zor duyuluyordu. “Korsanlar belki de öldürmezler beni. Belki tabii, belki belki belki...”</p>

      <p class="Normal-1 para-style-override-2">Jak:</p>

      <p class="Normal-1 para-style-override-2">“Saçmalamanın sırası değil Peterkin,”diye karşılık verdi. “Nasıl seni bırakabiliriz bu canavarların eline, Tanrı aşkına? Haydi savaşa hazırlanalım öyleyse. Önümüze ilk çıkanları, bir süre ormanda saklanıp zaman kazanabiliriz.”</p>

      <p class="Normal-1 para-style-override-2">Bunları söylerken ince bir sopa almıştı eline.</p>

      <p class="Normal-1 para-style-override-2">Ben kendisine:</p>

      <p class="Normal-1 para-style-override-2">“Jak,” dedim, “gözü kanlı silâhlı canavar bunlar. Sayıları da bizden çok fazla. Nasıl başa çıkarız onlarla?”</p>

      <p class="Normal-1 para-style-override-2">Bunun üzerine cesaretlenen, belki de korkudan cesaret bulan Peterkin:</p>

      <p class="Normal-1 para-style-override-2">“Peki,” diye seslendi, “sizinle dalıyorum mağaraya. Haydi bakalım.”</p>

      <p class="Normal-1 para-style-override-2">Ama yiğit Peterkin’in suratı ne yazık ki bembeyaz kesilmişti. Artık bundan sonrası kolaydı. Ona yardım edecek, mağaraya bizimle birlikte dalmasını sağlayacaktık. Bunu başarırsak, gerçekten o mağarada bizi hiç ama hiç kimse bulamazdı.</p>

      <p class="Normal-1 para-style-override-2">Acınası Peterkin, gerçekten de bu kararı yarı ölü bir durumda vermişti. Belki de içinde oluşan müthiş bir savaşımdan sonra varabilmişti bu karara. Bunda Peterkin dostumuzu kınayacak hiçbir şey yoktu. Daha yeterince iyi bir yüzücü olamamıştı zavallı. Şimdi kalkmış, denizin dibindeki bir mağaraya dalmasını istiyorduk kendisinden.</p>

      <p class="Normal-1 para-style-override-2">Jak, oldukça yumuşak bir sesle:</p>

      <p class="Normal-1 para-style-override-2">“Korkacak bir şey yok Peterkin,” dedi. “Yeter ki dalış sırasında kendini sıkayım deme.Ayrıca da telaşa kapılma sakın. Biz seni göz açıp kapayıncaya kadar indireceğiz mağaraya.”</p>

      <p class="Normal-1 para-style-override-2">Peterkin, bu sözlere kesinlikle yanıt vermedi. Ancak kesin karar verdiği belliydi artık. Ve kendisine söylenen her şeyi tek tek yapacaktı. Bu işin başka çaresi olmadığını anlamış, tek çarenin mağaraya dalmak olduğunu kabul etmişti.</p>

      <p class="Normal-1 para-style-override-2">Tam o anda korsanlar da yukarıya, bizim bulunduğumuz yere gelmeye başlamışlardı. Bir an için denize doğru eğilip suya balıklama daldık. Koltuk altlarından yakalamış olduğumuz Peterkin, yiğitçe davranarak, dalış anında taş gibi hiç kımıldamadan durmayı başardı. Şimşek gibi dibe doğru kayarak, mağaranın denize açılan ağzından girdik ve az sonra ciğerlerimiz tekrar temiz, oksijeni bol havayla dolmaya başladı.</p>

      <p class="Normal-1 para-style-override-2">Çok geçmeden Elmas Mağarası’nın içindeki küçük mercan yükseltiye oturmuştuk. Yedeğimizdeki bir kav parçasıyla meşaleyi tutuşturmaya çabalıyorduk. Bu işi tamamladıktan sonra, sıra giysilerimizi çıkarıp kurutmak için sıkmaya geldi. Daha sonra da</p>

      <p class="Normal-1 para-style-override-2">mağaraya, daha önce sakladığımız yiyeceklere bir göz attık. Bize bir iki gün yetebilecek kadar hindistancevizi ve haşlanmış patates vardı, yiyecekleri koyduğumuz yerde.</p>

      <p class="Normal-1 para-style-override-2">Peterkin endişeli bir tavırla:</p>

      <p class="Normal-1 para-style-override-2">“Bilinmez ki,” dedi, “belki de korsanlar adayı beğenip buraya yerleşirler. İşte o zaman hapı yutarız. O zaman biz de ömrümüzün son kısmını bu mağarada tamamlarız.”</p>

      <p class="Normal-1 para-style-override-2">Peterkin’in korkuyu atlattığı belli oluyordu. Jak, ona gülerek:</p>

      <p class="Normal-1 para-style-override-2">“Yok,” dedi, “kalmazlar merak etme! Korsanlar sabit olarak hiçbir zaman bir yerde durmaz. Böyle bir alışkanlıkları yoktur.”</p>

      <p class="Normal-1 para-style-override-2">Bu arada daha önceden bir kıyıya ayırdığımız hindistancevizi dallarından ayıklanmış bezleri de yere yaydık. Böylece kuru bir yere oturmuş olduk. Çok geçmeden de başarılı dalışımızın onuruna büyük bir iştahla karnımızı doyurmaya başlamıştık.</p>

      <p class="Normal-1 para-style-override-2"></p>

      <p class="Normal-1 para-style-override-2">Girin birinde yerlilerin hışmından kaçarak sığınabileceğimizi düşündüğümüz bu mağaraya, bizler gibi beyaz insanların elinden kaçıp kurtulmak için sığınacağımız hiç aklımıza gelmezdi.</p>

      <p class="Normal-1 para-style-override-2">“Demek ki iş derinin renginde değilmiş arkadaşlar, “dedim, bizimkilere.</p>

      <p class="Normal-1 para-style-override-2">Avatea’nın güzel, pürüzsüz, insanca yüzünün yanında, kedimizi denize atıp ölümüne neden olan o beyaz derili ama cavlak kafalı korsanın yüzü ne kadar da çirkin ve korkunç kalıyordu.</p>

      <p class="Normal-1 para-style-override-2">Evet, orada Avatea olsa, kedimizi mutlaka korur ya da kurtarmak için denize atlardı. Karnımızı doyurduktan sonra ister istemez hemen yatıp uyuduk. Mağaraya sızan gün ışığı uyandığımız zaman bize sabah olduğunu muştuladı. Jak dışarı çıkarak çevreyi gözetlemek istediğini söyleyince, ben hemen karşı çıktım:</p>

      <p class="Normal-1 para-style-override-2">“Olmaz, Jak!” dedim.”Sen burada bize daha gereklisin. Ben çıkıp bakacağım.”</p>

      <p class="Normal-1 para-style-override-2">Bu önerime Jak’ın karşı çıkacağını, beni ikna ederek bu görevi kendisi yapmak isteyeceğine adım gibi emin olarak bu çıkışı yapmıştım. Ancak bu kez öyle olmadı. Çünkü benim kararlı olduğumu hemen anlamıştı.</p>

      <p class="Normal-1 para-style-override-2">Yine de bir süre düşünmekten kendini alamadı. Sonra da:</p>

      <p class="Normal-1 para-style-override-2">“Peki Ralph, dostum,” dedi bana. “Ama yukarı kesinlikle giysilerinle çıkmanı öğütlerim sana. Fırsat ve zaman bulacak olursan, hindistancevizi topla. Çıplak gövdenle hindistancevizi ağacına asla çıkamazsın.”</p>

      <p class="Normal-1 para-style-override-2">Peterkin de endişeli bir tavırla:</p>

      <p class="Normal-1 para-style-override-2">“Aman dikkatli ol Ralph,” dedi. “Korsanlar belki hâlâ adadadır, bir yere gitmemiş olabilirler.”</p>

      <p class="Normal-1 para-style-override-2">“Siz beni merak etmeyin,” diye yanıt verdim. “Ben yapacağımı biliyorum. Bundan endişeniz olmasın.”</p>

      <p class="Normal-1 para-style-override-2">Derin bir soluk alıp geçitten çıkarak yukarı doğru yükseldim. Birkaç saniye sonra suyun üzerindeydim.</p>

      <p class="Normal-1 para-style-override-2"></p>

      <p class="Normal-1 para-style-override-2">Bir süre kayaların dibinde gezinerek çevreyi gözetledim. Baktım, korsan gemisi koydan çıkmış, uzaklaşıyordu. Daha da emin olmak için yukarı tırmandım. Gitmekte olan gerçekten korsanların gemisiydi. Büyük bir sevinç içinde arkadaşlarıma bu muştuyu verebilmek için dalmaya hazırlanırken:</p>

      <p class="Normal-1 para-style-override-2">“Canınız cehenneme! “ diye bağırdım. “Gidişiniz olsun da gelişiniz olmasın!”</p>

      <p class="Normal-1 para-style-override-2">Aynı zamanda yanı başımda kalın, hırıltılı bir ses:</p>

      <p class="Normal-1 para-style-override-2">“Öyle mi delikanlı?” diye sordu. “Sevinmekte biraz acele etmedin mi?”</p>

      <p class="Normal-1 para-style-override-2">Aynı anda kollarımdan kıskıvrak sarıldım. Başımı çevirip baktığımda, iri yarı bir adam kirli, iğrenç dişlerini ortaya çıkaran çirkin bir gülüşle sırıtmaktaydı. Başında bir külah, ayağında da şalvar vardı. Şalvarın üzerinden sarkan geniş kollu bir gömleğe sardığı ipek şala, iki tabanca ve bir hançer sokulmuştu.</p>

      <p class="Normal-1 para-style-override-2">Korsan, bir eliyle beni sımsıkı tutarken, öteki elinin parmaklarını ağzına götürüp tiz bir ıslık çaldı. O anda bu ıslığa bir başka ıslıkla yanıt geldi. Korsanların pusuda bekleyen filikası ortaya çıkarak, kıyıya doğru yanaştı. Çok geçmeden ortaya büyük bir ateş yakıldı. Ateşten koyu, kopkoyu bir duman yükselince, geminin uzaklaşmakta olduğu bölgeden bir top sesi duyuldu,aha önceki gibi. Ve aynı zamanda gemi rota değiştirerek, yeniden adaya doğru gelmeye başladı. Yönünü bu kez tam olarak çizmiş, adayı hedef olarak almıştı kendine.</p>

      <p class="Normal-1 para-style-override-2">Tuzağa düşmüştüm, yapacak bir şey yoktu. Bir an için kendimi denize atarak dibe dalmayı aklımdan geçirdim. Ama o sırada bize doğru gelmekte olan filikadakiler tam üstünde bulunduğumuz kayanın altındaydı. Kaçış yolum kapalıydı. Ne yazık ki saatlerim de artık sayılıydı. Korsanların eline düşmüş, onlardan gelecek dertleri, belâları beklemekten başka umarım yoktu. Beni yakalayan iri kıyım adama diğerleri “Kaptan” diyorlardı.. Tümü de onun gibi giyinmişti; silâhlı, kötü yüzlü, kötü bakışlı adamlardı,bunlar. Söyledikleri her söze kesin olarak, yakası açılmadık bir küfür karıştırıyorlardı.</p>

      <p class="Normal-1 para-style-override-2">Kaptan dedikleri:</p>

      <p class="Normal-1 para-style-override-2">“Şimdi söyle bakalım köpek yavrusu,” dedi.”Diğer it oğlu itler nerede peki?”</p>

      <p class="Normal-1 para-style-override-2">Ben onu ilkin anlamadan geldim. Kaptan, bunun üzerine silâhını yüzüme doğrultarak:</p>

      <p class="Normal-1 para-style-override-2">“Arkadaşların nerede diyorum sana!” diye haykırdı. “Konuş, yoksa beynini dağıtırım.”</p>

      <p class="Normal-1 para-style-override-2">O anda ben aklıma gelen bir düşünceyi uygulamaya başlayarak:</p>

      <p class="Normal-1 para-style-override-2">“Bakın,” dedim.”En çok korktuğum şey suda boğulmaktır. Beni kaldırıp denize atsanız ve denizin dibini boylayıp boğulsam bile size arkadaşlarımın yerini söylemem.”</p>

      <p class="Normal-1 para-style-override-2">Kaptan kaçın kurasıydı ama bu oltayı yutmuştu; kirli dişlerini ortaya çıkaran bir gülüşle yine:</p>

      <p class="Normal-1 para-style-override-2">“Güzelll! Demek seni şuracıktan tepe üstü suya atmamızı istiyorsun, öyle mi?” dedi. “Ama bak, başın su üzerine çıktığı anda kurşunu beyninin ortasına yersin, bilmiş ol.”</p>

      <p class="Normal-1 para-style-override-2">Ben kaptanın yüzüne dimdik bakarak, öylece bekliyordum. Oysa sevinç ve coşkudan içim içime sığmıyordu. Beni suya attıklarında dibe doğru yüzerek mağaramıza gireceğimi, korsanların da beni bir süre sonra boğuldu sanarak, çekip gideceklerini umuyordum.</p>

      <p class="Normal-1 para-style-override-2">Ama düşlediğim gibi olmadı. Korsanların başı, bir süre düşündükten sonra, şöyle dedi:</p>

      <p class="Normal-1 para-style-override-2">“Cesaretin ve kabadayılığın hoşuma gitti delikanlı. Bakalım seni gemiden köpek balıklarına yem yapmak için salladığımızda da devam edecek mi bu kabadayılığın?”</p>

      <p class="Normal-1 para-style-override-2">Sonra adamına dönerek bağırdı:</p>

      <p class="Normal-1 para-style-override-2">“Haydi çocuklar, doğru filikaya! Rüzgâr karşıdan bize doğru esiyor. Hemen yola çıkmayacak olursak, işimiz hayli zorlaşır.”</p>

      <p class="Normal-1 para-style-override-2">Beni o anda kaldırıp bir un çuvalı gibi filikaya attılar. Çarpmanın şiddetinden bir an için baygınlık geçirdiğimi duyumsadım. Kendime geldiğim zaman, korsan gemisinin güvertesinde yatmaktaydım. Hem de sırt üstü. Gemi de açık denize doğru son hızla yol alıyordu.</p>

      <p class="Normal-1 para-style-override-2">Kalkıp küpeşteye yaklaştım. Uzaklarda bir nokta gibi kalan Mercan Adası’nı görünce, artık o adaya bir daha dönemeyeceğimi, dostlarımı da hiç ama hiç göremeyeceğimi aklımdan geçirdim. Bu düşünceyle gözlerim boncuk boncuk doldu birden. Ağlamamak için kendimi zor tuttum. Ben dönmeyince arkadaşlarım da kim bilir ne kadar üzülmüş, akıllarından neler geçiriyorlardı?</p>

      <p class="Normal-1 para-style-override-2">O anda suratımda bir tokat patladı. Kaptan:</p>

      <p class="Normal-1 para-style-override-2">“Bana bak ufaklık! Öyle ağlama sızlama numaraları burada geçmez. Kıyıdaki kabadayılığını taktir ettiğim için seni eşek cennetine göndermedim. Ya iyi bir korsan olursun ya da köpek balıklarına yem yaparım seni. Üçüncü bir yolu yok bunun. Haydi şimdi durma, aşağıya in de sana görevlerini anlatsınlar.”</p>

      <p class="Normal-1 para-style-override-2">Dediği o yere doğru giderken, gözüm güvertede ayakta durmakta olan bir fıçıya ilişti. Üzerinde “barut” yazıyordu. Rüzgâra karşı dümen tuttuğumuz için dalgalar gemiden ne atılırsa atılsın, her şey doğruca Mercan Adası’na götürecekti. Bir an bile tereddüt etmeden, fıçıyı sırtladığım gibi denize attım.</p>

      <p class="Normal-1 para-style-override-2">Kaptan bunu görmüştü ne yazık ki. Üzerime doğru yürüyerek, elini kaldırıp bağırdı:</p>

      <p class="Normal-1 para-style-override-2">“Ne diye yaptın bunu köpek?”</p>

      <p class="Normal-1 para-style-override-2">Ben dosdoğru onun gözlerinin içine bakarak:</p>

      <p class="Normal-1 para-style-override-2">“Efendim, ben köpek değilim,” dedim. “Elini çekersen neden yaptığımı size söylerim.Yoksa öldürürsen tek sözcük alamazsın ağzımdan.”</p>

      <p class="Normal-1 para-style-override-2">Adam, iyice afallamıştı. Elini geriye çekti ve :</p>

      <p class="Normal-1 para-style-override-2">“Pekâlâ,” dedi, “söyle bakalım şimdi.”</p>

      <p class="Normal-1 para-style-override-2">“Adadaki arkadaşlarımın silâhları var ama barutları yok ne yazık ki,” dedim. “O yüzden fırlattım fıçıyı. Dalgalar doğruca fıçıyı bizim adaya sürükleyip götürecektir.”</p>

      <p class="Normal-1 para-style-override-2">Bu kez sopadan kurtulamam artık diye düşünürken tam tersi bir şey oldu.</p>

      <p class="Normal-1 para-style-override-2">Kaptan:</p>

      <p class="Normal-1 para-style-override-2">“Kabadayı olduğun kadar akıllısın da evlât!” dedi. “Hadi şimdi doğruca aşağıya in de bir daha böyle bir davranışta bulunma! Eğer bulunursan,yemin ederim elimden kurtulamazsın.Tüm kemiklerini tek tek kırar, cesedini de köpek balıklarına yem yaparım.”</p>

      <p class="Normal-1 para-style-override-2">Bunları söylerken gözlerimin içine bakarak, yanındaki sert görünüşlü adamlarla yanımdan uzaklaştı. Ben de aşağıya indim. Korsanların yanına ilk kez iniyordum. Adamlar beni beklediğimin tersine çok iyi karşıladı. İçlerinden biri omzuma dostça vurarak:</p>

      <p class="Normal-1 para-style-override-2">“Doğrusu yaman bir gençmişsin!”dedi. “İlk geldiği zaman bizim Kanlı Bill de senin gibiydi. Şimdi kaptan bile çekinir ondan.”</p>

      <p class="Normal-1 para-style-override-2">Bu Kanlı Bill, dedikleri kimdi acaba?</p>

      <p class="Normal-1 para-style-override-2">Ben bunu düşünür, çevremdeki korsan yüzlerini gözden geçirirken, bir başkası konuşmaya başladı:</p>

      <p class="Normal-1 para-style-override-2">“Çeneyi bırakın da delikanlıya yemek verin!”dedi. “Şimdiye kadar çoktan acıkmıştır.”</p>

      <p class="Normal-1 para-style-override-2">Gerçekten de kurt gibi acıkmıştım. Bir tabak içinde getirdikleri domuz haşlamasıyla patatesleri zevkle gövdeye indirdim. Tam o anda Kanlı Bill’le de tanışma olanağı buldum. Kanlı Bill, kaptan kadar iri kıyım, ciddi bakışları olan ve çok az konuşan birydi. Birden Kanlı Bill’e kanım ısındı. Onunla iyi geçineceğimizi anlamıştım.</p>

      <p class="Normal-1 para-style-override-2"></p>

      <p class="Normal-1 para-style-override-2">Akşama doğru kaptanın beni çağırdığını söylediler. Hemen kamarasına çıktım. Kaptan, masa üzerindeki bir Pasifik haritasını inceliyordu. Haritayı önüne iyice sermişti. Beni görünce, sabahki sözleri ve davranışlarıyla neredeyse hiç bağdaşmayan yumuşak, tatlı bir sesle yanındaki yeri göstererek:</p>

      <p class="Normal-1 para-style-override-2">“Otur bakalım delikanlı şöyle,” dedi.</p>

      <p class="Normal-1 para-style-override-2">Bir köşeye iliştim.</p>

      <p class="Normal-1 para-style-override-2">“Şimdi anlat bakalım, “dedi, kaptan. “Önce adından başla. Sonra o adaya nasıl düştünüz? Her şeyi hiç çekinmeden bir bir anlatmanı istiyorum. Ama sakın yalan söylemeye kalkışma.”</p>

      <p class="Normal-1 para-style-override-2">“Hiçbir zaman yalan söylemem efendim,” diye yanıt verdim.</p>

      <p class="Normal-1 para-style-override-2">Kaptan bu sözüme karşılık yalnızca gülümsedi. Ben konuşmamam devam ettim:</p>

      <p class="Normal-1 para-style-override-2">“Adım Ralph’tır efendim,” dedim, “Ralph Rover.”</p>

      <p class="Normal-1 para-style-override-2">Sonra da gerçekten başımızdan geçen olayların tümünü olduğu gibi kaptana anlattım. Yalnız ne olur, ne olmaz diye Elmas Mağarası’ndan hiç söz açmadım. Kaptan beni bu arada tüm dikkatiyle dinlemekteydi. Sonunda:</p>

      <p class="Normal-1 para-style-override-2">“Sana inanmıyorum delikanlı,” dedi.</p>

      <p class="Normal-1 para-style-override-2">Birden şaşırmış ve bocalamıştım. Ama o anda yapacak başka bir şey de yoktu. Bana inanıp inanmaması kendi bileceği işti.</p>

      <p class="Normal-1 para-style-override-2">Sonra Kaptan, beni çok şaşırtan bir başka şey söyledi:</p>

      <p class="Normal-1 para-style-override-2">“Biz,” dedi, “korsan değiliz. Bulunduğun bu gemi sedir ağacı ticareti yapan bir ticaret gemisidir dostum. Pasifik’teki adalardan sedir ağacı kerestesi yükler, Avrupa ülkelerine satarız. Sen de bize katılmak ister misin? Gemi seyir defterini günü gününe tutacak akıllı bir yardımcıya gereksinimim var.”</p>

      <p class="Normal-1 para-style-override-2">Büyük bir merak içinde sordum:</p>

      <p class="Normal-1 para-style-override-2">“Peki korsan değilseniz, o kuru kafa bandıralı kara bayrağın anlamı nedir peki?”</p>

      <p class="Normal-1 para-style-override-2">“Bunu yapmak zorundayız Ralph,” dedi. “Kendimizi düşmanlardan koruyabilmek için başka çaremiz yok. Bu denizlerde korsan gemileri sürekli cirit atıyor. Onların bir tanesiyle karşılaşır karşılaşmaz.hemen bu bayrağı çekiyoruz biz de. Ki korkup da bize dokunmasınlar diye.”</p>

      <p class="Normal-1 para-style-override-2">“Peki beni neden Mercan Adası’na arkadaşlarımın yanına geri götürmüyorsunuz?” diye sordum bu kez de.</p>

      <p class="Normal-1 para-style-override-2">Kaptan bu sorumu da önündeki harita üstünde bir noktayı parmağı ile işaret ederek yanıtladı:</p>

      <p class="Normal-1 para-style-override-2">“Oradan şu anda çok uzaktayız Ralph. İstesem de seni götüremem. Sen şimdi soruma yanıt ver. Bize katılıyor musun, katılmıyor musun?”</p>

      <p class="Normal-1 para-style-override-2">Kaptanın söylediklerine ve anlattıklarına nedense pek inanmamıştım. Ancak istediğini yapmaktan başka da çarem yoktu. Yalnızca uygar bir limana ulaştığımızda, beni bırakacaklarına ilişkin söz istedim.</p>

      <p class="Normal-1 para-style-override-2">Kaptan bana beni bırakacaklarına dair söz verdi. Ben de o zaman gemi seyir defterini tutmayı kabul ettiğimi bildirip kamaradan ayrıldım.</p>

      <p class="Normal-1 para-style-override-2">Böylece hayatım ister istemez yeni bir döneme girmişti. Bu dönemin değişmesi ve kendi lehime bir sonuçlanabilmesi için benim çok iyi çalışıp kaptanın gözüne girmem ve onun da sözünde durarak, beni ilk uygar limanda liman komiserliğine bırakması gerekiyordu.</p>

      <p class="Normal-1 para-style-override-2">Bir gece Kanlı Bill denilen iri yarı tayfa dümende, bense güvertedeydim. Ona yaklaşarak:</p>

      <p class="Normal-1 para-style-override-2">“Niçin bu kadar az konuşuyorsun Bill?” diye sordum.</p>

      <p class="Normal-1 para-style-override-2">Önce şaşırarak baktı. Sonra tavrımı ve içtenliğimi anlamış olacak ki çok hoş bir yanıt verdi:</p>

      <p class="Normal-1 para-style-override-2">“Evlât, sorarım sana, ne konuşulur bu adamlarla? Onlar yalnız sövmeyi ve kavga etmeyi bilir.”</p>

      <p class="Normal-1 para-style-override-2">“Öyleyse sen de benimle konuş, Bill!” dedim. “Zaten ben de ne kavgadan, ne sövgüden hoşlanırım.”</p>

      <p class="Normal-1 para-style-override-2">Kanlı Bill, suratıma daha bir ilgiyle, dikkatle bakarak:</p>

      <p class="Normal-1 para-style-override-2">“Peki,”dedi, “konuşalım öyleyse. Hadi önce sen anlat bana. Ne işiniz vardı o adada?”</p>

      <p class="Normal-1 para-style-override-2">Kaptana söylediklerimi ona da anlattım. Elmas Mağarası’ndan söz etmedim elbette. Ama arkadaşlarımdan söz ederken, bu kocaman adamı da epeyce duygulandıracak ve gözlerini buğulandıracak duruma soktum. Öyküm tamamlanınca, eliyle saçlarımı okşayarak:</p>

      <p class="Normal-1 para-style-override-2">“Burası kesinlikle sana göre bir yer değil evlât!”dedi.</p>

      <p class="Normal-1 para-style-override-2">“Ben zaten fazla kalmayacağım Bill,” dedim. “Kaptan ilk uygar limanda beni karaya çıkaracağına ve liman komiserliğine teslim edeceğine dair söz verdi.”</p>

      <p class="Normal-1 para-style-override-2">Bill, acı acı gülerek:</p>

      <p class="Normal-1 para-style-override-2">“Demek ki buna sen de inandın ha?” dedi. “Yalancının tekidir o. Denizlerin en acımasız korsan çetelerinden birisinin reisidir.”</p>

      <p class="Normal-1 para-style-override-2">“Ama sizin bu gemiyle sedir ağacı ticareti yaptığınızı söyledi kamarasında. Hem de yüzüme karşı söyledi bunu,” dedim. “Bu kadar yalanı bekleyemem ondan.”</p>

      <p class="Normal-1 para-style-override-2">“Tamamen yalan değil,” diye yanıtladı Bill. “Bu işi yaparız ancak gücümüz yetmediği zamanlarda karşılığını vererek alır, gücümüz yettiği zamanlarda ise yerli halkın malına bal gibi el koyar, onları mağdur eder, önümüze çıkan topsuz tüfeksiz ticaret gemilerini de yağma ederiz.”</p>

      <p class="Normal-1 para-style-override-2">Sonraki günlerde Bill bana bu gemiyle yapılan saldırıları, korkunç savaşları ve yağmaları anlatıp durdu. Belki kendisi oldukça iyi bir insandı, ancak bir kez bu işe bulaşarak suç işlemiş, bir daha da geri dönememişti. Kendisine Kanlı diye lâkap takılması da acımasızlığından çok, gözü pekliğinden, az konuşması ve gücüyle diğer korsanlar üzerinde uyandırdığı ürkütücü etki yüzündendi. Kaptanın da gemide çekindiği tek insanın o olduğu üzerinde ileri sürülen savlar yeterince doğru çıkıyordu.</p>

      <p class="Normal-1 para-style-override-2"></p>

      <p class="Normal-1 para-style-override-2">Ne yazık ki Bill’in anlattığı vahşet ve yabanıllık öyküleri de doğru, geçmişteki durumlara göre içtenlik açısından doğru şeylerdi. İçlerinde bazı tüyler ürperten hikâyeler de vardı. Güney Adaları’nın yerlileri yabani, acımasız insanlardı.</p>

      <p class="Normal-1 para-style-override-2">Ancak Pasifik’teki beyaz derili korsanlar, acımasızlıkta onlardan hiçbir zaman geri kalmıyor, hatta onlardan daha ileri gidiyorlardı. Sözüm ona ticaret yapan bazı Avrupalıların da acımasızlıkta korsanlardan geri kalmadığını anlattı, Bill bana. Ona ve anlattıklarına öyle güveniyordum ki. bana bir harf, bir sözcük bile yalan söylemediğine yürekten inanıyordum. Gözlerini para hırsı bürümüş bu insanlar, adaların yerli halkını ve birbirlerini tuttukları yerde acımasızca boğazlıyor, karşılıklı olarak birbirlerine bin bir çeşit zulüm ve işkence yapıyorlardı.</p>

      <p class="Normal-1 para-style-override-2">Bir gece nöbetinde, Bill’e yaklaşarak:</p>

      <p class="Normal-1 para-style-override-2">“İlk fırsatta bu gemiden kaçmak istiyorum Bill,” dedim.</p>

      <p class="Normal-1 para-style-override-2">Bill,başını olumsuz şekilde sallayarak:</p>

      <p class="Normal-1 para-style-override-2">“Bu çok zor dostum,” dedi. “Peki Ralph, nereye, nasıl kaçacaksın? Okyanus uçsuz bucaksızdır. Adalardan birinde kalmaya kalkışsan, bu kez yerlilerin elinden kurtulamazsın. Kaçmak için yalnız iki yol var”</p>

      <p class="Normal-1 para-style-override-2">“Nedir onlar?”</p>

      <p class="Normal-1 para-style-override-2">Soluğum kesilerek, ne söyleyeceğini bekliyordum. Bill, sözlerini sürdürdü:</p>

      <p class="Normal-1 para-style-override-2">“Birincisi ,Tahiti yakınlarına gittiğimizde oradaki adalardan birine sığınmak. Neden dersen?</p>

      <p class="Normal-1 para-style-override-2">“Evet, neden?”</p>

      <p class="Normal-1 para-style-override-2">“Tahiti Adaları’nın yerlileri çok uygar insanlardır.”</p>

      <p class="Normal-1 para-style-override-2">“Şu ünlü ressam Gauguin’in gittiği adalar mı? Hani gitmiş de oranın yerli kadınlarının bol bol resimlerini çizmiş. O adalar mı?”</p>

      <p class="Normal-1 para-style-override-2">“Aferin be Ralph, senin yaşında bir çocuğun böyle bir ressamı tanıması büyük şans. Başkası olsa, üzerinde durmaz geçerdi. Neyse benim böyle iri kıyım bir adam olduğuma bakma. Ben öteden beri resim yaparım.Yani anlarım resimden. Seninle bu Gauguin üzerinde konuşalım. Demek tanıyorsun Gaugin’i? İşte buna sevindim. Hem de çok. Ama Tahiti’ye vardığımız zaman Kaptan pür dikkat kesilir. Kimsenin kaçmasına asla izin vermez. “</p>

      <p class="Normal-1 para-style-override-2">“Peki, ikinci yol nedir, Bill?”</p>

      <p class="Normal-1 para-style-override-2">“İkinci yol da bir gece nöbeti sırasında filikayı yerinden çözerek ona binip kaçmak. Bu da sonu belirsiz bir macera olur senin için. Ama madem ki bu kadar istiyorsun, senin için bir şeyler düşüneceğim evlât! Çünkü ben de dayanamıyorum bu kötü hayata. Öldürmek ve hep ölüm gözdağı altında yaşamak güzel bir şey değil. Hiç değil. Ben de Kanlı Bill olarak kendime insanca bir hayat kurmak istiyorum, istemeyenlerin yüksek izinleriyle.”</p>

      <p class="Normal-1 para-style-override-2">Bill bunları anlatıp üzgün bir suratla ayrılmıştı yanımdan. Bana şimdilik yardımcı olamadığı için üzgündü elbette. Üstelik nöbeti de tamamlanmıştı bu gecelik. Onun yerine dümene başka bir korsan geçmişti. Sevgili kaptanımız ne derse desin, bu adamlar pekâlâ korsandılar. Ve onların korsanlığı benimle birlikte tüm bu okyanusu ilgilendiriyordu. Ama sanırım bundan sonra Bill’ile el ele verip yeni yollar, yeni çareler arayacak ve bu gemiden bir an önce kurtulmaya bakacaktık.</p>

      <p class="Normal-1 para-style-override-2"></p>

      <p class="Normal-1 para-style-override-2">Ben küpeşteye rahatça yaslanarak ay ışığının pırıl pırıl aydınlattığı dalgalara, denizin uçsuz bucaksız enginliğine derinlemesine bakıyor, böylesine olağanüstü güzelliklerin arasında insanları birbirlerine hançerleten, hatta boğazlatan hırs, öfke ve açgözlülüğe, kötü şartlara içimden lânetler yağdırıyordum. Dünyada ne kadar engin ve güzeldi; onun üzerinde yaşamakta olan insanlar ne denli bencil ve acımasızdılar. Bu zıtlığın nedenini beynimin içinde tam olarak dengeleyip çözememiş olmam da beni sıkboğaz ediyordu.</p>

      <p class="Normal-1 para-style-override-2">En kötü olarak kabul edilen bir insanın da yüreğinde iyilik, iyimserlik, sevgi alevleri bulundurabileceğini, gerek kara derili yerlilerle gerekse korsanlarla olan ilişkilerimde anlamıştım. Demek oluyor ki insanoğlu doğuştan iyi ya da kötü değildi. Öyleyse onları sonradan kötü olmaya zorlan toplumsal koşullar bulunmalıydı. Peki neydi bu koşullar?</p>

      <p class="Normal-1 para-style-override-2">Bunları öğrenmek için korsanları ve adalardaki yerlileri çok iyi tanımak gerekiyordu.</p>

      <p class="Normal-1 para-style-override-2">Tam olarak yanıtlayamadığım bu soruların en doğru karşılıklarını bulabilmek için hem çevremde olup bitenleri daha dikkatle ve özenle gözlemeye, izlemeye, hem de bundan sonra elime geçen tüm kitapları iyice sindirerek okuyup bitirmeye karar vermiştim. Anlamış olduğum tek şey, hayatın hiç de bizim Mercan Adamızdaki yaşantımız gibi sakin ve güzel olmadığıydı. Oysa tüm insanların biz üç kişi gibi dostça geçindikleri, el birliğiyle çalışıp çabaladıkları, doğanın nimetlerinden dostça ve kardeşçe yararlandıkları bir dünya ne kadar güzel, ne kadar insanca olurdu. Bu da dünya hümanizmasının benimle Kanlı Bill’in çabaları sonunda gerçekleşirdi.</p>

      <p class="Normal-1 para-style-override-2">Adamızı ve arkadaşlarımı aklımdan geçirince, boğazıma sert bir şeylerin tıkandığının fark ettim. Acaba Jak, kendi başına Peterkin’i Elmas Mağarası’ndan çıkarıp dışarıya alabilmiş miydi? Beni dışarıda bulamayınca, uzun süre cesedimi sağda solda aramış, bulamayınca da sonradan korsanların alıp götürmüş olduğu kararını vermiş olmalıydılar. Böyle bir karara varmaları için ortada fazla düşünecek bir şey yoktu.</p>

      <p class="Normal-1 para-style-override-2"></p>

      <p class="Normal-1 para-style-override-2">Ben bu moral bozucu, kafa karıştırıcı düşünceler içerisinde küpeşteden uzanmış bakarken, ufukta ansızın garip bir kızıllık göründü ve aynı anda sıcacık bir rüzgâr esmeye başladı. Bütün tayfalar güverteye döküldü. Her şey bir fırtına öncesini andırır gibiydi. Ama biraz sonra yanımıza gelen Kaptan ağzını açarak:<br />
      “Bu, çevredeki bir yanardağdır arkadaşlar,” dedi. “Ben onu çoktan sönmüş sanıyordum. Ama demek ki hâlâ lâvlarını püskürtüyor,” dedi.</p>

      <p class="Normal-1 para-style-override-2">Rüzgârın millerce ötelerdeki volkandan gemimize getirdiği küller, kaptanın söylediklerini bire bir doğrulamış oluyordu.</p>

      <p class="Normal-1 para-style-override-2">Kaptan da böyle bir bilgiçlikten oldukça memnun, tepeden bakıyor ve onlara konuyla bağlantılı olarak yeni bilgiler vermek üzere kafasını kurcalayıp duruyordu. Ancak bu konuyla ilgili yeni bilgiler bulamayınca, başını öne eğmek zorunda kaldı, o da gözlerini uzaklara çevirerek, yanardağın püskürttüğü lâvlara bakmaya başladı.</p>

      <p class="Normal-1 para-style-override-2">Böylece gençlik ve kısa süren denizcilik hayatımda çok ilginç bir olaya, okyanusta bir yanardağın patlamasına da tanık olmuş bulunuyordum. Giderek şiddeti artan rüzgâr, bizi yanardağ bölgesinden hızla uzaklaştırıp götürürken, tam bir gece onun derinden gelen boğuk uğultusunu duyduk. İç karartıcı, insanın yüreğine tuhaf bir baskı yapan, bu gizli ürküntüyü ağır ağır insanın durmadan sallanan bedeninde yerleştirmeye çalışan bir korkuyla uzayıp gidiyordu.</p>

      <p class="Normal-1 para-style-override-2">Volkanın iç karartıcı kızıllığı o gece sabaha kadar gözümüzün önünden gitmedi. Kaptan da bir dahaki sefere adamlarını oradan geçirmemeye söz verdi. Bunun için bana yol haritasında yanardağın yerini önemle işaret ettirmişti.</p>

      <p class="Normal-1 para-style-override-2">Kaptan hepimizi şöyle teker teker süzerek:</p>

      <p class="Normal-1 para-style-override-2">“Hiç merak etmeyin,” dedi. “Şu anda bu adayı gördüğümüzde biraz heyecanlandık ama yakında büyük bir adaya yolumuz düşecek. Asıl heyecanı orada yaşayacaksınız. Ama sonunda cepleriniz şıkır şıkır para dolacak.”</p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>

      <p class="Normal-1 para-style-override-2"></p>
    </div>
  </div>
</body>
</html>
