<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzayda Kaybolanlar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre2" style="margin:0pt; border:0pt; height:1em">&nbsp;</p>

  <h1 class="calibre3"><span class="calibre4"><span class="bold">1. BÖLÜM</span></span></h1>

  <p class="calibre5">JORDAN VAKFI tarafından 2119 yılında hazırlanıp finanse edilen Proxima-Centauri keşif seyahati; insanoğlunun, Samanyolu'nun yakın yıldızlarına ulaşabilmek için yaptığı ilk denemedir. Onların şanssız sonlarını sadece tahmin edebiliriz...,</p>

  <p class="calibre5">—Franklin Buck'un, Lux Transcription Ltd. tarafından yayınlanan Modern Astrografi kitabından yukardaki satırlar alınmıştır.</p>

  <p class="calibre5">—«Dikkat! Bir âsi!»</p>

  <p class="calibre5">Bu ikaz haykırışı, Hugh Hoyland'ın tam zamanında yere eğilmesini sağladı. Yumurta büyüklüğünde bir demir parçası başının üzerinden hızla geçerek bölme duvarına çarptı. Hareketinin hızı ile Hugh'un dengesi bozuldu ve daha vücudu yere değmeden ayaklarını bölme duvarına dayayarak kendisini kuvvetle itti. Sağ elinde bıçağı olduğu halde koridorun sonuna doğru uzun bir sıçrayış yaptı.</p>

  <p class="calibre5">Havada bir dönüş yaparak karşı duvara ayakları ile çarpmasını sağladı ve kavgaya hazır bir vaziyette yere indi. Koridorun bu kısmında bir dirsek vardı ve âsi ona buradan saldırmıştı. İki arkadaşı da yanma geldiler.</p>

  <p class="calibre5">—«Kaçtı mı?» diye Alan Mahoney sordu.</p>

  <p class="calibre5">—«Evet, sadece lumbar deliğinden kaçtığını görebildim. Bir kadındı, hem de dört bacaklı.»</p>

  <p class="calibre5">—«iki, ya da dört bacak. Artık onu yakalayamayız» diye üçüncü adam konuştu.</p>

  <p class="calibre5">—«İhtiyar Huff'un yanına! Kim onu yakalamak istiyor ki?» dedi Mahoney.</p>

  <p class="calibre5">—«Meselâ ben!» dedi Hugh. «Jordan canını alsın, eğer on santim daha aşağıya nişan almış olsaydı şimdi konvertere, diğer bir deyimle içine konan maddeleri değiştirerek enerjiye çeviren bir nevi fırına götürülüyor olacaktım.»</p>

  <p class="calibre5">—«Hey, siz ikiniz lanet okumadan konuşamaz mısınız? Eğer kaptan sizi duyarsan e olur biliyorsunuz!» Kaptan, derken parmak uçlarını saygıyla alnına değdirdi.</p>

  <p class="calibre5">—«Ah, Jordan aşkına! O kadar örümcek kafalı olma, Mort Tyler» dedi Hugh. «Daha bir âlim olmadın. Hem kaldı ki, ben de en az senin kadar dindarım, fakat bazen insanın rahatlamak için küfretmesi o kadar büyük bir günah değildir. Alimler bile bazen küfür ediyorlar. Kendi kulaklarımla duydum.» Mahoney, Hoyland'ın kolunu tuttu.</p>

  <p class="calibre5">—«Gel Hugh. Buradan gidelim. Hiç bu kadar yükseğe çıkmamıştık. Sinirlerim bozuldu. Aşağıya, ayaklarımızda ağırlığımızı hissedeceğimiz yere gidelim.»</p>

  <p class="calibre5">Hoyland, âsinin kaybolduğu lumbar deliğine baktı. Bıçağı hâlâ elindeydi. Kısa bir duraklamadan sonra: —«Peki delikanlı» dedi. «Önümüzde uzun bir iniş var.»</p>

  <p class="calibre5">Geri dönerek yukarıya çıkmış oldukları lumbar deliğine doğru gittiler. Hugh, demir merdivene hiç aldırmadan delikten atlayarak beş metre aşağıdaki öbür güverteye süzüldü. Tyler ve Mahoney de onu izlediler. Bir kaç adım ilerdeki lumbar deliği, bir alt güverteye inişi sağlıyordu. Birbiri ardınca güverteleri inmeğe başladılar. Düzinelerle loş, sessiz ve esrarlı güverte. Her seferinde biraz daha hızlı düşüp, yere biraz daha sert çarpıyorlardı. Sonunda Mahoney itiraz etti.</p>

  <p class="calibre5">—«Hugh, yolun geri kalan kısmını merdivenlerden inelim. Son atlama ayağımı acıttı.»</p>

  <p class="calibre5">—«Bana göre hava hoş. Ama çok uzun sürer. Daha ne kadar yolumuz var? Bilen var mı?»</p>

  <p class="calibre5">—«Yetmiş güverte sonra çiftlik bölgesine geleceğiz» diye Tyler cevap verdi.</p>

  <p class="calibre5">—«Nereden biliyorsun?» diye Mahoney şüpheyle sordu.</p>

  <p class="calibre5">—«Saydım da ondan biliyorum, cahil herif!»</p>

  <p class="calibre5">—«Doğru değil. Sadece bir âlim bu kadar iyi hesap yapabilir. Okuma ve yazma öğreniyorsun diye her şeyi bileceğini mi sanıyorsun?»</p>

  <p class="calibre5">Hoyland kavgaya mani olmak için araya girdi.</p>

  <p class="calibre5">—«Sakin ol, Alan. Belki haklıdır. Biliyorsun, bu gibi şeylerden anlar. Hem artık ağırlığımızı hissetmeye başladık.»</p>

  <p class="calibre5">—«Acaba bıçağımın keskin yanlarını saymak ister mi?»</p>

  <p class="calibre5">—«Kes dedim! Köyün dışında düello etmek yasaktır. Bu kaideyi biliyorsunuz.»</p>

  <p class="calibre5">Tekrar inmeye devam ettiler. Bir müddet sonra, yukardaki güvertelere göre iki misli yüksek ve&nbsp;aydınlık bir düzlüğe geldiler. Hava sıcak ve nemli idi. Çevrede bitkiler vardı.</p>

  <p class="calibre5">—«Nihayet geldik» dedi Hugh. «Fakat bu çiftliği tanımıyorum; inerken başka bir yoldan gelmiş olmalıyız.»</p>

  <p class="calibre5">—«Orada bir çiftçi var» dedi Tyler. Parmaklarını ağzına sokarak bir ıslık çaldı. Sonra seslendi. «Hey, gemi arkadaşı! Neredeyiz?»</p>

  <p class="calibre5">Çiftçi onları ihtiyatla süzdü, sonra aksi bir tavırla ana koridora giden yolu gösterdi. İki kilometre kadar sıkı bir yürüyüşten sonra köylerinin güven verici havasına kavuştular. Köylerinin bulunduğu bölme, üç güverte yüksekliğinde ve bunun on misli genişliğinde bir alandı. Birbirlerinden ayrıldılar ve herkes kendi yerine gitti. Hugh, askeri öğrenci barakalarından kendisine ait olanına gitti. Bu barakalarda genç kadetler ailelerinden ayrı olarak oturuyorlardı. Hugh, yıkandıktan sonra amcasının evine gitti. Amcasına yardım ediyor ve buna karşılık da yemeklerini orada yiyordu. İçeri girdiği zaman teyzesi ona baktı, fakat kadın olduğu için ağzını açıp da hiç bir şey söylemedi.</p>

  <p class="calibre5">—«Merhaba, Hugh» diye amcası homurdandı. «Yine keşfe mi çıktın?»</p>

  <p class="calibre5">—«Afiyet olsun, amca. Evet, keşfe çıkmıştım.»</p>

  <p class="calibre5">Amcası neşeli ve kalender bir adamdı. Yeğenine sevgiyle baktı.</p>

  <p class="calibre5">—«Nerelere gittin ve neler buldun?»</p>

  <p class="calibre5">Hugh'un teyzesi odadan sessizce çıktı ve yemeğini getirdi. Hugh, aklına teşekkür etmek bile gelmeden, yemeğe başladı.</p>

  <p class="calibre5">—«Yukarıya» diye bir yandan yemek yerken cevap verdi. «Hemen hemen ağırlık olmayan yere kadar tırmandık. Âsinin biri, kafatasımı kırmayı denedi.»</p>

  <p class="calibre5">Amcası içini çekti.</p>

  <p class="calibre5">—«Yukardaki koridorlarda bir gün ölümü bulacaksın, başka bir şey değil. Benim işimle daha fazla ilgilenmelisin ve her şeyi öğrenmelisin ki, ben ölünce bu işi rahatça devam ettirebilesin.»</p>

  <p class="calibre5">—«Hiç çevreyi merak etmiyor musun amca?»</p>

  <p class="calibre5">—«Ben mi? Oh, gençken çok dolaştım. Hele bir sefer, ana koridor boyunca bütün geminin çevresini dolaştım. Karanlık bölgeye de gittim ve âsilerle çarpıştım. Bu yarayı görüyor musun?»</p>

  <p class="calibre5">Hugh ilgisizce baktı. Kim bilir bu yarayı kaç defa görmüş, hikâyesini kaç defa dinlemişti. Geminin çevresinde bir tur! Komik şey. Halbuki o her tarafa gitmek, her şeyin sebebini öğrenmek istiyordu. Hele üst güverteler. Eğer insanların oralara çıkmasını istememiş olsaydı, Jordan bu güverteleri yaratır mıydı?</p>

  <p class="calibre5">Fakat hiç bir şey söylemedi ve yemeğine devam etti. Amcası konuyu değiştirdi:</p>

  <p class="calibre5">—«Şahit'e gitmem lâzım. John Black, kendisine üç domuz borcum olduğunu söylüyor. Sen de gelir misin?»</p>

  <p class="calibre5">—«Ben mi? Hayır... yani tabii gelirim.»</p>

  <p class="calibre5">—«O halde çabuk ol.»</p>

  <p class="calibre5">Şahit, köy meydanında; kadet barakalarının karşısındaki küçük, kötü kokulu bir bölmede oturuyordu. Şahiti, bölmenin girişinde, çürük bir iskemleye oturmuş, dişlerini karıştırırken buldular. Miyop gözlü, yüzü sivilce dolu çırağı, arkasında ayakta duruyordu.</p>

  <p class="calibre5">—«Afiyet olsun» dedi Hugh'un amcası.</p>

  <p class="calibre5">—«Buyurun, Edard Hoyland. Bir iş için mi, yoksa ihtiyar bir adamla arkadaşlık etmeğe mi geldin?»</p>

  <p class="calibre5">—«İkisi de» diye Hugh'un amcası diplomatça cevap verdi, sonra da ziyaretinin sebebini anlattı.</p>

  <p class="calibre5">—«Kontrat yeteri kadar açık» dedi şahit. «John Black sana on demet yulaf vermiş ve buna karşılık da bir çift genç domuz istemiş. Domuzlar şimdi ne büyüklükte Edard Hoyland?»</p>

  <p class="calibre5">—«Yeteri kadar büyük. Fakat Black şimdi üç tane domuz istiyor.»</p>

  <p class="calibre5">—«O halde ona söyle, kafasını musluğun altına tutsun. Şahit kararını verdi!»</p>

  <p class="calibre5">Yüksek sesle gülmeye başladı. İki adam bir müddet daha konuştular. Hugh'un amcası, ihtiyar adamın merakını tatmin için en son hadiselerden bahsetti. Hugh terbiyeli bir şekilde iki ihtiyarı dinliyordu. Fakat amcası gitmek için kalkınca:</p>

  <p class="calibre5">—«Ben biraz daha kalacağım, amca», dedi.</p>

  <p class="calibre5">—«Nasıl istersen. Afiyet olsun, şahit.»</p>

  <p class="calibre5">—«İyi günler, Edard Hoyland.»</p>

  <p class="calibre5">Amcası uzaklaşınca, Hugh:</p>

  <p class="calibre5">—«Sana bir hediye getirdim, şahit», dedi.</p>

  <p class="calibre5">—«Bakalım neymiş!»</p>

  <p class="calibre5">Hugh, cebinden bir paket tütün çıkardı. Şahit, hiç bir şey söylemeden paketi aldı ve çırağına fırlattı. —«İçeri gel. Hey, genç kadet'e bir iskemle getir!» Hugh oturduktan sonra şahit devam etti. «Şimdi anlat bakalım delikanlı.»</p>

  <p class="calibre5">Hugh, son gezintilerinden ve gördüklerinden, en küçük ayrıntılara kadar bahsetti. Yine de şahit, Hugh'un her gördüğünü tam teferruatı ile hatırlayamadığından şikâyet etti.</p>

  <p class="calibre5">—«Siz gençlerde, hafıza denen şeyin eseri yok. Senden en az on gömlek üstün olmasına rağmen — başıyla çırağını gösterdi— bu odun da öyle.. İster inan, ister inanma, günde bin satır bile ezberleyemiyor ve yine de gözü ben ölünce yerime geçmekte. Ben çıraklığımda, geceleri uyumadan önce binlerce satırı ezbere okurdum. Bir işe yaramaz heriflersiniz siz!»</p>

  <p class="calibre5">Hugh, ses çıkarmadan ihtiyarın sakinleşmesini bekledi. Nihayet şahit sordu:</p>

  <p class="calibre5">—«Bana bir sual mi soracaktın delikanlı?»</p>

  <p class="calibre5">—«Evet, şahit.»</p>

  <p class="calibre5">—«Sor o zaman. Lâfı geveleyip durma!»</p>

  <p class="calibre5">—«Hiç yukarılara, çekim olmayan yere tırmandınız mı?»</p>

  <p class="calibre5">—«Ben mi? Tabii ki hayır. Ben bir şahittim ve işimi öğrendim. Benden evvelki, bütün şahitlerin metinlerini öğrenmem lâzımdı ve böyle çocukça işlere harcayacak vaktim yoktu.»</p>

  <p class="calibre5">—«Orada ne bulacağımı bana söyleyebilirsiniz sanmıştım.»</p>

  <p class="calibre5">—«Hımmm. Bu başka bir şey. Gerçi oraya hiç »tırmanmadım ama oraya tırmanmış elan bir sürü insanla konuştum. Ben çok ihtiyar bir adamım. Senin babanı, onun babasını ve onun da babasını tanırdım. Söyle bakayım, ne öğrenmek istiyorsun?»</p>

  <p class="calibre5">—«Şey...»</p>

  <p class="calibre5">Evet, ne öğrenmek istiyordu? İçini kemi: ren hususları nasıl sormalıydı?</p>

  <p class="calibre5">—«Şey, şahit. Bütün bu güverteler ne işe yarıyor?»</p>

  <p class="calibre5">—«Ne? Bu da ne demek? Jordan aşkına! Oğlum, ben bir âlim değil, şahit'im!»</p>

  <p class="calibre5">—«Ama yine de bilirsiniz diye düşünmüştüm. Özür dilerim.»</p>

  <p class="calibre5">—«Evlâdım, senin bütün aradıklarının</p>

  <p class="calibre5">—cevabı, başlangıcı anlatan kutsal satırlarda vardır.»</p>

  <p class="calibre5">—«O satırları dinlemiştim.»</p>

  <p class="calibre5">—«Bir kere daha dinle. Eğer biraz aklın varsa, aradığın cevabı bulacaksın. Dinle, hayır, bu vesile ile çırağım neler öğrendiğini göstersin. Hey, sen! Başlangıcı anlat. Tane tane konuşmaya da dikkat et!» Çırak diliyle dudaklarını ıslatarak ezbere okumaya başladı:</p>

  <p class="calibre5">—«Başlangıçta sadece Jordan vardı; karanlık ve hiçlik hüküm sürüyordu,</p>

  <p class="calibre5">Yalnızlıktan özlem, özlemden bir hayal doğdu.</p>

  <p class="calibre5">Rüyadan plan meydana geldi, plandan karar,</p>

  <p class="calibre5">Jordan elini kaldırdı ve gemi yaratıldı.</p>

  <p class="calibre5">Eserine baktı ve beğendi, tek eksiği içinde yaşayacak olanlardı.</p>

  <p class="calibre5">Jordan düşündü ve insanı yarattı.</p>

  <p class="calibre5">Sonra da Jordan kanunları yaptı. Herkes için kaideler koydu. Jordan'ın büyüklüğüne ve yüksek hedefine lâyık olmak için herkes kendince bir işe sahip edildi.</p>

  <p class="calibre5">Birini sözcü yaptı, birini hizmetçi ve böylece insanlar arasında düzen kuruldu.</p>

  <p class="calibre5">Hepsinin başı olarak da kaptanı koydu., onu inanların hakimi kıldı işte altın çağda yaşam böyleydi.</p>

  <p class="calibre5">Kusursuzluk Jordan'a mahsustu, insanlara değil.</p>

  <p class="calibre5">Zamanla; kıskançlık, ihtiras ve gurur, insanların kalbine tohumlarını saçtılar.</p>

  <p class="calibre5">Ve aralarından birinde bu tohumlar yeşerdiler ve kötü meyveler verdiler.</p>

  <p class="calibre5">Lânetlenmiş Huff, ilk günahkârdı.</p>

  <p class="calibre5">Kötü sözleri nifak yarattı, isyan ve ayrılık körüklendi.</p>

  <p class="calibre5">Şehitlerin kanları güverteleri boyadı. Jordan'ın kaptanı, kötülerin elinde ölümü buldu.</p>

  <p class="calibre5">Her tarafı...»</p>

  <p class="calibre5">İhtiyar adam, elinin tersi ile çırağının ağzına sertçe vurdu.</p>

  <p class="calibre5">—«Tekrar et!»</p>

  <p class="calibre5">—«Baştan mı?»</p>

  <p class="calibre5">—«Hayır, saçmaladığın yerden itibaren.»</p>

  <p class="calibre5">Delikanlı biraz duraladı, sonra devam etti.</p>

  <p class="calibre5">—«Karanlık fazileti yuttu, talihsiz gemiyi günah idare etmeye başladı...»</p>

  <p class="calibre5">Çırağın monoton sesini Hoyland, hemen hemen hiç dinlemiyordu. Bu; karanlık çağın, günahın ve isyanın tarihi idi. Sonunda aklıselimin galip geleceğini, âsi liderlerin vücutlarının konvertere gideceğini, ölümden kaçabilen birkaç âsinin de şimdiki âsilerin ataları olduklarını, sonra yeni bir kaptanın seçildiğini anlatıyordu.</p>

  <p class="calibre5">Hugh, tatmin olmamış bir şekilde kalktı. Muhakkak ki sorularının cevabı bu satırlarda vardı, çünkü bunlar kutsal metinlerdi. Fakat o,, bunları anlayabilecek kadar zeki değildi. Niçin? Bütün bunlar niye? Hakikaten yemekten, uyumaktan ve ölünce konvertere gitmekten başka bir şey yok muydu? Jordan, kendisi gibi basit kişilerin, O'nu anlamasına yoksa hiç değer vermemiş miydi? Ve bu içini kemiren duygular, bu giderilemeyen açlık nedendi?</p>

  <p class="calibre5">Hugh kahvaltısını ederken bir haberci geldi.</p>

  <p class="calibre5">—«Âlim, Hugh Hoyland'ı görmek istiyor» diye kısaca bildirdi.</p>

  <p class="calibre5">Hugh, kendisini çağıran âlimin, gemi halkının fikir ve bedeni durumu ile ilgilenen teğmen Nelson olduğunu anladı ve kahvaltısının geri kalan kısmını ağzına tıkıp habercinin peşine takıldı.</p>

  <p class="calibre5">—«Hugh Hoyland!» diye haberci bildirdi.</p>

  <p class="calibre5">—«İçeri gel, oğlum. Otur. Yemek yedin mi?»</p>

  <p class="calibre5">Hugh yemek yediğini söyledi, fakat gözleri âmirinin masası üstündeki garip yemişlere takılmıştı. Nelson, onun bakışlarını takip ederek konuştu.</p>

  <p class="calibre5">—«Bu incirlerden al da tadına bak. Yepyeni bir çeşit. Öbür taraftan getirttim. Gençlerin, bir kaç tatlı lokma için daima yeri vardır.»</p>

  <p class="calibre5">Hugh, ikram edilen incirleri sıkılarak aldı. Şimdiye kadar, bir âlimden hiç bir şey almamıştı. Âlim, iskemlesine rahatça yaslanarak ellerini gömleğine sildi ve sakalını sıvazlayarak ona bakmaya başladı. —«Seni son günlerde hemen hemen hiç görmedim. Söyle bakalım, zamanını nasıl geçiriyorsun?» Daha Hugh cevap vermeden devam etti: «Dur, ben söyleyeyim. Herhalde, konmuş olan kurallara pek de riayet etmeden, etrafı dolaşmaya harcadın, zamanının çoğunu. Belki yasaklanmış olan yerlere bile gittin, değil mi?» Huhg'un yüzüne dikçe baktı ve konuşmasını sürdürdü: «Neyse, üzülme. Bütün bunları biliyorum ve sen de benim bunları bildiğimi biliyorsun. Bu yaptığın işler, artık hayatına bir yön çizmek zamanı geldiğini bana hatırlatmış oldu. Söyle bakalım, belirli bir planın var mı?»</p>

  <p class="calibre5">—«Şey, belirli bir şey yok efendim.»</p>

  <p class="calibre5">— Edris Baxter denen kızdan ne haber? Onunla evlenmeyi düşünüyor musun?»</p>

  <p class="calibre5">—«Bilmiyorum, efendim. Babası razı, düşünüyorum. Yalnız...»</p>

  <p class="calibre5">—«Yalnız ne?»</p>

  <p class="calibre5">—«Babası, çiftliğinde oturmamı istiyor. İyi bir fikir. Çiftliği ve amcamın işi, ikisi birden benim varlıklı bir adam olmamı sağlar.»</p>

  <p class="calibre5">—«Fakat yine de emin değilsin!»</p>

  <p class="calibre5">—«Evet, bilmiyorum.»</p>

  <p class="calibre5">—«Doğru. Sana göre bir iş değil. Senin için daha başka planlarım var. Söyle bakalım, niçin senin okuma ve yazma öğrenmeni sağladığımı düşündün mü? Tabii ki düşünmüşsündür. Şimdi beni iyi dinle. Seni çocukluğundan beri izliyorum. Akranlarına nazaran sende çok fazla bir hayal gücü, merak ve heyecan var. Lider olarak doğmuş bir kişisin. Doğduğun zaman bile diğerlerinden farklıydın. Kocaman bir kafan vardı ve birkaç kişi, senin hemen konvertere atılmanı istedi. Fakat ben onlara mani oldum. Sana daha o zaman güvenmiştim. Bil köylü hayatı, sana göre bir yaşam değil. Sen âlim olmalısın.» İhtiyar adam sustu ve Hugh'un yüzüne baktı. Hugh şaşırmıştı. «Evet, senin gibi bir genç için iki yol var; ya mühim biri yapılır, ya da konvertere atılır.»</p>

  <p class="calibre5">—«Yani, benim bu konuda fikrimin alınmayacağını mı söylemek istiyorsunuz, efendim?»</p>

  <p class="calibre5">—«Aslını istersen evet. Senin gibi ileri fikirli kişileri, mürettebatın küçük memurları arasına yoll arsak, anarşist yetiştirmiş oluruz.</p>

  <p class="calibre5">Bunu göze alamayız. Bu bir kere olmuş ve hemen hemen bütün insan ırkı ortadan kalkıyormuş. Şendeki yetenekler belli olduğuna göre; sana doğru düşünce tarzı öğretilecek ve senin huzursuzluk kaynağı bir çıbanbaşı olmana müsaade edilmeyecek.»</p>

  <p class="calibre5">Bu sırada haberci içeri girdi ve elindeki eşyaları odanın köşesine koydu. Hugh baktı ve haykırdı: —«Fakat bunlar benim eşyalarım!»</p>

  <p class="calibre5">—«Evet. Ben getirttim. Bu andan itibaren burada kalacaksın. Seninle sonra, çalışma programı hakkında konuşacağız. Soracak bir sorun var mı?»</p>

  <p class="calibre5">—«Hayır efendim. Yalnız itiraf edeyim ki, biraz şaşırdım. Galiba, yani bana öyle geliyor ki, bütün bunlar, evlenmemem lâzım geldiğini gösteriyor.»</p>

  <p class="calibre5">—«Ha, o mu? Eğer istiyorsan o kızı al. Babası da karışamaz artık. Fakat dikkat et. Kısa zamanda bu kızdan sıkılmaya başlarsın.»</p>

  <p class="calibre5">Hugh Hoyland, hocasının verdiği kitapları, büyük bir zevk ve hırsla okuyordu. Uzun zamandır keşif seyahatleri bile aklıma gelmez olmuştu. Bir âlim olabilmek için; düşündüğünden de zor ve yorucu bir şekilde çalışmak zorundaydı.</p>

  <p class="calibre5">Bir defasında, okuduğu kitaptaki çapraşık ifadelerin anlamlarım çözmeğe çalışırken, Nelson yanma geldi. Elini omuzuna koydu ve sordu:</p>

  <p class="calibre5">—«Nasıl gidiyor, evlâdım?»</p>

  <p class="calibre5">—«Çok iyi efendim. Teşekkür ederim. Fakat bazı konular, bana tam olarak bir şey ifade etmiyorlar. Hattâ, aslında hiç bir şey ifade etmiyorlar.»</p>

  <p class="calibre5">—«Zaten başka türlü de olamazdı. Seni bilerek yalnız bıraktım ki, bir aydınlatan olmadığı takdirde yapabileceğin hataları, bizzat kendin de fark et. Bu konuların çoğu, açıklanmadığı takdirde anlaşılamaz. Ne okuyorsun?» Kitabı aldı ve başlığını okudu. «Modern Fiziğin Esasları. Bu, kutsal kitapların en kıymetlilerinden biri, yine de bir yardımcı olmadan, okuyana hiç bir şey ifade etmez. Her şeyden evvel öğrenmen lâzım gelen şudur. Atalarımız, fikir yönünden bizden çok farklı idiler. Bizim realist olmamıza karşılık, aşırı derecede romantiktiler ve bize bıraktıkları eserlerdeki gerçekleri düşlerinde yarattıkları bir örtünün altına saklamışlardı. Sana bir örnek vereyim. Çekim kanununu okudun mu?»</p>

  <p class="calibre5">Hugh başını eğdi.</p>

  <p class="calibre5">—«Manasını anladın mı? Görüyorum ki anlamamışsın.»</p>

  <p class="calibre5">—«Bana hiç bir şey ifade etmedi. Kusuruma bakmazsanız, mantıksız bulduğumu söyleyeyim.»</p>

  <p class="calibre5">—«Bu da benim görüşümün doğruluğunu tasdik ediyor. Kitapta yazılı olduğu gibi kabul etmişsin, yine bu kitapta yazan elektrik kanunu gibi, iki cisim, birbirlerini, aralarındaki uzaklığın karesiyle ters orantılı olarak çekerler. Basit bir fizik kaidesi gibi geliyor insana, değil mi? Halbuki ilgisi yok. Bununla eskiler, aşkı tarif etmişler. Adı geçen cisimler de insanlardan başka bir şey değil. Yan yana bırakırsan birbirlerini severler, ayırırsan birbirlerini unuturlar. Gözden ırak olan, gönülden de ırak olur, işte bu kadar basit. Halbuki sen kim bilir ne anlamlar vermeye çalıştın!»</p>

  <p class="calibre5">Hugh, mahcubiyetle gülümsedi.</p>

  <p class="calibre5">—«Hiç bu şekilde düşünmek aklıma gelmemişti. Şimdi anlıyorum ki, yardımınıza çok ihtiyacım olacak.»</p>

  <p class="calibre5">—«Aklını kurcalayan başka bir şey var mı?»</p>

  <p class="calibre5">—«Okuduklarımdan çoğu. Fakat şu anda hepsi aklıma gelmiyor. Yalnız size bir kaç sual sormak istiyorum. Âsileri insan olarak düşünebilir miyiz?»</p>

  <p class="calibre5">—«Bunun cevabı hem evet, hem de hayırdır. Âsilerin, insanlardan doğduğu bir hakikattir. Fakat artık uzun bir zamandır mürettebata dahil değiller. Onları şimdi insan ırkının bir kısmı olarak düşünemeyiz, çünkü onlar Jordan'ın kanunlarını hiçe saymışlardır. Buna rağmen, bazı şeyler münakaşa konusu olabilir. Meselâ, Âsi, isminin manası. Onların atalarının, isyan zamanında cezadan, kaçmış olan âsiler olduğunu biliyoruz. Fakat damarlarında, mutasyona yani değişime ve deformasyona uğramış kişilerin kanları da var. Biliyorsun, karanlık çağda, mutasyona uğrayarak birer hilkat garibesi gibi doğanlar, konvertere atılmıyordu. Bu kanun yeni çıktı sayılır. Şimdi yukarlarda garip ve korkunç yaratıklar, karanlık ve unutulmuş koridorlarda dolaşıyorlar.»</p>

  <p class="calibre5">Hugh, bir müddet düşündü, sonra da sordu:</p>

  <p class="calibre5">—«Niçin aramızda hâlâ mutasyonlar meydana geliyor?»</p>

  <p class="calibre5">—«Çok basit. İçimizde hâlâ günah tohumları var. Bunlar zaman zaman yeşerebilme fırsatını buluyorlar. Biz de, bu hilkat garibelerini yok ederek neslimizi bozulmaktan kurtarıyoruz ve Jordan'ın planındaki hedefe, yolculuğumuzun sonunda bize vaat edilen zengin Centaurus'a yaklaşıyoruz.» Hoyland tasdik etti.</p>

  <p class="calibre5">—«Anlamadığım bir nokta daha var. Bu kutsal yazıların bir çoğunda, yolculuktan bahsediyor. Sanki gemi, hareket edebilirmiş gibi,. Bu nasıl olur?»</p>

  <p class="calibre5">—«Evet, bu nasıl olur? Her şeyin içinde hareket ettiği, bütün bu hareketlerin kıstası olan bir şey nasıl hareket eder? Bunun cevabı çok basit. Mecazi cümleleri, yine bizim günlük konuşmamıza göre yorumlamaya kalkmışın. Gerçekte gemi sabittir ve fiziksel anlamda hareket etmez. Geminin hareketi sadece mecazi anlamdadır. Jordan'ın planını hedef olarak yaptığımız her doğru hareket ve her iyi davranışla yüce sonumuza yaklaşıyoruz.»</p>

  <p class="calibre5">Hugh başını salladı.</p>

  <p class="calibre5">—«Şimdi her şeyi anladım.»</p>

  <p class="calibre5">—«Tabii şu da var sayılabilir ki, eğer maksadı için uygun bulsaydı, Jordan evrenimizi gemiden başka bir şekilde de yaratabilirdi» diye Nelson devam etti: «İlk çağlarda; insanlar şair ruhlu ve romantikken, bazı kutsal kişiler, Jordan'ın belki de yaratmış olabileceğini düşündükleri hayali dünyaları ortaya çıkarmak için uğraşmışlar. Bu kişiler, sonsuz büyüklükte, içinde küçük ışık kürelerinin bulunduğu bir boşluğu varsaymak konusunda birleşmişler ve durup dinlenmeden, bu hipotezlerini kesinleştirecek resimler ve deliller bulmaya çalışmışlar. Şuna inanıyorum ki, onların bütün gayesi, Jordan'ın nelere muktedir olabileceğini göstermekti ve O da, eminim ki bu çalışmaları hoş görü ile karşılamıştır. Fakat şimdi, içinde bulunduğumuz bu modern çağda, uğraşmak zorunda olduğumuz çok daha ciddi işler var.»</p>

  <p class="calibre5">—«Asilerin, günahkâr olduklarım söylüyorsunuz. Peki o halde niçin onları ortadan kaldırmaya çalışmıyoruz? Bu hareket, hedefe giden yolu kısaltmamıza yaramaz mı?»</p>

  <p class="calibre5">—«Akıllıca sorulmuş bir sual. Sana açık bir cevap vereceğim. Bir âlim olacağın için, bu cevabı öğrenmek bir mahzur teşkil etmez. Meseleyi şöyle ele alalım. Geminin besleyebileceği insanların sayısı mahduttur. Eğer nüfusumuz devamlı olarak artarsa, bir zaman gelir ki, yiyeceğimiz herkese yetmez. Bir kısmımızın, âsilerle çarpışırken öldürülmesi, sayımızın artarak, birbirimizi açlıktan yememizden daha iyi değil mi? Jordan'ın yapmış oldukları tartışılamaz. Âsiler de planın bir bölümünü teşkil ediyorlar.»</p>

  <p class="calibre5">Bu açıklama, Hugh'u tam olarak tatmin etmemişti. Fakat Hugh, genç bir âlim olup da geminin bakım ve donatımı ile ilgili işlerde çalışmaya başladığı zaman, daha başka görüşlerin de olduğunu anladı. Kendisine ilk görevi konverterde vermişlerdi. Bütün yaptığı iş; köylerden getirilen çöp ve artıkları n kayıtlarını tutmak ve işe yarayabilecek evsafta olan madenlerin, konvertere atılmasına engel olmaktı. Görevi icabı, başmühendisin muavini olan, kendisiyle aynı yaştaki, Bili Ertz'le ta Onunla, Nelson'dan öğrenmiş olduğu bazı konular üzerinde konuştu. Ertz, Hugh'u şaşırtan, allak bullak eden fikirlere sahipti.</p>

  <p class="calibre5">—«Şunu aklından hiç çıkarma, Hugh! Jordan'ın planı imiş! Bu sadece, çiftçilerin durumlarından şikâyet etmemelerini sağlamaya yarar. Fakat sen bu saçmalıklara inanmamalısın. Geminin ışığa, havaya, suya ve enerjiye ihtiyacı vardır. Bu saydıklarım olmadan mürettebat yaşayamaz ve bu da bizleri, geminin efendileri yapıyor. Ve bu âsilerin imhasına karşı olan o sakat düşünceye gelince, göreceksin pek yakında değişecek. Mühim olan, bizimle birlikte olman ve çeneni tutman.»</p>

  <p class="calibre5">Âlimlerin arasındaki gençler grubunun, kendisine güvenmeleri ve onu bir sırdaş olarak kabul etmeleri Hugh'a çok tesir etti. Onları daha yakından tanıdığı zaman da, âdeta devlet içinde bir devlet kurmuş olduklarını; müspet düşünceli ve gemideki düzeni değiştirmeye kararlı kişiler olduklarını anladı.</p>

  <p class="calibre5">Yanlarında çalışıp da olayları onlar gibi kabul etmeyenler, yerlerini uzun zaman muhafaza edemiyorlardı. Ya beceriksiz oldukları ve bir işe yaramadıkları söylenerek geriye, köylerine gönderiliyorlardı, ya da başlarına bir kaza geliyor ve konvertere atılıyorlardı.</p>

  <p class="calibre5">Hoyland, onları haklı buluyordu. Gemi gemiydi. Bu apaçık bir hakikatti. Jordan'a gelince; kim şimdiye kadar onunla konuşmuş veya onu görmüştü ki? Hayatın gayesi yaşamaktı. İnsan doğar, hayatını yaşar ve ölünce de konvertere atılırdı. Her şey bu kadar basitti. Hiç bir esrar, hiç bir mitolojik seyahat yoktu. Bu romantik fikirler, insanların gerçeklere karşı korku duydukları eski zamanların saçmalıklarından başka bir şey değildi.</p>

  <p class="calibre5">Hugh Hoyland, kafasını astronomi, metafizik ve diğer saçmalıklarla doldurmaya son verdi. Başlangıcı anlatan kutsal metinler, onu artık sadece güldürüyordu. Bu gibi saçmalıklara çocuklar ve kadınlar inanırdı.</p>

  <p class="calibre5">Hem kaldı ki, yapılacak yığınla iş vardı. Gençler; ihtiyarların emirlerine itaat eder gibi görünmelerine rağmen, aslında kendi planlarını hazırlıyorlardı. Bu planların ilki de, âsilerin sistematik bir şekilde imha edilmesi idi. Bundan maksat, geminin bütün kısımlarının, bilhassa yukarılardaki düzlüklerin, faydalı bir şekilde kullanılmasını sağlamaktı. İhtiyarların bu planlardan hiç bir haberi yoktu. Çünkü; her şeyin kendi kontrolleri altında olduğunu sanarak ayrıntılarla uğraşmayı lüzumsuz addediyorlardı. Geminin kaptanı ise o kadar şişman bir adamdı ki, kamarasından bile çıkmayı canı istemiyordu. Genç âlimler grubuna dahil olan muavini de onun bütün görevlerini üstüne almıştı.</p>

  <p class="calibre5">Âsilerin imhası için, üst katların iyice tanınması lâzımdı. İşte böyle bir keşif harekâtında, Hugh Hoyland, tekrar bir âsinin saldırısına uğradı.</p>

  <p class="calibre5">Bu seferki âsi, sapanını çok daha iyi ve tesirli bir şekilde kullandı. Hoyland'ın yanındakiler, bir pusuya düştükleri korkusuyla geri çekilirken öldü sandıkları Huhg'u da orada bıraktılar.</p>

  <p class="calibre5">Joe-Jim Gregory satranç oynuyordu. Aslında iskambil oyunundan daha fazla hoşlanıyordu ama Joe, sağ kafası; Jim'i, sol kafasını, hile yapmakla suçlandırınca aralarında büyük bir kavga çıkmıştı. Aynı gövdeye ait iki kafanın iyi geçinmesi zorunluğunu düşünerek barışmışlarsa da iskambil oynamaktan vazgeçmişlerdi. Satranç daha iyiydi. Hem hile yapılmaz hem de iki kafa da ayrı ayrı oynayabilirlerdi. Kapının vurulması üzerine oyunu bıraktılar. Joe-Jim, kınından çektiği bıçağını atmaya hazır bir şekilde sağ eline aldı.</p>

  <p class="calibre5">—«Gel», diye Jim bağırdı.</p>

  <p class="calibre5">Kapı açıldı. Bir metre kırk santim boyunda, geniş omuzlu ve her tarafından adaleler fışkıran biri içeri girdi. Sağ omuzunda, kıllı pençesi ile tutmuş olduğu, hareketsiz bir adam taşıyordu.</p>

  <p class="calibre5">Joe-Jim bıçağını yerine soktu.</p>

  <p class="calibre5">—«Onu yere yatır, Bobo!» diye Joe emretti. «Ve kapıyı da kapat», diye Jim ilâve etti. «Ne getirdin bakalım?»</p>

  <p class="calibre5">Bobo'nun getirdiği, genç bir adamdı. Görünürde bir yarası yoktu ve baygın bir vaziyette yatıyordu. Bobo baldırına vurdu.</p>

  <p class="calibre5">—«Ben onu yemek?» diye umutla sordu. .Ağzının kenarından salyalar damlıyordu.</p>

  <p class="calibre5">—«Belki» dedi Jim. «Onu sen mi vurdun?»</p>

  <p class="calibre5">Bobo küçük kafasını salladı.</p>

  <p class="calibre5">—«Aferin Bobo» diye Joe onu övdü. «Neresinden vurdun?»</p>

  <p class="calibre5">—«Bobo onu buradan vurmak!» Geri zekâlı cüce, kaim başparmağını, yerdeki adamın karın boşluğuna batırdı.</p>

  <p class="calibre5">—«Aferin Bobo, iyi nişancıymışsın» dedi Joe.</p>

  <p class="calibre5">—«Bobo iyi nişancı» diye cüce tasdik etti. «Sen görmek istemek?» Sapanını kaldırdı.</p>

  <p class="calibre5">—«Burada değil» diye Joe kızgınca söylendi. «Bu adamı konuşturmak istiyorum.»</p>

  <p class="calibre5">—«Bobo yapmak bunu» diye cüce, büyük bir hoyratlıkla işe koyuldu.</p>

  <p class="calibre5">Yerdeki adam silkindi ve yavaş yavaş kendine geldi.</p>

  <p class="calibre5">—«Onu yemek?» diye Bobo tekrarladı.</p>

  <p class="calibre5">—«Hayır» dedi Joe.</p>

  <p class="calibre5">—«En son ne zaman yemek yedin, Bobo?» diye Jim sordu.</p>

  <p class="calibre5">Bobo kafasını sallayarak karnını oğuşturmaya başladı. Oynanan pantomim, çok-çok evvel olduğunu gösteriyordu. Joe-Jim, duvardaki bir dolaba giderek bir parça et çıkardı ve havaya kaldırdı. Jim eti kokladı, Joe ise yüzünü buruşturarak kafasını çevirdi. Joe-Jim eti Bobo'ya fırlattı. Cüce eti neşeyle kaptı.</p>

  <p class="calibre5">—«Haydi şimdi git» diye Jim emretti., Bobo ağır ağır dışarı çıktı ve kapıyı kapattı. Joe-Jim esire döndü ve kaburgalarına bir tekme attı.</p>

  <p class="calibre5">—«Haydi konuş. Kimsin sen?»</p>

  <p class="calibre5">Genç adam irkilerek ayağa fırladı. Çekimsizliğin etkisi ile güçlükle dengesini sağladı ve elini beline attı. Bıçağı yerinde yoktu.</p>

  <p class="calibre5">—«Aklını başına topla» dedi Joe-Jim bıçağını çekerek. «O zaman bir şey olmaz.»</p>

  <p class="calibre5">—«Adın ne?»</p>

  <p class="calibre5">Genç adam, dudaklarını yalayarak odayı gözden geçirdi.</p>

  <p class="calibre5">—«Haydi!» dedi Joe.</p>

  <p class="calibre5">—«Niçin vaz geçmiyorsun? Bana kalırsa, sade eti işe yarar. Bobo'yu geri çağır.»</p>

  <p class="calibre5">—«Bunu her zaman yapabiliriz. Onunla konuşmak istiyorum. Adın ne?»</p>

  <p class="calibre5">Esir bıçağa bakarak homurdandı.</p>

  <p class="calibre5">—«Hugh Hoyland.» ,</p>

  <p class="calibre5">—«Kimsin? Hangi köydensin? Buraya, bizim kısmımıza niçin geldin?»</p>

  <p class="calibre5">Fakat bu suallere Hugh; Joe-Jim'in bıçağını kaburgalarına batırmasına rağmen cevap vermedi. —«Saçma, kafasız çiftçinin teki bu herif. Onu sorguya çekmenin hiç bir manası yok. İşini bitirelim mi?»</p>

  <p class="calibre5">—«Hayır, şimdi değil. Onu hapsedelim.»</p>

  <p class="calibre5">Joe-Jim, yandaki odanın kapısını açtı ve bıçağının ucu ile Hugh'a içeri girmesini işaret etti. Sonra kapıyı kilitledi ve satranç tahtasına doğru gitti.</p>

  <p class="calibre5">—«Hamle sırası sende, Jim.»</p>

  <p class="calibre5">Hugh'un kapatıldığı oda karanlıktı. Çelik duvarlar, her türlü kaçma teşebbüsünün imkânsız olduğunu gösteriyordu. Bir müddet sonra yere uzandı ve düşünmeye başladı.</p>

  <p class="calibre5">İçerde o kadar uzun müddet kaldı ki, Joe-Jim kapıyı açtığı zaman bitkin bir haldeydi. Joe-Jim onu dışarı sürükledi.</p>

  <p class="calibre5">—«Şimdi konuşacak mısın?»</p>

  <p class="calibre5">Hugh ağzını açtı, fakat hiç bir ses çıkmadı.</p>

  <p class="calibre5">—«Susuzluktan gırtlağı kurumuş, görmüyor musun?», dedi Joe, sonra gözlerini Hugh'a çevirdi. «Eğer sana su verirsek konuşacak mısın?»</p>

  <p class="calibre5">Hugh evvelâ hiç bir şey anlamamış gibi baktı ve sonra kafasını eğdi.</p>

  <p class="calibre5">Joe-Jim dışarı çıktı ve bir tas su getirdi. Hugh, nefes bile almadan suyu bitirdi. Joe-Jim tası aldı ve: —«Şimdilik bu kadar yeter» dedi. «Anlat bakalım.»</p>

  <p class="calibre5">Hugh itaat etti. Joe-Jim'in bütün bilmek istediklerini ve hattâ daha fazlasını da anlattı.</p>

  <p class="calibre5">Hugh, köleliğe hiç bir direnç göstermeden alıştı. Gerçi köle kelimesi, şimdiye kadar duymadığı bir kelime idi ama ifade ettiği anlama yabancı değildi. Her zaman bir emir veren, ve buna itaat edenler vardı. Bundan başka bir düzeni bilmiyordu. Bu durum da ona gayet normal geliyordu. Buna rağmen, tabii ki kaçmayı düşünüyordu. Fakat bu düşüncesini tatbik edemeden Joe-Jim ona şu sözleri söyledi:</p>

  <p class="calibre5">—«Sakın aptalca düşüncelere kapılma» dedi Joe. «Yanında, bıçağın olmadan, geminin bu kısmında üç güverte bile gidemezsin. Hattâ benden bir bıçak çalsan bile kaçmayı başaramazsın. Sonra bir de Bobo var.»</p>

  <p class="calibre5">—«Bobo mu?»</p>

  <p class="calibre5">Jim sırıttı.</p>

  <p class="calibre5">—«Bobo'ya, yanında biz olmadan buradan ayrıldığın takdirde, seni yemesi için izin verdik. Tabii o da şimdi vaktinin çoğunu bizim kapının önünde geçiriyor. Hattâ geceleri bile burada uyuyor.»</p>

  <p class="calibre5">—«Hem zaten bu izni vermek zorunda idik» dedi Joe. «Seni yanımızda alıkoymaya karar verince, Bobo büyük bir hayal kırıklığına uğradı.»</p>

  <p class="calibre5">— «Bıçak atmasını biliyor musun?» dedi Jim, Hugh'a dönerek.</p>

  <p class="calibre5">—«Tabii, bilmez olur muyum?» diye Hugh cevap verdi.</p>

  <p class="calibre5">—«O halde, bildiğini bize göster. Al!» Joe-Jim, ona bıçağını uzattı. Hugh, bıçağı alarak elinde teraziledi.</p>

  <p class="calibre5">Joe-Jim, her zaman oturduğu yerin karşısındaki duvara, plastik bir nişangâh asmıştı. Bıçak atmaktaki ustalığını bu hedefte sık sık denerdi. Hugh, koltuğun yanma gelene kadar geriledi, hedefe baktı ve kolunun ani bir hareketi ile bıçağı fırlattı. Bıçak, Joe-Jim'in atışları ile delik deşik olmuş olan hedefin tam ortasına saplandı.</p>

  <p class="calibre5">—«Aferin delikanlı» diye Joe takdir ettiğini belirtti. «Ne dersin, Jim?»</p>

  <p class="calibre5">—«Ona bir bıçak verelim ve neler yapabileceğini görelim.»</p>

  <p class="calibre5">—«Olmaz, buna razı olamam.» Eğer Hugh kazanırsa, hem onu, hem de Bobo'yu kaybetmiş oluruz. Yazık.»</p>

  <p class="calibre5">—«Pekâlâ, nasıl istersen.»</p>

  <p class="calibre5">—«Hugh, bıçağı getir!»</p>

  <p class="calibre5">Hugh bıçağı getirdi. Bıçakla Joe-Jim'e saldırmak aklına bile gelmemişti. Efendi efendiydi ve bir uşağın efendisine saldırması sade dini yönden değil, her yönden alçakça bir düşünceydi. Böyle bir şeyi, insan rüyasında bile düşünemezdi.</p>

  <p class="calibre5">Hugh, okur yazarlığının ve bir âlim olarak sahip olduğu bilgilerin, Joe-Jim'e tesir edeceğini sanmıştı. Halbuki tam aksi oldu. Joe-Jim, bilhassa Jim, münakaşadan çok zevk alıyordu. Hoyland kendini ezilmiş ve küçülmüş hissediyordu. O bir âlim değil miydi? Okuma ve yazmasını bilmiyor muydu?</p>

  <p class="calibre5">—«Çeneni kapat» diye Jim, Hugh'un şikâyetlerini kesiyordu. «Okumasını bilmek çok basit bir şey. Daha senin baban doğmamışken ben okumasını biliyordum. Ne yani, bana hizmet eden ilk âlim mi sanıyorsun kendini? Âlimler, hıhh, bir sürü kara cahilden başka bir şey değilsiniz!»</p>

  <p class="calibre5">Bir konuşma esnasında Hugh, genç âlimler grubunun düşüncelerini; bütün dini görüşleri hiçe saydıklarını, ne kadar realist olduklarını ve gemiyi olduğu gibi kabul ettiklerini anlattı. Joe-Jim'in kendilerine bu konuda hak vereceğini sanıyordu.</p>

  <p class="calibre5">İki kafalı, kahkahalar atmaya başladı.</p>

  <p class="calibre5">—«İşte, ulaşabileceğiniz en yüksek yer burası» diye Jim, gülme krizi geçtikten sonra konuşmaya başladı. «Siz, genç âlimler, hakikaten bu kadar aptal mısınız? Siz, ebeveynlerinizden de aptalmışsınız!»</p>

  <p class="calibre5">—«Fakat daha demin, bizim bütün dini inanışlarımızın saçma olduğunu söylemiştin!» diye Hugh itiraz etti. «Benim arkadaşlarım da düşünüyorlar. Bütün bu saçmalığı ortadan kaldırmak istiyorlar!»</p>

  <p class="calibre5">Joe cevap vermek için ağzını açtı, fakat Jim daha evvel atıldı:</p>

  <p class="calibre5">—«Niçin vazgeçmiyorsun, Joe? Bu herif hiç adam olmaz!»</p>

  <p class="calibre5">—«Hayır, yanılıyorsun. Onunla uğraşmak hoşuma gidiyor. Hem sonra şunu anlamak istiyorum. Acaba kafası biraz çalışıyor mu, yoksa sadece kulaklarının takılması için mi yaratılmış.»</p>

  <p class="calibre5">—«Pekâlâ. Yalnız çok gürültü yapma. Biraz şekerleme yapacağım.»</p>

  <p class="calibre5">Sol baş, gözlerini kapattı ve biraz sonra da horlamaya başladı. Joe ile Hugh, fısıldayarak konuşmaya devam ettiler.</p>

  <p class="calibre5">—«Siz gençlerin en aptal tarafı, bir konuyu anlayamadığınız zaman, onun hakikat olamayacağını sanmanız», diye Joe devam etti. «İhtiyarlarınızın hatası ise, anlayamadıkları bir konuyu, başka bir biçimde yorumlamaları ve böylece anladıklarını sanmaları. Hiç biriniz, en basit konuları bile, yazıldığı şekilde kabul etmeye yanaşmıyorsunuz. Bu da sizlerin çok zeki (!) olmanızdan ileri geliyor. Eğer bir Şey yeteri kadar açık değilse, muhakkak başka bir anlamı olmalıdır sizce.»</p>

  <p class="calibre5">—«Bütün bunlarla ne demek istiyorsun?»</p>

  <p class="calibre5">—«Örneğin yolculuğu ele alalım. Bunun anlamı nedir sence?»</p>

  <p class="calibre5">—«Hiç bir şey. Sadece çiftçi ve köylüleri avutmak için uydurulmuş bir saçmalık.»</p>

  <p class="calibre5">—«Peki, bu kelime konuşmalarımızda ne gibi şeyler aklımıza getirir?»</p>

  <p class="calibre5">—«İnsanın ölünce gideceği yer. Daha doğrusu öldükten sonra Centaurus'a gideceğimiz gelir, aklımıza!»</p>

  <p class="calibre5">—«Centaurus neresidir?»</p>

  <p class="calibre5">—«Centaurus; yalnız ben sana diğerlerinin inandıklarını söyleyeceğim, ben şahsen bu palavraya inanmıyorum; insanın yolun sonunda ulaşacağı, herkesin mutlu olacağı ve bol bol yiyeceğin bulunduğu bir yerdir.»</p>

  <p class="calibre5">—«İşte tam bunu anlatmak istiyordum. Kafanı hiç çalıştırmıyorsun. Hiç aklıma, yolculuğun, eski kitaplarda belirtildiği gibi, sadece yolculuğu ifade ettiği geldi mi? Gemi il e içindekilerin belirli bir hedefe doğru yol aldıklarını düşündün mü?»</p>

  <p class="calibre5">—«Umarım ki, sana inanmamı istemezsin. Bu fiziksel olarak imkânsızdır. Gemi hiç bir yere gidemez, o zaten her tarafta mevcuttur. Biz, insanlar, onun içinde hareket edebiliriz fakat hep beraber, gemi de dahil olarak bir yere gitmemiz fikri, saçmadır, sadece mecazi anlamda bir hareket olabilir bu!» —«Dinle, sana söyleyeceklerimi kalın kafana yerleştirmeye çalış. Öyle bir yer düşün ki, gemiden çok çok büyük olsun ve gemi de bu yerin içinde olsun.»</p>

  <p class="calibre5">Hugh epey düşündü, sonra kafasını salladı.</p>

  <p class="calibre5">—«Anlamsız. Gemiden büyük yer olamaz. Hem olsa bile, hiç bir yere sığmaz.»</p>

  <p class="calibre5">—«Ah, Huff'un aşkına! iyi dinle, geminin dışında, dışarda, her tarafta, boşluk var. Bunu anlayamıyor musun?»</p>

  <p class="calibre5">—«Fakat en alt güvertenin altında hiç bir şey yok. Onun için de ona en alt güverte demişler.»</p>

  <p class="calibre5">—«Saçma! İyice dikkat et. Farz edelim ki, bir bıçakla en alt güverteyi deldin. Nereye giderdin?»</p>

  <p class="calibre5">—«Ama olmaz ki, zemin çok serttir.»</p>

  <p class="calibre5">—«Bir delik delebileceğim farz et. Bu delik nereye giderdi? Gözünün önüne getirmeye çalış bu durumu.»</p>

  <p class="calibre5">Hugh, çelik levhalar peynir kadar yumuşakmış ve kendisi de bir bıçakla, çelik duvarları kesiyormuş gibi düşünmeye başladı. İçini allak bullak eden bir ihtimal gözünün önüne geldi. Kazmış olduğu delikten düşüyor, düşüyordu. Ve altında hiç bir şey yoktu. Hemen gözlerini açarak bağırdı.</p>

  <p class="calibre5">—«Korkunç, böyle bir şey olamaz!»</p>

  <p class="calibre5">Joe-Jim ayağa fırladı.</p>

  <p class="calibre5">—«Kafam kırmak pahasına da olsa, bunun olabileceğini sana göstereceğim. Kapıya doğru gitti ve bağırdı. «Bobo! Bobo!»</p>

  <p class="calibre5">Jim irkilerek uyandı.</p>

  <p class="calibre5">—«Ne var? Ne oldu?»</p>

  <p class="calibre5">—«Hugh'u yukarıya götürüyoruz.»</p>

  <p class="calibre5">—«Niçin?»</p>

  <p class="calibre5">—«Aptal kafasına bazı şeyleri sokmak için.»</p>

  <p class="calibre5">—«Başka sefer olsa?»</p>

  <p class="calibre5">—«Hayır, şimdi olsun istiyorum.»</p>

  <p class="calibre5">—«Sinirlenme. Bana göre hava hoş, hem nasıl olsa uyandım artık.»</p>

  <p class="calibre5">Joe-Jim Gregory, zekâ bakımından da vücudu kadar ilgi çekici idi. Her pozisyonda, hemen sivriliverirdi. Âsilerin arasında sözü çok geçerdi. Onlara emirler verir ve kendisine hizmet ettirirdi. Eğer istemiş olsaydı, bütün âsileri organize edip, alt kattaki mürettebatla savaşabilir ve belki de böylece bütün gemiyi emri altına alabilirdi.</p>

  <p class="calibre5">Fakat bunun için gerekli olan ihtiras onda yoktu. O iyi bir gözlemci, akıllı bir aydındı. Her olayın «Nasıl» ve «Niçin» i ile ilgilenir, bütün ihtirası da rahat bir hayattan öteye gitmezdi.</p>

  <p class="calibre5">Eğer normal bir ikiz olarak, mürettebatın egemenlik sahasında doğmuş olsaydı, âlimlerin arasında, bütün problemlerin belki de tek çözücüsü olurdu. Fakat ne yazık ki, akıl yönünden çok geri olan kişilerin arasında yetişmiş ve iki nesil boyunca, adamlarının kendisi için çaldıkları kitaplarla yetinmek zorunda kalmıştı.</p>

  <p class="calibre5">Her iki kafası da, okuduğu kitapları iyice düşünmüş ve karşılıklı bu konularda tartışmışlardı. Böylece, aşağı yukarı fiziksel dünyanın teori ve olaylarına vakıf olmuşlardı. Sadece bir noktada yanılıyorlardı: roman fikri onlar için yabancı kalmıştı. Jordan tarafından; mürettebatın morali ve eğlencesi için gemi kütüphanesine konmuş olan hikâye ve romanların, hakiki olanların bir anlatımı olduğunu sanıyorlardı. Bu da, iki kafa arasındaki tek ve değişmez fikir ayrılığına sebep olmuştu. Jim, komiser Maigret'yi gelmiş geçmiş en büyük adam kabul ederken; Joe John Henry'yi tutuyordu.</p>

  <p class="calibre5">Bobo geldi. Joe-Jim parmağı ile geriyi göstererek:</p>

  <p class="calibre5">—«Dikkat et, Bobo» dedi.</p>

  <p class="calibre5">—«Dostumuz dışarı çıkıyor.»</p>

  <p class="calibre5">Bobo, dudaklarım yaladı ve neşeyle sordu:</p>

  <p class="calibre5">—«Şimdi mi?»</p>

  <p class="calibre5">—«Sen ve miden!» Joe, dostça kafasına vurdu. «Hayır, onu yemeyeceksin. Sen ve o, kan kardeşi olacaksınız, anladın mı?»</p>

  <p class="calibre5">—«Onu yemeyecek?»</p>

  <p class="calibre5">—«Hayır. Sen onun için savaşacaksın, o da senin için.»</p>

  <p class="calibre5">—«Tamam. Kan kardeşi. Bobo bilmek.»</p>

  <p class="calibre5">—«Çok iyi. Şimdi herkesin uçtuğu yere çıkacağız. Sen önden git ve sağa sola dikkat et.»</p>

  <p class="calibre5">Arka arkaya tırmanmaya başladılar. Bobo öncülük yapıyor, arkasından Hugh gidiyordu. En arkada Joe-Jim vardı. Joe öne, Jim de arkalarına bakıyordu.</p>

  <p class="calibre5">Devamlı olarak yukarıya tırmanıyorlardı. Her geçilen güverte ile, biraz daha hafifliyorlardı. En sonunda bir düzlüğe geldiler. Artık üstlerinde bir lumbar deliği yoktu. Zemin hafif bir bombe yapıyordu. Tavan da bu bombeye uygun bir şekilde devam ediyordu. Burada bölme duvarları yoktu; sadece çok büyük payandalar, belirli aralıklarla zemin ve tavanı birbirine bağlıyordu.</p>

  <p class="calibre5">Ağırlık hemen hemen hiç kalmamıştı. Eğer hareketsizce durulursa, iyice azalmış olan çekim kuvveti, insanı zeminde tutmaya yetiyordu, fakat artık aşağı ve yukarı tabirleri tamimiyle anlamlarını kaybetmişlerdi.</p>

  <p class="calibre5">Hugh, çekimsizliğe alışamamıştı, sık sık sendeliyordu. Bobo ise büyük bir neşe içinde,, balık gibi oradan oraya sıçrayıp duruyordu.</p>

  <p class="calibre5">Joe-Jim, payandalar arasındaki bir pasaja girdi. Her iki tarafta bulunan parmaklığa tutunarak, ağında yürüyen bir örümcek gibi ilerlemeye başladı. Çok büyük bir hızla ilerliyordu ve Hugh ona yetişmekte zorluk çekiyordu. Yavaş yavaş o da hızlı gitmek için gerekli olan hareketleri yapmaya başladı. Fakat durdukları zaman, bu işlemle o kadar meşguldü ki, ne kadardır bu pasajda ilerlediklerini anlayamadı. Yolları, her iki tarafa doğru uzanan bir bölme duvarı tarafından kesilmişti. Joe-Jim, duvarı yoklayarak sağa doğru kaydı.</p>

  <p class="calibre5">Beş dakika sonra aradığını bulmuştu. Mevcudiyetini, sadece çevresindeki ince çatlağın belli ettiği bir kapıydı bu. Hugh, iyice dikkat edince, kapının üst kısmında, geometrik bir şekil fark etti. Joe-Jim, sağ kafasını kaşıdı. iki kafa, biraz fısıldaştılar. Joe-Jim elini kaldırdı ve kapıyı elledi.</p>

  <p class="calibre5">—«Hayır, hayır» dedi Jim. Joe-Jim durdu.</p>

  <p class="calibre5">—«Ne demek istiyorsun?» diye Joe sordu.</p>

  <p class="calibre5">Tekrar fısıldaştılar. Joe başını eğdi ve Joe-Jim yeniden elini kaldırdı, işaret parmağı ile, kapıya hiç dokunmadan şekildeki çizgilerin üzerinden geçmeye başladı. Bitince de avucu ile yandaki bölme duvarına dayanarak geriye doğru kaydı ve bekledi. Bu esnada, sanki bir boşluğa hava doluyormuş gibi bir hışırtı oldu, kapı yirmi santim kadar dışarıya doğru açıldı ve durdu. Joe-Jim şaşırmıştı. İki eli ile kapının kenarından tutarak çekti. Fakat bir şey olmadı. Joe, kafasını Bobo'ya çevirdi.</p>

  <p class="calibre5">—«Bobo, kapıyı aç!»</p>

  <p class="calibre5">Bobo, alnını kırıştırarak kapıya baktı. Sonra ayaklarını duvara dayadı, elleriyle kapının kenarını kavradı, bodur vücudunu bükerek çekmeye başladı. Sarf ettiği gayret yüzünden, daracık alnından ter damlaları akmaya başlamıştı. Boynundaki kaim adaleler dışarı fırlamıştı. Hugh, cücenin eklemlerinin çatırdadığını duydu. Cüce, kapıyı açayım derken, kendini öldürebilirdi. Çünkü zamanında durmasını bilemeyecek kadar aptaldı.</p>

  <p class="calibre5">Fakat, kapı birdenbire madeni bir çatırtıyla yerinden kurtuldu. Bobo'nun ellerinden kaydı ve direncin aniden ortadan kaybolmasıyla, cüce, bir tutunacak yer bulana kadar, hemen hemen yirmi metre kadar uçtu. Fakat Bobo, bir anda tekrar yanlarına dönmüştü ve bir yandan sırıtıyor, bir yandan da incinmiş olan omuzunu ovuşturuyordu.</p>

  <p class="calibre5">Joe-Jim içeri daldı. Arkasından gelen Hugh, merakını yenemiyordu.</p>

  <p class="calibre5">—«Burası neresi?» diye sordu.</p>

  <p class="calibre5">—«Komuta Merkezi» dedi Joe.</p>

  <p class="calibre5">Komuta Merkezi! Geminin en kutsal ve tabularla çevrilmiş yeri. Gençler grubuna göre, böyle bir yer yoktu. İhtiyarlara gelince, onlar da mistik olarak burasını var sayıyorlardı. Hugh, kendisini soğukkanlı ve müspet fikirli bildiği halde, bu ismin tüylerini ürperttiğini hissetti. Komuta Merkezi! Buralarda Jordan'ın ruhu dolaşıyordu.</p>

  <p class="calibre5">Durdu. Joe, ona baktı.</p>

  <p class="calibre5">—«Gelsene! Ne oldu?»</p>

  <p class="calibre5">—«Ben... »</p>

  <p class="calibre5">—«Haydi, konuş!» —«Şey... Yani... Burası tekin değildir. Jordan'ın...»</p>

  <p class="calibre5">—«Huff'un aşkına. Hani siz gençler Jordan'a inanmıyordunuz?»</p>

  <p class="calibre5">—«Evet ama, burası...»</p>

  <p class="calibre5">—«Kes artık! Ya adam gibi gelirsin, ya da Bobo'ya, seni taşımasını söylerim.»</p>

  <p class="calibre5">Döndü ve yürümeye başladı. Hugh da mecburen, kesilmeye giden koyun gibi peşinden yürümeye başladı. Dar bir koridor boyunca komuta merkezine geldiler. Hugh, korku ve merak ile, Joe-Jim'in geniş omuzlarının üstünden etrafa baktı.</p>

  <p class="calibre5">Burası, en az altmış veya yetmiş metre çapında, aydınlık bir küreydi. Bu kürenin tavanı tamamiyle madenden yapılmıştı. Kürenin tam merkezinde, bir grup makina vardı. Koridorun bitimindeki, madeni bir kafesin meydana getirdiği boru, kürenin merkezine, âletlerin yanma kadar uzanıyordu. Joe-Jim, Bobo'ya koridorda kalmasını emretti ve boruya girdi. Borunun içindeki demir merdivene tutunarak elleriyle kendini çekmeye başladı. Hugh da peşine takıldı. Kürenin tam merkezindeki âletlerin yanma geldiler. Hugh, gözlerini yukarı kaldırarak, etraflarını çevreliyen küreye baktı.</p>

  <p class="calibre5">Bu bir hata idi. Aydınlık ve gümüş gibi parlayan küre, bomboştu. İçinde büyüklüğünü kıyaslayabilecek hiç bir şey yoktu. Uzaklığı otuz metre olabileceği gibi üç yüz metre, ya da daha fasla olabilirdi. Halbuki o, şimdiye kadar iki güverte arasındaki yükseklikten başka bir yükseklik ve köy meydanından daha büyük bir alan görmemişti. Paniğe kapıldı. Korkudan aklını kaybedecek gibi oldu. Boşluğa düşmekten korkarak âletlere ve Joe-Jim'e sarıldı.</p>

  <p class="calibre5">Joe-Jim, yüzüne sert bir tokat attı.</p>

  <p class="calibre5">—«Ne oluyor?» diye Jim homurdandı.</p>

  <p class="calibre5">— Bil - Bilmiyorum. Ama burası hoşuma gitmedi. Gidelim buradan.»</p>

  <p class="calibre5">Jim, kaşlarını kaldırarak Joe'ya döndü.</p>

  <p class="calibre5">—«Gitmemiz doğru olur, belki de. Baksana, delikanlı korkudan donuna edecek. Anlatacaklarından hiç bir şey anlamayacak.»</p>

  <p class="calibre5">—«Hayır. Bütün bunlar alışık olmadığı şeyler, fakat çabuk alışır. Hugh, bir koltuğa otur, şurdakine otur.»</p>

  <p class="calibre5">Hugh, tereddütle koltuğa oturdu. Panik yavaş yavaş geçiyordu.</p>

  <p class="calibre5">Komuta merkezi, üzerinde yazı masası biçiminde âletler, ibreler ve bunları kullanacak olanların oturacağı koltuklar bulunan küçük bir platformdan ibaretti. Koltukların geniş kollukları vardı.</p>

  <p class="calibre5">Hugh, içini çekerek arkaya yaslandı. Yarı yatar bir pozisyona geldi.</p>

  <p class="calibre5">Joe-Jim koltuğunun önündeki ekranda bir şeyler olmuştu. Kafasını çevirerek baktı. Ekranın üst kenarına yakın bir yerde kırmızı bir yazı belirmişti. 2. ASTRONOT yerini aldı. İkinci astronot ne demekti? Ancak, koltuğunun ön tarafında, üzerinde 2. Astronot yazılı plakayı okuyunca anladı ki, kendisinden, daha doğrusu bu yerin sahibinden bahsedilmekteydi. Yine de, ikinci astronotun ne olduğu suali cevapsız kalmıştı.</p>

  <p class="calibre5">Joe-Jim'in ekranındaki yazı silindi ve sol üst köşede kırmızı bir nokta ışık saçmaya başladı. Joe-Jim eliyle bir şeyler yaptı; ekranda İVME - SIFIR yazısı görüldü, sonra da ANA MAKİNA. Son yazı bir kaç defa yandı söndü, sonra da şu yazı görüldü: CEVAP YOK. Bu kelimeler de söndüler ve sağ alt köşede yeşil bir nokta gözüktü.</p>

  <p class="calibre5">—«Dikkat et!» dedi Joe, «Şimdi ışıklar sönecek.»</p>

  <p class="calibre5">—«Işıklarımı söndüreceksin?» diye Hugh dehşetle sordu.</p>

  <p class="calibre5">—«Hayır, sen kendin yapacaksın. Koltuğun sol koluna bak. Ufak ufak ışıklar var, gördün mü?»</p>

  <p class="calibre5">Hugh baktı ve iki dikdörtgen teşkil edecek şekilde sıralanmış sekiz tane küçük ışık fark etti.</p>

  <p class="calibre5">—«O noktaların her biri, belirli bir bölümün aydınlatılmasını kontrol eder; eğer ışıkları söndürmek istersen sadece bu noktaların üstünü elinle kapatman yeter. Haydi, dene bakalım.»</p>

  <p class="calibre5">Hugh tereddütle itaat etti. Eli ile ışık noktacıklarını kapattı ve bekledi. Kürenin gümüş parlaklığı ağır ağır karardı. Şimdi âletlerin kırmızı, sarı, mavi ve yeşil ibreleri karanlıkta parlamaya başlamıştı. Hug elini çekti; sekiz küçük nokta soluk bir mavi renge bürünmüştü.</p>

  <p class="calibre5">—«Şimdi sana yıldızları göstereceğim!», dedi Joe.</p>

  <p class="calibre5">Joe-Jim'in sağ eli, kendi koltuğundaki ışıkların üzerini örttü. Uzay, Hugh'un fal taşı gibi açılmış gözlerinin önüne seriliverdi. Uzayın derinliklerindeki boyut ve parlaklıklarına uygun bir oran dahilinde yansıtılan yıldızlar ve sayısız güneşler; kürenin duvarlarında parıldıyorlardı. Önünde, arkasında, üstünde ve altında, her yerde. Kendisi ise uzayın merkezinde idi.</p>

  <p class="calibre5">—«Aaaah» diyebildi sadece.</p>

  <p class="calibre5">Bu ses, aldığı derin bir nefes sonucu elinde olmadan çıkmıştı. Ellerini koltuğa bütün kuvvetiyle geçirmiş, kendinden geçmişçesine seyrediyordu. Gemideki hayat; sert ve monoton bir şekilde sürüp giderek, güzel şeylerden zevk almak diye bir duygunun yerleşmesine engel olmuştu. Şimdi ilk defa olarak karşı konulamaz bir coşkuya kapılmıştı. Bu manzaranın güzelliği karşısında her tarafı ürperdi. Hugh'un bu şoku atlatması epey sürdü. Kulağına Joe'nin sesi geldi.</p>

  <p class="calibre5">—«Yetti mi?»</p>

  <p class="calibre5">Joe-Jim, onun cevabını beklemeden ışıkları tekrar yaktı. Hugh içini çekti. Kalbi, yerinden fırlayacakmış gibi atıyor ve ciğerleri sızlıyordu. Birden, bütün bu zaman zarfında nefesini tutmuş olduğunu anladı. —«Eee, delikanlı. Şaşırdın mı?»</p>

  <p class="calibre5">Hugh tekrar içini çekti. Yıldızları gördüğünden beri, bir daha mutlu olamayacağını anlamıştı.</p>

  <p class="calibre5">—«Bu neydi?» diye sordu.</p>

  <p class="calibre5">—«Evren, kâinat, uzay. Demin sana anlatmak istediğim şey.»</p>

  <p class="calibre5">Hugh, eğitilmemiş beynini zorlayarak anlamaya çalıştı.</p>

  <p class="calibre5">—«Demek bu Dışarısı dediğin yer. Bütün bu güzel küçük ışıklar.»</p>

  <p class="calibre5">—«Evet, yalnız ışıkları bu kadar küçük sanma. Çok uzakta oldukları için böyle küçük gözüküyorlar; anladın mı? Belki de bunlar binlerce kilometre uzaktalar.»</p>

  <p class="calibre5">—«Ne?»</p>

  <p class="calibre5">—«Tabii. Dışarısı o kadar büyük ki. Orada sonsuzluk var. Çok büyük. Bu yıldızlardan bir kısmı hemen hemen gemi kadar büyükler; belki de daha fazla.»</p>

  <p class="calibre5">Hugh'un yüzünde, söylenenleri kavrayamamanın yarattığı acıklı bir ifade belirdi.</p>

  <p class="calibre5">—«Gemiden daha mı büyük? Fakat - fakat...»</p>

  <p class="calibre5">Jim sabırsızca Joe'ye döndü ve:</p>

  <p class="calibre5">—«Sana ne demiştim?» dedi. «Bu aptalla vaktini boşuna harcıyorsun. Herifte anlayışın zerresi yok.»</p>

  <p class="calibre5">—«Yavaş yavaş, Jim. Emeklemesini öğrenmeden koşmasını bekleme. Bizim için de kolay olmadı. Eğer yanılmıyorsam, ilk seferinde gözlerine inanamamıştın.»</p>

  <p class="calibre5">—«Yalan. Bilâkis sen çok şaşırmıştın.»</p>

  <p class="calibre5">—«İyi, iyi. Bırakalım şimdi bunları. Yalnız şurası muhakkak ki, her ikimizin de buna akıl erdirebilmesi için epey vakit geçmişti.»</p>

  <p class="calibre5">Hugh, iki kardeşin arasındaki münakaşaya pek dikkat etmedi. Bütün dikkatini kendisine tuhaf gelen konulara vermişti.</p>

  <p class="calibre5">—«Joe» diye sordu. «Biz dışarıya bakarken gemi ne oldu? Duvardan mı baktık?»</p>

  <p class="calibre5">—«Hayır. Senin gördüklerin, yıldızların kendileri değil, onların akisleriydi. Şey gibi... Yani, aynalarla aksettirilmiş halleri. Bunu ayrıntıları ile anlatan bir kitabım var.»</p>

  <p class="calibre5">—«Fakat yıldızları direkt olarak da görebilirsin» diye Jim lâfa karıştı. «İlerde bir bölme var...»</p>

  <p class="calibre5">—«Tabii, aklıma gelmemişti. Kaptan köşkü. Orası tamamiyle camdandır, dışarısını görebilirsin.»</p>

  <p class="calibre5">—«Kaptan köşkü mü? Fakat...»</p>

  <p class="calibre5">—«Sizin kaptanın değil. O hiç bir zaman buralara gelememiştir. Bu yazı, kapının üstünde yazıyor, anladın mı?»</p>

  <p class="calibre5">—«Köşk ne demektir?»</p>

  <p class="calibre5">—«Bilmiyorum. Köşk demek, köşk demektir.»</p>

  <p class="calibre5">—«Bana orasını gösterebilir misin?»</p>

  <p class="calibre5">Joe razı olurken, Jim atıldı:</p>

  <p class="calibre5">—«Başka sefer. Geri dönmek istiyorum. Acıktım.»</p>

  <p class="calibre5">Aşağı inip Bobo'yu uyandırdılar ve yola koyuldular.</p>

  <p class="calibre5">Hugh, Joe-Jim'i yeniden yukarı çıkmaya razı edene kadar epey bir zaman geçti; fakat bu zaman, boşa geçmiş sayılmazdı. Joe-Jim, ona; şimdiye kadar görmemiş olduğu büyüklükteki kütüphanesine girmesi için izin vermişti. Hiç ara vermeden okuyor, yeni yeni bilgileri içine sindiriyor, anlamaya ve öğrenmeye çalışıyordu.</p>

  <p class="calibre5">Joe-Jim de, çağrıldığı zaman hemen gelmesi şartıyla Hugh'un okumasına hiç karışmıyordu.</p>

  <p class="calibre5">Çoğu zaman, ondan istenen; yorulan veya artık oynamak istemeyenin satranç masasındaki yerini alması idi. Bu da Hugh'a çok yararlı oluyordu. Hele Joe ile satranç oynarken; gemi ile, onun tarihi, yapılışı ve onu inşa edenlerin yaşamış oldukları dünya ile ilgili bildiklerini anlatmasını istiyordu. Bilhassa dünya; bu inanılmaz yer, insanların içi yerine dışında yaşamış oldukları bu bilinmeyen âlem, onu büyülüyordu.</p>

  <p class="calibre5">Hugh, kendi kendine, onların nasıl olup da düşmediklerini, üstünde nasıl durabildiklerini soruyordu.</p>

  <p class="calibre5">Bir gün bu meseleyi Joe'ya açtı ve ondan çekim kanunu ile ilgili bilgiler aldı. Bu kanunu hiç bir zaman tam olarak anlayamadı ama yine de olduğu gibi kabul etti ve kullandı. Tabii bu kullanma işlemi de ancak balistik, astroloji ve fizik bilgilerini anlamaya çalışırken oldu. Aynı konu, onu gemideki ağırlık oranları ve değişmeleri üzerinde düşünmeye yöneltti. Ne kadar fazla kat inilirse, o kadar ağırlaşılıyordu. Bu basit durumu, şimdiye kadar olduğu gibi kabul etmişti. Bu, açıklamaya gerek göstermeyen bir gerçekti. Santrifüj makinelerindeki merkezsel çekim kuvvetine yabancı değildi. Fakat bütün geminin böyle bir kuvvet etkisi altında olduğu ve bu kuvvetin de, geminin dönerek gitmesi sonucu meydana geldiğini ise hiç bir zaman kabul edemedi.</p>

  <p class="calibre5">Joe-Jim onu bir kere daha komuta merkezine çıkardı ve ona bildiği kadarı ile âletlerin çalışmalarını ve amaçlarını gösterdi. Tabii e da bu konuda pek fazla bir şey bilmiyordu. Geminin çoktan unutulmuş olan mühendisleri; geminin inşası sırasında normal olarak altmış sene sürecek olan seyahatin, elde olmayan nedenlerle çok daha fazla uzaması halinde bile aşınmaya engel olacak şekilde bir proje tasarlamış ve uygulamışlardı. Ellerinden gelenden çok daha iyisini yapmaya çalışmış ve bunu başarmışlardı. Ana makinalarda ve yardımcı makinalarda, hareket eden kısımların olmamasına çalışmışlar ve bunu başarmışlardı. Makinalar, tıpkı kondansatörler gibi, enerji üreterek çalışıyorlardı. Düğmelerin, kolların, şalter ve dişlilerin yerine, statik alanların eşitliği prensibine dayalı makinalar inşa etmişler ve bunların da, elektronik impulslarla ve akımlarla; bir el hareketi ile devresi kesilebilen fotosellilerle çalışmalarını sağlamışlardı. Böyle bir sistemde, sürtünme hemen hemen hiç yoktu. Metal yorgunluğu ve aşınmadan ise bahis bile edilemezdi. Eğer isyan, herkesin ölümüne bile sebep olmuş olsaydı, gemi yine de uzayda yoluna devam edecekti; ışıkları, havalandırma tertibatı ve makinaları da hiç aksamadan çalışacaktı.</p>

  <p class="calibre5">Geminin diğer bütün akşamlarında da kusursuz bir işçilik örneği verilmişti. Tabii bu kadar büyük bir gemiyi, yeryüzünde inşa etmek mümkün olmadığından, dünya çevresindeki bir yörüngede, kısım kısım inşa edilerek monte edilmişti. Yıldız gemisinin inşaası bitince de, onbeş yıl müddetle dünya etrafında dönüşüne devam etmiş ve bu arada da ak1 a gelebilecek olan bütün kontrol ve incelemeler yapılmıştı.</p>

  <p class="calibre5">Hugh, elini İVME yazısının bulunduğu ışıkların üzerine kapattı. Baş pilot koltuğunun önündeki ekranda kırmızı bir ışık yanıp soru meye başladı, alt kısmında ise hemen bir yazı belirdi: ANA MAKİNALARDA KİMSE YOK.</p>

  <p class="calibre5">—«Bu ne demek?» diye Joe-Jim'e sordu.</p>

  <p class="calibre5">—«Bunu izah etmek biraz zor. Aynı işlemi, ana makina odasında yaptığımız zaman da, Komuta merkezinde kimse yok, cevabını alıyoruz.»</p>

  <p class="calibre5">Hugh düşünceye daldı ve sonunda sordu:</p>

  <p class="calibre5">—«Acaba, bütün bölümlerde insan bulunsaydı ve ben de buradan ivme işaretini verseydim, ne olurdu?»</p>

  <p class="calibre5">—«Bilmem» diye cevap verdi Joe. «Hiç denemedik.»</p>

  <p class="calibre5">Hugh hiç bir şey söylemedi. Bir fikir, yavaş yavaş şekillenmeye başlamıştı.</p>

  <p class="calibre5">Bu fikrini açmak için Joe-Jim'in uygun bir zamanını bekledi. Bir gün, kaptan köşkünde otururken, en uygun zamanın geldiğini anladı. Joe-Jim, tok karnı ile kaptan koltuğuna oturmuş, kalın camdan yıldızları seyrediyordu. Hugh, yanma sokuldu. Geminin, ekseni etrafında dönmesi yüzünden, yıldızlar dönüyormuş gibi gözüküyordu.</p>

  <p class="calibre5">Biraz sonra konuşmaya başladı:</p>

  <p class="calibre5">—«Joe-jim...»</p>

  <p class="calibre5">—«Ha! Ne var?» diye Joe sordu.</p>

  <p class="calibre5">—«Güzel, değil mi?»</p>

  <p class="calibre5">—«Ne güzel?» —«Hepsi. Yıldızlar.» Hugh, eliyle etraflarındaki yıldızları gösterdi.</p>

  <p class="calibre5">—«Haklısın. İnsana güzel duygular veriyorlar.»</p>

  <p class="calibre5">Hugh'u şaşırtan, bu sözleri, Jim'in söylemiş olmasıydı.</p>

  <p class="calibre5">Hugh, en elverişli zamanın geldiğini anladı ve sordu:</p>

  <p class="calibre5">—«Neden işi bitirmiyoruz?»</p>

  <p class="calibre5">İki kafa da aynı anda döndü. Joe; Jim'in üstünden eğilerek sordu:</p>

  <p class="calibre5">—«Hangi işi?»</p>

  <p class="calibre5">—«Yolculuğu. Niçin, motorları çalıştırıp hedefe yönelmiyoruz? Orada, dışardan bir sürü gezegen var, tıpkı dünya gibi. Hiç değilse, ilk mürettebat öyle inanıyordu. Onları arayalım, bulalım.»</p>

  <p class="calibre5">Jim gülmeye başladı, Joe ise kafasını sallayarak cevap verdi:</p>

  <p class="calibre5">—«Oğlum, sen ne söylediğini bilmiyorsun. Tıpkı Bobo gibisin. Hayır, bütün bunlar için çok geç kaldık. Unut bunu.»</p>

  <p class="calibre5">—«Niçin geç kalmış olalım?»</p>

  <p class="calibre5">—«Çünkü... Çok zor. Her şeyden evvel, âletlerden anlayan ve gemiyi yönetebilecek yetenekte elemanlara ihtiyaç var.»</p>

  <p class="calibre5">—«Fakat çok adama değil. Bana kontrol altında tutulması icap eden on iki bölme gösterdin. Demek ki bir düzine adam, bu işi yapmaya yeter.» Kurnazca devam etti. «Tabii hepsi senin bildiğin kadar şey bilirse.» diye Jim gülmeye başladı.</p>

  <p class="calibre5">—«Şimdi mat oldun Joe. Hakkı var.»</p>

  <p class="calibre5">Joe kafasını salladı.</p>

  <p class="calibre5">—«Bizim bilgimizi fazla görme. Belki gemiyi hareket ettirebiliriz, fakat hiç bir yere ulaşamayız. Nerde olduğumuzu ve nereye doğru yol aldığımızı bilmiyoruz.»</p>

  <p class="calibre5">—«Fakat bir sürü âlet var. Bütün onları bana gösterdin. O âletleri kullanmasını öğrenemez miyiz? Onların ifade ettiklerini anlayamaz mısın? Eğer istesen her şeyi yapabilirsin.»</p>

  <p class="calibre5">—«Tahmin ederim.»</p>

  <p class="calibre5">—«Kasılma, Joe» diye Jim alay etti.</p>

  <p class="calibre5">—«Ne sandın ya. Çalışan her şeyin nasıl çalıştığını anlarım.»</p>

  <p class="calibre5">Bir sessizlik oldu. Hugh, onları öyle bir duruma getirmişti ki, her ikisi de ayrı fikirlerdeydi ve işin iyi tarafı; en aksi olanın, Hugh'un tarafında olmasıydı. Hugh, bu durumdan yararlanmak istedi.</p>

  <p class="calibre5">—«Bir fikrim var. Belki sana yeteri kadar adam bulabilirim. Yeter ki onlara bildiklerini öğretmeyi kabul et. Olur mu Jim?»</p>

  <p class="calibre5">—«Anlayamadım. Ne gibi bir fikrin var?»</p>

  <p class="calibre5">—«Şey, size genç âlimler grubundan söz etmiştim...»</p>

  <p class="calibre5">—«Ah, şu aptallar!»</p>

  <p class="calibre5">—«Evet, evet haklısın, yalnız şu var ki, onlar sizin bildiklerinizi bilmiyorlar ama, eğer onlarla konuşur ve gördüklerimi anlatırsam, yeteri kadar gönüllü bulurum.»</p>

  <p class="calibre5">—«Bize bak, Hugh» dedi Joe. «Ne görüyorsun?»</p>

  <p class="calibre5">—«Seni, daha doğrusu sizi görüyorum. Ne var bunda?»</p>

  <p class="calibre5">—«Bir âsiyi görüyorsun. Biz âsiyiz. Bunu kafana yerleştir. Senin âlimlerin bizimle müşterek çalışmazlar.»</p>

  <p class="calibre5">—«Hayır, hayır. Yanılıyorsun. Köylülerden bahsetmiyorum. Köylüler hiç bir şey anlamazlar bu dediklerimden. Fakat sana bahsettiklerim âlimlerdir, zekâ bakımından diğerlerinden çok ileridirler. Onlara yeter ki, sizin bölgenize bir tehlikeye uğramadan girebilme olanağı sağlayın Bunu yapabilirsiniz, değil mi?»</p>

  <p class="calibre5">— &nbsp;&nbsp;&nbsp;«Tabii yapabiliriz» dedi Jim.</p>

  <p class="calibre5">— &nbsp;&nbsp;&nbsp;«Yeter artık bu saçmalık!» diye Joe bağırdı.</p>

  <p class="calibre5">— &nbsp;&nbsp;&nbsp;«Nasıl istersen» dedi Hugh. «Yalnız şunu söyleyeyim ki, çok iyi olurdu.»</p>

  <p class="calibre5">Joe-Jim, kendi kendine mırıldanmaya başlamıştı. Hugh, hiç oralı değilmiş gibi davranıyordu. Joe-Jim'de iki kafa ve iki beyin olduğu için, bir karara varmadan önce, iki kafanın münakaşa etmeleri ve durumu etraflıca incelemeleri, çok olağandı.</p>

  <p class="calibre5">Biraz sonra Hugh, Joe'nun sesini duydu:</p>

  <p class="calibre5">—«Pekâlâ. Bana göre hava hoş, ne istersen yap.» Sonra bağırdı: «Hugh! Buraya gel.»</p>

  <p class="calibre5">Hugh, yerinden sıçrayarak koştu. Joe devam etti.</p>

  <p class="calibre5">—«Şansını denemen için, seni geri göndermeye karar verdik. Fakat şunu da unutma ki, eğer bir faydası olacağını sanıyorsan, çok aptalsın.»</p>

  <p class="calibre5">Hugh, az daha sevinçle Joe-Jim'in boynuna sarılacaktı. Fakat duygularını böyle açıklamanın hafiflik olacağını düşünerek kendisini zor tuttu.</p>

  <p class="calibre5">Bobo onu âsilerin tehlikeli bölgesinden geçirerek, tarafsız kısma getirdi.</p>

  <p class="calibre5">—«Teşekkürler, Bobo» dedi Hugh, veda ederken.</p>

  <p class="calibre5">Cüce kısaca sırıttı ve gözden kayboldu. Hugh, inişe devam etti. Her hangi bir saldırıya karşı, bıçağını hazır bulunduruyordu. Bu bıçağı, Bobo'nun kendisinden almış olduğuna karşılık olarak, Joe-Jim vermişti.</p>

  <p class="calibre5">Bobo; onu, talimatı üzerine, âlimlerin bulunduğu yardımcı konverterin yakınma getirmişti. Hugh, genç âlimler grubunun şefi olan, Bili Frtz ile görüşmek istiyordu. Onunla konuşmadan evvel de, diğerleriyle karşılaşmak istemiyordu.</p>

  <p class="calibre5">Geri kalan güverteleri büyük bir hızla indi ve sola saparak bir kaç yüz metre ilerledi. Talihi yardım etmiş ve yolda kimseye rastlamamıştı. Konverterin girişindeki bir nöbetçi onu durdurdu.</p>

  <p class="calibre5">—«Hey, nereye gidiyorsun?»</p>

  <p class="calibre5">—«Bili Ertz'le görüşmek istiyorum.»</p>

  <p class="calibre5">—«Baş mühendis mi? Burada değil.»</p>

  <p class="calibre5">—«Baş mühendis mi? Peki eski baş mühendis ne oldu?» Hugh, bu suali sorar sormaz pişman olmuştu. —«Ne? Eskisi mi? O çoktan yolun sonuna vardı.» Nöbetçi şüpheyle yüzüne baktı. «Bunu duymamış miydin?»</p>

  <p class="calibre5">—«Yok canım. Birden aklımdan çıkıvermiş. Anlatabildim mi?»</p>

  <p class="calibre5">—«Tuhaf bir unutkanlık. Ertz herhalde bürosundadır.»</p>

  <p class="calibre5">—«Teşekkür ederim, iyi günler.»</p>

  <p class="calibre5">—«iyi günler.»</p>

  <p class="calibre5">Baş mühendisin bürosunda biraz bekledikten sonra Hugh içeri alındı. Ertz dikkatle yüzüne baktı ve sonra şaşkınlıkla ayağa fırladı.</p>

  <p class="calibre5">—«Sen hâlâ sağ mısın? Ne sürpriz. Seni çoktan kayıtlardan düşmüştük. Hem de çoktan.»</p>

  <p class="calibre5">—«Tahmin etmiştim.»</p>

  <p class="calibre5">—«Otur. Hugh, nerelerde olduğunu ve neler yaptığını anlat bana. Ah, çok az vaktimin olması ne kadar kötü. Biliyor musun, az daha seni tanıyamayacaktım. Ne kadar değişmişsin, hele bu kırlaşmış saçların. Anlaşılan epey kötü şartlarda yaşamışsın.»</p>

  <p class="calibre5">Kırlaşmış saçlar mı? Saçları kırlaşmış mıydı? Hugh, Ertz'in de değişmiş olduğunu fark etmişti. Şişmanlamış, yüzünü kırışıklıklar kaplamıştı. İyi Jordan! Buradan ayrılalı ne kadar zaman geçmişti acaba?</p>

  <p class="calibre5">Ertz, çoktan kendini toparlamıştı. Eliyle masaya vuruyor ve dudaklarını büzüyordu.</p>

  <p class="calibre5">—«Böyle birdenbire ortaya çıkman bir problem, delikanlı. Korkarım ki, seni eski işine yerleştiremeyeceğim; çünkü artık o işte Mort Tyler çalışıyor. Fakat nasıl olsa mevkii ve rütbene lâyık bir yer buluruz sana, üzülme.»</p>

  <p class="calibre5">Hugh, Mort Tyler'i hatırlamıştı. Kibirli, kanunlara titizlikle bağlı adamın biriydi. Hugh'un görevini devralmış olması ise, bir şey ifade etmezdi.</p>

  <p class="calibre5">—«Önemli değil. Seninle bambaşka bir konuda konuşmak istiyorum...»</p>

  <p class="calibre5">—«Bu konuda belki de bir toplantı yapmak icap edecek. Çünkü şimdiye kadar birçok âlim, âsiler tarafından öldürüldü, içlerinden bir tek sen sağ salim geriye dönebildin.»</p>

  <p class="calibre5">—«Sana çok daha mühim bir şey anlatacağım. Yanınızda bulunmadığım sürede çok şaşırtıcı şeyler öğrendim. Öyle şeyler ki Bili, bunları muhakkak bilmen lâzım. Onun için hemen sana geldim. Dinle, yukarda»</p>

  <p class="calibre5">Ertz, hemen ilgilendi</p>

  <p class="calibre5">—«Tabii! Haklısın! Âsilerin yaşantılarına ve kuvvetlerini iyice incelemişsindir. Çabuk anlat! Dinliyorum!»</p>

  <p class="calibre5">Hugh, asabiyetle dudaklarını yaladı.</p>

  <p class="calibre5">—«Sana söylemek istediklerim, aklına gelenler değil. Âsilerin hayatları ve kuvvetleri ile ilgili bir bilgiden çok daha mühim. Peşinen söyleyeyim ki, âsilere karşı olan tutumumuzu değiştirmek zorunda kalacağız.»</p>

  <p class="calibre5">—«Devam et! Dinliyorum!»</p>

  <p class="calibre5">Hugh, gemi ile ilgili öğrendiği inanılmaz olayları anlatmaya başladı. Kelimeleri çok dikkatle seçiyor ve ikna yeteneğini kullanmaya çalışıyordu. Yeni bir yöntem için yapılması gereken işleri, bütün bunları gerçekleştirecek güçte birinin başkan olması lâzım geldiğini anlattı.</p>

  <p class="calibre5">Konuşurken, bir yandan da Ertz'in yüzünü inceliyordu. Hugh, geminin gerçekten uzayda yol aldığını söylerken meydana gelen irkilmenin yerini, şimdi sakin bir ifade almıştı. Ancak Hugh, bu birleşme işini organize edebilecek başkanın ancak kendisi, Bili Ertz olabileceğini, gerekçe olarak da onun genç âlimler grubunun başkanı olduğunu söylediği zaman, Ertz'in gözlerine bir canlılık gelmişti.</p>

  <p class="calibre5">Hugh Hoyland, konuşmasını bitirince, Ertz'in cevabını beklemeye başladı. Uzun bir süre Bili hiç bir şey söylemedi. Neden sonra konuşmaya başladı:</p>

  <p class="calibre5">—«Bunlar çok önemli şeyler, Hoyland. Hemen bir karara varılamayacak kadar önemli. Sakin bir şekilde düşünebilmem için vakit lâzım.»</p>

  <p class="calibre5">«Tabii», diye Hugh tasdik etti. «Şunu da ekliyeyim, hepinizin yukarıya serbestçe gidebilmesini sağladım. İstersen seninle yukarı çıkalım ve sana anlattıklarımı bir de gözlerinle1 gör.»</p>

  <p class="calibre5">—«Hiç şüphesiz en doğrusu bu olur. Karnın aç mı?»</p>

  <p class="calibre5">—«Hayır.»</p>

  <p class="calibre5">—«O halde şimdilik bu konuyu kimseye açmayalım. Büromun arka tarafındaki bölmede yatabilirsin. Ben etraflıca düşünmeden bu mesele ortaya çıkarsa huzursuzluk yaratabilir. Her şeyden evvel, onları böyle bir fikre hazırlamamız lâzım.»</p>

  <p class="calibre5">—«Evet, haklısın.»</p>

  <p class="calibre5">—«Çok iyi.» Ertz onu içeri götürdü. «Şimdilik burada dinlenmeye bak. Bu konuda sonra tekrar konuşacağız.»</p>

  <p class="calibre5">—«Teşekkür ederim. İyi günler.»</p>

  <p class="calibre5">—«İyi günler.»</p>

  <p class="calibre5">Hugh, yalnız kalınca, yavaş yavaş heyecanı yatıştı ve yorgunluğunu hissetmeye başladı. Odadaki yatağa uzandı ve hemen uykuya daldı.</p>

  <p class="calibre5">Uyanınca dışarı çıkmak istedi, fakat kapı kilitliydi. Bıçağı da alınmıştı. Bütün bunlar huzurunu kaçırmıştı.</p>

  <p class="calibre5">Uzun bir süre beklemek zorunda kaldı. Bu arada tekrar uyudu ve bir sürü karışık rüya gördü. Neden sonra bir takım gürültüler geldi ve kapı açıldı. İri yarı iki adam içeri girdi.</p>

  <p class="calibre5">—«Bizimle gel!» diye aralarından biri emretti.</p>

  <p class="calibre5">İkisinde de bıçak yoktu. Böylece Hugh'un bir bıçak ele geçirebilme umudu da yok olmuştu. Halbuki, eğer bıçakları olsaydı, şansını denemeye karar vermişti.</p>

  <p class="calibre5">Dışarı çıkınca da hiç bir harekette bulunamayacağını gördü. Orada da iri yarı iki adam daha bekliyordu. Hem bunların bıçakları vardı ve biri bıçağım atmaya hazır bir şekilde elinde tutarken, diğeri de, kabzasından tutmuş olduğu bıçağını, saplamaya hazır bir şekilde bulunduruyordu.</p>

  <p class="calibre5">Hugh, bir kapana girmiş olduğunu anladı. Bütün yapabileceği hareketleri önlemişlerdi. Hugh, her şeyi olduğu gibi kabul etmeye alışmıştı. Kendini topladı ve sakin bir şekilde yürüdü. Büroda, adamların Bill'in eniriyle hareket ettiğini anladı. Sakin bir şekilde:</p>

  <p class="calibre5">—«Merhaba Bili» dedi. «Epey hazırlık var. Ne oldu? Bir aksilik mi var?»</p>

  <p class="calibre5">Ertz şaşırarak, söyleyecek lâf bulamadı. Sonra kendini topladı.</p>

  <p class="calibre5">—«Kaptan'ın yanma gideceksin.»</p>

  <p class="calibre5">—«İyi» dedi Hugh. «Çok faydalı olur Bili. Yalnız daha evvel diğerleri ile konuşmak daha akıllıca olmaz mıydı?»</p>

  <p class="calibre5">Bill sinirlenmişti. Hugh kendisini anlamamış gibi duruyor ve onunla alay ediyordu.</p>

  <p class="calibre5">—«Anlayamamışa benziyorsun. Kaptanın yanma, dini inançlarla alay ettiğin için, yargılanmak üzere gideceksin.»</p>

  <p class="calibre5">Hugh, bu ilk defa aklına gelmiş gibi bir tavır takındı. Sonra devam etti:</p>

  <p class="calibre5">—«Yanılıyorsun Bili. Belki bu şekilde hareket ederek gerçeği gizlemek, sence en uygun yol, ama, unutma ki ben basit bir çiftçi değilim. Beni yargılamak için, kurul toplantısı lâzım. Ben bir âlimim.»</p>

  <p class="calibre5">—«Öyle mi?» diye Bili alay etti. «Araştırdım. Adın listeden çoktan silinmiş. Senin durumunu ancak kaptan saptayabilir.»</p>

  <p class="calibre5">Hugh sustu. Ertz'le hırlaşıp, onun düşmanlığını kazanmanın anlamı yoktu. Baş mühendis bir işaret yaptı, bunun üzerine iki kişi Iiugh'un kollarına girdi. Hugh, hiç bir direnç göstermeden onlarla gitti. Hugh, kaptanı dikkatle inceledi. İhtiyar adam pek değişmemişti. Sadece biraz daha şişmanlamıştı, hepsi o kadar.</p>

  <p class="calibre5">Kaptan koltuğunda doğruldu ve masanın üstündeki dosyayı aldı.</p>

  <p class="calibre5">—«Mesele nedir?»</p>

  <p class="calibre5">Mort Tyler, Hugh'un aleyhindeki davayı açıklamak için orada bulunuyordu. Bu da, Hugh'un akıbeti hakkında kötü kötü düşünmeye başlamasına yol açtı. Hafızasını zorlayarak, Tyler ile aralarında, onun şimdi kendisine yardım etmesini sağlayacak, müşterek bir anıları olup olmadığını hatırlamaya çalıştı. Boşuna, bu herifle en ufak bir arkadaşlığı bile olmamıştı. Tyler ayağa kalkarak konuşmaya başladı:</p>

  <p class="calibre5">—«Size Hugh Hoyland aleyhindeki suçlamaları açıklamak üzere görevlendirildim. Bu adam, daha evvel âlimler grubunda bulunmuştu...»</p>

  <p class="calibre5">—«Nasıl? Âlim mi? O halde niçin bu işle kurul ilgilenmiyor?»</p>

  <p class="calibre5">—«Çünkü, artık bir âlim değil. Kaptan, bu adam âsilerin yanma kaçmıştı. Şimdi de geri döndü ve dini inançları inkâr ederek sizin otoritenizi ortadan kaldırmak istiyor.»</p>

  <p class="calibre5">Kaptan; Hugh'a, kendi varlığını tehdit eden bu adama dehşetle baktı.</p>

  <p class="calibre5">—«Bu doğru mu?», diye uludu. «Müdafaanız için ne söyleyeceksiniz, zavallı?»</p>

  <p class="calibre5">—«Sadece doğru olmadığını. Bütün açıklamış olduklarım, eski inançlarımızın doğruluğunu tasdik eder şekildedir. Hiç bir zaman,, yaşadığımız ve bildiğimiz gerçekleri inkâr etmedim, bilâkis bunların kesin olarak doğru olduklarını ortaya koydum. Ben »</p>

  <p class="calibre5">—«Hiç bir şey anlayamıyorum» diye kaptan kafasını sallayarak devam etti. «Burada, kâfirlikten, dinsizlikten yargılanıyorsunuz, hem de inançlarımıza katıldığınızı söylüyorsunuz. Eğer suçsuzsanız burada ne işiniz var?»</p>

  <p class="calibre5">—«Müsaade ederseniz açıklıyayım» diye Ertz lâfa karıştı.</p>

  <p class="calibre5">—«Memnun olurum» dedi kaptan. «Sizi dinliyorum.»</p>

  <p class="calibre5">Ertz, Hugh'un geri dönüşü ve anlattığı* şeyleri, oldukça doğru fakat tek yönlü bir şekilde açıkladı. Kaptan, hiddet ve şaşkınlık arası bir ifadeyle dinliyordu. Ertz, konuşmasını bitirince, Hugh'a dönerek bakmaya başladı.</p>

  <p class="calibre5">—«Anlattıklarımın en mühim noktası? Kaptan» diye Hugh müdafaasına devam etti.</p>

  <p class="calibre5">«Yukarda, çekim kuvvetinin olmadığı yerde bir oda var ve bu odadan, bütün bu anlattıklarınım doğruluğunu, kendi gözlerinizle görebilirsiniz. Orada, dini inançlarımızın gerçek olduklarını, geminin hareket ettiğini ve Jordan'ın planına doğru gittiğini anlarsınız. Bu dini inançların inkârı değildir. Benim dediklerime inanmak zorunda değilsiniz. Jordan bu dediklerimin doğru olduğunu tasdik edecektir.» Tyler, kaptanın tereddüde düştüğünü anladı ve atıldı.</p>

  <p class="calibre5">—«Kaptan. Bu inanılmaz durumun ancak şu şekilde bir açıklaması vardır. Kabaca, Hugh'un bu komik hikâyesinin iki türlü anlamı vardır: Ya tam anlamıyla bir kâfirdir, ya da âsilerle müşterek olarak hazırladığı bir plan gereğince, sizin yukarı çıkmanızı ve onların eline geçmenizi sağlamak istemektedir. Fakat daha İnsani olarak üçüncü bir açıklama daha vardır ve öyle hissediyorum ki, hakikate en yakın olanı da budur.</p>

  <p class="calibre5">Elimizdeki kayıtlara göre, Hoyland doğumundan hemen sonra konvertere atılacakmış, yalnız bu fark, normal ölçülere göre çok azmış ve sadece kafasının fazla büyük olması imiş. Bu yüzden konvertere atılmasından vaz geçilmiş. Bence, âsilerin arasında geçirmiş olduğu zaman zarfında, zaten zayıf olan dengesi tamamiyle bozulmuştu. Bu zavallıyı, söylemiş olduğu sözlerden mesut tutamayız.»</p>

  <p class="calibre5">Hugh, Tyler'e saygıyla baktı. Hem Hugh'un suçsuz olduğunu söylemek, hem de onun konvertere atılmasını sağlamak hakikaten başarılı bir hareketti.</p>

  <p class="calibre5">Kaptan elini kaldırdı ve Ertz'e döndü.</p>

  <p class="calibre5">—«Ne tavsiye edersiniz, başmühendis?»</p>

  <p class="calibre5">—«Konvertere atılmasını efendim.»</p>

  <p class="calibre5">—«Çok iyi Ertz, yalnız beni bu teferruatla meşgul etmenizi anlamadım. Benim yardımım olmadan da, bölümünüzdeki disiplini sağlayabilirsiniz.»</p>

  <p class="calibre5">—«Evet efendim.»</p>

  <p class="calibre5">Kaptan koltuğuna yaslandı ve:</p>

  <p class="calibre5">—«Karar verildi, celse kapandı.» dedi.</p>

  <p class="calibre5">Olanların saçmalığı ve haksızlığının yarattığı öfke içinde «Bir dakika!» diye haykırdı Hugh.</p>

  <p class="calibre5">Kaptan donukça yüzüne baktı.</p>

  <p class="calibre5">—«Bir dakika bekleyin» diye Hugh ilâve etti. «Bu söyleyeceklerim düşüncelerinizi değiştirmeyecek, çünkü size iyi niyetle yapılan bir teklifi kabul etmeyerek, dediklerimin doğruluğunu kendi gözlerinizle görmek istemediniz. Fakat siz ne derseniz deyin, gemi hareket ediyor!.»</p>

  <p class="calibre5">Hugh, kendisini kapattıkları hücrede, konvertere atılmasını bekliyordu. Düşünmek için çok zamanı vardı. Ertz'e damdan düşercesine her şeyi hemen anlatması, birinci hatası olmuştu. Eskiden olan bir dostluğa güveneceğine, adamı yeniden tanımaya ve kazanmaya çalışıp, sonra açılmalıydı.</p>

  <p class="calibre5">İkinci hatası Mort Tyler olmuştu. Daha dikkatli davranarak, bu adamın Ertz üzerinde ne kadar etkisi olduğunu araştırmalıydı. Bu hırslı adamı eskiden tanımış ve hakkında bir hükme varmıştı. Tyler'in değişmemiş olacağını düşünmesi lâzımdı.</p>

  <p class="calibre5">Şimdi işte bu hücrede ölümü bekliyordu. Kendisini bir ruh hastası sanıyorlardı. Acaba onlara, eksik doğumların ve mutasyonların niçin meydana geldiğini anlatsa bir faydası olur muydu? Joe-Jim'in kütüphanesinde, bu konu ile ilgili eski kitaplar okumuştu. Hayır. Herhalde inanmazlardı. Hem onlara, dışardan gelen radyasyonların bir takım bozukluklara ve hilkat garibelerinin doğumuna sebep olduğunu nasıl kabul ettirebilirdi. Her şeyden evvel, dışarısı diye bir şeye inanmıyorlardı ki. Hayır, kendi hatası sonucu, kaptana çıkmadan evvel, her şeyi berbat etmişti.</p>

  <p class="calibre5">Bir müddet sonra bir takım sesler duydu. Yemek getirilmesi için çok er kendi. Demek onu konvertere götürmeye geliyorlardı. Kendisiyle beraber hiç değilse bir "kişiyi beraber götürebilmek için hazırlandı. Fakat yanılmıştı. Yumuşak ve şefkatli bir ses duydu:</p>

  <p class="calibre5">—«Oğlum, neler oldu? Nasıl oldu bu iş?» Gelen, teğmen Nelson'du. İhtiyarlamış bir şekilde karşısında duran, ilk öğretmeni idi.</p>

  <p class="calibre5">Konuşmaları, her ikisi için de hüzünlü oldu. Çocuğu olmayan ihtiyar adam, Hugh'a çok bağlanmış ve ondan çok şeyler ümit etmişti. Hattâ hiç bahsetmediği halde, onun bir gün kaptan olacağını tahmin ediyordu. Hugh'un öldüğü haberi, onu çok derinden sarsmıştı.</p>

  <p class="calibre5">Şimdi ise, öldüğü sanılan genç geri dönmüştü, fakat bu sefer de ölüme mahkûm edilmişti.</p>

  <p class="calibre5">Hugh da üzgündü. İhtiyar adamı sevmiş ve ona saygı duymuştu. Onu hayal kırıklığına uğratmak istemedi ve başından geçenleri anlattı. Fakat, Nelson'un bunlara inanmak şöyle dursun, kendisine deli nazarı ile baktığını fark etti. Nelson, onun böyle deli bir şekilde yaşayıp eski inançlarla alay edeceğine, çabuk ve acısız bir şekilde ölmesini istiyordu.</p>

  <p class="calibre5">Bunun üzerine, konuşmaktan vaz geçti. Kısa bir süre sonra ihtiyar adam gitmek üzere kalktı. Daha fazla beraber oturmak, her ikisi için de çekilmez olacaktı.</p>

  <p class="calibre5">—«Oğlum, bir istediğin var mı? Sana yeteri kadar yiyecek veriyorlar mı?»</p>

  <p class="calibre5">—«Sağ olun. Şikâyet edemem.»</p>

  <p class="calibre5">—«Aklına bir istek gelmiyor mu?»</p>

  <p class="calibre5">—«Hayır. Ama, belki biraz tütün yollayabilirsiniz.»</p>

  <p class="calibre5">—«Merak etme. Görmek istediğin birisi var mı?»</p>

  <p class="calibre5">—«Evet, ama bana ziyaretçi bırakılmayacağını sanmıştım.»</p>

  <p class="calibre5">—«Haklısın, fakat belki bir yolunu bulabilirim. Yalnız, bu kâfir fikirlerinden, ziyaretçine bahsetmeyeceğine dair bana söz vermelisin.»</p>

  <p class="calibre5">Hugh düşünmeye başladı. İşin şekli değişmiş, bir umut doğmuştu. Amcasını mı isteseydi? Hayır. Gerçi birbirlerine karşı çok iyi davranmışlardı ama, içten bir bağlılıkları yoktu. Hiç arkadaş edinmeye de çalışmamıştı şimdiye kadar. Son arkadaşı Ertz olmuştu, onun da yaptığı ortadaydı! Birden aklına köyündeki arkadaşı Alan Mahoney geldi. Gerçi Nelson'un yanma çırak olarak girdiğinden beri onunla görüşmemişti ama Mahoney sadık bir arkadaştı. ..</p>

  <p class="calibre5">—«Alan Mahoney yaşıyor mu?»</p>

  <p class="calibre5">—«Evet.»&nbsp;</p>

  <p class="calibre5">—«Eğer gelebilirse onunla görüşmek beni çok memnun ederdi.»</p>

  <p class="calibre5">Ve Alan, biraz çekingen ve ürkek, fakat sevinerek geldi. Hugh'u yeniden görmek onu çok sevindirmiş, onun idama mahkûm olması ise korkutmuştu. Hugh, onu sakinleştirmeye çalıştı ve sırtını okşadı.</p>

  <p class="calibre5">—«İyi bir adamsın Alan. Geleceğini biliyordum.»</p>

  <p class="calibre5">—«Tabii; duyar duymaz geldim. Fakat köyde kimsenin bu durumdan haberi yok, şahidin bile.»</p>

  <p class="calibre5">—«Mühim olan senin burada olman. Anlat bakalım, evlendin mi?»</p>

  <p class="calibre5">—«Hayır, fakat benden bahsetmeyi bırakalım. Jordan aşkına, nasıl bu duruma düştün?»</p>

  <p class="calibre5">—«Bundan sana bahsedemem, Nelson'a söz verdim.»</p>

  <p class="calibre5">—«Söz de ne demek, kötü bir durumdasın oğlum.»</p>

  <p class="calibre5">—«Bilmiyor muyum sandın?»</p>

  <p class="calibre5">—«Kim sebep oldu?»</p>

  <p class="calibre5">—«Şey... eski dostumuz Mort Tyler'in beni kurtarmak için hiç bir şey yapmadığım söyleyebilirim.»</p>

  <p class="calibre5">—«Bu, çok şeyi açıklar zaten.»</p>

  <p class="calibre5">—«Neden? Onun hakkında bir bildiğin mi var?»</p>

  <p class="calibre5">—«Belki evet, belki hayır. Senin kayıp haberin gelince Edris Baxter ile evlendi.»</p>

  <p class="calibre5">—«Demek öyle? Bu, bir çok şeyi açıklıyor.»</p>

  <p class="calibre5">Bir müddet sonra Alan devam etti:</p>

  <p class="calibre5">—«Dinle Hugh, herhalde burada miskin miskin oturup, seni konvertere atacakları günü beklemeyeceksin! Buradan kaçmalısın.»</p>

  <p class="calibre5">—«Nasıl?»</p>

  <p class="calibre5">—«Bilmiyorum. Belki bir baskınla. Öyle sanıyorum ki, kavgadan kaçmayan bir kaç arkadaş bulabilirim.»</p>

  <p class="calibre5">—«Sonra da hepimiz konvertere gideriz. Sen, ben ve arkadaşların. Saçma bir şey olur bu.»</p>

  <p class="calibre5">—«Fakat bir şeyler yapmalıyız! Ellerimizi kavuşturup bakliyemeyiz.»</p>

  <p class="calibre5">Hugh, Alan'ın yüzüne baktı ve yeniden cesaret buldu.</p>

  <p class="calibre5">—«Ne yapacağımızı biliyorum» dedi. «Dinle, beni buradan çıkartmak için her şeyi yapabilirsin, değil mi?»</p>

  <p class="calibre5">—«Tabii» dedi Alan. Biraz alınmıştı böyle bir suale muhatap olduğu için.</p>

  <p class="calibre5">—«Güzel. Bobo adında bir cüce var. Sana onu nerede ve nasıl bulabileceğini anlatacağım»</p>

  <p class="calibre5">Alan devamlı olarak tırmanıyordu. Gençliğinde bile bu kadar yukarıya çıkmamıştı. Şimdi ise yaşı ilerlemişti ve bu tırmanış ona zor geliyordu. Bir yandan da, insanlardan uzaklaştıkça tehlikeye daha çok yaklaşması onu tedirgin ediyordu. Yine de tırmanmaya devam etti.</p>

  <p class="calibre5">Eğer yanılmıyorsa, Hugh'un tarif ettiği yer burası olmalıydı. Fakat görünürlerde cüceden eser yoktu. Bobo, onu daha önce fark etti. Alan onu görüp bağırdığı zaman, sapanından fırlayan demir parçası, Alan'ın karın boşluğuna çarpmıştı.</p>

  <p class="calibre5">Bobo, onu Joe-Jim'in odasına götürüp yere attı.</p>

  <p class="calibre5">—«Taze et» dedi gururla.</p>

  <p class="calibre5">—«Çok iyi Bobo. Al, senin olsun» diye Jim cevap verdi.</p>

  <p class="calibre5">Cüce parmağı ile kulağını kaşıdı.</p>

  <p class="calibre5">—«Komik» dedi. «O, Bobo'yu bilmek.»</p>

  <p class="calibre5">Joe, elindeki, Browning'in Şiirleri, adlı kitabı bırakarak:</p>

  <p class="calibre5">—«Çok ilginç» dedi. «Bekle bakalım.»</p>

  <p class="calibre5">Hugh; Alan'ı, Joe-Jim'in görünüşüne yeteri kadar hazırlamıştı. Onun için Alan fazla ürkmedi ve kendisini çabucak toparladı. Hugh'u başına gelenleri anlattı. Joe-Jim hiç bir şey söylemeden sonuna kadar dinledi. Bobo da büyük bir merakla dinliyor, fakat hiç bir şey anlayamıyordu.</p>

  <p class="calibre5">Alan sözlerini bitirince Jim tasdik etti:</p>

  <p class="calibre5">—«Sen kazandı, Joe. Hugh bu işi başaramadı.» Alan'a dönerek devam etti. «Hoyland'ın yerini alabilirsin. Satranç bilir misin?»</p>

  <p class="calibre5">Alan, bir kafadan diğerine bakarak kekeledi:</p>

  <p class="calibre5">—«Fakat... Fakat hiç bir şey yapmayacak mısınız?»</p>

  <p class="calibre5">—«Biz mi? Niçin yapalım ki?» —«Fakat mecbursunuz! Sizden yardım istiyor! Sizden başka kimse kurtaramaz onu. Bunun için ta buralara kadar geldim.»</p>

  <p class="calibre5">—«Bir dakika» diye Jim atıldı. «Sakin ol. Farz edelim ki ona yardım etmeye karar verdik —hoş bu kararı vermeyiz ya— Huff aşkına öyle, ne yapabiliriz? Cevap ver!»</p>

  <p class="calibre5">—«Ne demek, her halde bir birlik meydana getirip aşağı iner ve onu kurtarabiliriz!»</p>

  <p class="calibre5">— «Niçin senin arkadaşını kurtarmak için ölümü göze alalım?»</p>

  <p class="calibre5">Bobo kulaklarını dikti:</p>

  <p class="calibre5">—«Savaş mı?» diye telâşla sordu.</p>

  <p class="calibre5">—«Hayır Bobo» dedi Joe. «Sadece konuşuyoruz.»</p>

  <p class="calibre5">—«Hiç değilse Bobo'yu benimle beraber yollasanız...»</p>

  <p class="calibre5">—«Hayır, olamaz. Artık bu konuda bir tek lâf istemiyorum» diye Joe kesip attı.</p>

  <p class="calibre5">Alan, bir köşeye çekilip düşünmeye başladı. Eğer buradan kaçabilseydi... O zaman, hiç değilse köydeki arkadaşlarını kendisine yardıma razı edebilirdi. Cüce kapının yanında yere uzanmıştı ve herhalde uyumuştu. Bir de Joe-Jim uyusaydı!</p>

  <p class="calibre5">Joe-Jim hiç uyuyacağa benzemiyordu, tekrar kitabına dönmüştü. Jim ise arada bir ona bir şeyler söylüyordu. Neler söylediğini Alan duyamıyordu.</p>

  <p class="calibre5">Birden Joe'nun sesi kızgınca yükseldi:</p>

  <p class="calibre5">—«Buna eğlence mi diyorsun?»</p>

  <p class="calibre5">—«Tabii ya» diye Jim cevap verdi. «Hiç değilse devamlı satranç oynamaktan iyidir.»</p>

  <p class="calibre5">—«Sahi mi? Farz edelim ki gözüne bir bıçak saplandı, ben ne yaparım o zaman? Hiç düşündün mü?»</p>

  <p class="calibre5">—«İhtiyarlıyorsun Joe. İçin ölmüş senin.»</p>

  <p class="calibre5">—«Unutma ki, sen de benim kadar ihtiyarsın!»</p>

  <p class="calibre5">—«Evet ama, benim ruhum genç.»</p>

  <p class="calibre5">—Ah, başımın etini yeme! Ne istersen yap, fakat sonunda bana serzenişte bulunma. Bobo!»</p>

  <p class="calibre5">Bobo, yerinden fırladı.</p>

  <p class="calibre5">—«Evet reis!»</p>

  <p class="calibre5">—«Hemen fırla, Squatty'yi, Long Arm'ı ve Pig'i çağır.»</p>

  <p class="calibre5">Joe-Jim yerinden kalkarak dolaba gitti ve oradan bir sürü bıçak aldı.</p>

  <p class="calibre5">Hugh, koridorda bir sürü gürültü duydu. Belki de onu konvertere götürecek olan nöbetçiler geliyordu. Ama niçin bu kadar gürültü yapıyorlardı? Acaba ne olmuştu?</p>

  <p class="calibre5">Birden kapı açıldı ve içeri giren Alan, bir şeyler haykırarak eline iki bıçak tutturdu. Sonra da onu dışarı çıkardı.</p>

  <p class="calibre5">Koridorda ilk olarak Joe-Jim'i gördü. Joe-Jim, sanki odasındaki nişangâha atış yaparmış gibi, sakin bir şekilde bıçaklarını fırlatıyordu. Yanağındaki bir yaradan akan kana rağmen kahkahalar atan Bobo da, sapanını hızlı bir şekilde kullanıyordu. Onların yanında da, ikisini Hugh'un tanıdığı üç kişi daha savaşıyordu. Bunlar mutasyona uğrayarak deforme olmamışlar, sadece üst katta doğdukları için âsilere karışmışlardı. Yerde, gırtlağına kabzasına kadar gömülmüş olan bir bıçakla öldürülmüş biri yatıyordu.</p>

  <p class="calibre5">—«Haydi!» diye haykırdı Alan. «Yardıma geldiler.» Koridorun sağ tarafına doğru koşmaya başladı. Joe-Jim, peşinden gitti. Hugh, köşeden çıkan birine bıçağını fırlatarak peşlerinden gitti. Adamı vurup vurmadığına bile bakacak vakti yoktu. Dar koridor boyunca koşarak bir kavşağa ulaştılar. Alan, onları tekrar sağa yöneltti.</p>

  <p class="calibre5">—«Merdivenler ilerde» diye sevinçle bağırdı.</p>

  <p class="calibre5">Daha fazla ilerleyemediler. Çok ender olarak kullanılan bir kapı, birdenbire kapanarak merdivenlere giden yolu kapattı. Joe-Jim'in adamları durarak kuşkuyla reislerine baktılar. Bobo, kapıyı açmaya çalışırken tırnaklarını kırdı.</p>

  <p class="calibre5">Takip edenlerin patırtıları artık yakma gelmişti.</p>

  <p class="calibre5">—«Tamam» dedi Joe yavaşça. «Şimdi eğlen bakalım, Jim.»</p>

  <p class="calibre5">Hugh, köşeden uzanan bir kafa gördü ve hemen bıçağını fırlattı. Aradaki mesafe çok fazlaydı ve bıçak hedefe ulaşamadı. Köşedeki adam geri çekilmişti. Long Arm, sapanını gererek, köşeyi kontrol etmeye başladı.</p>

  <p class="calibre5">Hugh, elini Bobo'nun omuzuna koydu.</p>

  <p class="calibre5">—«Hey, Bobo! Şu ışığı görüyor musun?»</p>

  <p class="calibre5">Cüce gözlerini kırpıştırdı. Hugh, iki koridorun birleştiği kavşaktaki aydınlatma borularını gösteriyordu. —«Şu ışığı. Boruların kesiştiği noktayı vurabilir misin?»</p>

  <p class="calibre5">Bobo, mesafeyi tahmin etmeye çalıştı. Çok zor bir hedefti. Ancak seri kuvvetli bir atışla vurulabilirdi. Bobo kısaca nişan aldı. Hugh, sadece sapanın meydana getirdiği hava akımını hissetti. Bir şangırtı duyuldu ve koridor birdenbire karardı.</p>

  <p class="calibre5">—«Haydi» diye bağırdı Hugh, ileri atıldı. Kavşağa yaklaşırken ikaz etti. «Nefes almayın. Gaz var!.» Kırılan borulardan fışkıran gaz, bir bulut gibi kavşağı doldurmuştu. Hugh, sağa doğru koştu. Diğerleri de soluk soluğa peşinden atıldılar. Bir kaç kere Hugh'a önlerinde ayak sesleri duyuyormuş gibi geldi, fakat karanlıkta hiç bir şey seçemedi.</p>

  <p class="calibre5">Uzun bir koşudan sonra bir açıklığa çıktılar. Görünürde kimsecikler yoktu. Sadece zavallı bir çiftçi, dehşet içinde kaçıyordu. Birbirlerine baktılar. Herkes tamamdı. Sadece Bobo perişan bir haldeydi. Boğulacak gibiydi.</p>

  <p class="calibre5">—«Herhalde gaz yutmuştur» dedi Joe. «Sırtını yumruklayın.»</p>

  <p class="calibre5">Pig, bütün kuvveti ile, cücenin sırtını yumruklamaya başladı. Bobo öksürdü, öğürdü ve tükürdü. Sonra rahatlayarak sırıtmaya başladı.</p>

  <p class="calibre5">Kaybettikleri bu zaman, peşlerindekilerin işine yaramıştı. Biri, onların orada olduğunu fark etmeden köşeden fırladı. Alan, Pig'in elini tuttu.</p>

  <p class="calibre5">—«Onu bana bırak» dedi. «Onunla görülecek bir hesabım var.»</p>

  <p class="calibre5">Gelen Mort Tyler'di.</p>

  <p class="calibre5">Tyler'in gözleri kaçacak bir yer aradı. Fakat buna olanak yoktu. Alan, bıçağı elinde üstüne saldırdı. Tyler onun vurmasına mani olabildi. Şimdi her ikisi de diğerinin bıçak tutan elini tutmuş, göğüs göğüse itişiyorlardı. Alan, daha kuvvetli ve becerikliydi, Tyler zor dayanıyordu. Dizi ile vurarak Alan'ı geri itmek istedi. Alan, Tyler'e bir çelme taktı ve beraberce yere yuvarlandılar. Bir çığlık yükseldi. Alan ayağa kalktı.</p>

  <p class="calibre5">—«Haydi gidelim» dedi soluk soluğa. «Yoksa diğerleri yetişecekler.»</p>

  <p class="calibre5">Bir merdiven çıktı önlerine. Hemen yukarı çıkmaya başladılar. Long Arm ile Pig önden gidiyor ve her geldikleri güverteyi kontrol ediyorlardı. Üçüncü adam, Hugh onun adının Squatty olduğunu öğrenmişti; arkadan gelen var mı diye kontrol ediyordu.</p>

  <p class="calibre5">Hugh, tam kurtulduklarına inanmıştı ki, bağrışmalar duydu. Hemen kendini yere attı ve bu sıra da da bir bıçak omuzuna saplandı.</p>

  <p class="calibre5">Üç kişiydiler. Long Arm'ın da omuzuna bir bıçak saplanmıştı, fakat o, hiç aldırmadan sapanını dolduruyordu. Pig ise, biten bıçaklarının yerine, kendilerine atılan bıçakları toplamaya başlamıştı. Pig'in bıçaklarının nasıl bittiği meydandaydı. Saldıranlardan ikisi hareketsiz yerde yatıyordu, üçüncüsü ise dizlerinin üstüne çökmüştü ve baldırından kan fışkırıyordu. Adam doğrulmaya çalışınca Hugh onu tanıdı. Bili Ertz. Başka bir yoldan gelerek onların yolunu kesmek istemişti. Fakat biraz geç kalmıştı. Bunun üzerine ani bir saldırıya girişmiş ve kendisi kaybetmişti. Bobo sapanını gerdi.</p>

  <p class="calibre5">—«Öldürme» diye Hugh emretti. «Karnından vur.»</p>

  <p class="calibre5">Bobo, şaşırarak Hugh'a baktı, yine de itaat etti. Ertz ikiye katlanıverdi ve yere serildi.</p>

  <p class="calibre5">—«Onu taşı ve ortada kal, Bobo» diye Hugh emretti.</p>

  <p class="calibre5">Long Arm ve Pig yukarıya çıkmaya başlamışlardı. Diğerleri de eskisi gibi sıralanarak merdivenlere atıldılar. Joe'nun yüzünde hoşnutsuz bir ifade vardı. Nasıl olduğunu anlayamamıştı, ama şimdilik emirleri Hugh vermeye başlamıştı. Hem de bu güne kadar hep emretmeye alışmış gibi. Fakat şimdi bunu mesele etmek yersiz olacaktı. En ufak bir gecikme, hepsinin hayatına mal olurdu.</p>

  <p class="calibre5">Jim ise hiç bir şey fark etmemiş gibi davranıyor ve çok eğlendiği anlaşılıyordu.</p>

  <p class="calibre5">On güverte yukarı çıkmışlar ve hiç kimseye rastlamamışlardı. Yine de, yaralarını sarmak için yirmi güverte daha yukarı çıkınca mola verdiler.</p>

  <p class="calibre5">En derin yaralar, Long Arm'ın omuzunda ve Bobo'nun yanağındaydı. Joe-Jim, yanında getirmiş olduğu sargı bezleri ile onların yaralarını sardı. Bili Ertz hâlâ baygındı. Onun yarasını da Hugh tedavi etti, zira Joe-Jim, onun için hiç bir şey yapmayacağını söylemişti. Hugh, kendi yarası ile hiç ilgilenmemişti. Nihayet:</p>

  <p class="calibre5">—«Yaram artık kanamıyor. Hem daha yapacak bir işim var» dedi.</p>

  <p class="calibre5">—«Eve gitmekten başka hiç bir şey yapmayacaksın. Sonra da bu aptalca işler bitecek!» diye Joe bağırdı.</p>

  <p class="calibre5">—«Hayır» diye Hugh cevap verdi. «Sen gelme istersen. Fakat Alan, Bobo ve ben yukarıya, kaptan köşküne çıkacağız!»</p>

  <p class="calibre5">—«Saçma. Niçin?»</p>

  <p class="calibre5">—«Eğer istersen gel. O zaman niçin olduğunu anlarsın. Bir fikrim var.»</p>

  <p class="calibre5">Joe, bir şeyler söyleyecekken, Jim'in sustuğunu fark etti ve razı oldu. Tırmanmaya devam ettiler. Nihayet hedefe ulaştılar. Alan, Joe-Jim, Hugh ve daha baygın olan yükü ile Bobo kaptan köşküne geldiler.</p>

  <p class="calibre5">—«işte bu» dedi Hugh. Eli ile Alan'a pencereden gözüken manzarayı işaret etti. «işte sana bahsetmiş olduğum uzay ve yıldızlar.»</p>

  <p class="calibre5">Alan dışarı baktı ve Hugh'un koluna sarıldı.</p>

  <p class="calibre5">—«Jordan» diye inledi. «Dışarı düşeceğiz!» Gözlerini kapadı.</p>

  <p class="calibre5">—«Korkma, Alan. Bak ne güzel manzara. Aç gözlerini» diye Hugh, onu sarstı.</p>

  <p class="calibre5">—«Bütün bunlar neye yarayacak?» diye Joe hırsla sordu. «Benim karnım aç ve burada boşu boşuna vakit geçiriyoruz. Bu herifi niçin buraya kadar getirdin?» Eli ile Ertz'i işaret etti.</p>

  <p class="calibre5">—«Ne? Ha, evet. Yani, kendisine geldiği zaman ona yıldızları göstereceğim ve geminin hareket ettiğini ispat edeceğim.»</p>

  <p class="calibre5">—«Eee, sonra?»</p>

  <p class="calibre5">—«Sonra onu geri yollayacağım, o da bir kaç kişiyi ikna edecek.»</p>

  <p class="calibre5">Joe gülmeye başladı.</p>

  <p class="calibre5">—«Onun, senden daha fazla bir şey yapmayı başarabileceğini mi sanıyorsun?» Sonra kaşlarını çattı. «Bana bak, eğer bir daha senin ırkından birini kurtarmak için aşağıya ineceğimi sanıyorsan çok fena yanılıyorsun.»</p>

  <p class="calibre5">Hugh, omuzlarını kaldırdı.</p>

  <p class="calibre5">—«Bu, aşağıdakilerin baş mühendisi. Diğerlerini ikna edebilecek yetenekte olması lâzım. Eğer başaramazsa o zaman ben bir kere daha şansımı denerim.»</p>

  <p class="calibre5">—«Sen delinin tekisin!»</p>

  <p class="calibre5">Hugh, sertçe yüzüne baktı.</p>

  <p class="calibre5">—«Onları ikna etmeliyiz, Joe. Bu çok: mühim.»</p>

  <div class="mbppagebreak" id="calibre_pb_1"></div>
</body>
</html>
