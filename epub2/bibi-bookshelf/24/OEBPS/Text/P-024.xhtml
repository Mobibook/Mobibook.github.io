<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css"/>
</head>

<body>
  <h3>Yirmi Dört</h3>

  <p class="p1">Onların her dediğine evet demeye hemen ertesi gün başladım; iyi de gitti. Topluluk, şirazesinden çözülmeye hâlâ devam ediyordu. En basit olaylarda kalabalıklar toplanıveriyordu birden. Mağaza vitrinleri yerle bir ediliyor, sabahları otobüs şoförleriyle yolcular arasında çarpışmalar çıkıyordu ortaya. Gazeteler geceleyin patlak vermiş buna benzer olayların listesini veriyordu ertesi gün. 125. Cadde’deki bir mağazanın aynadan cephesi parçalanmıştı; oradan geçerken, diş diş olmuş camın önünde dans ederek kendi çarpık görüntülerini seyreden bir grup çocuk gördüm. Bir grup yetişkin, polislerin oradan uzaklaşma yönündeki emirlerine aldırmaksızın seyrediyorlar, Clifton’a dair söyleniyorlardı aralarında. Komite’nin çarşafladığını görmeyi ne kadar arzu edersem edeyim, olayların görünüşü hiç de hoşuma gitmiyordu.</p>

  <p>Büroya geldiğimde, bölgenin öteki kısımlarındaki çatışmalardan haberler getirmiş olan üyeler oradaydı. Hiç hoşlanmadım bundan; şiddet maksatsızdı, Ras kışkırtıyordu, gerçekte topluluğun kendisine yöneltilmişti. Ama, sorumluluğu alaya alınmış biri olmama rağmen gelişmeler hoşuma gidiyordu, planıma devam ediyordum. Kalabalığa karışıp onların daha da ileri şiddete başvurmalarını önlemek, cesaretlerini kırmak için üyeler gönderdim; bütün basma, küçük olayları “saptırmak” ve şişirmekle suçlayan açık mektuplar yolladım.</p>

  <p>Öğleden sonra geç saatlerde karargâha, olayların yatışmaya başladığını, topluluğun gittikçe daha büyük bir kısmını bir temizleme kampanyasına soktuğumuzu, bütün arka avluları, ışıklıkları, boş çöplükleri temizleyeceklerini, Harlem’in kafasından Clifton’u sileceklerini bildirdim. Öyle yüzsüzce bir manevraydı ki bu, onların karşısında dururken görülmezliğime olan inancımı neredeyse yitirecek gibi oldum. Ama onlar çok hoşlandılar bundan, kendilerine sahte yeni üye listelerini uzattığım zaman coştular. Haklı oldukları onaylanmıştı; çalışma programları doğruydu, olaylar daha önceden tayin edilmiş yönde ilerliyordu, tarih onlardan yanaydı ve Harlem seviyordu onları. Orada oturmuş, bunun ardından gelen fikirleri dinleyerek kendi kendime gülümsüyordum. Oynamak zorunda olduğum rolü, Jack’in kızıl saçlarını gördüğüm kadar açıklıkla görebiliyordum. Geçmişime dair olaylar, bilineni olsun, gözden kaçanı olsun hepsi, bilincin alaylı bir sıçrayışıyla hep birlikte zıplıyorlardı kafamda, bir köşede etrafa bakar gibi. Bir onaylayıcı olacaktım ben; görevim, planlarıyla çatıştığı yerde görmezden gelebilsinler diye, Harlem’in önceden kestirilemez insan öğesini inkâr etmek olacaktı. Gözlerinin önünde o parlak, edilgen, iyi huylu, kendilerinin her türlü planını kabul etmeye can atan alıcı kütle imgesini daima canlı tutmak zorundaydım. Durumlar, başkalarının haklı olarak kızgınlıkla karşılık vereceği bir düzeye yükseldiğinde, bizlerin sakin ve telaşsız olduğumuzu söyleyecektim ben (Bizim kızgın, öfkeli olmamız onlarca uygun düşüyorsa, bunu kendi propagandalarında belirtmeleri bizde öfke yaratmak için yeter de artardı bile; olaylar önemsizdi, gerçek-dışıydı) ve eğer başka kimseler onların manevralarını anlamaz, şaşırırsa, <i>bizim</i> gerçeğin içine röntgen ışınlarıyla girdiğimize, bu yüzden onu bu kadar iyi tanıdığımıza inandıracaktım onları. Eğer başka gruplar, varlıklı olmak, servet kazanmak işine ilgi duyuyorsa, Kardeşler’i ve bölgenin kuşkulu üyelerini, serveti çürümüşlük ve aslında alçaltıcı bir şey olarak reddettiğimize inandırmak benim işimdi; eğer öteki azınlıklar, bütün çektiklerine rağmen memleketi seviyorlarsa, bizim, böyle saçma insani ve anlaşılmaz tepkilere bağışıklığı olan bizlerin bundan mutlak olarak nefret ettiğimize ben inandıracaktım Komite’yi ve hepsinin üzerinde bir başka çelişki: Amerikan ortamını çürümüş ve bozulmuş olarak suçladıkları zaman, kan damarları ve sinirleri içinde çıkılmaz derecede karıştırılmış, arap saçma döndürülmüş bizlerin olağanüstü sağlıklı olduğumuzu söylemek benim işimdi. Evet efendim, evet efendim! Görülmüyor olmama rağmen onların güven verici inkâr sesleri olacaktım; Tobitt’ten daha fazla Tobitt olacaktım, o kenef Wrestrum’a gelince; neyse. Ben orada oturup dururken onlardan biri benim sahte üye listeme ulusal önemde birtakım anlamlar vererek şişiriyordu onu. Bir hayal, bir karşı-hayal yaratıyordu. Nerede son bulacaktı bu?</p>

  <p>Daha sonra Chthonian’a gittik, eski günlerde olduğu gibiydi tıpkı. Jack’in doğum günü şampanya için bir vesile olmuştu; sıcak, boğucu akşam her zamankinden daha neşeli, daha hafifti. Son derece güvenli hissediyordum kendimi; ama planımın burasında hafif bir sapma oldu. Emma gerçekten neşeli, canlıydı, boş bırakmıyordu insanın ataklarını; ama onun sert ve güzel yüzünde öyle bir şey vardı ki, uzaklaşmamı söylüyordu yanından. Kendini isteyerek verebilirse de (kendi arzusunu doyurmak için tabii) benim için önemli birtakım şeyleri açıklayarak Jack’in metresi olarak durumunu tehlikeye atmayacak kadar bilgili ve düzenbazdı. Bunun için de Emma’yla dans ederken, dolaşırken, salonun içinde bir başka kurban arıyordum.</p>

  <p>Barın bir köşesine çekilmiştik birlikte. Adı Sybil’di, benim kadın sorunu üzerindeki konferanslarımın politik bilgiden çok daha derin, daha içten bir bilgiye dayandığını sananlardandı; birçok kez beni daha iyi tanımak istediğini açığa vurmuştu. Hep anlamazlıktan gelmiştim; çünkü ilk tecrübemin böyle durumlardan sakınmamı öğretmiş olması bir yana, Chthonian’da her zaman hafifçe sarhoş ve arzulu bir kadın olarak tanınırdı; hatta ilgi duysam bile veba gibi kendisinden kaçacağım, yanlış anlaşılmış evli kadın tiplerinden biriydi. Ama şimdi mutsuzluğu, kodamanlardan birinin karısı oluşu ondan başkasını seçemeyeceğimi anlatıyordu bana. Çok yalnızdı ve her şey o kadar güzel, o kadar pürüzsüz yürüyordu ki! Gürültülü doğum günü eğlencesi arasında -ertesi akşam halka açık bir kutlama izleyecekti bunu- kimse farkımıza varmamıştı; akşamın oldukça erken saatinde eğlenceden ayrıldık ve evine götürdüm onu. Kendini ihmal edilmiş hissediyordu, kocası hep meşguldü; yanından, ertesi akşam benim apartmanda buluşmak üzere söz alarak ayrıldım. Kocası, kutlama töreninde olacaktı, onun yokluğunun farkına varan olmazdı.</p>

  <p>Sıcak, kuru bir ağustos gecesiydi. Doğu taraflarında bir yerde, yıldırımlar çakıyordu; nemli havada soluk kesen bir gerginlik vardı. Öğleden sonrayı hazırlıkla geçirmiştim; kutlama törenine katılmaktan kurtulmak için bir hastalık bahane edip bürodan ayrılmıştım. Ne büyük bir arzum ne de ona gösterecek pul koleksiyonum vardı; ama bir vazo Çin zambağı vardı oturma odasında, yatağın yanındaki sehpada Amerikan Güzeli gülleriyle dolu bir başka vazo daha; şarap, viski ve likör ihtiyaçlarımı tamamlamıştım, fazladan buz kapları bulmuştum, çeşitli yemişler, peynir, kuru yemiş, şeker ve buna benzer şeyler almıştım Vendome’dan. Kısacası, işleri Rinehart’ın yapabileceğini hayal ettiğim şekilde becermeye çalışmıştım.</p>

  <p>Ama daha başlangıçta beceriksizlik ettim, içkileri çok sert yaptım; gerçi çok sevmişti bunu o ve politik konuları -ki nefret ediyordu onlardan- akşamın çok erken saatinde ortaya attım. ideolojiye açık olmasına rağmen politikaya ilgi duymuyordu, kocasını gece gündüz meşgul eden planlar hakkında hiçbir bilgisi yoktu. İçkilere daha çok ilgi duyuyordu, her kadehte ona ayak uydurmak zorundaydım; bir de Joe Louis ile Paul Roberson’un kişilikleri etrafında kurduğu küçük oyunlara. Ve ne boyum bosum, ne de herhangi bir role uygun yaradılışım olmamasına rağmen, ya “Old Man River” türküsünü söylemem ve Missisipi gibi boyuna akıp durmam ya da kaslarımla büyüleyici gösterilerde bulunmam bekleniyordu benden. Bozulmuştum ve de hoşuma gitmişti; her ikimizin de gerçekle ilgimizi kesmeden durabilmemiz ve onun beni birtakım fantezilere çekme gayreti oldukça heyecanlı geçiyordu. Ben, Tabu Kardeş’tim ona göre: Kendisiyle her şeyin mümkün olduğu Kardeş.</p>

  <p>Vakit bir hayli ilerlemişti, bir parti daha içki doldurup odaya döndüğümde saçlarını çözmüş, aşağı salmış, dişlerinin arasına aldığı altın bir saç iğnesiyle bana işaret ediyor buldum onu; “Annene gel, güzelim,” diyordu oturduğu yatağın üzerinden.</p>

  <p>“İçkiniz madam,” dedim bardağı verirken; taze içkinin yeni fikirleri önleyeceğini umuyordum.</p>

  <p>“Gel sevgilim,” dedi utangaç. “Sana bir şey sormak istiyorum.”</p>

  <p>“Nedir o?” dedim.</p>

  <p>“Kulağına fısıldayayım, güzelim.”</p>

  <p>Oturdum, dudaklarını kulağıma yaklaştırdı. Ve birden bütün cesaretimi sıfıra indirdi. Geri çekildim. Orada oturuşunda ciddi, resmi bir hava vardı; ama gel gör ki, onunla birleşmemi çok iğrenç bir şekilde teklif ediyordu, rahatça.</p>

  <p>“Ne?” dedim, tekrarladı. Hayat, birden çılgın bir Thurber çizgi romanına mı dönüşmüştü?</p>

  <p>“Lütfen, benim için yapacaksın bunu, değil mi, güzelim?”</p>

  <p>“Ciddi mi söylüyorsun?”</p>

  <p>“Evet,” dedi, “evet!”</p>

  <p>Yüzünde ilkel, eskil bir bozulmazlık vardı, ki daha da çok rahatsız ediyordu bu beni; ne benimle alay ediyor ne de hakaret etmeye çalışıyordu. Bilemiyordum, bana bunları söyleyen, saflıktan gelen bir korku ve dehşet mi, yoksa akşamın iğrenç düzeninden incinmeksizin zararsız çıkan saflık mıydı. Yalnız, bu işin baştan aşağı hata olduğunu biliyordum. Ondan öğrenebileceğim hiçbir şey yoktu; ne dehşetle ne de saflıkla kesin olarak uğraşmak zorunda kalmadan, onu evden dışarı çıkarmaya karar verdim, bu sırada hâlâ bir şaka gözüyle bakıyordum buna. Rinehart ne yapardı <i>bu durumda</i>, diye düşündüm, beni şiddete kışkırtmasına izin vermeyecektim.</p>

  <p>“Ama Sybil görüyorsun böyle birisi değilim ben. Yumuşak, koruyucu bir ihtiras duyuruyorsun sen bana. Bak, burası cehennem gibi oldu, haydi giyinip Central Park’a gezmeye gidelim, olmaz mı?”</p>

  <p>“Ama ihtiyacım var,” dedi, bacaklarını indirip istekle ayağa kalkarak. “Yapabilirsin, <i>senin</i> için iş mi bu, güzelim. Sesimi çıkarırsam öldür beni. Hem biliyor musun güzelim, sert konuş, kaba konuş benimle. Benim bir arkadaşım anlatıyordu bana, adam demiş ki, ‘Sıyır donunu aşağı. Ve...’”</p>

  <p>“Ne demiş, ne demiş!” dedim.</p>

  <p>“Gerçekten öyle yapmış,” dedi.</p>

  <p>Yüzüne baktım; kızarmıştı, yanakları, hatta göğsündeki çiller bile kıpkırmızıydı.</p>

  <p>“Devam et,” dedim tekrar yatağa uzanırken o. “Sonra ne olmuş?”</p>

  <p>“Şey... çirkin bir isimle çağırmış onu,” dedi, utangaç ve çekingen. Yastığın üzerine dağılmış kendinden dalgalı kestane saçlarıyla taş gibi bir kızdı. Ta derisinin altına kadar kızarmıştı. Beni kışkırtmak için miydi bu, yoksa bilinçsiz bir duygusal değişim belirtisi miydi?</p>

  <p>“Gerçekten çirkin bir isimle,” dedi. “Oh, o kaba saba, iriyarı bir adamdı, bembeyaz dişleri vardı, hani ‘aygır’ derler ya. Ve o şöyle demiş, ‘Orospu, sıyır donunu’ ve sonra yapmış dediğini. Güzelim bir kızdır da; bir teni vardır kremalı çilek gibi. Herhangi bir insanın onu böyle bir isimle çağıracağını aklın almaz.”</p>

  <p>Oturmuştu şimdi, yüzüme bakarken dirsekleri yastığın üzerinde çukurlar meydana getiriyordu.</p>

  <p>“Peki ne oldu, yakaladılar mı onu?” dedim.</p>

  <p>“Oh, elbette ki hayır, güzelim; kız bunu yalnızca benim gibi bir kişiye daha anlattı. Kocasının o sözü duymasına katlanamazdı. Adamsa... Neyse, çok uzun hikâye.”</p>

  <p>“Korkunç,” dedim. “Gitsek ne dersin ha...?”</p>

  <p>“Korkunç, değil mi? Kız aylarca kendine gelemedi...” İkircikli bir ifade vardı yüzünde, ne düşündüğünü anlayamazdı insan.</p>

  <p>“Ne var?” dedim, bağıracağından korkarak.</p>

  <p>“Oh, onun gerçekten ne hissettiğini düşünüyordum da. Gerçekten merak ediyorum.” Birden gizemli bir tavırla baktı yüzüme. “Çok gizli bir sırrımı açabilir miyim sana?”</p>

  <p>Doğruldu. “Bana o kızın sen olduğunu söyleme.”</p>

  <p>Gülümsedi. “Yo, hayır, çok sevdiğim bir arkadaşımdı o. Ama biliyor musun ne, güzelim,” dedi güvenerek ileri doğru eğilip, “Sanırım ben bir nemfomanyağım.”</p>

  <p>“Sen mi? Yok canım.”</p>

  <p>“I-ıh. Bazen öyle düşüncelerim ve düşlerim oluyor. Hiçbir zaman onlara bırakmasam da kendimi, yine de öyle olduğumu düşünüyorum. Benim gibi bir kadın, demirden bir disipline sokmalı kendini.”</p>

  <p>İçimden güldüm. Kendini bıraksa, çabucak, iki ufak çenesi, üç katlı gerdanı olan güçlü kuvvetli bir hizmetçi kıza benzeyebilirdi. Kalınlaşan ayak bileğinin çevresinde ince bir altın bilezik görünüyordu. Ama yine de ondaki sıcak, çıldırtıcı, kadınca bir şeyin farkına varıyordum. Uzandım, eline vurdum hafifçe. “Ne diye böyle şeyler düşünüyorsun kendin hakkında?” dedim; onun, vücudunu kaldırarak yastığın köşesine yapıştığını gördüm. İncecik benekli bir tüy çıkardı ve ince tüylerini yoldu sapından.</p>

  <p>“Baskı,” dedi büyük bir bilgiçlikle. “Erkekler çok fazla baskı yapıyor bize. Birçok insani şeyden uzak durmamız bekleniyor. Ama bir başka sır daha vereyim mi sana?”</p>

  <p>Başımı eğdim.</p>

  <p>“Devam etmemi istiyorsun, değil mi güzelim?”</p>

  <p>“Tabii, Sybil.”</p>

  <p>“Şey, ta ilk işittiğimden beri onu, daha ufacık bir kızken bile, benim de başıma gelmesini istedim o şeyin.”</p>

  <p>“Arkadaşının başına geleni mi demek istiyorsun?”</p>

  <p>“Hu.”</p>

  <p>“Tanrım, Sybil, bunu bir başkasına daha söyledin mi?”</p>

  <p>“Tabii ki hayır, cesaret edemezdim. Şaşırdın mı?”</p>

  <p>“Biraz. Ama Sybil. Bana niçin söylüyorsun?”</p>

  <p>“Oh, sana güvenebileceğimi biliyorum. Senin anlayacağını biliyorum; öteki erkekler gibi değilsin sen. Biz biraz da birbirimize benziyoruz.”</p>

  <p>Gülümsüyordu şimdi, uzandı ve yavaşça itti beni; işte yine başlıyor, diye düşündüm.</p>

  <div class="m1"></div>

  <p>“Geriye uzan da seni şu beyaz çarşafların üzerinde seyredeyim. Çok güzelsin. Hep böyle düşünmüştüm. Lekesiz kar üzerinde sıcak bir abanoz gibi; görüyor musun ettiğini, şair gibi konuşturuyorsun beni. Lekesiz kar üzerinde sıcak bir abanoz, şairane değil mi?”</p>

  <p>“Duygusalın biriyim ben, benimle eğlenmesen iyi edersin.”</p>

  <p>“Ama gerçekten öylesin, seninle çok özgür hissediyorum kendimi. Bilemezsin.”</p>

  <p>Sutyeninin askılarının bıraktığı ize bakıyorum, kim kimden öç alıyor, diye düşünerek. Bütün yaşamları boyunca işittikleri hep bu olduğuna göre niçin şaşırmalı? Büyük bir güç haline dönüştürüldüğüne göre bu mit ve onlar da gücün her türlüsüne tapınacak gibi yetiştirilmişlerse, niçin şaşırmalı? Bütün uyarılara rağmen, bunu kendileri de denemek isteyecekler bulunacaktı. Fatihler kendi kendilerini yenmiş olacaklardı. Belki birçokları gizlice isteyecekti bunu, belki bu olanak uzaklaştıkça onlardan, haykırmaları bundandı.</p>

  <p>Gerilmiş bir halde, “İşte öyle,” dedi. “Öyle bak bana, sanki beni parçalamak istiyor gibi. Bana öyle bakman için seviyorum seni?”</p>

  <p>Güldüm ve çenesine dokundum. Köşeye kıstırmıştı beni; zil zurna sarhoştum, saldırısına karşılık veremezdim, kızamıyordum da. İnsanın yatak arkadaşına karşı duyması gereken saygı üzerine bir nutuk çekmek istedim ona; ama ne toplumu, ne de onun içinde kendi yerimin neresi olduğunu bildiğime inandırabiliyordum kendimi. Ayrıca, o senin eğlenceli olduğunu sanıyor, diye düşündüm. Onlara öğretilen bir başka şey de bu.</p>

  <p>Bardağımı kaldırdım, o da katıldı bana, daha da sokuldu yanıma.</p>

  <p>“Yapacaksın, değil mi güzelim?” dedi, şimdi makyajsız daha tabii görünen dudaklarını çocuk gibi büzerek. Öyleyse niçin eğlendirmeyecektin onu, niçin kibar bir insan, ya da seni zannettiği şey olmayacaktın; sahi ne olduğunu sanıyor senin? Ehlileşmiş bir ırz düşmanı mı, açıkçası, kadın sorunu üzerinde bir uzman. Belki de busun sen, hanımların eğlenmesi için, düğmesine basınca konuşmaya başlayan akıllı uslu bir ev hayvanı. Ve bu tuzağı ben hazırlamıştım kendime.</p>

  <p>Bir bardak daha tutuşturarak eline, “Al şunu,” dedim. “Bir içki aldıktan sonra daha iyi olur, daha gerçekçi olur.”</p>

  <p>“Oh, evet, harika olur.” Bir yudum aldı içkiden ve düşünceli düşünceli baktı. “Yaşadığım hayattan öyle bıkmıştım ki, güzelim. Çok geçmeden yaşlanacağım da, hâlâ bir şey görmemiş olacağım. Bu ne demektir bilir misin? George boyuna kadın hakları üzerine konuşur. Ama bir kadının neye ihtiyacı olduğuna dair ne bilir? Bir saat konuşur da bir dakika iş görmez. Ah, benim için neler yaptığının farkında değilsin sen!”</p>

  <p>Bardağı yeniden doldururken, “Sen de benim için, sevgili Sybil,” dedim. Nihayet benim içkiler işe yaramaya başlıyordu.</p>

  <p>Uzun saçlarını başının bir hareketiyle omuzlarından geriye saldı, bacak bacak üstüne attı beni seyrederken. Başı sallanmaya başladı iki yana.</p>

  <p>“Çok içme, güzelim,” dedi, “ne zaman çok içse turşuya döner George.”</p>

  <p>“Merak etme,” dedim. “Ben sarhoşken daha iyi saldırırım.”</p>

  <p>İrkilmiş gibi baktı. “Oooo, bir daha doldur öyleyse bana,” dedi, yerinde sıçrayarak. Bardağını ileri doğru uzatırken bir çocuk kadar sevinçliydi.</p>

  <p>“Ne oluyor burada,” dedim. “Bir ulus yeniden mi doğuyor?”</p>

  <p>“Ne dedin, güzelim?”</p>

  <p>“Hiçbir şey, çirkin bir espri. Unut.”</p>

  <p>“İşte senin bu yanını seviyorum, güzelim. O adi fıkralardan bir tane bile anlatmadın bana. Haydi, güzelim,” dedi, “doldur.”</p>

  <p>Bir daha bir daha doldurdum bardağını; yalnız onun mu. İkimizin de bardaklarını birçok kez doldurdum. Çok uzaklardaydım; olanlar ne bana ne de ona oluyordu, hiç istemediğim, karmakarışık bir acıma hissi duyuyordum. Sona yüzüme baktı, kısılmış gözkapakları gerisinde gözleri parlayarak. Doğruldu ve orama vurdu birden.</p>

  <p>“Haydi, döv beni, babam; sen, sen kara pehlivanım benim. Ne diye uzatıyorsun?” dedi. “Haydi, acele et, yık beni yere! İstemiyor musun beni?”</p>

  <p>Onu tokatlayacak kadar canım sıkılmıştı. Saldırgan bir şekilde bekleyerek yatıyordu orada, kızarmış; göbeği sanki bir çukurluk değil de zelzeleye tutulmuş bir kara parçasıydı, geriliyor, açılıyor, genişliyordu. Sonra, “Haydi, haydi!” dedi, ben de vahşice bakıyordum etrafıma, içki dökmeye başlıyordum üzerine. “Elbet, elbet,” dedim, bir an elim ayağım tutuldu, coşkularım dondu kaldı; masanın üzerinde duran dudak boyasını gördüm, kaptım, sarhoş bir esin içinde deli gibi, karnının üzerine boydan boya:</p>

  <div class="m1"></div>

  <p>SYBIL, SENİN IRZINA</p>

  <p>NOEL BABA</p>

  <p>GEÇTİ</p>

  <p>SÜRPRİZ</p>

  <div class="m1"></div>

  <p class="p1">diye yazmak için üzerine eğilirken, “Evet, evet,” diyordum ve durdum, titriyordum dizlerim yatağın üzerinde, kararsız bir umutlanışla beklerken o. Dudak boyasının mora çalan madeni bir rengi vardı, o sabırsız bir bekleyişle soludukça harfler açılıyor, yayılıyor, titriyordu; yukarı tepelere, aşağıya vadiye doğru, bir ışıklı reklam gibi parlıyordu karnı.</p>

  <p>“Çabuk güzelim, çabuk,” diyordu.</p>

  <p>Düşünerek yüzüne bakıyordum. Bekle George görünceye kadar bunu; George, gelir de görürse bunu tabii. Kadın sorununun, bugüne kadar hiç düşünmediği bir cephesine dair bir ders görmüş olurdu bunu okursa. Doyuramayacağım heyecanının şekillendirdiği yüzünü görünceye kadar gözlerimin önünde adsız, sansız yatıyordu; zavallı Sybil, diye düşündüm, bir erkeğin yapacağı bir iş için bir çocuk seçmişti, hiçbir şey, olması gerektiği gibi değildi. Kara pehlivan bile iş başında dize gelmişti işte. İçtiği içkiden kontrolünü kaybetmişti artık; birden eğildim ve dudaklarından öptüm.</p>

  <p>“Şşşş, ses çıkarma,” dedim, “olurken bir hareket yapılmaz.” Bir daha öpmem için dudaklarını uzattı, tekrar öptüm onu, sakinleştirdim, uyukluyordu; bu masalı bitirmeliydim artık. Böylesi oyunlar Rinehart’a göreydi, bana göre değil. Yatağın dışına yuvarlandım, ıslak bir havlu buldum ve suçumun kanıtını silmeye başladım. Günah kadar inatçıydı, epey zaman aldı. Su çıkarmazdı, viski kokardı, nihayet benzin bulmak zorunda kaldım. Neyse ki ben işimi bitirene kadar uyanmadı.</p>

  <p>“Yaptın mı, güzelim?” diyordu.</p>

  <p>“Evet, elbette,” dedim. “İstediğin bu değil miydi?”</p>

  <p>“Evet ama hiç anımsamıyor gibiyim...”</p>

  <p>Yüzüne baktım, gülmek istiyordum. Beni görmeye çalışıyordu ama gözlerini bir türlü ayarlıyamıyordu; başı boyuna bir yana düşüyordu, büyük çaba harcadığı belliydi. Birden kaygısız, neşeli hissettim kendimi.</p>

  <p>“Ha sahi,” dedim saçlarıyla oynayarak, “adınız nedir, hamfendi?”</p>

  <p>“Sybil,” dedi hiddetle, boşandı boşanacak. “Güzelim biliyorsun Sybil’im ben.”</p>

  <p>“Seni zorla kapıp kaçırdığımda bilmiyordum, nasıl bilebilirdim.”</p>

  <p>Gözleri açıldı, bir gülümseme geçti yüzünden.</p>

  <p>“Doğru, nasıl bilebilirdin? Daha önce beni hiç görmedin.” Hoşlanmıştı, bu düşüncenin kafasında şekillendiğini neredeyse görebiliyordum.</p>

  <p>“Doğru,” dedim. “Duvardan atlayıp geldim. Bomboş lobiden zorla kaçırdım seni; anımsıyor musun? Senin korkunç çığlıklarını elimle bastırdım.”</p>

  <p>“Peki ben dövüştüm mü seninle, direndim mi?”</p>

  <p>“Yavrusunu koruyan dişi bir aslan gibi...”</p>

  <p>“Ama sen öyle güçlü bir vahşiydin ki zorla dize getirdin beni. Ben istemiyordum, öyle değil mi yani, güzelim. İsteğimin dışında zorladın beni.”</p>

  <p>“Elbette,” dedim ipekli çamaşırlarından birini elime alarak. “İçimdeki hayvanı uyandırdın sen. Zorla dize getirdim seni. Ama başka ne yapabilirdim ki?”</p>

  <p>Bir süre bunu düşündü, bir an ağlayacakmış gibi yüzü titredi. Ama çok geçmeden yeni bir gülümseme açıldı yüzünde.</p>

  <p>“Ya ben, iyi bir nemfomanyak değil miyim?” dedi, yakından gözleyerek beni. “Gerçekten, sahiden?”</p>

  <p>“Farkında değilsin,” dedim. “George gözünü ayırmasa senden, iyi eder.”</p>

  <p>Öfkeyle bir yandan öbür yana kıvrıldı yatakta. “Saçma! O George moruğu, bir nemfomanyak yatağının içine kadar bile girse, tanıyamaz onu!”</p>

  <p>“Harikasın,” dedim. “George’u anlatsana bana. Toplumsal değişimin o büyük usta kasını anlatsana.”</p>

  <p>Kaşlarını çatarak dik dik baktı. “Kim, <i>Georgie mi</i>?” dedi, uykulu tek gözüyle bana bakarak. “Georgie, deliğindeki bir köstebek kadar kördür, hem bir şey de bilmez. Hiç böyle bir şey duydun mu sen on beş senedir! Hey, ne gülüyorsun, güzelim?”</p>
<p>“Ben,” dedim, kahkahayı basarak, “yalnız ben...”</p>

  <p>“Senin gibi gülen birisini daha görmedim, güzelim; Harika!”</p>
<p>Elbisesini başından aşağı kaydırıyordum şimdi, sesi şantung kumaşın içinde boğuldu. Sonra kalçalarından aşağı indirdim, kızarmış yüzü sallanıyordu yakanın içinde, saçları yine dağılmıştı omuzlarından aşağı.</p>

  <p>“Güzelim,” dedi sözcüğü yaya yaya, “yine yapar mısın ara sıra?”</p>

  <p>Geriye çekildim, yüzüne baktım. “Ne?”</p>

  <p>“Ne olur, güzelim, civanım, ne olur,” dedi titrek bir gülümsemeyle.</p>

  <p>Gülmeye başladım, “Elbette,” dedim, “elbette...”</p>

  <p>“Ne zaman, güzelim, ne zaman?”</p>

  <p>“Ne zaman istersen,” dedim. “Her Perşembe saat dokuzda, ne dersin ha?”</p>

  <p>“Oooh, güzelim,” dedi, modası geçmiş bir pozda sarılarak bana. “Senin gibisini asla görmedim ben.”</p>

  <p>“Emin misin?” dedim.</p>

  <p>“Gerçekten de, hiç, güzelim... namussuzum... inanmıyor musun bana?”</p>

  <p>“Elbette, görülür olmak güzel şey; ama gitmeliyiz artık,” dedim yatağa çöktüğünü görerek.</p>

  <p>Somurttu. “Son bir yudum içki daha istiyorum, güzelim,” dedi.</p>

  <p>“Yeteri kadar içtin,” dedim.</p>

  <p>“Ah, güzelim, yalnız bir...”</p>

  <p>“Peki yalnız bir tane.”</p>

  <p>Birer içki daha içtik; yüzüne baktım, acıdım, tekrar kendimden nefret ettim, sarsıldım.</p>

  <p>Başını bir yana eğmiş, ciddi ciddi bakıyordu bana.</p>
<div class="m1"></div>
  <p>“Güzelim,” dedi, “biliyor musun küçük Sybil’in ne düşünüyor?” Senin beni başından savmaya çalıştığını.”</p>

  <p>Derin bir boşluk içinde yüzüne baktım, hem onun hem de benim bardağımı yeniden doldurdum. Ne yapmıştım ona, ne yapmasına izin vermiştim? Hepsi benim üzerime mi yıkılıyordu olanların? Hareketim... benim -acı verici sözcük onun titrek gülümseyişi kadar ilgisiz şekillendi ağzımda- benim <i>sorumluluğum mu?</i> Hepsi? Ben görülmezim. “Al,” dedim, “İç.”</p>

  <p>“Sen de güzelim,” dedi.</p>

  <p>“Peki,” dedim. Kollanma atıldı.</p>
<div class="m1"></div>
  <p>Biraz kestirmiş olmalıydım. Bir bardağın içinde buz şıkırtıları, zil sesleri geliyordu kulağıma. Derin bir üzüntü hissettim, sanki bu bir saat içinde kış gelmişti. Kestane saçları yastığın üzerinde dağılmış, ağırlaşmış gözkapakları arasından mavi faril gözleriyle seyrediyordu beni. Uzaktan yeni bir ses yükseldi.</p>

  <p>“Cevap verme, güzelim,” dedi, sesi aniden ağzının işleyişiyle uygunsuz çıkıyordu.</p>

  <p>“Ne?” dedim.</p>

  <p>“Cevap verme, bırak çalsın,” dedi, kırmızı tırnaklı parmaklarını ileri doğru uzatarak.</p>

  <p>Durumu anlayarak telefonu elinden aldım.</p>

  <p>“Yapma, güzelim,” dedi.</p>

  <p>Elimde çalmaya devam ediyordu; bir çocukluk duasının sözleri, hiç nedensiz aktı aklımın içinden hızlı bir su gibi. Sonra: “Alo!” dedim.</p>

  <p>Bölgeden gelen, çılgın, tanınmaz bir sesti. “Kardeş, hemen kalkmalısın,” diyordu.</p>

  <p>“Hastayım ben,” dedim. “Ne var?”</p>

  <p>“Başımız belada Kardeş, ancak sen...”</p>

  <p>“Ne belası?”</p>

  <p>“Kötü bir bela, Kardeş, şeye çalışıyorlar...”</p>

  <p>Sonra, sert bir cam kırılması sesi, uzakta, parçalanan bir şeyin arkasından bir yıkılma sesi ve hat kesildi.</p>

  <p>“Alo,” dedim; Sybil’in önümde sallandığını, dudaklarının, “Güzelim,” dediğini görüyordum.</p>

  <p>Bu kez ben çevirdim numarayı, meşgul sesiyle karşılaştım. Amin-Amin-Amin, ah be; bir süre oturdum orada. Bir oyun muydu bu? Onun benimle olduğunu biliyorlar mıydı? Yerine koydum telefonu. Gözleri, mavi gölgeleri içinden bakıyordu bana. “Güze...”</p>

  <p>Ayağa kalkmıştım artık, kolundan çektim. “Gidelim, Sybil. Bölgede bana ihtiyaçları var.” Ancak o zaman fark ettim gideceğimi.</p>

  <p>“Hayır,” dedi.</p>

  <p>“Evet, evet. Haydi.”</p>

  <p>Bana karşı koyarken yine yatağa düştü. Kollarını bıraktım ve çevreme bakındım, kafam dağınıktı. Ne belası olurdu bu saatte? Niçin gitmek zorundaydım? Gözleri mavi gölge içinde yüzerek beni seyrediyordu. Yüreğimin derininde, ta dipte bir üzüntü hissediyordum.</p>

  <p>“Gelsene, güzelim,” diyordum.</p>

  <p>“Hayır, haydi biraz hava alalım,” dedim.</p>

  <p>Ve artık, kırmızı, yağlı tırnaklarından sakınarak bileklerini kavradım, çekip kaldırdım onu, kapıya doğru sürükledim. Sendeliyorduk, orada sallanıp durdukça dudakları dudaklarımın üzerinde geziniyordu. Bana yapıştı, bir an tarifsiz bir keder hissederek ben de ona sarıldım. Bardaklarımızdaki amber renkli içkilerin üzerine ışık düşmüştü.</p>

  <p>“Güzelim,” dedi, “hayat o kadar başka olabilirdi ki...”</p>

  <p>“Ama hiçbir zaman öyle değil,” dedim.</p>

  <p>“Güzelim,” dedi.</p>

  <p>Vantilatör dönüp duruyordu. Bir köşede, anılar gibi toz lekeleriyle kaplı el çantam, dövüş gecesinin anıları. Vücudumda sıcak soluğunu duyuyordum, yavaşça ittim, kapının çerçevesine dayayıp durdurdum ayakta; sonra anımsadığım dua kadar içten gelen bir itiyle gittim, el çantamı aldım, tozlarını bacağıma sürerek sildim, koltuğumun altına sıkıştırdığımda hiç ummadığım bir ağırlık hissetim içinde. İçinde bir şeyler tıngırdıyordu.</p>

  <p>Koluna girdiğimde, parlayan gözleriyle hâlâ beni seyrediyordu.</p>

  <p>“Nasıl Sybil?” dedim.</p>

  <p>“Gitme, güzelim,” dedi. “Bırak Georgie yapsın. Nutuğa paydos bu gece.”</p>

  <p>“Haydi yürü,” dedim, sımsıkı tutarak kolunu; yanımda çekip götürürken arzu dolu yüzünü bana çevirmiş iç çekiyordu.</p>

  <p>Yavaşça caddeye indik. Kafam hâlâ darmadağında içkiden, karanlığın o koskoca boşluğuna bakınca yaşlar hissettim gözümde... Neler oluyordu kentin yukarısında? Bürokratlar, kör herifler için ne diye endişelenecektim sanki? <i>Ben görülmezdim.</i> Onun, yanımda sendeleye sendeleye yürüyüşünü, bir ezgi mırıldanışını duya duya sessiz caddeye bakıp duruyordum; taze, safdil ve kaygısız bir ezgi. Sybil, benim geç bulup erken yitirdiğim aşkım... Ah! gırtlağıma bir şey saplanıyordu. Caddenin sıcağı yapışıyordu insana. Bir taksi aradım ama görünürde yoktu. Yanımda hâlâ o ezgiyi mırıldanıyordu, kokusu gerçekdışıydı gecenin içinde. Ondan sonraki bloka geçtik, yine taksi yok. Yüksek ökçeleri düzensiz takırdıyordu kaldırımda. Durdum.</p>

  <p>“Zavallı güzelim,” dedi. “Adını bilmiyor...”</p>

  <p>Başıma bir şeyle vurmuşlar gibi döndüm. “Ne?”</p>

  <p>“Adsız vahşi, güzel aygır,” dedi, ağzında uykulu bir gülümseme.</p>

  <p>Yüzüne baktım, yüksek ökçeleri üzerinde kaldırımda tı-kı-rak, tı-kı-rak yürüyordu.</p>

  <p>Ondan daha çok kendime, “Sybil,” dedim, “nerede bitecek bu?” Bir şey, gitmemi söylüyordu bana.</p>

  <p>“Aaaah!” Güldü. “Yatakta. Gitme oraya, güzelim. Sybil sarıp sarmalar seni.”</p>

  <p>Başımı salladım. Yıldızlar orada, yukarda ta yükseklerdeydi, dönüyorlardı. Gözlerimi kapadım, gözkapaklarımın gerisinde kırmızı, kırmızı gidiyorlardı; sonra biraz kendime gelince kolunu yakaladım.</p>

  <p>“Bak, Sybil,” dedim. “Sen burada bir dakika dur, ben Beşinci’ye gideyim bir taksi getireyim. Tam burada dur, sevgilim, bekle.”</p>
<p>Pencereleri kapalı eski görünüşlü bir binanın önünde sallanarak duruyorduk. Cephede, aydınlık spotlar içinde koskoca Yunan kabartmaları görünüyordu, onun üstünde taşta karanlık, karmakarışık işlemeler; oyulmuş taştan hayvan resimli taraçaya yasladım onu. Oraya dayalı duruyordu, saçları darmadağın, caddenin ışığında bana bakarak, gülümseyerek. Yüzü, boyuna bir tarafa salınıyordu, sağ gözü tamamen kapalıydı.</p>

  <p>“Elbet güzelim, elbet,” dedi.</p>

  <p>“Ben hemen dönerim,” dedim geri geri giderek.</p>

  <p>“Güzelim,” diye sesleniyordu, “güzelim <i>benim.</i>”</p>
<p>Uzaklaşırken, gerçek sevgiyi işit diye düşündüm. Zenci Ayısı’nın tapınmasını. Güzelim, derken ne demek istiyordu bana? Aygır mı demek istiyordu, yoksa gerçek güzelliğimi mi kastediyordu? Ne anlamı vardı öyle ya da böyle olsa? Görülmezdim ben...</p>

  <p>Bütün yolu tepmeden bir taksi geçer umuduyla caddenin bu geç saatteki sessizliği içinde yürüyordum. Yukarda, ilerde, 5. Cadde’de ışıklar parlaktı. Birkaç araba, caddenin hayvan ağzı gibi açık ağzından hızla geçti. Yukarıda, ötede, ağaçlar; büyük, karanlık ve uzun. Ne oluyordu, merak ediyordum. Neden çağırmışlardı beni bu kadar geç saatte, kim çağırmıştı?</p>

  <p>Hızlı hızlı yürüyordum, ayaklarım dolana dolana.</p>
<p>“Güzelim,” diye bağırıyordu arkamdan, “Güzeeeliiim!”</p>
<p>Arkama bakmadan el salladım. Bir daha mı, hiç, hiç. Devam ettim.</p>

  <p>Beşinci’de bir taksi geçti, seslenmeye çalıştım; bu sırada bir başka sesin yükseldiğini işittim, keyifli keyifli dalgalandı ses. Işıklı caddede bir başka taksi aradım; birden frenlerin acı cayırtısını işittim, döndüm, bir arabanın durduğunu ve beyaz bir kolun işaret ettiğini gördüm. Araba geriye döndü, yanaştı, sarsılarak durdu. Güldüm. Sybil’di. Sendeleyerek yanaştım, kapıya geldim. Gülümsüyordu bana, başı pencerenin içinde, hâlâ bir yana eğik, saçları dalga dalga dökülmüş.</p>

  <p>“Gir içeri, güzelim, Harlem’e götür beni.”</p>

  <p>Başımı salladım iki yana, ağırdı, acıyordu başım. “Hayır,” dedim, “yapacak işim var benim, Sybil. Sen eve gitsen iyi olur...”</p>

  <p>“Yok, güzelim, yanında götür beni.”</p>

  <p>Şoföre döndüm, elim kapının üzerinde. Ufak, siyah saçlı ve durumdan hoşlanmamış bir insandı; trafik ışığından gelen bir kırmızı parıltı burnunun ucunu aydınlatıyordu.</p>

  <p>“Bak,” dedim, “evine götür onu.”</p>

  <p>Adresi verdim ve son beş dolarımı uzattım. Asık suratla, durumdan hoşlanmadığını belirterek aldı.</p>

  <p>“Hayır güzelim,” diyordu o, “ben Harlem’e gitmek istiyorum, seninle olmak istiyorum!”</p>

  <p>Kaldırımın kenarından geriye çekilerek, “İyi geceler,” dedim.</p>

  <p>Blokun tam ortasındaydık, onların geçip gittiğini gördüm.</p>

  <p>“Hayır,” diyordu, “hayır güzelim. Gitme...” Çılgınca açılmış gözleriyle yüzünü bembeyaz gördüm kapıda. Orada, şoförün hızla ve küçümseyerek fırladığını, gözden kaybolduğunu seyrederek durdum; kuyruk ışıkları, burnu gibi kıpkırmızı.</p>

  <p>Gözlerim kapalı, kendimi yüzer gibi hissederek, kafamı açmaya çalışarak yürüyordum; sonra açtım gözlerimi ve kaldırım taşları boyunca park tarafına geçtim, karşıya. Yukarda, yüksekte arabalar yol boyunca dönüyor, dönüyordu ışıkları karanlığa saplanarak. Bütün taksiler tutulmuştu, hepsi kentin merkezine gidiyordu. Ağırlık merkezine. Ağır ağır, zorla yürüyordum, başım dönüyordu.</p>

  <p>Sonra 110. Cadde yakınında yine gördüm onu. Bir sokak lambasının altında el sallayarak bekliyordu. Şaşırmamıştım; kaderci olmuştum artık. Gülüşünü işiterek yavaş yavaş döndüm. İlerimdeydi benim, yalınayak, sallana sahana, bir düşteymiş gibi koşmaya başladı. Koşuyordu. Düzensiz fakat hızlı; şaşırmıştım, yakalayamıyordum onu, ayaklarım kurşun gibi ağırlaşmıştı, ilerimdeydi, çağırıyordum, “Sybil, Sybil!” Kurşundan ayaklarımla park boyunca koşuyordum.</p>

  <p>Geriye bakıp sendeledi. “Haydi güzelim,” diye bağırıyordu, “yakala Sybil’i... Sybil’i!” yalınayak ve korsasız koşarken.</p>

  <p>El çantası koltuğumun altında gittikçe ağırlaşarak koşuyordum. Bir şey, büroma gitmem gerektiğini söylüyordu bana... “Sybil, bekle!” diye bağırdım.</p>

  <p>Elbisesinin renkleri karanlığın aydınlandığı yerlerde alev alev yanarak koşuyordu. Hışıltılı bir hareketle, ayakları vücudunu zor taşıyarak, beyaz topukları parlaya parlaya, eliyle eteğini kaldırmış. Gitsin, diye düşündüm. Ama şimdi, caddeden çılgınca karşıya geçmeye çalışıyordu ki, kaldırımın kenarından yuvarlandı, tekrar kalktı ayağa, tekrar düştü kıçüstü, artık ayakta duramıyordu, dengesini yitirmişti.</p>

  <p>“Güzelim,” dedi yanına gelince, “Allah belanı versin güzelim, sen mi itiyorsun beni?”</p>

  <p>“Kalk,” dedim kızmaksızın. Yumuşak kolunu tutarak, “Kalk.” Kalktı, kollarını bütün genişliğince açtı kucaklamak için.</p>

  <p>“Hayır,” dedim “perşembe değil bugün. Oraya gitmem gerek benim... Benim için neler düşünüyorlar, Sybil?”</p>

  <p>“Kim, güzelim?”</p>

  <p>“Jack, George... Tobitt ve hepsi?”</p>

  <p>“Beni yakaladın, güzelim,” dedi. “Unut onları... Bir sürü et kafalı onlar... budala, biliyorsun. Bu bok kokulu dünyayı biz yapmadık ki, güzelim. Unut!”</p>

  <p>Taksiyi tam zamanında, köşeden doğru hızla yaklaşırken gördüm, iki katlı bir otobüs de iki blok geride göründü. Taksi şoförü başını pencereden çıkarıp baktı, direksiyonda yüksek oturmuştu, bir hızlı U dönüşüyle yanımıza geldi. Yüzü şaşkındı, inanamıyordu.</p>

  <p>“Haydi, Sybil,” dedim, “oyun yok artık.”</p>

  <p>“Özür dilerim, babalık,” dedi şoför, “onu Harlem’e çıkarmıyorsun değil mi?”</p>

  <p>“Hayır, hanım kentin merkezine gidiyor,” dedim. “Gir içeri, Sybil.”</p>

  <p>“Güzelim, diktatörün biridir,” dedi şoföre; deliymişim gibi sakin sakin yüzüme bakıyordu adam.</p>

  <p>“Kızgın aygır...” diye mırıldandı, “tam bir kızgın aygır.”</p>

  <p>Ama içeri girmişti Sybil.</p>

  <p>“Tam bir diktatör, güzelim.”</p>

  <p>“Bak,” dedim şoföre, “doğru evine götür onu, taksiden dışarı çıkmasına izin verme. Harlem’de dolaşıp durmasını istemiyorum. Değerlidir, büyük bir hamfendidir.”</p>

  <p>“Tabii, arkadaşım, anlıyorum seni,” dedi. “Orası kaynıyor.”</p>

  <p>Ben, “Ne oluyor?” diye bağırdığımda araba hareket etmişti.</p>

  <p>Vites değiştirirken sesini daha da yükselterek, “Yakıp yıkıyorlar ortalığı,” diye bağırdı. Arkalarından baktım bir süre ve otobüse yöneldim. Bu kez sağlama bağlayayım işi, diye düşündüm, adımlarımı açtım, otobüse işaret ettim ve bindim. Bir daha geri dönerse, ben gitmiş olacaktım. Her zamankinden daha kuvvetle hissediyordum acele etmem gerektiğini; ama kafam hâlâ bulanıktı, kendimi toparlayamıyordum.</p>

  <p>Gözlerim kapalı, çantam elimde, altımda otobüsün hızla kaydığını hissederek oturuyordum. Çok geçmeden 7. Cadde’ye çıkacaktı. Sybil bağışla, diye düşündüm. Otobüs ilerliyordu.</p>

  <p>Ama gözlerimi açtığımda Riverside Drive’a dönüyorduk. Buna da ses çıkarmadım, bütün gece çığrından çıkmıştı zaten. Çok içki içmiştim. Zaman, sıvı gibi, görünmeksizin, kederli akıp duruyordu. Dışarı bakınca akıntı yukarı giden bir gemi gördüm, koşan ışıkları parlak noktalar halindeydi gecenin içinde. Demir atmış teknelerin, karanlık suyun ve gerilere dökülen ışıkların hızla açılan bulanıklığında devamlı ve yoğun, serin deniz kokusu geliyordu bana kadar. Nehrin karşı yakası Jersey’di. Harlem’e ilk girişimi anımsadım. Uzun zaman geçti, diye düşündüm, uzun zaman. Nehirde boğulmuş gibiydim.</p>

  <p>Sağımda, ilerimde, tepesinde kırmızı uyarı işaretiyle kilisenin sivri kulesi yükseliyordu. Şimdi, kahramanın mezarını geçiyorduk, bir gün burayı ziyaret ettiğim aklıma geldi. Merdivenleri çıkardınız, içeriye girerdiniz, onu bayraklara sarılı dinlenirken bulmak için ta aşağılara bakmanız gerekirdi.</p>

  <p>125. Cadde’ye çok çabuk geldik. Yuvarlanır gibi indim arabadan, suyla yüz yüze gelince arabanın çekip gittiğini işittim. Hafif bir esinti vardı; ama şimdi hareket durduğu için sıcak basmıştı, yapışıyordu insana. Çok ileride, karanlıkta anıta benzer köprüyü görüyordum, ışıklardan çizgiler düşmüştü karanlık nehre; daha yakında, kıyı çizgisinin çok üzerinde, trenlerinin, otomobillerinin, dönme dolaplarının ışıklara boğulmuş iniltileriyle lunapark! Nehrin bir ucundan öbür ucuna uzanan “Zamanıdır Artık...” yazısı. Ama tarih, kabaralı çizmeleriyle üzerimde tepinip dururken şu an, zaman için niye endişe etmeli, diye düşünüyordum. Caddeyi geçerek çeşmeye geldim, suyun serinlediğini hissettim, aşağı eğildim, bir mendil ıslattım suda ve yüzümü, gözlerimi sildim. Su, parıldıyor, çağıldıyor, püskürüyordu. Yüzümü öne eğdim, suyun ıslak serinliğini hissettim, çeşmelerin çocukça sevincini duyarak. Sonra öbür sesi işittim. Nehir değildi bu, karanlığın içinde parlayıp parlayıp gelen arabalar da değildi, uzaktaki bir kalabalıktan ya da hızla akan, yükselmiş bir nehirden geliyor gibiydi.</p>

  <p>İlerledim, basamakları buldum ve aşağıya indim. Köprünün altında, caddenin sert, taştan nehri uzanıyordu; bir an kaldırım taşlarının dalgalarına baktım, sanki suydu gördüğüm, sanki yukarıdaki çeşme bunlardan çekiliyordu. Buradan yola girebilir, öte yana Harlem’e gidebilirdim. Basamakların altında troleybüs telleri çeliksi parlıyordu. Hızlandım, ses daha yaklaşıyordu; on binlerce insanın sesi, uğulduyordu, sarıyordu etrafımı, havayı uyuşturuyordu, rampadan aşağı inmeye başladığımda. Bana bir şey söylemeye, bir haber vermeye çalışan, inceden inceye, bir ötüş gibi, bastırılmış bir gürültü geliyordu. Durdum, etrafıma baktım; köprünün kirişleri bir sıraya dizilmiş, karanlığa doğru uygun adım gidiyordu, kaldırım taşları üzerinde kırmızı ışıklar parlıyordu. Nihayet köprünün altına geldim, sanki beni bekliyorlarmış gibiydi; kimseyi değil, beni -benim için ayrılmış ve bir kenara konmuş- bir sonsuzluk için. Yukarıya, seslere doğru baktım, bir şey yüzüme çarpıp çizgi çizgi dağılınca, kafamda kanata benzer bir şeyler biçimlendi; pis bir havaydı kokladığım şimdi, üstüme başıma yağmur gibi bir şeyler döküldü, çantamı başımın üzerine tuttum ve koşmaya başladım, hâlâ etrafa saçıldığını, yağmur gibi yağdığını duyuyordum. Her yandan saldırıyorlar, diye düşündüm, kuşlar bile; güvercinler bile, kırlangıçlar ve o Allah’ın belası martılar hatta! Öfkeyle, umutsuzlukla kaynayarak ve acı kahkahalar atarak körü körüne koşuyordum. Kuşlardan kaçıp nereye koşuyordum, bilmiyordum. Koşuyordum. Ne diye buradaydım şu anda?</p>

  <p>Gecenin ortasında koşuyordum, kendi içimde koşuyordum. Koşuyordum.</p>
</body>
</html>