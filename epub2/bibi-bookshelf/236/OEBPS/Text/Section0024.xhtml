<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">KLEİNE SCHEİDEGG - 8 TEMMUZ</h1>

  <p class="calibre1">Jonathan otelin yemek salonunda, müşterilerin bulunduğu masalardan uzakta bir yerde geç saatte yemek yedi.</p>

  <p class="calibre1">Kendinden hoşnut değildi. Jemima işini uygun bir şekilde çözemediğini hissediyordu. Erken kalkmışlar, çayırlıklarda yürümüşler, ayakkabılarının uçlarını ıslatan çiğleri seyretmişler, kafenin terasında kahve içmişler, gevezelik etmişler ve gelip geçenler konusunda şakalar yapmışlardı.</p>

  <p class="calibre1">Sonra el sıkıştılar ve Jonathan oteline döndü. Hiçbir şey net değildi. İlişkilerinin duygusal yanları vardı. Jemima köyde onu bekliyordu ve Jonathan kızla ilişkisini tamamen kesmediği için kendine kızıyordu. Artık onu cezalandırmayacağını biliyordu, fakat onu asla bağışlamayacağını da biliyordu. Kimseyi bağışladığını hatırlamıyordu.</p>

  <p class="calibre1">Oteldekilerin birkaçı yemek için giyinmişlerdi —erken gelen Eiger Kuşları. Jonathan terastaki teleskopların yarısının iple çevrildiğini fark etti. Bunlar otel yönetiminin belirleyeceği müşteriler tarafından kullanılacak ve çok pahalı olacaktı.</p>

  <p class="calibre1">İştahsızca tabağındaki yemeklerle oynadı. Kafasında binlerce düşüne vardı. Jemima vardı, onaylama görevi vardı, Mellough'un hedefi uyarmış olması olasılığı vardı ve küçük gördüğü Eiger Kuşları vardı. İki kez smokinli erkeklerin kendisini genç güzel kız arkadaşlarına gösterdiğini fark etti. Orta yaşlı bir kadın da peçetesiyle onu selamladı.</p>

  <p class="calibre1">Arkadaki lobiden yemek salonuna gelen tanıdık bir sesle rahatladı.</p>

  <p class="calibre1">"Allah kahretsin! Böylesini de hiç duymadım! Ne demek oda yok?"</p>

  <p class="calibre1">Jonathan kahve ve brandysini bir yana bırakıp resepsiyona gitti. Ufak tefek ve sinirli otel yöneticisi Ayı Ben'i sakinleştirmeye çalışıyordu</p>

  <p class="calibre1"><span class="calibre7">"Sevgili Herr Bowman—"</span></p>

  <p class="calibre1">"Sevgili Herr'in içine! Burnunu şu deftere sok da rezervasyonumu bul. Hey, eski dostum! İyi görünüyorsun!"</p>

  <p class="calibre1">Jonathan, Ben'in pençesini kavradı.</p>

  <p class="calibre1">"Ne var?"</p>

  <p class="calibre1">"Oh, bu solucan rezervasyonumu bulamıyor. Telgrafı bulamadığını söylüyor. Haline bakıyorum da, yanında altı adamla tuvaletin yolunu bile bulamaz."</p>

  <p class="calibre1">Jonathan neler olduğunu kavradı.</p>

  <p class="calibre1">"Eiger Kuşları gelmeye başladı" diye açıkladı.</p>

  <p class="calibre1">"Oh, anlıyorum."</p>

  <p class="calibre1">"Buradaki arkadaşımız da pahalı fiyatlarla satabileceği boş odalar yaratmak için üstün bir gayret sarfediyor." Jonathan onları dinleyen müdüre döndü.</p>

  <p class="calibre1">"Öyle değil mi?"</p>

  <p class="calibre1">"Bu adamın sizin arkadaşınız olduğunu bilmiyordum, Dr. Hemlock."</p>

  <p class="calibre1">"Tırmanıştan sorumlu olan kişi o."</p>

  <p class="calibre1">"Ya?" Müdür abartılı bir masumlukla sordu.</p>

  <p class="calibre1">"Biri dağımıza mı tırmanacak?"</p>

  <p class="calibre1">"Yeter."</p>

  <p class="calibre1">"Belki Herr Bowman köyde bir yer bulabilir. Oradaki kafelerde—"</p>

  <p class="calibre1">"O burada kalacak."</p>

  <p class="calibre1">"Korkarım bu mümkün değil, Herr Doktor." Müdür dudaklarını büzdü.</p>

  <p class="calibre1">"Peki." Jonathan cüzdanını çıkardı.</p>

  <p class="calibre1">"Hesabımı çıkarın."</p>

  <p class="calibre1">"Fakat eğer siz giderseniz..."</p>

  <p class="calibre1">"Tırmanış olmaz. Bu doğru. Konuklarınız da çok kızarlar."</p>

  <p class="calibre1">Müdür kararsızlık içindeydi.</p>

  <p class="calibre1">Jonathan, "Ne düşünüyorum biliyor musun?" dedi. "Sanırım adamlarınızdan birini iç büroda telgrafları ayırırken görmüştüm. Belki de Bay Bowman'ın telgrafı oradadır. Neden gidip oraya bakmıyorsunuz?"</p>

  <p class="calibre1">Müdür zevahiri kurtarmak için öneriye dört elle sarıldı ve selam vererek uzaklaştı.</p>

  <p class="calibre1">Ben lobiye bir rakibin gizlenmemiş tiksintisiyle bakarak</p>

  <p class="calibre1">"Henüz diğerleri gelmedi mi?" diye sordu.</p>

  <p class="calibre1">"Hayır."</p>

  <p class="calibre1">"Hiçbiri mi? İyi, o halde yarın gelirler. Kişisel olarak biraz dinlenmek istiyorum. Ayağım beni birkaç gündür rahatsız ediyor. Sen oradayken biraz fazla yük bindirdim herhalde."</p>

  <p class="calibre1">George Hotfort nasıl?"</p>

  <p class="calibre1">"Sakin."</p>

  <p class="calibre1">"Onu polise vermediğim için minnet duyuyor mu?"</p>

  <p class="calibre1">"Sanırım. Bunu belli edecek bir tip değil."</p>

  <p class="calibre1">Müdür döndü ve çok şaşkın ve zevkli bir ifade takındı. Ben'in telgrafını bulmuş ve herşey yoluna girmişti.</p>

  <p class="calibre1">Üniformalı komiler Ben'in bavullarını toplarken Jonathan, "Hemen odana mı gideceksin?" diye sordu.</p>

  <p class="calibre1">"Hayır. Bana barın yerini göster de biraz bira içeyim."</p>

  <p class="calibre1">Gecenin geç saatlerine kadar çoğunlukla Eigerwand'in teknik sorunları üzerine konuştular. Ben iki kez Mellough olayını açtı, fakat her ikisinde de Jonathan daha sonra, belki tırmanıştan sonra konuşacaklarını söyleyerek onu durdurdu. İsviçre'ye geldiğinden beri Jonathan bu tırmanışı yapacağına daha da inanıyordu. Uzun sürelerle gerçek görevinin ne olduğunu unutuyordu. Fakat bu heyecan fazla lükstü, bu yüzden gece Ben'in ertesi sabah gelecek dağcılarla yaptığı yazışmaları istedi.</p>

  <p class="calibre1">Jonathan yatağında oturarak mektupları üçe ayırdı. Her dağcının mektuplarını battaniyenin üzerine ayrı bir yere koydu. Laphroaig'ini yudumlayarak yatağın kenarında lambanın ışığında mektuplardan adamların kişiliğini anlamaya çalıştı.</p>

  <p class="calibre1">Jean-Paul Bidet. Kırk iki yaşında. Babasının mütevazi dükkânını Fransa'nın en önemli aerosol üreticilerinden biri haline getiren zengin bir işadamı. Geç evlenmiş ve Alp'lerdeki balayında dağcılık sporunu keşfetmiş. Avrupa dışında dağcılık deneyimi yok, fakat Alp fetihleri listesi etkileyici. Önemli tırmanışlarını ünlü ve pahalı rehberlerin eşliğinde yapmış, bu nedenle onu dorukları "satın almak" ile suçlamak mümkün.</p>

  <p class="calibre1">Bir işadamı İngilizce'si ile yazılmış mektuplarının tonuna bakılırsa, Bidet enerjik, dost canlısı ve dünya nimetlerine bağlı bir adam. Jonathan en zalim dağa tırmanma girişimine tanık olması için karısını da yanında getirmeye niyetli olduğunu görünce şaşırdı.</p>

  <p class="calibre1">Kari Freytag. Otuz altı yaşında, ticari kimyasal maddeler, özellikle böcek ilaçları ve yabani ot zehirleri üzerinde uzmanlaşmış Freytag sanayi kompleksinin tek mirasçısı. Dağcılığa kolej yıllarında başlamış ve yirmi yaşına gelmeden Almanlar'dan oluşan bir grup kurarak dağcılık konusunda çok saygın üç aylık bir dergi yayınlamaya girişmiş. Aynı zamanda derginin sorumlu yazıişleri müdürü. Yolladığı dergilerde tırmanışlarının (üçünü şahıs kipiyle) anlatımları ve bir lider ve yol bulucu olarak yetenekleri var.</p>

  <p class="calibre1">Mektupları kusursuz bir İngilizce ile yazılmış. Freytag, Herr Bowman ve tırmanışı finanse eden uluslararası komite ile işbirliği yapmaya hazır olduğunu belirtiyordu, fakat kendisinin, Freytag'ın tırmanışı planlamış olduğu ve yamaçta ekibe liderlik etme niyeti sürekli olarak hatırlatılıyordu.</p>

  <p class="calibre1">Anderl Meyer. Yirmi iki yaşında. Viyana'da tıp öğrenimini tamamlayacak mali destekten yoksun ve babasıyla birlikte marangoz olarak hayatını kazanıyor. Dağcılık mevsimlerinde Tyrolean Alplerinde ekiplere rehberlik ediyor. Dolayısıyla ekipteki tek profesyonel. Okuldan ayrıldık<span class="calibre7">tan hemen sonra Meyer aklını dağcılığa takmış. Para biriktirmekten yalvarmaya kadar her yolla son üç yıldaki önemli tırmanışların çoğunda yer almayı başarmış. Jonathan; Alpler, Yeni Zelanda, Himalayalar, Güney Amerika ve son olarak da Atlas Dağları'ndaki tırmanış referanslarını okudu. Her yazıda onun ustalık ve gücü övülüyordu (hatta ona "geç Hermann Buhl" diyenler bile vardı), fakat birkaç yazar yalnız ve yoksul bir ekip adamı olma eğilimini kötülüyor, daha az yetenekli ekip üyelerinin onun ilerlemesini engeller gibi gördüğünü söylüyordu. Kumarda buna yağmacı denir. Ona göre geri dönmek korkunç bir utanç ve daha sınırlı fiziksel ve ruhsal özellikleri olan insanlar için intihar sayılabilecek hareketler yapıyor. Aktif olarak tırmandığı yıllarda Jonathan da böyleydi.</span></p>

  <p class="calibre1">Jonathan, Meyer'in mektuplarından kişiliği konusunda belirsiz bir imaj edindi. Çeviri örtüsü adamı gizliyordu; İngilizce'si kötüydü, komik sözcükler vardı, çünkü bunları sözlükten alarak Almanca karışımı bir İngilizce ile yazmıştı. Fakat bir özellik açıktı: utangaç bir güven.</p>

  <p class="calibre1">Jonathan mektup yığınlarına bakarak ve içkisini yudumlayarak yatakta oturdu. Bidet, Freytag, Meyer. Ve her kimse Mellough tarafından uyarılmış olmalıydı.</p>
</body>
</html>
