<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">ARIZONA - 16 - 27 HAZİRAN</h1>

  <p class="calibre1">Kapı zilinin ısrarla çalınması Jonathan'ın rüyasıyla karıştı, sonra ağır uykusundan uyandırdı ve gerçeklik yarıklardan içeri sızdı. Jonathan sendeleyerek kapıya gitti ve kapıyı açarken aynı zamanda gözlerini açtı. Kapı pervazına yaslanırken başı önüne düşüyordu. Yerli bir garson neşeyle ona günaydın dedi ve Bay Bowman'ın Dr. Hemlock'u uyandır diye talimat verdiğini söyledi.</p>

  <p class="calibre1">Jonathan kelimeleri ağzında çevirerek, "Saat kaç?" dedi.</p>

  <p class="calibre1">"Anlayamadım, efendim?"</p>

  <p class="calibre1">"Saat... kaç?"</p>

  <p class="calibre1">"Üç buçuk efendim."</p>

  <p class="calibre1">Jonathan odaya geri dönüp yatağa uzanırken kendi kendine "olamaz" diye düşündü.</p>

  <p class="calibre1">Tam uykuya dalacağı sırada telefon çaldı. Ahizeyi kaldırmadan "çekil git başımdan" diye kendi kendine mırıldandı, fakat telefon acımasızca çalıyordu. Yataktan zorla kalkıp gözlerini açmadan el yordamıyla telefonu buldu.</p>

  <p class="calibre1">"Kalk ve parla, eski dostum!"</p>

  <p class="calibre1">"Ben —ah!" Boğazını temizledi. "Bunu bana neden yapıyorsun?"</p>

  <p class="calibre1">"On dakika sonra kahvaltıda ol."</p>

  <p class="calibre1">"Hayır."</p>

  <p class="calibre1">"Yanına bir kova buz gibi suyla birini yollamamı ister misin?"</p>

  <p class="calibre1">"Çevrende görmekten sıkıldığın birine göndersen daha iyi edersin."</p>

  <p class="calibre1">Ben gülüp telefonu kapattı. Jonathan yataktan yuvarlanıp el yordamıyla banyoyu buldu. Soğuk duş aklını başına getirdikten sonra kazayla düşme tehlikesinin kalmadığına emin oldu.</p>

  <p class="calibre1">Ben Jonathan'ın tabağına iki yumurta daha koydu. "Bunları ye, eski dostum. Şu bifteği de bitir."</p>

  <p class="calibre1">Salonun mutfağında yalnızlardı, çevrelerinde yalnızca parlayan kişiliksiz paslanmaz çelik vardı. Sesleri hücrelerdeki gibi yankılanıyordu.</p>

  <p class="calibre1">Jonathan yumurtalara midesini bulandıran bir iğrenmeyle baktı</p>

  <p class="calibre1">"Ben, sana hiç yalan söylemedim, değil mi? Tanrı şahidimdir, ölmek üzere olduğuma inanıyorum. Ve hep yatağımda ölmek istemişimdir."</p>

  <p class="calibre1">"Otur ve yemeğini bitir!"</p>

  <p class="calibre1">Yemeği ağza atmak kolaydı da, çiğnemek, işte o zordu.</p>

  <p class="calibre1">Ben Jonathan'ın nefret dolu bakışlarına aldırmadan gevezelik etmeye devam etti.</p>

  <p class="calibre1">"Eiger tırmanışının ayrıntılarını bütün gece düşündüm. Ekip için ağır malzemeleri ben alacağım ve yanımda getireceğim. Senin dağcılık malzemeni de ısmarladım. Sen buradaki birkaç gün bluejean ve yumuşak ayakkabılarla idare edebilirsin. Başta zor tırmanışlar yapmayacağız. Haydi! Sütünü bitir!"</p>

  <p class="calibre1">Ben birasını bitirip bir şişe daha açtı. Kahvaltıda bira içmek Jonathan'ın bakmaya bile katlanamadığı bir şeydi.</p>

  <p class="calibre1">"Dağ ayakkabıların hâlâ İspanya'da mı?"</p>

  <p class="calibre1">Jonathan ağır ağır başını salladı ve kafasını eğmek o kadar çekici geldi ki, durup uyumaya çalıştı.</p>

  <p class="calibre1">"Tamam. Onların adlarıyla numaralarını ver de bugün telgraf çekeyim. Haydi! Zaman kaybetme! Ye!"</p>

  <p class="calibre1">Şafaktan önceki koyu karanlıkta iki dakika süren bir millik yolculuk Jonathan'ı iyice uyandırdı.</p>

  <p class="calibre1">Üç saat dinlenmeden, Ben'in çiftliğinin kenarındaki dik tepelerden birine tırmandılar. Sabah olduğunda hâlâ yukarı çıkıyorlardı, fakat Jonathan gün doğumundan hiç zevk almadı. Patika yeterince genişlediği zaman Ben de yanına geldi ve gevezelik etmeye başladı. Kesilen parmakları yüzünden belli belirsiz topallıyor, fakat ağırlığını diğer bacağına veriyordu. Jonathan çok az konuştu; baldırlarıyla kalçalarındaki ağrılara dikkatini vererek oflayıp pufluyordu. Ben onun ağırlık taşımasını <span class="calibre7">istediğinden sırtında on sekiz kiloluk bir eğitim çantası vardı. Eiger'da eşyalar daha da ağır olacaktı.</span></p>

  <p class="calibre1">Saat sekiz sularında Ben aşağıya bakıp el salladı. Bir kayanın gölgeliğinde onları bekleyen biri vardı.</p>

  <p class="calibre1">"Eh, ben dönüyorum, eski dostum."</p>

  <p class="calibre1">"Tanrıya şükürler olsun."</p>

  <p class="calibre1">"Hayır, sen dönmüyorsun. Senin çalışmaya ihtiyacın var. George Hotfort seni bekleyecek."</p>

  <p class="calibre1">Aşağıdaki kişi onları karşılamak için yaklaşmaya başladı.</p>

  <p class="calibre1">Jonathan itiraz etti. "Hey, o bir kız!"</p>

  <p class="calibre1">"Evet, bunu fark eden çok insan var. Haydi George." Ben yanlarına gelen genç yerli kıza döndü. "Bu Jonathan Hemlock, benim eski dağcılık arkadaşım. Jon, bu George Hotfort. Şimdi dinle, George, onunla birkaç saat tırman, sonra yemek için zamanında aşağı indir." Kız başını salladı ve Jonathan'a küçümseyici ve üstün bir şekilde baktı.</p>

  <p class="calibre1">"Görüşürüz, eski dostum." Ben yoldan aşağı inmeye başladı.</p>

  <p class="calibre1">Jonathan içten bir nefretle onun gidişini seyretti, sonra kıza döndü.</p>

  <p class="calibre1">"Onun söylediği herşeyi yapman gerekmez. İşte beyaz adamdan intikam almak için eline bir şans geçti."</p>

  <p class="calibre1">Kız elmacık kemikleri çıkık yüzünde hiçbir ifade olmadan ona baktı.</p>

  <p class="calibre1">Jonathan, "Georgette mi?" diye sordu.</p>

  <p class="calibre1">Kız başıyla sert bir hareket yaptı ve tepeyi tırmanmaya başladı. Uzun güçlü bacakları yorulmadan hızla gidiyordu.</p>

  <p class="calibre1">"Georgianna'ya ne dersin?" Jonathan onun ardından oflayıp puflayarak yürümeye başladı.</p>

  <p class="calibre1">Kız arayı açtığı zamanlar, bir kayaya yaslanarak Jonathan'ı bekliyor, onun uğraşmalarını sakince izliyordu. Fakat Jonathan kızın kot gömleğinden fırlayacakmış gibi duran büyük göğüslerini görecek kadar yakına gelir gelmez, hızla kayadan sıçrayıp yoluna devam ediyor, kalçaları iki yana sallanarak yürüyordu. Dimdik bir yamaçta bile topukları yere <span class="calibre7">değecek kadar dik yürüyordu: Alp rehberlerinin yaptığı gibi. Jonathan'ın bilekleri sertti ve esnek değildi; çoğunlukla parmak uçlarında yürüyor, her adımı hissediyordu.</span></p>

  <p class="calibre1">Yol daha da dikleşti ve Jonathan'ın bacakları titremeye, zaman zaman adımlarını şaşırmaya başladı. Bu ne zaman olsa başını kaldırıp uzaktaki kızın ona kızgınlıkla baktığını görüyordu.</p>

  <p class="calibre1">Ter saçlarından gözlerine akmaya başladı, kalp atışlarını kulaklarında duyabiliyordu. Sırt çantasının ipleri omuzlarını acıtıyordu. Artık ağzından soluk almaya başlamıştı, dudakları ardına kadar açıktı.</p>

  <p class="calibre1">Gözlerindeki teri sildi ve kıza baktı. Tam önünde dokuz metre yüksekliğinde dimdik bir tepe vardı. Kız bu tepenin üzerine çıkmış ona bakıyordu. Jonathan başını salladı ve yola oturdu.</p>

  <p class="calibre1">"Oh, hayır. Hayır, hayır, hayır."</p>

  <p class="calibre1">Fakat birkaç dakikalık sessizlikten sonra Jonathan dönüp kızın hâlâ hareket etmediğini ve ona sakin bir şekilde baktığını gördü. Kızın yüzü güzeldi ve tek bir ter tanesi bile yoktu. Jonathan bu nedenle kızdan <span class="calibre7">nefret etti.</span></p>

  <p class="calibre1">"Peki, George. Sen kazandın."</p>

  <p class="calibre1">Her tarafı ağrıyarak tepeye çıktı. Kıza sırıttı, övgü bekliyordu. Kız ise ona yaklaşmadan geri dönmeye başladı. Jonathan kızın kolayca tepeden inmesine baktı.</p>

  <p class="calibre1">"Sen bir vahşisin, George Hotfort. Topraklarınızı elinizden aldığımıza seviniyorum."</p>

  <p class="calibre1">Çiftliğe döndükten sonra yemeğini büyük bir dikkatle yedi. Duş yapıp giysilerini değiştirince kendini daha insan gibi hissetti, fakat bacaklarıyla omuzları hâlâ ısrarlı ağrılarla protesto ediyorlardı. Ben karşısına oturarak her zamanki gibi iştahla yiyor ve yemeği kolay çiğnemek için birasından büyük yudumlar alıyordu. Jonathan biraya imrendi. George onu çiftlikten birkaç yüz metre ötede bırakmış ve tek söz söylemeden patikaya geri dönmüştü.</p>

  <p class="calibre1">Ben, "George'u nasıl buldun?" diye sordu, bu arada yüzünü bir peçeteyle siliyordu.</p>

  <p class="calibre1">"Hoş bir kız. Sıcak ve insancıl. Çok da konuşkan."</p>

  <p class="calibre1">"Evet, fakat iyi dağcı, değil mi?" Ben babaca bir gururla konuşuyordu.</p>

  <p class="calibre1">Jonathan öyle olduğunu kabul etti.</p>

  <p class="calibre1">"Buraya eğitim ve antreman için gelen bir avuç dağcının ilk ısınmalarında George'u kullanıyorum."</p>

  <p class="calibre1">"Müşteriler bu yüzden azalmış olmalı. Bu arada onun gerçek adı ne?"</p>

  <p class="calibre1">"Gerçek adı George."</p>

  <p class="calibre1">"Bu nasıl olmuş?"</p>

  <p class="calibre1">"Ona annesinin adını vermişler."</p>

  <p class="calibre1">"Anlıyorum."</p>

  <p class="calibre1">Ben bir an Jonathan'ın yüzünü inceleyerek, Eiger'e tırmanmaktan vazgeçmesini sağlayacak bir cesaretsizlik bulmayı umdu.</p>

  <p class="calibre1">"Kendini yorgun hissediyor musun?"</p>

  <p class="calibre1">"Biraz. Bu antremanı bütün ömrüm boyunca unutmayacağım. Fakat yarın çalışmak için hazır olacağım."</p>

  <p class="calibre1">"Ne demek yarın? Bu yalnızca çerezdi. Bir saat sonra tekrar tırmanacaksın."</p>

  <p class="calibre1">Jonathan itiraz etmeye kalktı.</p>

  <p class="calibre1">"Sus da eski dostunu dinle." Ben bir an ciddileşirken gözlerinin kenarlarında kırışıklıklar oluştu. "Jon, sen artık çocuk değilsin. Eiger da tam bir kancıktır. Şimdi, elimde olsaydı seni bu fikirden caydırmaya çalışırdım."</p>

  <p class="calibre1">"Yapamazsın."</p>

  <p class="calibre1">"Neden?"</p>

  <p class="calibre1">"Öyle işte."</p>

  <p class="calibre1">"Pekala. Çıldırdığını düşünüyorum, fakat tırmanmaya kararlıysan, seni en iyi şekilde hazırlamazsam kör olayım. Çünkü hazır olmazsan bu <span class="calibre7">kayaların tepesinde yağlı bir nokta olarak kalırsın. Yalnızca sen de değil üstelik. Ben ekibin yer adamıyım. Hepsinden sorumluyum. Ve tırmanışa hazır olmayan yaşlı bir inatçının onları felakete sürüklemesine izin veremem." Ben uzun tiradını birasından büyük bir yudum alarak noktaladı. "Şimdi, sen havuzda biraz yüz, sonra güneşte yanarak güzelleri seyret. Zamanı geldiğinde seni çağırtırım."</span></p>

  <p class="calibre1">Jonathan onun söylediklerini yaptı. Bir garson gelip zamanının dolduğunu söylediği zaman, havuzun çevresindeki genç kızları birbirleriyle karşılaştırarak hoş vakit geçiriyordu.</p>

  <p class="calibre1"><span class="calibre7">Ben onu bir kez daha patikanın tepesine çıkardı, sonra George'a havale etti. George da Jonathan'ı sabahkinden daha da yukarıya çıkardı. Jonathan birkaç kez onunla konuştu, fakat konuşmak şöyle dursun, kızın yüzünde en küçük bir ifade değişikliği bile olmadı. Önceki gibi bir çırpıda yanından uzaklaştı ve Jonathan topallayarak odasına döndü. Duş aldı ve biraz uyumak için yatağa uzandı. Fakat Ben tam zamanında içeri girerek uyumasına engel oldu.</span></p>

  <p class="calibre1">"Hayır, uyumak yok, eski dostum. Kocaman bir yemek tabağı seni bekliyor."</p>

  <p class="calibre1">Jonathan'ın başı sık sık tabağa düşmesine karşın büyük bir biftek ve salata yedi. O gece her zamanki gibi Lautrec makalesini düşünmeden uyuyakaldı.</p>

  <p class="calibre1">Ertesi sabah (<i class="calibre6">saat üç buçuk sabah demekse tabii</i>) eklemlerini tutulmuş buldu. Fakat dört buçukta Ben ile yola çıkmışlardı bile. Farklı bir yoldan gidiyorlardı ve yol daha da dikti. Yolun yarısında Ben onu George'a emanet etti. Jonathan sızlayan yerlerine, sıcağa, titreyen bacaklarına ve bütün yerlilere küfürler yağdırırken, George da onu yukarılara çıkardı. Her molada George'un alaycı gözleri onun mücadelesini yorum yapmadan izliyordu.</p>

  <p class="calibre1">Yemek ve yüzme ve gene tırmanış.</p>

  <p class="calibre1"><span class="calibre7">Ertesi gün de aynı şey; ondan sonraki gün de ve ondan sonraki gün</span> <span class="calibre7">de.</span></p>

  <p class="calibre1">Jonathan umduğundan daha da çabuk eski formuna kavuştu, bunu Ben bile kabul etti. Altıncı gün George ile eğitimden zevk alıyor ve ondan geri kalmıyordu. Her gün daha da yüksek ve dik yerlere tırmandılar ve aynı sürede daha uzağa gittiler, artık bazen Jonathan önde gidiyor. George onu izliyordu. Yedinci gün bir tepeye tırmanırken geriye baktığında (<i class="calibre6">oh, hayli geride!)</i> George'un ter içinde kaldığını gördü. Kız yanına geldiğinde oturup dinlendi, kesik kesik soluyordu.</p>

  <p class="calibre1">Jonathan, "Oh, haydi George!" diye yalvardı. "Burada bütün gün oturamayız. Daha yukarıya, yukarıya. Kıçını kaldır bakalım." Kız hiç konuşmadığı için, Jonathan onunla anlamıyormuş gibi konuşma alışkanlığı edinmişti. George tepelerindeki dik kayalığı süzüp başını salladı. Kot gömleğinin koltuk altları terden ıslanmıştı ve göğüsleri gömlek ceplerinin bulunduğu yerde kumaşı dışa doğru itiyordu. İlk kez Jonathan'a gülümsedi ve aşağıya doğru inmeye başladı.</p>

  <p class="calibre1">Daha önce çiftliğe kadar ona eşlik etmemişti, fakat bu kez Jonathan duş alırken Ben ile George uzun bir konuşma yaptılar. O akşam yemeğe içinde bir düzine bira bulunan buz dolu bir şampanya kovası getirildi. Ben, Jonathan'a hazırlıklarının ilk aşamasının bittiğini söyledi. Yumuşak ayakkabılarla yaptığı çalışma tamamlanmıştı. Malzemeleri tamamdı ve ertesi sabah taş yüzeylerde çalışacaklardı.</p>

  <p class="calibre1">İkinci altı biralık kutu da Ben'in odasında tüketildi, bu arada Ben önlerindeki birkaç günlük çalışmayı özetliyordu. Kolay yüzeylerle işe başlayacaklar, fazla yükseğe çıkmayacaklar, böylece Jonathan kayayı yeniden hissedecekti. Ben onun gelişmesinden memnun olunca daha yukarılara çıkacaklardı.</p>

  <p class="calibre1">Plan yapıldı, iki adam bir saat kadar sohbet edip bira içtiler. Ben yoldaşının ilk aşama boyunca uzak tutulduğu biradan zevk aldığını görmekten için için memnunluk duyuyordu. Aslında Ben bu kadar süre bira içmeden yaşayabilen erkeklere güven duymazdı.</p>

  <p class="calibre1">Jonathan sertleşen bedeninde sevişme isteğinin arttığının bir süredir farkındaydı: sevgiyle ilgili değil, biyolojik nedenlerle. Bu nedenle Ben'e "George ile ilişkin var mı?" diye sordu.</p>

  <p class="calibre1">"Ne? Oh! Hayır." Ben kızardı. "Allah aşkına, ondan yirmi beş yaş daha büyüğüm. Neden sordun?"</p>

  <p class="calibre1">"Bilmem. Sperm doluyum da. George etrafımda ve bu işe uygun görünüyor."</p>

  <p class="calibre1">"Şey, o yetişkin bir kız. Elbette istediği herkesle birlikte olabilir."</p>

  <p class="calibre1">"Bunun da zor bir tarafı var. Benimle pek ilgilendiğini söyleyemeyeceğim."</p>

  <p class="calibre1">"Oh, tabii ki senden hoşlanıyor. Senin hakkında söylediklerinden <span class="calibre7">bunu anlayabiliyorum."</span></p>

  <p class="calibre1">"Senden başkasıyla konuşuyor mu, Ben?"</p>

  <p class="calibre1">"Bildiğim kadarıyla hayır." Ben büyük bir yudum alarak birasını bitirip başka bir şişe daha açtı. "Komik" dedi.</p>

  <p class="calibre1">"Komik olan nedir?"</p>

  <p class="calibre1">"George'u istemen. Sana sürekli aşağılar gibi tavır takınmasından ondan nefret edeceğin düşünülür."</p>

  <p class="calibre1">"Bilinçaltının şeytani işleyişini kim bilebilir ki? Belki de onu bilinçaltından cezalandırmak istiyorum:"</p>

  <p class="calibre1">Ben gözlerinde hınzır bir bakışla Jonathan'a baktı. "Biliyor musun, eski dostum, aslında kötü bir insansın. Seninle ıssız bir adada az bir yiyecekle yalnız olmak istemezdim."</p>

  <p class="calibre1">"Endişelenme. Sen benim dostumsun."</p>

  <p class="calibre1">"Düşmanların var mı?"</p>

  <p class="calibre1">"Birkaç tane."</p>

  <p class="calibre1">"Hayatta olan kaç tane var?"</p>

  <p class="calibre1">"Bir." Jonathan bir an düşündü. "Hayır, iki."</p>

  <p class="calibre1">Bu kadar çok bira içtikten sonra Jonathan hemen uykuya daldı. Rüyasında Jemima'yı görmeye başladı: Uçakta karşılaşmalarından sonraki iliş<span class="calibre7">kilerini hatırlıyordu. Birden Dragon'un yüzü belirdi, fakat Jonathan'ı uyandıracak kadar uzun sürmedi. Kahverengi gözlerdeki altın benekler. Karanlıkta parlayan sigarasının ucu. Jemima'ya dokunmak için uzandı, o kadar gerçekti ki yumuşak ve düz karnına dokundu sanki. Avucuyla karnını kavradı ve birdenbire uyandı. Yatakta doğrulup oturmadan George onu sıkıca kendine çekti, güçlü kollarıyla onu sardı ve bacaklarını bacaklarına doladı. Kızın gözlerinde çekiklik vardı ve yerine başkasını koymak mümkün değildi.</span></p>

  <p class="calibre1">Jonathan saat beşi geçene dek uyanmadı. Son zamanlardaki alışkanlığı nedeniyle geç kalktığı için kendini suçladı. Fakat sonra bugün taş yüzeylerde çalışacağını ve gün doğmadan yola çıkamayacağını hatırladı. George gitmişti. Geldiği gibi sessizce çıkmıştı. Sırtındaki sertlik, çarşaflardaki hafif alkalin kokusu ona geceyi hatırlatıyordu. Kız çıkarken uyanıktı, fakat yeniden başlamamak için uyuyormuş gibi yapmıştı.</p>

  <p class="calibre1">Duş alırken kızla fazla sevişmemeye söz verdi. Ona izin verse bir gecede insanı hastanelik edebilirdi. Kız hızla ve sık sık orgazm oluyor, fakat asla doymuyordu. Onun için sevişmek hedef ve başarıların yumuşak bir dizisi değildi; bir patlamadan diğerine durmayan bir süreçti.</p>

  <p class="calibre1">Yüzme gibi tırmanma teknikleri de hiçbir zaman unutulmaz, uygun şekilde öğrenilmişse tabii. Fakat Jonathan yaşının getirdiği yeni sınırlamaları ve becerisiyle sinirlerini nasıl etkilediğini öğrenmek zorunda kalacağını biliyordu.</p>

  <p class="calibre1">Deneyimli bir dağcı tırmanamayacağı bir yamaca yeltenmez. Eskiden olsa Jonathan her yere kolayca tırmanabilirdi, fakat ilk günler yaptığı tırmanışlarda kendine güvenini biraz kaybetmişti. Bu sorunu yeni saptamıştı. Son tırmanışından bu yana geçen yıllar fiziksel dayanıklılığını etkilemişti. Bunu onarmak mümkün değildi, bu yüzden kendini yeni sınırlar içinde eğitmek zorundaydı.</p>

  <p class="calibre1">Başta Ben birçok kişi piton kullanmalarında ısrar etti. Fakat çok geçmeden İngilizlerin pitonlar konusundaki cimriliğini taklit etmeye başlarlar. Fakat bir sorun Jonathan'ın kafasını meşgul ediyor, onu sinirlen<span class="calibre7">diriyordu. Beceriyle yaptığı hareketlerin ortasında birden kendini kayayla boğuşurken, bedenini kayaya yaslama isteğiyle dolu buluyordu. Dağcı kayaya yaslanırsa korkutucu bir döngü başlar. Önce kayayı kucaklama isteği duyar; kucaklama ayaklarının gücünü azaltır ve elinin altındakilerini görmesini engeller. Bu da ilk korkuyu besleyen gerçek bir tehlikedir.</span></p>

  <p class="calibre1">Bir olayda Jonathan bu istekten kurtulduğunu düşündükten sonra birden kendini döngüye kapılmış buldu. Botları artık tutunacak bir yer bulamıyordu ve aniden düştü.</p>

  <p class="calibre1">Çok az düştü, ipin ucunda sallanıyordu. Neyse ki piton güçlüydü.</p>

  <p class="calibre1">"Hey!" Ben aşağıdan bağırdı. "Ne yapıyorsun be adam!"</p>

  <p class="calibre1">"Pitondan sallanıyorum, ukala herif! Sen ne yapıyorsun?"</p>

  <p class="calibre1">"Güçlü ve deneyimli ellerimde senin ağırlığını taşıyor ve senin o pitondan sallanmanı seyrediyorum. Gerçekten zarif görünüyorsun. Biraz aptal, fakat gerçekten zarif."</p>

  <p class="calibre1">Jonathan öfkeyle kayayı tekmeledi ve ileri geri sallandı, fakat tutunamadı.</p>

  <p class="calibre1">"Allah aşkına, eski dostum! Bir dakika bekle! Şimdi hiçbir şey yapma. Orada biraz dinlen."</p>

  <p class="calibre1">Jonathan kendini aptal gibi hissederek ipin ucunda sallandı. "Şimdi bunu bir düşün." Ben ona süre tanıdı. "Sorunun ne olduğunu biliyor musun?"</p>

  <p class="calibre1">"Evet!" Jonathan hem kendisine hem de Ben'in aşağıda konuşmasına öfkeliydi.</p>

  <p class="calibre1">"Anlat bakalım."</p>

  <p class="calibre1">Jonathan, "Kayaya fazla yaklaştım" dedi.</p>

  <p class="calibre1">"Doğru. Şimdi yamaçtan geri gel ve aşağıya inelim." Jonathan derin bir soluk alıp kayayı tekmeledi ve geriye doğru sallandı. Kayanın üstüne çıkmıştı. Geri dönerken vadinin dikey çekim gücünü unutarak ve diyagonal ağırlığa-karşı-ip çekimine doğal olarak karşılık <span class="calibre7">vererek ustalıkla hareket etti.</span></p>

  <p class="calibre1">Vadide bir taş yığınının üzerine oturdukları zaman, Jonathan ipi sardı, Ben ise kayaların gölgesine sakladığı birayı içti. Çevrelerinde yükselen dokuz "iğne" arasında cüce gibi duruyorlardı. Tırmandıkları tepe bu dokuzundan biriydi.</p>

  <p class="calibre1">"Yarın Ayı Ben'e tırmanmaya ne dersin?" Ben uzun bir sessizlikten sonra konuştu. Tepelerin en yükseğini kastediyordu. Tepe yüz yirmi metre boyunda, rüzgarın eteğini aşındırıp tepesinin eteğinden daha geniş olmasına neden olduğu sütun gibi bir tepeydi. Ben'in dağcılık okulu için bu yeri seçmesine bu sütun gibi tepeler neden olmuş ve en yüksek tepeye de kendi adını vermişti.</p>

  <p class="calibre1">Jonathan gözlerini kısarak sütuna baktı, gözleri tepenin tehlikeli yerlerindeydi.</p>

  <p class="calibre1">"Hazır olduğumu düşünüyor musun?"</p>

  <p class="calibre1">"Elbette, eski dostum. Aslında senin sorununu anlıyorum. Fazla eğitim aldın, çok hızlı eğitildin. Biraz sinirlerin bozuldu." Ben, Jonathan'ın sinirli olduğu zaman kendini fazla zorladığını, tırmanış kolay göründüğünde aklının kayadan uzaklaştığını fark ettiğini söyledi. Bunu çözmenin en iyi yolu, zorlu bir tırmanış yapmaktı.</p>

  <p class="calibre1">Jonathan gözleriyle sütunu inceledikten sonra, "Zor görünüyor, Ben. Özellikle doruk kısmı."</p>

  <p class="calibre1">"Salon sütunu değil tabii. Seninle gelmezsem gözlerim kör olsun!" Jonathan, Ben'in ayağına bakarak kendini tutamadı.</p>

  <p class="calibre1">"Gerçekten gelmek istiyor musun?"</p>

  <p class="calibre1">"Zor değil. Oraya daha önce de çıktım. Ne diyorsun."</p>

  <p class="calibre1">"Yarın gidelim."</p>

  <p class="calibre1">"Çok iyi. Şimdi neden bütün gün dinlenmiyorsun, eski dostum?"</p>

  <p class="calibre1">Salona geri dönerlerken, Jonathan eski günlerde dağcılık aşkının izi olan bir hafiflik ve yarını iple çekme isteği duydu. Tüm varlığı kaya, güç ve taktik sorunlarıyla doluydu. Dragonlar'ı ve Jemimalar'ıyla dış dünya onun bilincine sızamıyordu.</p>

  <p class="calibre1">Çok iyi yemek yiyor, kusursuz uyuyor, sıkı eğitim alıyor, fazla bira içiyor ve George'u rahatlamak için kullanıyordu. Bu tür bir sade yaşam birkaç hafta sonra onu sıkardı, fakat şimdi hoşuna gidiyordu.</p>

  <p class="calibre1">Salonun ana masasına yaslanarak Cherry'den gelen neşeli kartı okudu. Kartta bol bol altı çizili kelimeler, çizgiler, ünlem işaretleri, noktalar, parentezler ve ha! ha! ha! lar vardı. Kimse evini yakmamıştı. Bay Monk eskisi gibi öfkeliydi ve bol bol küfür ediyordu. Cherry, bir arkadaşı için (<i class="calibre6">hiç karşılaşmadığı biri</i>) afrodizyakın nasıl hazırlanacağını soruyordu.</p>

  <p class="calibre1">Jonathan ayağına bir şeyin değdiğini fark etti ve tasması taşlı, sinirli bir küçük Pomeranian'ın etrafı kokladığını gördü. Köpeği önemsemeyip kartı okumaya geri döndü, fakat köpek hemen bacağına tırmanmaya kalktı. Jonathan köpeği tekmeledi, fakat köpek bu reddedişi cilve sanarak saldırısına devam etti.</p>

  <p class="calibre1">"Dr. Hemlock'u rahatsız etme, Faggot. Özür dilerim, Jonathan, fakat Faggot doğru insanları tanımayı öğrenemedi ve davet beklemeye sabrı <span class="calibre7">yok."</span></p>

  <p class="calibre1">Jonathan başını kaldırmadan Miles Mellough'un tatlı bariton sesini <span class="calibre7">tanıdı.</span></p>
</body>
</html>
