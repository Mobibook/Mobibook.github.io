<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">ARIZONA - 29 HAZİRAN</h1>

  <p class="calibre1">Simsiyah suda bir ışık titreşti ve vücudunu yokmuş gibi hisseden Jonathan ışığa doğru kilometrelerce koştu. Işığa vardığında ışık daha da büyüdü, ta ki perdesinden güneş ışığı giren bir pencere oluncaya kadar. Odasındaydı. Üzerinde et rengi büyük bir küre vardı.</p>

  <p class="calibre1">"Nasıl gidiyor dostum?"</p>

  <p class="calibre1">Jonathan oturmaya çalıştı, fakat bir sancı onu yastığa çiviledi.</p>

  <p class="calibre1">"Rahatla. Doktor çok yakında iyileşeceğini söyledi. Tuvalete çıktığın zaman birkaç gün canın acıyacakmış. George böbreklerinin üzerine epeyce tekme vurmuş."</p>

  <p class="calibre1">"Bana içecek bir şey ver."</p>

  <p class="calibre1">"Bira mı?"</p>

  <p class="calibre1">"Ne olursa olsun." Jonathan, giderek artan başağrısıyla yavaş yavaş oturmaya çalıştı.</p>

  <p class="calibre1">Ben ona bira içirmek için beceriksiz girişimlerde bulundu, fakat Jonathan, biranın üçte biri üstüne dökülünce kutuyu Ben'in elinden aldı. Susuzluğu geçer geçmez, "George nerede?" diye sordu.</p>

  <p class="calibre1">"Onu kilitledim ve birkaç adamım da başında bekliyor. Şerifi çağırmamı ister misin?"</p>

  <p class="calibre1">"Hayır, henüz değil. Söyle bana, Ben..."</p>

  <p class="calibre1">"Hayır, Miles gitmedi. Bu Mellough'un gidip gitmediğini merak edeceğini düşündüm, bu yüzden resepsiyona gitmeye kalkarsa bana haber vermesini söyledim."</p>

  <p class="calibre1">"Demek Miles'dı."</p>

  <p class="calibre1">"George öyle söylüyor."</p>

  <p class="calibre1">"Peki. O kaşındı. Duşa gitmeme yardım et."</p>

  <p class="calibre1">"Fakat doktor dedi ki—"</p>

  <p class="calibre1">Jonathan'ın doktorun söylediklerini alıp uygun bir yerine koyması konusundaki önerisi klasik psikoterapinin ve muhtemelen balistik olasılığın da ötesindeydi.</p>

  <p class="calibre1">Ben, Jonathan'ın duşa gitmesine yardım etti. Jonathan soğuk suyu açıp içine girdi, başındaki bulanıklığı geçirmeye çalışıyordu.</p>

  <p class="calibre1">"Neden, Ben? Ben o kadar da kötü değilim."</p>

  <p class="calibre1">"Dünyadaki en eski neden, eski dostum" diye bağırdı Ben, duşun sesini bastırmak istiyordu.</p>

  <p class="calibre1">"Aşk mı?"</p>

  <p class="calibre1">"Para."</p>

  <p class="calibre1">Suyun yararı olmuştu, fakat başı ağrımaya başladı ve böbreklerinde ağrılar duydu.</p>

  <p class="calibre1">"Bana bir şişe aspirin ver. Bana ne yaptı?"</p>

  <p class="calibre1">"İşte." Ben'in büyük pençesi duş perdesinin arasından bir şişe uzattı.</p>

  <p class="calibre1">"Doktor bir tür morfin olduğunu söylüyor. İsmini de söylemişti. Fakat dozu fazla değilmiş."</p>

  <p class="calibre1">"Öyle görünüyor." Elindeki aspirin akan suyla eridi, bu yüzden şişeyi ağzına tuttu, sonra duşun altında tabletleri yuttu. Boğazına aspirin parçaları takıldıkça öksürdü.</p>

  <p class="calibre1">"Morfin demek. Miles uyuşturucu işinde."</p>

  <p class="calibre1">"Öyle mi? Fakat neden daha ileri gidip işini bitirmedi? George başına önemli bir şeyin gelmeyeceğine söz verdiğini söyledi. Yalnızca seni korkutmak istiyormuş."</p>

  <p class="calibre1">"İlgisi çok dokunaklı."</p>

  <p class="calibre1">"Belki de cinayetle suçlanmak istemedi."</p>

  <p class="calibre1">"Bu daha akla yakın görünüyor." Jonathan suyu kapattı ve kurulanmaya başladı, fakat her sert hareket başına ağrı sapladığından hızlı hareket edemiyordu.</p>

  <p class="calibre1">"Tahminimce Miles, George'un ardından gelip bana daha fazla morfin verecekti. Bu nedenle aşırı doz almaktan öldüğüm sanılacaktı. Tipik bir Mellough davranışı. Güvenli ve karmaşık."</p>

  <p class="calibre1">"Aşağılık yaratık. Ona ne yapacaksın?"</p>

  <p class="calibre1">"Görürsün."</p>

  <p class="calibre1">Jonathan giyindikten sonra, George'un kapatıldığı odaya gittiler, kızın şişmiş gözleriyle yarık dudağını görünce bir an pişman oldu, fakat omurgasındaki çürükler kızın onu öldürmek için morfin yaptığını hatırlatınca bu duygu hemen geçti.</p>

  <p class="calibre1">Kız her zamankinden daha çok yerliye benziyordu. Üzerinde bir battaniye vardı ve Ben, Jonathan'ı kurtarmak için içeri girdiğinde olduğu gibi gene çıplaktı.</p>

  <p class="calibre1">"Sana kaç para verdi, George?"</p>

  <p class="calibre1">Kız cevap olarak tükürdü.</p>

  <p class="calibre1">"Gözün kör olsun bok herif!"</p>

  <p class="calibre1">Ben, Jonathan'ın odasına dönerlerken gülmekten kendisini alamadı.</p>

  <p class="calibre1">"Sanırım uzun süredir yanımda."</p>

  <p class="calibre1">"Neden bu değil. Kadınlar benimle seviştikten sonra hep gözlerimden söz ederler. Birkaç saat uyuyacağım. Resepsiyona hesabımı çıkarmalarını söyler misin?"</p>

  <p class="calibre1">"Hemen mi gidiyorsun?"</p>

  <p class="calibre1">"Yakında. Land-Rover hazır mı?"</p>

  <p class="calibre1">"Evet."</p>

  <p class="calibre1">"Ya çifte?"</p>

  <p class="calibre1">"Cipin içinde olacak. Mellough'un ayrıldığını bilmesini istemiyorsun herhalde."</p>

  <p class="calibre1">"Tam tersine. Fakat bunun için özel bir şey yapma. Öğrenecektir. Miles bilgi edinme uzmanıdır."</p>

  <p class="calibre1">Üç saat sonra uyandığında kendisini daha iyi hissediyordu. Morfinin etkileri ve başağrısı geçmişti, fakat böbrekleri hâlâ hafifçe sızlıyordu. En iyi elbiselerinden birini dikkatle giydi, bavullarını hazırladı ve bavulları Land-Rover'a koymaları için resepsiyona telefon etti.</p>

  <p class="calibre1">Salona girerken sarışın güreşçinin barda oturduğunu gördü. Şiş burnunun üstünde büyük bir bant vardı.</p>

  <p class="calibre1">"Merhaba, Dewayne." Bodyguardın nefretle kendisine baktığını görmezden gelerek salonu geçti ve Miles'ın metalik lame elbisesi içinde oturduğu masaya doğru gitti.</p>

  <p class="calibre1">"Bana katılır mısın, Jonathan?"</p>

  <p class="calibre1">"Sana bir içki borcum var."</p>

  <p class="calibre1">"Öyleyse otur. Hepimiz senin eski borçlarını ödeme konusunda nasıl titiz olduğunu biliriz. Çok hoş görünüyorsun. Esin gücü fazla olmasa da iyi bir terzin var."</p>

  <p class="calibre1">"Kendimi iyi hissetmiyorum. Kötü bir gece geçirdim."</p>

  <p class="calibre1">"Ya? Bunu duyduğuma üzüldüm."</p>

  <p class="calibre1">İlk gün onlara hizmet eden genç yerli garson yanlarına geldi. Miles'a bakışı yumuşacıktı. Jonathan içkisini ısmarladı. İçkiler gelip garson giderken ikisi de havuzun çevresindeki insanları seyrettiler.</p>

  <p class="calibre1">"Şerefe, Jonathan."</p>

  <p class="calibre1">Jonathan Laphroaig'i bir dikişte bitirip bardağı masanın üstüne koydu.</p>

  <p class="calibre1">"Şimdilik seni unutmaya karar verdim, Miles."</p>

  <p class="calibre1">"Öyle mi?"</p>

  <p class="calibre1">"Burada birkaç hafta daha eğitim için kalacağım ve aklımda sen varken konsantrasyonum tam olmaz. Önümde büyük bir tırmanış var." Jonathan, Miles'ın gideceğini öğrendiğinden emindi. Bu belirgin yalanın amacı, Miles'ın kaçtığını sanmasını sağlamaktı ve Miles da böyle bir fırsattan yararlanacak tipteydi.</p>

  <p class="calibre1">"Sorununu anlıyorum, Jonathan. Gerçekten anlıyorum. Fakat listenden beni bütün bütün silene kadar..." Umarsız bir pişmanlıkla omuzlarını kaldırdı.</p>

  <p class="calibre1">"Öyle de yapabilirim. Bu gece birlikte yemek yiyip bu konuda konuşalım."</p>

  <p class="calibre1">"Harika bir fikir."</p>

  <p class="calibre1">Jonathan, Miles'ın özdenetimine hayranlık duydu.</p>

  <p class="calibre1">Jonathan ayağa kalktı.</p>

  <p class="calibre1">"Akşam görüşürüz."</p>

  <p class="calibre1">"Bekleyeceğim." Miles kadehini Jonathan'ın şerefine kaldırdı. Land-Rover salonun önüne park etmişti. Jonathan cipe binerken çiftenin yanında Ben'in nazik bir hediyesini gördü: altı kutuluk bir soğuk bira paketi. Bir kutu açıp kucağındaki haritaya bakarken birayı yudumladı. Daha önce çöle giden ince kırık çizgilerde uzun bozuk bir yolun olduğunu görmüştü. Ben ona bunun çok az kullanılan bir yol olduğunu söyledi. Yol kilometrelerce gidiyor, sonra birdenbire bitiveriyordu.</p>

  <p class="calibre1">Parmağıyla yolun başladığı yeri buldu. Yol kuzey güney ayrımından sonra batıya yöneliyordu. Rover'ın hızıyla Miles'ın elindeki kiralık arabanın hızını karşılaştırınca otoyoldaki gidiş en tehlikeli kısım olacaktı.</p>

  <p class="calibre1">Haritayı kafasına yerleştiren Jonathan onu katlayıp havzada hafifçe kıvrılan yolda gitmeye başladı. Bir virajı alırken Miles'ın arabasının arkasında olduğunu gördü. Gaza bastı.</p>

  <p class="calibre1">Yanında Dewayne, kucağında Faggot, Miles, Jonathan'ın hızını arttırdığını fark etti.</p>

  <p class="calibre1">"Onu takip ettiğimizi anladı. Ona yetiş, Dewayne. Sana olan güvenimi yeniden kazanmak için işte sana bir fırsat." Araba hızlanırken o da Faggot'un kulaklarını kaşıdı.</p>

  <p class="calibre1">Rover'ın üstün süspansiyonu sayesinde aralarındaki uzaklık azalmadı ve otoyolun son yüz metresine kadar da değişmedi. Dewayne omuzundaki askılıktan otomatik tabancasını çıkardı.</p>

  <p class="calibre1">"Hayır." Miles emretti. "Onu otoyolda vurursak öldüğüne emin olamayız." Miles, Rover'ın kasabaya giden düzgün yolda şansı olmadığını biliyordu.</p>

  <p class="calibre1">Jonathan otoyola hızlı girdi ve hemen batıya doğru döndü. Miles bir an bu beklenmedik hareketten şaşırdı. Sonra, Jonathan'ın açık bir yarışın olanaksızlığını kavradığına ve Rover'ın özelliklerinin ona daha fazla şans tanıyacağı arka yollar aradığına karar verdi.</p>

  <p class="calibre1">"Sanırım bu ona yetişmek için iyi bir fırsat, Dewayne." Araba dönemece o kadar hızlı girdi ki, lastikleri gıcırdadı. Jonathan son hızla gidiyordu, fakat araba da ona yaklaşıyordu. Çakıllı <span class="calibre7">sapak yalnızca bir mil ötedeydi, fakat arkasındaki araba o kadar yakındaydı ki Miles'ı arka aynasından görebiliyordu. Bir anda yanına gelebilirlerdi. Dewayne'nin daha iyi ateş edebilmesi için Miles'ın pencereyi açıp arkasına yaslandığını gördü.</span></p>

  <p class="calibre1">Neredeyse çamurlukları birbirine değdiğinde Jonathan uzanıp stop lambalarını yaktı.</p>

  <p class="calibre1">Lambaların yandığını gören Dewayne Jonathan'ın frenlere asıldığını sandı ve kendisi de aynı şeyi yaptı. Rover hızla giderken Miles'ın arabasının tekerleklerinden duman çıktı.</p>

  <p class="calibre1">Dewayne ayağını tekrar gaza bastığında, Jonathan çakıllı yola varacak kadar mesafe almıştı. Onlara bu lamba oyununu Henri öğretmişti.</p>

  <p class="calibre1">Çakıllı yolda birkaç kez Miles'ın arabası yaklaştığında Jonathan direksiyonu sağa sola çevirerek Rover'a zikzaklar çizdirdi. Arkadaki araba çıkan tozdan geride kalmak zorunda kaldı. Bu şekilde çöle giden yola gelene kadar önde gitmeyi sürdürdü. Bu yola girdikten sonra üstünlüğünü sürdüreceğine emindi. Hatta bir bira daha açmayı başardı.</p>

  <p class="calibre1">"Onu gözden kaybetme, Dewayne." Çöl yoluna dönerlerken Miles, sürücülere çıkış olmadığını belirten bir uyarı işareti görmüştü. Jonathan er ya da geç dönmek zorunda kalacaktı. Yol iki arabanın yan yana gitmesine izin verecek kadar geniş değildi. Jonathan'ı kıstırmıştı.</p>

  <p class="calibre1">Bir saat kadar hiçbir şeyin yetişmediği gri toprakta gittiler. Dewayne silahını geri koymuştu. Faggot, Miles'ın kucağında sıkıntıyla oturuyordu. Her ani dönüşte Miles koltuğu sıkı sıkı tutuyordu. Dudakları sımsıkı kapalıydı. Faggot bile huysuzlanmıştı.</p>

  <p class="calibre1">Arabalar çöle kadar yarıştılar.</p>

  <p class="calibre1">Rover'ın açık tarafından hava girmesine rağmen Jonathan'ın sırtı terden sırılsıklam olmuştu. İstediği şeye uygun bir yer araştırmaya başladı.</p>

  <p class="calibre1">Dewayne tekerleklerin üzerine eğilmiş, toz bulutundan önünü görmeye çalışıyordu. Çenesi öç alma isteğiyle gerilmişti.</p>

  <p class="calibre1">İki mil kadar önde olan Jonathan yolun S biçimi kıvrılmasına neden olan bir kaya gördü. İdeal bir kayaydı. Yavaşça gazdan ayağını çekerek arkadaki arabanın yüz metre kadar yaklaşmasını sağladı. Birinci virajı alırken frene basarak büyük bir toz bulutu kaldırdı. Koltuktaki çifteyi aldı, Rover'dan atladı ve kayanın çevresini dolaşıp önlerine çıkması için yalnızca iki saniyesi olduğunu biliyordu.</p>

  <p class="calibre1">Dewayne ilk virajı alırken toz bulutundan dolayı önünü göremedi. Land-Rover birden önünde belirdi. Dewayne frenlere asıldı. Araba durmadan önce Miles kapısını açtı ve kendini yere attı. Dewayne pencereyi açarken otomatik tabancasını umarsızca eline aldı. Hemlock! Çiftenin namlusu sol şakağına dayalıydı. Ateş sesini duymadı.</p>

  <p class="calibre1">Jonathan kayanın çevresinden dolanırken çiftenin emniyetini açtı. Fren gıcırtısını duydu ve toz bulutunun içine atıldı. Dewayne'in yüzü beyaz dumanlar arasından belirdi. Penceresini açmaya çalışıyordu. Jonathan silahını yarı açık pencereden içeri soktu ve tetiği çekti. Müthiş bir patlama duyuldu.</p>

  <p class="calibre1">Dewayne çekiçle vurulmuş bir boğa gibi burnundan sesler çıkardı ve koltuğunda kayarak açık pencereden sarktı. Sinirleri öldüklerini anlayana kadar sarsıldı.</p>

  <p class="calibre1">Jonathan arabanın önüne gelerek otomatik tabancayı çıkarmak için Dewayne'in sarkan elini tuttu. Yapışkan parmaklarını arabadan biraz ötede bulduğu ceketinin bir parçasına sildi.</p>

  <p class="calibre1">Miles tekrar yere yapışmakta olan tozların arasında duruyor, manşetlerini düzelterek lame elbisesinin üstündeki pislikleri eliyle süpürüyordu. Pomeranian bacaklarının arasında dans ediyordu.</p>

  <p class="calibre1">"Yani Jonathan!" Bu elbise bana üç yüz dolara mal oldu, üstelik beş de prova yaptım."</p>

  <p class="calibre1">"Arabama bin."</p>

  <p class="calibre1">Miles köpeğini alarak Jonathan'ın yanına oturdu. Her zamanki dansçı yürüyüşü son yaşananlardan etkilenerek kendisine ihanet etmişti.</p>

  <p class="calibre1">Batıya, çölün içlerine doğru gittiler. En arsız bitkilerin bile yetişmesini engelleyen tuz dudaklarına dolmuştu. Jonathan otomatik tabancayı sol elinde tutarak, Miles'ın yapabileceği bir hamleyi savuşturmak istiyordu.</p>

  <p class="calibre1">Bir buçuk saat çölün dayanılmaz sıcağında ilerlediler. Jonathan, Miles'ın silahı almaya hazırlandığını biliyordu. Kucağındaki elinin hafifçe kasılmasından, omuzlarının anlık büzülmesinden Miles'ın hareketini öngörebilmişti. Miles kendisini silahın üzerine tam atarken Jonathan frene basınca yüzünü direksiyona çarptı. Jonathan el frenini çekip arabadan aşağıya atladı, Miles'ı da yakasından sürüklüyordu. Miles ayağa kalktığında burnundan kan akıyordu. Jonathan, Rover'ı geliş yönüne doğru çevirmişti. Miles vücudunu engel yaparak yolda durdu.</p>

  <p class="calibre1">"Beni burada bırakamazsın!" Jonathan'ın planını kavraması, başına inen hiçbir kurşunun yapamayacağı kadar dehşetle doldurmuştu içini.</p>

  <p class="calibre1">Jonathan onu yarıp geçmeye çalıştı, fakat hız alamadan Miles kaportaya atladı. Yüzünü cama bastırarak üzerine yattı.</p>

  <p class="calibre1">"Allah aşkına, Jonathan!" diye bağırdı. "Vur beni!" Jonathan hız aldı, sonra fren yaparak Miles'ı arabanın üstünden attı. Ondan kaçmak için geniş bir kavisle hızla uzaklaştı.</p>

  <p class="calibre1">Jonathan arka aynadan Miles'ın dans eden görüntüsünü gördüğü sırada, Miles karakteristik duruşunu takınmış ve kollarında köpekle uzaklaşan Land Rover'a bakıyordu.</p>

  <p class="calibre1">Jonathan, Miles'ın bu son görüntüsünü, güneş ışığında lame elbisesinin parlayışını hiçbir zaman unutmadı. Miles köpeği yere indirmiş ve cebinden bir tarak çıkarmıştı. Saçını taradı ve elleriyle saçının yan kısımlarını düzeltti.</p>
</body>
</html>
