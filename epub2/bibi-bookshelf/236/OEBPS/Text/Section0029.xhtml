<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">ZÜRİH - 6 AĞUSTOS</h1>

  <p class="calibre1">Jonathan Zürih'in bir labirente benzeyen modern hastanesinde sterilize edilmiş bir hücredeki yatağında yatıyordu.</p>

  <p class="calibre1">"On yedi, on sekiz, on dokuz... Bir, iki, üç, dört..." Sabırla tavandaki fayanslarda bulunan delikleri sayıyordu.</p>

  <p class="calibre1">Çok sıkılıyordu, fakat bazen de korku, acı ve yaşadığı için derin bir minnet de duyuyordu. Galeri girişinden yaylaya indirilirken bir ara kendine gelir gibi olmuştu. Trenin gürültüsü ve hareketi nedeniyle aklı karışmıştı. Bir an Ben'in yüzünü görmüş ve boğuk bir sesle, "belimden aşağı hiçbir şey hissetmiyorum" diye şikayet etmişti.</p>

  <p class="calibre1">Kendisine tekrar geldiğinde hastanedeydi. Botlarının bağcıklarını kesmişler, pantolonunu çıkarıyorlardı.</p>

  <p class="calibre1">Bir hemşire anlayış ve heyecanla, "Belki de kesilmeleri gerekecek" <span class="calibre7">demişti.</span></p>

  <p class="calibre1">Jonathan "Olmaz" diye düşünmüş, fakat ölmeyi tercih edeceğini söyleyemeden tekrar bayılmıştı.</p>

  <p class="calibre1">Sonunda doktorlar sözkonusu baş parmağı kurtarmışlardı, fakat oksijen çadırına alınan Jonathan bir hayli acı çektikten sonra. Jonathan pek çok yara almıştı. Bunların çoğu önemli değildi. Donma dışında Jean-Paul'ün cesedine çarptığında burnu kırılmıştı, ilmiğe sıkıştığında da iki kaburgası. Kayaya çarptığında hafif bir beyin sarsıntısı geçirmişti. Bunların arasında Jonathan'ı en uzun süre kırık burnu rahatsız etti. Oksijen çadırından çıktıktan ve kaburgalarındaki kırıklar da kaynadıktan sonra burun köküne yapıştırılmış flaster Jonathan'a çok sıkıntı verdi. Bu yüzden kitap bile okuyamıyor, buna kalkıştığında flaster nedeniyle şaşılaşıyordu.</p>

  <p class="calibre1">Fakat en çok şikayet ettiği şey iç sıkıntısıydı. Ziyaretçi kabul etmesi yasaktı. Ben onunla Zürih'e kadar gelmemişti. Otelde kalarak hesapları ödemiş, ölülerin bulunarak ülkelerine gönderilmeleri işleriyle ilgilenmişti. Anna da hâlâ oteldeydi. Hatta Ben ile birkaç defa da sevişmişlerdi.</p>

  <p class="calibre1">Jonathan'ın canı sonunda öylesine sıkıldı ki, Lautrec yazısını bitirmekten başka çare bulamadı, fakat bunu ertesi sabah okuduğunda öfkeyle homurdandı ve kağıtları yanındaki çöp sepetine attı.</p>

  <p class="calibre1">Tırmanış sona ermişti. Eiger Kuşları yeteri kadar zevk ve heyecan duydukları için güneye, lüks yuvalarına döndüler. Gazeteciler birkaç gün daha kaldılar, fakat Jonathan'ın yaşayacağını anlayınca onlar da kentten ayrıldı. Tıpkı leş yerken ürkütülen akbabalar gibi.</p>

  <p class="calibre1">Hafta sonunda Eiger olayı haber olmaktan çıkmıştı. Basın şimdi başka bir heyecanlı olayın peşindeydi. Jonathan'a yalnızca Cherry'den bir kart geldi. Long Island'dan Arizona'ya gönderilmiş, Sicilya'daki Kleine Scheidegg'e, oradan da Zürih'teki Kleine Scheidegg'e gelmişti. Cherry'nin elyazısı önce büyüktü, sonra düzenli olarak küçülüyordu.</p>

  <p class="calibre1"><br class="calibre2" /></p>

  <p class="calibre1"><i class="calibre6"><b class="calibre8">"Harika haberler!!! Uzun zamandan beri taşıdığım o yükten kurtuldum (heh heh)! Kurtuldum ve kurtuldum! Müthiş bir adam! Sakin, nazik, soğukkanlı, akıllı ve âşık! Aynen böyle oldu (parmakların şaklamasını düşün). Karşılaştık. Evlendik. Seviştik. Tam bu sırayla. Sen şansını kaybettin. Gözyaşı dökme. Tanrım, harika bir adam, Jonathan! Benim evde oturuyoruz. Döndüğünde gelip bizi görürsün. Bu da bana evinin çalınmadığını hatırlattı. Kimse çalmadı. Fakat kötü haberler de var. Bay Monk kaçtı. Ulusal Park Müdürlüğü'nde düzenli bir iş buldu. Arizona nasıl? Sana kurtuldum diyorum! Döndüğün zaman sana herşeyi anlatırım. <span class="calibre7">Pekala, İsviçre nasıl?"</span></b></i></p>

  <p class="calibre1"><i class="calibre6"><b class="calibre8"><span class="calibre7"><br class="calibre2" /></span></b></i></p>

  <p class="calibre1">Çöp sepetine.</p>

  <p class="calibre1">Jonathan tavana bakarak yattı.</p>

  <p class="calibre1">Ziyaretçi yasağının kalktığı ilk gün Amerikan Elçiliği'nden bir adam Jonathan'ı görmeye geldi. Kısa boylu, tombul bir adamdı. Uzun saçlarını kel kafasına dikkatle yapıştırmıştı. Çelik kenarlı gözlüğün gölgelediği küçük gözlerini kırpıştırıp duruyordu. Cll'in casusa benzemedikleri için özellikle servise aldığı silik tiplerdendi, ama CII hep bu tiplerden yararlandığı için artık yabancı bir ajan bu adamları kalabalığın arasında bile seçebiliyordu. Adam Jonathan'a Cll'in yeni yaptırdığı bir teyp bıraktı. Teyp bandı çalarken bir yandan da siliyordu.</p>

  <p class="calibre1">Jonathan yalnız kalır kalmaz teybi açtı. Teybin kapağının içine bir zarf yapıştırılmıştı. Zarfta banka hesabına yüz bin dolar yatırıldığını açıklayan bir belge vardı. Şaşıran Jonathan, teybin düğmesine bastı ve Dragon'un sesi duyuldu. Küçük hoparlör nedeniyle adamın sesi daha tiz ve madeni çıkıyordu. Jonathan'ın, karanlıkların arasından beliren fildişi gibi yüzü, pamuk gibi beyaz kaşların gölgelediği pembe gözleri hayalinde canlandırması çok kolaydı. Bunun için gözlerini yumması yeterliydi.</p>

  <p class="calibre1"><br class="calibre2" /></p>

  <p class="calibre1"><b class="calibre8"><i class="calibre6">"Sevgili Hemlock. Herhalde artık zarfı açtın ve müsrifliklerin yüzünden ziyan olan paraları toplamdan düşeceğimiz tehditlerini savurmamıza rağmen ücretini tam olarak ödediğimizi öğrendin. Bunun seni hem şaşırttığını hem de sevindirdiğini umarım... Bence bu parayı hak ettin. Yaralandığın için hem acı çektin hem de masrafa girdin... Onaylama hedefinin kendisini ele vermesini sağlayamadığın anlaşılıyor. Bu yüzden kesin, fakat pek de ekonomik olmayan o zalim yolu seçtiğini, yani üç adamı birden onayladığını anladım... Fakat tabii sen her zaman müsriftin... Mösyö Bidet'yi herhalde dağda geçirdiğiniz ilk gece, karanlıktan yararlanarak öldürdün. Diğer iki adamı uçuruma, ölüme yuvarlamayı nasıl başardığını pek anlayamadık, fakat aslında bu bizi pek ilgilendirmiyor... Bildiğin gibi bizi yöntemlerden çok sonuçlar ilgilendirir.</i></b></p>

  <p class="calibre1"><b class="calibre8"><i class="calibre6">Şimdi, Hemlock, Clement Pope'u bize berbat halde iade ettiğin için seni azarlamam gerekiyor... Ama bunu yapmayacağım. Çünkü ben de <span class="calibre7">başından beri Pope'u uygun bir biçimde cezalandırmayı planlıyordum. Senin Pope'u cezalandırman pekala uygundu. Pope'a hedefini bulma görevi verilmişti, ama o hedefin kim olduğunu öğrenemedi... Son anda aklına seni yem olarak kullanmak geldi. Tabii bu fikir ikinci sınıf bir kafanın ürünüydü. Korkuya kapılmış, beceriksiz bir adamın planı, fakat başka seçeneğimiz de yoktu. O tehlikeli durumdan kurtulacağına inanıyordum. Bu bakımdan yanılmadığım da anlaşılıyor. Pope, Aİ Bölümünden alındı. Şimdi ona daha kolay olan bir görev verildi. Artık başkan yardımcılarının nutuklarını yazacak. Senden yediği dayaktan sonra zaten işimize yaramazdı. İyi bir av köpeğinde tüfek korkusu diye tanımlanacak bir dert vardır.</span></i></b></p>

  <p class="calibre1"><b class="calibre8"><i class="calibre6">Dosyanı istemeye istemeye "etkin olmayan ajanlar" dolabına kaldırıyorum, fakat açıkçası Bayan Cerberus benim kadar üzülmüyor. Sana doğrusunu söyleyeyim, bana çok geçmeden gene birlikte çalışacakmışız gibi geliyor. Zevklerini de düşünecek olursak, bu paranın sana ancak dört yıl yeteceği de anlaşılır. Ondan sonra neler olacağını kim söyleyebilir?</i></b></p>

  <p class="calibre1"><b class="calibre8"><i class="calibre6">Sorunu pek zekice bir biçimde çözümlediğin için seni kutlarım. Long Island'daki kendin için hazırladığın o türbede şanslı günler geçirmeni dilerim."</i></b></p>

  <p class="calibre1"></p>

  <p class="calibre1"><b class="calibre8">Jonathan teybi kapatarak bir kenara bıraktı. Başını ağır ağır sallayarak aciz bir tavırla, "Ah, Tanrım..." dedi. <span class="calibre7">Neyse. Şimdi tavanda bir sırada kaç fayans vardı? Kırk iki. Diğer kenarda ise... bir, iki, üç, dört..."</span></b></p>

  <p class="calibre1"><b class="calibre8">Ben kapıdan girmekte zorluk çekti. Kollarında o selofana sarılı meyva dolu koskocaman bir sepet vardı. Küfrederek öfkeyle kapıya bir tekme attı. <span class="calibre7">Sonra sert sert, "Al" diyerek yükünü Jonathan'a uzattı. Jonathan, Ben kapıdan girdiği andan beri gülüp duruyordu.</span> <span class="calibre7">Sonra kahkahaları arasında "Bana getirdiğin bu şey de ne?" diye sordu.</span></b></p>

  <p class="calibre1"><b class="calibre8">"Bilmem. Meyva filan. Bunları aşağıda, girişte satıyorlar. Komik olan nedir?"</b></p>

  <p class="calibre1"><b class="calibre8">"Hiç..." Jonathan gülmekten bitkinleşmişti. "Bu bana getirilen armağanların en tatlısı, Ben."</b></p>

  <p class="calibre1"><b class="calibre8">"Haydi oradan!"</b></p>

  <p class="calibre1"><b class="calibre8">Jonathan tekrar gülmeye başlarken karyola sarsıldı. Ben, iri ellerinin arasında kurdeleli bir sepetle gerçekten pek komik gözükmüştü gözüne, fakat kahkahaları iç sıkıntısı ve ateşin neden olduğu bir sinir krizini de gizliyormuş gibiydi.</b></p>

  <p class="calibre1"><b class="calibre8">Ben sepeti yere bırakarak karyolanın yanındaki bir iskemleye oturdu. Kollarını kavuşturarak hoşnutsuz bir sabırla bekledi.</b></p>

  <p class="calibre1"><b class="calibre8">"Seni böyle neşelendirebildiğim için çok seviniyorum."</b></p>

  <p class="calibre1"><b class="calibre8">"Afedersin. Artık kendimi topladım." Jonathan son defa sessiz bir kahkaha atarak burnunu çekti. "Gönderdiğin kartı aldım. Sen ve Anna, ha?"</b></p>

  <p class="calibre1"><b class="calibre8">Ben elini salladı.</b></p>

  <p class="calibre1"><b class="calibre8">"Bu dünyada tuhaf şeyler oluyor."</b></p>

  <p class="calibre1"><b class="calibre8">Jonathan başını salladı.</b></p>

  <p class="calibre1"><b class="calibre8">"Şey... onları..."</b></p>

  <p class="calibre1"><b class="calibre8">"Evet, onları dağın eteğinde bulduk. Anderl'in babası oğlunun yaylaya gömülmesini istedi. Dağın görülebileceği bir yerine."</b></p>

  <p class="calibre1"><b class="calibre8">"İyi."</b></p>

  <p class="calibre1"><b class="calibre8">"Evet. İyi."</b></p>

  <p class="calibre1"><b class="calibre8">Ve söyleyecek başka bir şey kalmadı. Ben hastaneye, Jonathan'ı görmeye ilk kez geliyordu, fakat Jonathan durumu anlıyordu. İnsan bir hastaya fazla bir şey söyleyemezdi.</b></p>

  <p class="calibre1"><b class="calibre8">Kısa bir sessizlikten sonra Ben, Jonathan'a ona hastanede iyi bakıp bakmadıklarını sordu. Jonathan, "Evet" dedi. Ayı Ben de "İyi" diyerek karşılık verdi. <span class="calibre7">Sonra iri yarı adam yerinden kalkarak odada dolaştı. Pencereden dışarı baktı.</span></b></p>

  <p class="calibre1"><b class="calibre8"><span class="calibre7">"Hemşireler nasıl?"</span></b></p>

  <p class="calibre1"><b class="calibre8">"Çok sert."</b></p>

  <p class="calibre1"><b class="calibre8">"Ya?" Ben tekrar oturdu ve bir süre pantolonundaki küçük toz taneciklerini süpürdü. Sonra da, "Akşam üzeri uçakla Amerika'ya döneceğim" diye açıkladı. "Yarın sabah Arizona'da olurum."</b></p>

  <p class="calibre1"><b class="calibre8">"George'a sevgilerimi ilet."</b></p>

  <p class="calibre1"><b class="calibre8">"Olur, bunu yaparım." Ben içini çekti. Uzun uzun gerindikten sonra gitmek için ayağa kalktı.</b></p>

  <p class="calibre1"><b class="calibre8">"Kendine iyi bak." Meyva sepetini alarak yatağın yakınına koyduğunda, Jonathan tekrar gülmeye başladı. Ben buna katlandı. Bu gülüş o uzun sessizliklerden daha iyiydi, fakat bir süre sonra kendisini çok gülünç hissetmeye başladı. Bu yüzden sepeti tekrar yere bırakarak kapıya doğru gitti.</b></p>

  <p class="calibre1"><b class="calibre8">"Ah, Ben."</b></p>

  <p class="calibre1"><b class="calibre8">"Efendim?"</b></p>

  <p class="calibre1"><b class="calibre8">Jonathan gülmekten yaşaran gözlerini sildi.</b></p>

  <p class="calibre1"><b class="calibre8">"O Montreal olayına nasıl karıştın, Ben?"</b></p>

  <p class="calibre1"><b class="calibre8">Ben dakikalardan beri alnını pencerenin camına dayamış, öyle duruyordu. İki tarafına fidan dikilmiş yolda ağır ağır ilerleyen arabalara bakıyordu. Tekrar konuşmaya başladığında sesi hafif ve boğuktu.</b></p>

  <p class="calibre1"><b class="calibre8">"Beni gerçekten gafil avladın."</b></p>

  <p class="calibre1"><b class="calibre8">"Burada yatmış tavandaki delikleri sayarken böyle davranmayı planladım."</b></p>

  <p class="calibre1"><b class="calibre8">"Planın etkili oldu, eski dostum. Bunu ne zaman öğrendin?"</b></p>

  <p class="calibre1"><b class="calibre8">"Yalnızca birkaç gün oldu. Önce elimde bazı küçük ipuçları ve parçalar vardı. Montreal'deki topallayan adamı gözlerimin önünde canlandırmaya çalışıyordum, fakat birlikte dağa tırmandığım adamlardan hiçbiri o hayale uymuyordu. Eiger'a tırmanma işi için gelecek olanlardan biri de sendin. Sonra bütün parçalar birleşiverdi. Mellough ile senin <span class="calibre7">otelinde karşılaşmam gibi bir rastlantı... George Hotfort'un bana yarım doz vermesi... Miles böyle bir şey yapmazdı. Ona cevabımı vermiştim. Ayrıca George, Miles'a neden yardım etmişti? Bildiğim kadarıyla kızı ilgilendiren bir tek şey vardı. Miles da bunu ona sağlayamazdı, fakat George böyle bir şeyi senin için yapardı. Sen de kızın bana iğne yapmasını isteyebilirdin. Çünkü Miles'ın, bana Montreal'deki adamın kim olduğunu söyleyemeden ortadan kalkması işine gelecekti."</span></b></p>

  <p class="calibre1"><b class="calibre8">Ben kadere boyun eğen bir adam tavrıyla başını salladı.</b></p>

  <p class="calibre1"><b class="calibre8">"Uykudan ter içinde uyanıyor, Miles'ın sana herşeyi söylediğini düşünüyordum. Çölde yani. Senin benimle kedi-fare oyununa girmiş olduğunu sanıyordum."</b></p>

  <p class="calibre1"><b class="calibre8">"Miles'a bana bir şey söyleme fırsatını hiçbir zaman vermedim." Uzun bir sessizlik oldu. Bu sessizliği Jonathan bozdu. "Miles'a nereden bulaştın?"</b></p>

  <p class="calibre1"><b class="calibre8">Ben hâlâ pencereden trafiğe bakıyordu.</b></p>

  <p class="calibre1"><b class="calibre8">"Dağcılık yapamayacağımı anladığımda açtığım o küçük okul... Onun başarılı olması için çok uğraştım, fakat okul kazanç sağlamıyordu. Çok kimse gelmiyordu. Gelenler de... senin gibi... eski dağcılık arkadaşlarımdı. Onlardan para almak da hoşuma gitmiyordu. Gazetelerin küçük ilanlar kısmında topal eski dağcılara göre işlerden pek söz edilmiyordu. Tabii belki bir yerde sabah dokuzdan beşe kadar çalışabilirdim, fakat bu da bana göre bir şey değildi. Ne demek istediğimi anlıyorsun sanırım. Para kazanmak için ne yaptığını düşünecek olursak..."</b></p>

  <p class="calibre1"><b class="calibre8">"Artık o işi yapmıyorum. Görevi bıraktım."</b></p>

  <p class="calibre1"><b class="calibre8">Ben ciddi bir tavırla Jonathan'a baktı.</b></p>

  <p class="calibre1"><b class="calibre8">"İşte bu iyi, Jon..." Sonra tekrar ağır ağır ilerleyen trafiği seyretmeye devam etti. Konuşmaya başladığında sesi ifadesizdi. "Sonra bir gün o Miles Mellough denilen adam ortaya çıktı. Bana bir önerisi olduğunu söyledi. Lüks bir otel açmama yardım edecekti, bunun yanı sıra küçük bir dağcılık okulum da olacaktı. Benden bütün istenen Mellough'un adamlarının otelime gelip gitme<span class="calibre7">lerine izin vermem ve soru sormamamdı. Tabii bunun yasalara aykırı bir işle ilgili olduğunu anladım. Zaten Mellough da başka türlü olduğunu hiçbir zaman iddia etmedi. Bense gırtlağıma kadar borç içindeydim..." Sesi hafifledi.</span></b></p>

  <p class="calibre1"><b class="calibre8">Jonathan, sepetin üstündeki tütün rengi selofanu yırtarak bir elma aldı.</b></p>

  <p class="calibre1"><b class="calibre8">"Miles uyuşturucu satıyordu. Herhalde okulunu doğu-batı trafiği için bir depo olarak kullanıyordu. Toptan satış yapan adamlarını da dinlenmeleri için gene sana yolluyordu."</b></p>

  <p class="calibre1"><b class="calibre8">"Hepsi bu kadar... Bu birkaç yıl sürdü. O sırada Miles ile senin birbirinize düşman olduğunuzdan haberim yoktu. Hatta birbirinizi tanıdığınızı bile bilmiyordum."</b></p>

  <p class="calibre1"><b class="calibre8">"Pekala. Mellough ile ilişkini anladım, fakat bu Montreal'e neden gittiğini açıklamıyor."</b></p>

  <p class="calibre1"><b class="calibre8">"Bundan söz etmek hoşuma gitmiyor."</b></p>

  <p class="calibre1"><b class="calibre8">"Bana herşeyi anlatmak zorundasın. Durumu bana daha önce anlatsaydın, ben de dağa tırmanmaya kalkışmazdım."</b></p>

  <p class="calibre1"><b class="calibre8">Ben burun kıvırdı.</b></p>

  <p class="calibre1"><b class="calibre8">"Tabii ya! Beni öldürür ve paranı alırdın."</b></p>

  <p class="calibre1"><b class="calibre8">"Sanmıyorum."</b></p>

  <p class="calibre1"><b class="calibre8">"Yani evinden, tablolarından, herşeyinden vazgeçerdin, öyle mi?"</b></p>

  <p class="calibre1"><b class="calibre8">Jonathan sesini çıkarmadı.</b></p>

  <p class="calibre1"><b class="calibre8">"Emin değilsin sanırım, Jon."</b></p>

  <p class="calibre1"><b class="calibre8">"Evet, emin değilim."</b></p>

  <p class="calibre1"><b class="calibre8">"Dürüstlük yeterli değil, Jon. Zaten seni o dağa tırmanmaktan vazgeçirmeye de çalıştım. Ölmek istemiyordum, fakat senin benim yüzünden o dağda ölmen de hoşuma gitmeyecekti."</b></p>

  <p class="calibre1"><b class="calibre8">Jonathan konudan sapmayı istemiyordu.</b></p>

  <p class="calibre1"><b class="calibre8">"Bana Montreal'e neden gittiğini anlat."</b></p>

  <p class="calibre1"><b class="calibre8">Ayı Ben gürültülü gürültülü içini çekti.</b></p>

  <p class="calibre1"><b class="calibre8">"Ah, ben çok budalaca şeyler yaptım, eski dostum. Senin gibi tecrübeli birinin hiçbir zaman yapmayacağı şeyler. Gelen bazı malları teslim alarak belgeleri imzaladım. <span class="calibre7">Böyle şeyler işte. Sonra..." Gözlerini kapatarak baş ve işaret parmaklarını gözlerinin üzerine bastırdı. "Sonra kızım uyuşturucuya alıştı... Mellough kızımla ilgilendi. Onu bir yere götürdü. Ve kızım o alışkanlıktan kurtuldu. Ondan sonra Mellough'un her istediğini yapardım. Ona borcum vardı."</span></b></p>

  <p class="calibre1"><b class="calibre8">Jonathan kaşlarını çattı.</b></p>

  <p class="calibre1"><b class="calibre8">"Kızın mı, Ben?"</b></p>

  <p class="calibre1"><b class="calibre8">Ayı Ben'in gözlerinde buz gibi bir ifade belirdi.</b></p>

  <p class="calibre1"><b class="calibre8">"Evet. İşte bilmediğin bir şey, Doktor! George Hotfort benim kızım."</b></p>

  <p class="calibre1"><b class="calibre8">Jonathan kızla sevişmesini, sonra onu dövmesini hatırladı. Gözlerini elindeki elmaya dikti.</b></p>

  <p class="calibre1"><b class="calibre8">"Haklısın. Bundan haberim yoktu."</b></p>

  <p class="calibre1"><b class="calibre8">Ben, George konusunu uzatmak istemedi.</b></p>

  <p class="calibre1"><b class="calibre8">"Tabii Mellough başından beri senin arkadaşın olduğumu biliyordu. Başımı derde sokmayı planlıyordu. Beni kurtarmak için onu listenden silecektin. Mellough da sonunda rahatlayacaktı."</b></p>

  <p class="calibre1"><b class="calibre8">"Bu ona göre bir oyun. Sinsice şeylerden hoşlanırdı."</b></p>

  <p class="calibre1"><b class="calibre8">"O Montreal işi başımı belaya sokacaktı. Bana kendisiyle birlikte Kanada'ya gitmem gerektiğini söyledi. Kruger adlı bir köpekle birlikte bir kağıdı alacaktık. Ya da böyle bir şeyi. Cinayet işleneceğinden haberim yoktu. Olsaydı da fark etmezdi."</b></p>

  <p class="calibre1"><b class="calibre8">"Herhalde cinayetle bir ilişkin yoktu."</b></p>

  <p class="calibre1"><b class="calibre8">"Bunu da pek söyleyemem. O adamın öldürülmesine engel olmadım. Öyle değil mi? Orada durdum ve cinayeti seyrettim." Ben'in acı sesinden kendisinden tiksindiği anlaşılıyordu. "Kruger adamın gırtlağını yararken..."</b></p>

  <p class="calibre1"><b class="calibre8">"Kustun."</b></p>

  <p class="calibre1"><b class="calibre8">"Evet, öyle. Ben katil tipi değilim sanırım." Ben pencereye döndü. "Sana benzemiyorum, eski dostum."</b></p>

  <p class="calibre1"><b class="calibre8">"Boşver bu laflara! Fikir olarak cinayete bir itirazın yok. Mellough'yu senin için öldürmeme de dünden razıydın. Yalnızca bu işi kendin yapamıyorsun."</b></p>

  <p class="calibre1"><b class="calibre8">"Herhalde."</b></p>

  <p class="calibre1"><b class="calibre8">Jonathan elmayı Ben'in hediye sepetine geri attı.</b></p>

  <p class="calibre1"><b class="calibre8">"Söyle Ben. Neden gelip beni yamaçtan kurtardın? Ben de diğerleriyle birlikte ölseydim kurtulmuş olurdun."</b></p>

  <p class="calibre1"><b class="calibre8">Ben gülümseyerek başını salladı.</b></p>

  <p class="calibre1"><b class="calibre8">"Bunu düşünmediğimi sanma, eski <span class="calibre7">dostum."</span></b></p>

  <p class="calibre1"><b class="calibre8">"Fakat sen katil tipi değilsin."</b></p>

  <p class="calibre1"><b class="calibre8">"Öyle, bir de sana borcum vardı, beni Aconcaqua'dan aşağıya indirdiğin için." Ben, Jonathan'a döndü. "Şimdi ne olacak?"</b></p>

  <p class="calibre1"><b class="calibre8">"Hiçbir şey olmayacak."</b></p>

  <p class="calibre1"><b class="calibre8">"Eski bir dostu kandırmaya kalkışmazsın, değil mi?"</b></p>

  <p class="calibre1"><b class="calibre8">"ClI'dekiler istedikleri adamın ortadan kalkmış olduğuna inanıyorlar. Onları bu fikirlerinden vazgeçirmem için bir neden yok. Sonuçta paramı da verdiler."</b></p>

  <p class="calibre1"><b class="calibre8">"Ya sen? Sana ihanet eden arkadaşların konusundaki düşüncelerini <span class="calibre7">biliyorum."</span></b></p>

  <p class="calibre1"><b class="calibre8">"Benim bana ihanet eden arkadaşlarım yok!"</b></p>

  <p class="calibre1"><b class="calibre8">Ben bu sözleri düşündü.</b></p>

  <p class="calibre1"><b class="calibre8">"Anlıyorum. Söyle eski dostum, senin hiç arkadaşın var mı?"</b></p>

  <p class="calibre1"><b class="calibre8">"Beni düşünmen çok dokunaklı, Ben. Uçağın ne zaman kalkıyor?"</b></p>

  <p class="calibre1"><b class="calibre8">"Artık gitmem gerek."</b></p>

  <p class="calibre1"><b class="calibre8">"İyi."</b></p>

  <p class="calibre1"><b class="calibre8">Ben kapıda durdu.</b></p>

  <p class="calibre1"><b class="calibre8">"Kendine iyi bak, eski dostum."</b></p>

  <p class="calibre1"><b class="calibre8">"Meyvalar için teşekkürler."</b></p>

  <p class="calibre1"><b class="calibre8">Jonathan, kapı Ben'in ardından kapandıktan sonra birkaç dakika kapıya baktı durdu. Kendini içi boşalmış gibi hissediyordu. Birkaç gündür bir daha dağlara tırmanamayacağını biliyordu. Eski cesareti kalmamıştı. Ben de gitmişti. Jemima gitmişti. Tavandaki delikleri saymaktan da usanmıştı.</b></p>

  <p class="calibre1"><b class="calibre8">Işığı söndürdü ve akşamın mavi ışığı odaya doldu. Gözlerini kapayarak uyumaya çalıştı.</b></p>

  <p class="calibre1"><b class="calibre8">Önemli değil. Onlara ihtiyacı yoktu. Hiçbirine ihtiyacı yoktu. Amerika'ya geri döndüğü zaman Allahın belası kiliseyi satacaktı.</b></p>

  <p class="calibre1"><b class="calibre8">Fakat tabloları değil!</b></p>
</body>
</html>
