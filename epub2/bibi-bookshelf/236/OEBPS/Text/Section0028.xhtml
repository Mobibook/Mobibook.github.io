<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">EİGER - 12 TEMMUZ</h1>

  <p class="calibre1">Ben, boğulmak üzere olan bir adam gibi soluk soluğa uyandı. Çığların uzaklardan gelen gümbürtüsü karmaşık uykusuyla gerçeğe benzemeyen parlak ışıklı lobi arasında bir köprü oluşturdu. Ayı Ben gözlerini kırpıştırarak etrafına bakındı. Yeri ve zamanı anlamaya çalışıyordu. Gecenin üçü olmuştu. Elbiseleri buruşmuş iki gazeteci koltuklarda uyuyorlardı. Ben'in sırtı ve kaba etleri terden koltuğun plastik yüzüne yapışmıştı. Ağır ağır kalktı. Lobi oldukça serindi.Ben düşlerinin etkisiyle terlemişti.</p>

  <p class="calibre1">Ayı Ben gerinerek sırtının ağrısını geçirmeye çalıştı. Uzaklarda gök gürledi. Gürültüyü çığın gümbürtüsü daha da artırdı. Ben, lobide ilerleyerek kapıya gitti ve boş verandaya baktı. Yaylada artık yağmur yağmıyordu. Bütün fırtına Eigerwand'ın içbükey yüzünde toplanmıştı. Kuzeyden gelen soğuk hava yaklaşırken fırtına orada eski gücünü kaybediyordu. Şafakta hava iyice açacak, dağın yamacı görülecekti. Tabii orada görülecek bir şey kalmışsa.</p>

  <p class="calibre1">Asansörün kapısı takırdayarak açıldı. Ben dönerek baktı. Anna ona doğru geliyordu. Kadın otuz saatten beri makyajını tazelememişti. Tavırları da yüzüne uyuyordu.</p>

  <p class="calibre1">Ben'in çok yakınında durarak dışarı baktı. Adamı selamlamamıştı.</p>

  <p class="calibre1">"Hava biraz açıyor galiba."</p>

  <p class="calibre1">"Evet." Ben konuşmak istemiyordu.</p>

  <p class="calibre1">"Jean-Paul'ün kaza geçirdiğini şimdi duydum."</p>

  <p class="calibre1">"Şimdi mi duydun?"</p>

  <p class="calibre1">Kadın, Ayı Ben'e doğru dönerek tuhaf, öfkeli bir heyecanla konuşmaya başladı.</p>

  <p class="calibre1">"Evet, şimdi duydum. Beraber olduğum genç bir adam<span class="calibre7">dan. Bu seni sarsıyor mu?" Acı duyarak titriyor ve kendi kendisini cezalandırmaya çalışıyordu.</span></p>

  <p class="calibre1">Ben hâlâ boş gözlerle geceye bakıyordu.</p>

  <p class="calibre1">"Kiminle yatarsan yat. Beni ilgilendirmiyor."</p>

  <p class="calibre1">Kadın uzun kirpikli gözlerini yarı kapayarak yorgun yorgun içini çekti.</p>

  <p class="calibre1">"Jean-Paul'ün yarası ağır mı?"</p>

  <p class="calibre1">Ben farkına varmadan bir an durdu.</p>

  <p class="calibre1">"Hayır."</p>

  <p class="calibre1">Anna adamın kırışıklıklarla dolu iri yüzüne baktı.</p>

  <p class="calibre1">"Yalan söylüyorsun tabii."</p>

  <p class="calibre1">Dağdan daha hafif bir gökgürültüsü geldi. Ben ensesine vurarak döndü. Lobide ilerledi. Anna da onun peşinden gitti.</p>

  <p class="calibre1">Ayı Ben, resepsiyondaki gece katibine kendisine iki şişe bira bulup bulamayacağını sordu. Adam uzun uzun özür diledi, fakat o saatte böyle şeyler yasaktı.</p>

  <p class="calibre1">Anna atıldı.</p>

  <p class="calibre1">"Odamda konyak var."</p>

  <p class="calibre1">"Teşekkür ederim, istemem." Ben başını eğerek kadını süzdü. "Pekala, gidelim."</p>

  <p class="calibre1">Anna asansörde, "Yalan uydurduğunu söylediğim zaman cevap vermedin" diye hatırlattı. "Bu, Jean-Paul'ün yuvarlanmasının önemli olduğu anlamına mı geliyor?"</p>

  <p class="calibre1">O uzun nöbet yüzünden Ben'in bütün vücudu gitgide daha bitkinleşiyordu.</p>

  <p class="calibre1">"Bilmiyorum" diye itiraf etti. "Jean-Paul yuvarlandıktan sonra tuhaf bir biçimde hareket etmeye başladı. Kemikleri kırılmış gibi değil! Fakat... acayip bir biçimde. Bana ona bir şey olmuş gibi geldi."</p>

  <p class="calibre1">Anna odasının kapısını açarak önden girdi. Işıkları yaktı. Ben bir an kapıda durdu.</p>

  <p class="calibre1">"Girin Bay Bowman. Ne var?" Kadın alayla güldü. "Ah, anlıyorum. Galiba sözünü ettiğim gençle karşılaşacağını sanıyordun." Bir kadehe bolca konyak koyarak adama doğru gitti. "Hayır, Bay Bowman. Kocamla paylaştığım yatağa kimseyi almam."</p>

  <p class="calibre1">"Sınırı en olmayacak yerlere çiziyorsun. Teşekkür ederim." Ben içkiyi başına dikti.</p>

  <p class="calibre1">"Jean-Paul'ü seviyorum."</p>

  <p class="calibre1">"Ah, tabii..."</p>

  <p class="calibre1">"Ona fiziki bakımdan sadık olduğumu iddia etmedim. Kocamı sevdiğimi söyledim. Bazı kadınların kocalarının kapasitelerinin ötesinde ihtiyaçları vardır. Onlara acımak gerekir. Tıpkı alkoliklere acındığı gibi."</p>

  <p class="calibre1">"Çok yorgunum."</p>

  <p class="calibre1">"Seni baştan çıkarmaya çalıştığımı mı sanıyorsun."</p>

  <p class="calibre1">"Ben de erkeğim. Başka bir koşul gerekmediği de anlaşılıyor."</p>

  <p class="calibre1">Anna güldü. Sonra birdenbire ciddileşti.</p>

  <p class="calibre1">"Sağ salim aşağıya inecekler değil mi?"</p>

  <p class="calibre1">Konyak Ben'in vücudunu hemen etkiledi. Gevşememek için çabaladı.</p>

  <p class="calibre1">"Bilmiyorum. Belki inerler... Belki de..." Kadehi masaya bıraktı. "Teşekkür ederim. Daha sonra görüşürüz." Kapıya doğru gitti.</p>

  <p class="calibre1">Kadın Ben'in cümlesini büyük bir sakinlikle tamamladı.</p>

  <p class="calibre1">"Belki de çoktan öldüler."</p>

  <p class="calibre1">"Bu da mümkün."</p>

  <p class="calibre1">Anna, Ben gittikten sonra tuvalet masasının başına geçti. Bir parfüm şişesinin kristal kapağıyla oynamaya başladı. En az kırk yaşındaydı.</p>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <p class="calibre1">Dört adam yüzeyine sokuldukları dağ kadar hareketsizdiler. Tıpkı yüzeyindeki donmuş kar ve kar suları yüzünden pırıldayan dağ gibi, buz tutmuş elbiseleri kaskatıydı. Şafak henüz sökmemişti, fakat doğuda hava aydınlanmaya başlıyordu. Jonathan su geçirmez kumaştan yapılmış pantolonunun üzerindeki ince buzları hayal meyal görebiliyordu. Saatlerden beri büzülmüş oturuyor ve boş gözlerle kucağına bakıyordu. Fırtına gözlerini açmasını engellemeyecek kadar hafiflediği andan itibaren böyle bekliyordu. Fırtınadan sonraki o iliklerine işleyen soğuğa rağmen bir tek kaşını bile oynatmamıştı. Jonathan, doğanın güçleri <span class="calibre7">karşısında küçük bir hedef oluşturmak için iyice büzülmüştü. Foehn başladığında bu durumu almıştı.</span></p>

  <p class="calibre1">Herşey birdenbire olmuştu. Fırtınanın ne kadar sürdüğünü tahmin etmek de olanaksızdı. Dehşet ve karmaşadan oluşan sonsuz bir an yaşamışlardı sanki. Şiddetli yağmur ve dolu, onları kırbaçlayan, kayayla aralarına girerek aşağı yuvarlamaya çalışan bir rüzgar. Göz kamaştırıcı şimşekler ve karanlık. Kayaya tutunmanın verdiği acı ve uyuşukluk ve en önemlisi gürültü. Yakındaki gök gürültüsü, rüzgarın ısrarlı çığlıkları, iki yandan yuvarlanan çığların uğultusu.</p>

  <p class="calibre1">Şimdi çevre sessizdi. Fırtına sona ermişti.</p>

  <p class="calibre1">Birbirini izleyen bir sürü duygu Jonathan'ın kafasının boşalmasına neden olmuştu. Şimdi düşünceler ağır ağır, pek ilkel bir biçimde beliriyordu. Jonathan kendi kendine basit kelimelerle, pantolonuma bakıyorum, dedi. Üstlerinde buz parçaları var. Acı veren şeyi soğuk olarak yorumladı. Ve sonunda da hayretle, ama sevinmeden yaşadığına karar verdi.</p>

  <p class="calibre1">Jonathan kolunu oynattı. Bir şıngırtı oldu. Bu hareket yüzünden kolunu kaplayan ince buz tabakası parçalanıp etrafa saçılmıştı. Jonathan yumruklarını sıkıp sıkıp açtı. Ayak parmaklarını botlarının tabanına sıkıca dayadı. Böylece koyulaşmış kanını el ve ayaklarına yayılmaya zorladı. Uyuşukluğun yerini bir karıncalanma, sonra da zonklama aldı, fakat bütün bunlar onun yaşadığını kanıtlıyordu. Ortalık hafifçe aydınlandığı için artık biraz ileride Karl'ın hiç kımıldamadan oturduğunu düşünmedi bile. Bütün dikkatini içindeki şeylerin yeniden hayat bulmalarına vermişti.</p>

  <p class="calibre1">Aşağıdan bir ses geldi.</p>

  <p class="calibre1">Jonathan boğuk boğuk, "Anderl?" dedi.</p>

  <p class="calibre1">Avusturyalı ağır ağır kımıldadı. Üstünü kaplayan buzlar şıngırdayarak kırıldı. Uçurumdan aşağı düştüler.</p>

  <p class="calibre1">"Gece fırtına vardı." Anderl'in sesi sert fakat gene de neşeliydi. "Herhalde bunu fark ettin."</p>

  <p class="calibre1">Şafak sökerken rüzgar da çıktı: ısrarlı, kuru ve çok soğuk bir rüzgar. Anderl gözlerini kısarak bileğindeki altimetreye baktı. Kayıtsızca, "Kırk metre düşük" diye açıkladı. Jonathan başını salladı. Kırk metre düşük... Bu barometrik basıncın normalden iki derece yüksek olduğu anlamına geliyordu. Güçlü bir soğuk merkezinin etkisindeydiler. Bunun ne kadar süreceği de belli değildi.</p>

  <p class="calibre1">Jonathan, Anderl'in rafımsı yerde hiç kımıldamayan Jean-Paul'e bakmak için usul usul ilerlediğini gördü. Biraz sonra Avusturyalı çay yapmaya başladı. Portatif ocağı düşmemesi için Bidet'nin bacağına dayamıştı.</p>

  <p class="calibre1">Jonathan etrafına bakındı. Foehn'in sıcaklığı yüzünden yüzeydeki karlar erimiş, fakat sonra soğuk cephenin etkisiyle yeniden donmuşlardı. Karın üstünde şimdi iki buçuk santim kalınlığında buzdan bir tabaka vardı. Çok kaygandı ve bir insanın ağırlığını taşıyacak kadar sağlam da değildi. Akan sular da donarak kayaların üzerinde bir tabaka oluşturmuşlardı. Artık kayalara tutunmak olanaksızdı. Buz tabakası özel pitonları tutmayacak kadar inceydi. Jonathan hava giderek aydınlanırken yamacın durumunu inceledi. Koşulların hepsi kötü, yani tehlike de kesindi.</p>

  <p class="calibre1">Karl kımıldandı. Uyumamıştı. Jonathan ve Anderl gibi o da yarı baygın halde oturmuştu. Kendini toplayarak bağlı olduğu pitonları ustalıkla ve dikkatle kontrol etti. Kan dolaşımını hızlandırmak için beden hareketleri yaptı. Sonra çantasından yiyecek çıkardı: donmuş et ve çikolata. Bütün bu sürede hiç konuşmadı. Gece olanlar nedeniyle çok sarsıldığı ve burnunun kırıldığı anlaşılıyordu. Artık liderlik taslamıyordu.</p>

  <p class="calibre1">Anderl kendisini yerinde tutan ipe dayanarak döndü ve Jonathan'a ılık çay dolu maşrapayı uzattı.</p>

  <p class="calibre1">"Jean Paul..."</p>

  <p class="calibre1">Jonathan çayı büyük bir açgözlülükle bir solukta içti.</p>

  <p class="calibre1">"Ne olmuş ona?" Madeni maşrapayı Avusturyalı'ya geri verdi. Kabın dudaklarına yapışarak derisini sıyırdığı yeri yaladı.</p>

  <p class="calibre1">"Ölmüş." Anderl fincanı doldurarak Karl'a uzattı. Sonra usulca ekledi. "Herhalde fırtına sırasında son nefesini verdi."</p>

  <p class="calibre1">Karl, fincanı avuçlarının arasında tutarak buz tutmuş bir yığına benzeyen Bidet'ye baktı.</p>

  <p class="calibre1">Jonathan emretti.</p>

  <p class="calibre1">"İç o çayı!" Fakat Karl hareket etmedi. Burnundan kesik kesik nefes alıyordu. Verdiği nefesle çaydan yükselen buharlar birbirine karışıyordu.</p>

  <p class="calibre1">Sonra Karl anormal denilecek kadar yüksek ve tekdüze bir sesle, "Onun öldüğünü nereden biliyorsun?" diye sordu.</p>

  <p class="calibre1">Anderl küçük çaydanlığa buz parçacıklarını doldururken "Baktım" dedi.</p>

  <p class="calibre1">"Ve ölmüş olduğunu gördün! Sonra da kalkıp çay yapmaya başladın!"</p>

  <p class="calibre1">Anderl omuzunu silkti. İşinden başını kaldırıp Karl'a bakma zahmetine katlanmadı bile.</p>

  <p class="calibre1">Jonathan tekrarladı.</p>

  <p class="calibre1">"İç o çayı. Ya da bana ver. Soğumadan ben içeyim."</p>

  <p class="calibre1">Karl ona tiksintiyle baktı, fakat çayı içti.</p>

  <p class="calibre1">Anderl, "Jean Paul beyin sarsıntısı geçirmişti" diye açıkladı. "O fırtınaya dayanamadı. İçteki insan dıştaki insanın ölmesini engelleyemedi." Ondan sonraki saati soğukla savaşmak için beden hareketleri yaparak, zorla birkaç lokma yiyecek yutarak, sonsuz susuzluklarını gidermek için çay ve et suyu içerek geçirdiler. Susuzluklarını gidermeleri olanaksızdı, fakat sonunda harekete geçme zamanı geldi. Anderl de erittiği son buzların suyunu içti. Çaydanlıkla portatif ocağı çantasına yerleştirdi.</p>

  <p class="calibre1">Jonathan planını açıkladığında, Karl lider değişikliğine karşı çıkmadı, karar verme isteğini kaybetmişti. Sık sık dikkati dağılıyor, gözleri aşağıdaki ölüye doğru kayıyordu. Onun dağ deneyimleri arasında ölüm yoktu.</p>

  <p class="calibre1">Jonathan durumu birkaç sözle özetledi. Hem kayalar hem de karın üzerinde bir buz tabakası vardı. Yukarı tırmanmaları olanaksızdı. Bu müthiş soğuk günlerce, hatta haftalarca sürebilirdi. Oldukları yerde bekleyemezlerdi. Geri dönmeleri gerekiyordu.</p>

  <p class="calibre1">Karl'ın oluğundan inemezlerdi. Herhalde orası da buz tutmuştu. Jonathan Eigerwand İstasyonu'nun yukarısındaki bir noktaya inmelerini önerdi. Oradaki çıkıntıya rağmen belki iple aşağıya inebilirlerdi. Aşağıda bekleyen ve onları izleyen Ben amaçlarını anlar ve yardımcılarla o noktaya gelirdi.</p>

  <p class="calibre1">Jonathan konuşurken Anderl'in yüzündeki ifadeden genç adamın bu inişe pek inanmadığını anladı, fakat Avusturyalı itiraz da etmedi. Çünkü hiç olmazsa moralleri için harekete geçmeleri gerektiğini biliyordu. Burada kalıp donarak ölme tehlikesini göze alamazlardı. Sedlmayer ve Mehringer de yıllar önce biraz yukarıda donarak ölmüşlerdi.</p>

  <p class="calibre1">Jonathan ip sorununu da düzene soktu. Kendisi önden inecek, donmuş karda geniş basamaklar oyacaktı. Karl onun peşinden gelecekti. İkinci bir iple Jean-Paul'ün ağırlığını taşımasına gerek kalmadan Jonathan'a yardım edecekti. En güçlüleri olan Anderl arkadan inecekti. Avusturyalı her zaman basacak ve dayanacak sağlam bir yer arayacaktı. Çünkü bir kayma yüzünden iki dağcıyla ölünün ağırlığını taşımak zorunda kalabilirdi.</p>

  <p class="calibre1">Jean-Paul'ü de birlikte götürmeleri nedeniyle iniş daha tehlikeli olacaktı, fakat kimse Fransız'ı geride bırakmayı düşünmedi. Ölüyü birlikte getirmek bir dağcılık geleneğiydi. Ayrıca kimse yamaçta korkunç bir anı bırakarak Eiger Kuşları'nı sevindirmek istemiyordu, bu akbabalar bir kurtarma ekibi cesedi indirinceye kadar haftalarca, hatta aylarca teleskopla dağa bakacak ve zevkle titreyeceklerdi.</p>

  <p class="calibre1">Jean-Paul'ü bir kızak görevi yapacak olan uyku tulumuna sokarak bağlarlarken Karl da isteksizce doruğa çıkmalarını engelleyen şanssızlıktan yakındı. Anderl geri dönüleceği için üzülmüyordu. Bu koşullarda aşağıya inmek de tırmanmak kadar tehlikeliydi. Avusturyalı için de <span class="calibre7">önemli olan dağla savaşmaktı.</span></p>

  <p class="calibre1">İki genç adamın hazırlık yapmalarını seyreden Jonathan, onaylama hedefi kimse ondan korkmasına gerek olmadığını anladı. Aşağıya sağ salim inebilmek için canla başla işbirliği yapmak zorundaydılar. Ustalıklarını ve güçlerini birleştireceklerdi. Bu sorun yere inebildikleri takdirde orada halledilecekti.</p>

  <p class="calibre1">İnişleri çok ağır oldu. Karın yüzeyindeki buz tabakasına kramponlar batmıyordu, fakat sonra birdenbire insanın ayağı yumuşak kara saplanıveriyordu. Tabii böyle anlarda da denge bozuluyordu. Jonathan çok geniş basamaklar oyabilmek için kenardan iyice eğilip sarkmak zorunda kalıyordu.</p>

  <p class="calibre1">Bu iş zordu ve insanın büyük enerji harcamasına da neden oluyordu. Jonathan tek başına iniyordu. Daha yukarıda olan Karl onun ipini tutuyordu. Anderl de Alman'ınkini. Geniş basamağa Jean-Paul'ün cesedini ağır ağır indiriyorlardı. Bu kaydığı an hepsini birden uçuruma sürüklemesi işten bile değildi.</p>

  <p class="calibre1">Üç saatte ancak iki yüz elli metre inebildiler.</p>

  <p class="calibre1">Jonathan yorgunluktan kesik kesik soluyor, soğuk hava ciğerlerini sanki kavuruyordu. Jean-Paul'ün cesedini almak ve diğerlerini beklemek için durduğunda bir işkencenin yerini bir diğeri alıyordu. Her duruşunda buz gibi rüzgar ona adeta saldırıyor, terini dondurarak titremesine neden oluyordu. Jonathan soğuk ve yorgunluktan ağlıyor, gözyaşları çıkmış sakalına takılarak donuyordu.</p>

  <p class="calibre1">Eigerwand İstasyonu'nun yukarısındaki tepeler öyle uzaktı ki, onlara bakmak insanın bütün cesaretini kırıyordu. Bu yüzden Jonathan dikkatini yapabileceği şeylere veriyordu. Baltası. Oyduğu bir basamak.</p>

  <p class="calibre1">Fazla ilerleyemiyorlardı artık. Dinlenmeleri şarttı.</p>

  <p class="calibre1">Jonathan, vücudunu kandırarak onu harekete zorluyordu. "<i class="calibre6">Bir basamak daha, ondan sonra dinlenebilirsin. Tamam. Tamam. Bir basamak daha.</i>'</p>

  <p class="calibre1">Jonathan eğilirken sivri buzlar su geçirmez kumaştan yapılmış pantolonunu deliyordu. Bunun içindeki kayak pantolonunu da. Buzların uçları adamın etine batıyordu, fakat soğuk can acısını hafifletiyordu. "<i class="calibre6">Bir basamak daha. Ondan sonra dinleneceksin</i>."</p>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <p class="calibre1">Ben şafak sökerken yayladaydı. Teleskopla dağın yamacını tarıyordu. Kurtarma işi için gönüllü olarak başvuran genç dağcılar onun çevresindeydiler. Hepsinin de yüz hatları endişeyle gerilmişti. Hiçbiri şimdiye kadar bu mevsimde havanın böylesine soğuduğunu görmemişti. Aralarında alçak sesle yüzeydeki durum hakkında konuşuyorlardı.</p>

  <p class="calibre1">Ben psikolojik açıdan kendisini yamaçta hiçbir şey bulmamaya alıştırmıştı. Sakin sakin otele dönecek ve tırmanışı organize eden dağcılık kulüplerine telgraflar çekecekti. Sonra da odasına kapanarak, belki de günlerce havanın yumuşamasını bekleyecekti. Cesetlerin indirilmesi için bir ekip oluşturacaktı, fakat bu felaketin acısını birinden çıkarmak için de kendi kendisine söz vermişti. Birini yumruklayacaktı. Bir muhabiri. Daha da iyisi bir Eiger Kuşu'nu.</p>

  <p class="calibre1">Yamaçta hiçbir hareket yoktu!</p>

  <p class="calibre1">Otelin verandasında Eiger Kuşları teleskopların arkasında sıraya girmişlerdi bile, ısınmak için ayaklarını yere vuruyor, koşuşan garsonların getirdikleri buharları tüten kahveleri içiyorlardı.</p>

  <p class="calibre1">Yunanlı tüccarla Amerikalı karısı göründüler. Kendilerine yol açan kalabalığın arasından iki tarafa selamlar vererek geçtiler. Başsavcı rolündeydiler. Diğerleri de, "Bu durum özellikle sizi çok üzmüş olmalı" diye mırıldandılar. Bütün gece çadırlarında iki portatif gaz sobası yakılmıştı, fakat karı koca gene de kahvaltı sofrasından kalkarak sırayla özel teleskoplarına gittikleri zaman soğuk rüzgara katlanmak zorunda kaldılar.</p>

  <p class="calibre1">Ben yaylada durmuş, genç dağcılardan birinin eline tutuşturduğu teneke kaptan kahve içiyordu. Verandadan bir mırıltı, sonra da neşeli çığlıklar yükseldi. Biri bir hareket görmüştü.</p>

  <p class="calibre1">Ben kabı otların üzerine atarak hemen teleskoba eğildi. Şimdi yamaçtaki üç dağcıyı görüyordu. Ağır ağır iniyorlardı. Üç kişi... ve bir şey daha. Bohçaya benzer bir şey. Dağcılar karların arasından çıktıkları zaman Ayı Ben de parkalarının renklerini seçebildi. Mavili, yani Jonathan baştaydı. Ağır ağır iniyor, zaman ve enerji harcamasına neden olan basamaklar oyuyordu. Bir süre sonra kırmızı parkalı Karl, yeşilimsi gri bohçaya benzeyen şeyi aşağıya sarkıttı. Sonra Alman oldukça hızlı hareket ederek Jonathan'ın yanına indi. En sonraki sarı ceketli Anderl daha ağır ağır hareket etti. Orta yere kadar inerek orada sağlamca durdu. Anderl'in yukarısında başka kimse yoktu.</p>

  <p class="calibre1">O bohça gibi şey, Jean-Paul Bidet olmalıydı. Fransız ya yaralıydı... ya da ölü.</p>

  <p class="calibre1">Ben, herşeyi eriten foehn ve dondurucu soğuktan sonra yüzeyin ne halde olduğunu tahmin edebiliyordu. Her an bir buz tabakası insanın ayağını altından hafifçe kayabilirdi.</p>

  <p class="calibre1">Ben yirmi dakika teleskobun başından ayrılmadı. Bütün kasları gerilmişti, bir şeyler yapabilmek için çırpınıyordu, fakat dağcıların amaçlarını da anlayamıyordu. Sonunda kendisini zorlayarak doğruldu. Tahminlerde bulunarak, umutlara kapılarak kendi kendisine işkence etmeyecekti artık. Grup çok ağır hareket ediyordu. Ben ancak saatler sonra onların aşağıya inme planlarını kavrayabilirdi. Odasında beklemeye karar verdi. Hiç olmazsa böylece nasıl korktuğunu kimse görmeyecekti.</p>

  <p class="calibre1">"Günaydın! Teleskobunuzu kullanacak mısınız?"</p>

  <p class="calibre1">Ben döndü. Aktör karşısında durmuş, ona çocukça bir tavırla gülümsüyordu. Yüzünü iyice boyamış olan artist karısı da yanındaydı. Kadın boynundaki kırışıklıkların belli olmaması için parlak renkli bir eşarp takmıştı. Kendisini daha uzun boylu ve ince gösterecek biçimde hazırlanmış olan şık gri elbisesinin içinde titriyordu.</p>

  <p class="calibre1">Aktör o ahenkli sesiyle, "Bizimki hiçbir şey görmeden eve gitmeyi istemiyor" diye açıkladı. "Ama tabii onun diğer insanlarla birlikte sıraya <span class="calibre7">girmesini de bekleyemeyiz. Bunu herhalde anlıyorsunuz."</span></p>

  <p class="calibre1">Ben kulaklarına inanamıyormuş gibi sordu.</p>

  <p class="calibre1">"Yani benim teleskobumu mu kullanmayı düşünüyorsunuz?"</p>

  <p class="calibre1">Kadın atıldı.</p>

  <p class="calibre1">"Ona parasını vereceğimizi söyle, hayatım." Sonra o güzel gözleriyle genç dağcılara baktı.</p>

  <p class="calibre1">Aktör gülümsedi ve en tatlı sesiyle "Parasını tabii vereceğiz" dedi.</p>

  <p class="calibre1">Daha sonra gazetelerde çıkan haberlerin tersine Ben adamı tokatlamadı.</p>

  <p class="calibre1">Elini kaldırırken aktör şaşılacak bir çeviklikle geriledi, fakat o sırada dengesini kaybederek donmuş zemine sırt üstü devrildi. Karısı hemen haykırarak onun üzerine kapandı. Kocasını başka zalimliklere karşı koruyacaktı. Ben kadını saçlarından yakalayarak başını kaldırdı. Karı kocanın üzerine eğilerek alçak sesle "Odama gidiyorum" diye açıkladı. "Bu teleskobu burada bırakacağım. Siz kan emici vampirler, ona dokunmayacaksınız! Yoksa o teleskobu çıkarmak için uzun bir ameliyat olmak zorunda kalırsınız."</p>

  <p class="calibre1">Ben uzaklaşırken genç dağcılar güldü. Artist ise öfkeyle küfretti. Sözlerinden cinsel sapıklıkla ilgili pek çok şey bildiği anlaşılıyordu.</p>

  <p class="calibre1">Ben verandadan sıçrarcasına yürüyerek hızla geçti. Çarptığı Eiger Kuşları'nın şaşırıp sersemlemeleri de ona kinci bir zevk verdi. Boş bara giderek üç şişe bira ve sandviç istedi. Bunların getirilmesini beklerken, Anna kalabalıktan sıyrılarak ona yaklaştı. Ben kadınla konuşmak istemiyordu, fakat barmen de çok yavaştı.</p>

  <p class="calibre1">Kadın ona yaklaşırken, "Jean-Paul iyi mi?" diye sordu.</p>

  <p class="calibre1">"Hayır, değil!" Ben barmenin getirdiği bira ve sandviçleri kaptı. Hemen odasına çıktı.</p>

  <p class="calibre1">Yatağının kenarına ilişerek sıkıntıyla sandviçini yedi, içkisini içti. Sonra yatağa uzanarak ellerini ensesinde kenetledi, gözlerini tavana dikti. Daha sonra da kalkarak odada dolaşmaya başladı. Her seferinde <span class="calibre7">bir an pencerenin önünde duruyordu. Tekrar uzandı. Bir süre sonra yine kalktı. İki saat ağır ağır geçti ve Ben dinlenemeyeceğini anladı.</span></p>

  <p class="calibre1">Yayladaki teleskobun başına tekrar geçtiğinde dağcıların İstasyon'un yukarısındaki tepelere doğru gittiklerinden hemen hemen emin oldu. Grup buz alanını pencerenin yukarısındaki çıkıntılı kısımdan ayıran ince geçitteydi. Onlarla güvenli yer arasındaki uzaklık teleskopla bakıldığı zaman ancak bir santim kadardı, fakat Ben dağcıların saatlerce çabalamaları ve tehlikeye göğüs germeleri gerekeceğini de biliyordu. Güneş de alçalmaya başlamıştı. Ayı Ben yardım ekibini götürmesi için özel bir tren sağlamıştı. Ekiple uygun zamanda istasyona gidecek ve dağcıları indirmek için yerlerini alacaklardı.</p>

  <p class="calibre1">Ben teleskobun üzerine eğilmiş, dağa doğru bir dostluk ve enerji akımı gönderiyordu.</p>

  <p class="calibre1">Anderl'in kaydığını görünce bütün vücudu sarsıldı.</p>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <p class="calibre1">Bir çatırtı oldu ve Anderl yüzeyin ayaklarının altında oynadığını fark etti. Kocaman bir kar parçası yüzeyden kopmuş kayıyordu. Anderl aşağı yuvarlanacak olan bu parçanın tam ortasındaydı. Piton çakması bir işe yaramayacaktı. Bu yuvarlanan bir kayaya sarılmaktan farksız olacaktı. Avusturyalı kaymayan bir yer bulabilmek için yukarı doğru uzandı. Sonra yana doğru yuvarlandı. Bu öldürücü yuvarlanışa engel olmak için kollarını bacaklarını açarak baltayı yüzeye sapladı. Kendisi de bunun üzerine yattı, fakat hâlâ yana, aşağıya doğru kayıyordu.</p>

  <p class="calibre1">Jonathan yeni oyduğu basamakta Karl ve ölüyle birlikteydi. Gözlerini önündeki karlara dikmiş, titriyordu. Karl'ın haykırması üzerine titremesi birdenbire durdu. Yorgunluktan camlaşmış gözlerle budalaca bir sakinlikle karların kendisine doğru kaymasını seyretti.</p>

  <p class="calibre1">Karl, Jonathan'ı uyku tulumundaki cesedin üzerine itti. Kendisi de onların üstüne atıldı. Yere saplamış olduğu buz baltasını sıkıca tutuyordu. Çığ üzerlerinden gürleyerek geçti. Bir an kulaklarını sağır etti, ne<span class="calibre7">feslerini kesti. Onları basamaktan sürüklemeye çalıştı. Alt taraflarına</span> <span class="calibre7">yığıldı.</span></p>

  <p class="calibre1">Sonra ani bir sessizlik oldu.</p>

  <p class="calibre1">Jonathan, karları kazarak Karl'ın gevşek vücudunun yanından uzandı. Basamaktaki taze karları süpürdü. Sonra Karl ayağa kalktı. Kesik kesik soluyordu. Elleri kan içinde kalmış, derileri buz baltasının sapına yapışıp kopmuştu. Jean-Paul'ün üzeri karla örtülmüştü, fakat hâlâ yerindeydi.</p>

  <p class="calibre1">"Kımıldayamıyorum." Ses yakınlarından gelmişti. Anderl, kollarını bacaklarını açmış, karın üzerinde yatıyordu. Ayakları uçurumun kenarından üç metre kadar gerideydi. Kayan karlar onu aşağıya sürüklemiş, sonra da diğerlerinin üzerinden geçirerek yana doğru götürmüştü. Düşüşünü yavaşlatmış olan balta hâlâ altındaydı. Yaralanmamıştı, ama her hareket edişinde birkaç santim kayıyordu. Avusturyalı bunu bir iki defa denedi, sonra da hareketsiz kalma akıllılığını gösterdi.</p>

  <p class="calibre1">Jonathan ile Karl'ın ona ulaşmaları olanaksızdı. Karın üstünde ilerlemeleri de öyle... Anderl birkaç santim aşağıya kaydı. Bu sefer kımıldamaya da kalkışmamıştı.</p>

  <p class="calibre1">Jonathan ile Karl, Anderl'e bağlı olan karlara gömülmüş ipi çaresizce çekiştirdiler. Bütün güçlerini kullanmak istemiyorlardı. İp birdenbire kurtulduğu taktirde aşağıya yuvarlanabilirlerdi.</p>

  <p class="calibre1">Anderl seslendi.</p>

  <p class="calibre1">"Kendimi çok gülünç buluyorum." Ve yine kaydı. Jonathan boğuk boğuk "Sus" dedi. Buz pitonunu çakabilecekleri bir yer yoktu. Telaşla kendi baltasını ve Karl'ınkini yumuşak karın derinliklerine batırdı. Sonra Anderl'in gevşek ipinin bir kısmını bunların saplarına sardı.</p>

  <p class="calibre1">"Şunların üzerine yat" diye emretti. Karl sessizce bu isteği yerine getirdi.</p>

  <p class="calibre1">Jonathan ipini çözdü. Anderl'in yarı gömülü ipini tuttu. Bunu kardan çıkara çıkara ilerledi. İp gevşedikçe Karl ipi baltalara sarıyordu. Jo<span class="calibre7">nathan tam Avusturyalıya yaklaştığı sırada ip karın içinden usulca kaymaya başladı. Jonathan, Anderl'in üzerine yuvarlandı. İkisi birden yavaş yavaş kayarak Karl'ın bulunduğu basamağın altına indiler. Sonra basamağa kolaylıkla tırmandılar.</span></p>

  <p class="calibre1">Jonathan kendisini basamağa atar atmaz gevşedi. Jean-Paul'ün ölüsünün yanına çömeldi. Titreyip duruyordu. Yorgunluktan bitkin haldeydi.</p>

  <p class="calibre1">Anderl neşeliydi ve konuşup duruyordu. Karl ise pek uysaldı. İki genç basamağı daha genişlettiler. Anderl çay yaptı. Jonathan'a ilk fincanla birlikte iki kırmızı hap da verdi. Kalbi canlandıran ilaçlardı bunlar.</p>

  <p class="calibre1">Anderl "Kendimi orada çok gülünç hissettim" dedi. "Gülmek istedim, fakat o zaman bütün bütün kayacağımı biliyordum. Bu yüzden dudağımı ısırdım. Beni gelip alman gerçekten müthişti, Jonathan, fakat bundan sonra ben sanki bir kızakmışım gibi davranma. Ne yaptığını biliyorum. Otelin verandasındakilere gösterişe kalkıştın, öyle değil mi?" Gevezelik ediyor, bir taraftan da çay veriyordu.</p>

  <p class="calibre1">İlaç ile çay Jonathan'ın yorgunluğunu giderir gibi oldu... Pantolonundaki yırtıkların etrafına bulaşmış olan koyu kırmızı kanlara bakarak titremesini kontrol altına almaya çalıştı. Açıkta bir gece daha geçirmeye dayanamayacağını biliyordu. Harekete geçmeliydiler. Jonathan nefes verirken iniltiye benzer sesler çıkarıyordu. Yorgunluğunun son safhasına gelmişti. Artık buz baltasını ne kadar süre kullanabileceğini de bilmiyordu. Kol kasları büzülmüş ve katılaşmışlardı. Yumruğunu iyice sıkabiliyor, parmaklarını açabiliyordu, fakat ikisinin arasındaki hareketleri yapamıyordu. Bu durumda liderlikten vazgeçmesi gerektiğini de çok iyi biliyordu, fakat bu görevi iki gence vermeye cesaret edemiyordu. Sinirleri bozulmuş olan Karl bir robottan farksızdı. Anderl'in neşeli gevezeliği bir sinir krizini gizliyormuş gibiydi.</p>

  <p class="calibre1">Harekete geçmek için toparlandılar. Anderl, Jonathan'dan madeni fincanı alırken onun grimsi-yeşil gözlerine sanki ilk defa görüyormuş <span class="calibre7">gibi baktı.</span></p>

  <p class="calibre1"><span class="calibre7">"Biliyor musun, Jonathan, harika bir dağcısın! Seninle tırmanmak bana büyük zevk verdi."</span></p>

  <p class="calibre1">Jonathan kendisini zorlayarak gülümsedi.</p>

  <p class="calibre1">"Aşağıya inmeyi başaracağız."</p>

  <p class="calibre1">Anderl gülerek başını salladı.</p>

  <p class="calibre1">"Hayır, hiç sanmıyorum, fakat yolumuza cesaretle devam edelim."</p>

  <p class="calibre1">Yamaçtan çift iple hızla indiler. Aşağıdaki Eiger Kuşları'nın çok cesur buldukları bu hareket aslında o kadar zor değildi. Akşam oluyordu. Anderl'in ipini alarak zaman kaybetmediler.</p>

  <p class="calibre1">Aylar sonra bakıldığında yarı çürümüş ip hâlâ görülüyordu.</p>

  <p class="calibre1">Bir karlı alanı daha aştıktan sonra iniş noktasının yukarısına varacaklardı. Güneş ufka yaklaştığı için soğuk müthiş artmıştı. Jonathan dişlerini sıkarak kafasındaki bütün düşünceleri attı. Yine basamaklar oymaya başladı. Baltayı her vuruşunda acı sızlayan kolundan ensesine kadar çıkıyordu. Dakikalar acı verecek kadar uzundu, saatler ise dayanılamayacak kadar uzun.</p>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <p class="calibre1">Zaman Ben için de çok ağır geçti. Hareket ettiği taktirde belki biraz rahatlayacaktı, fakat dağcıların nereden ineceklerini kesin olarak anlamadan bir şey yapmak istemiyordu. Son dağcının da kayadan dar kar alanına indiğini görünce teleskoptan başını kaldırdı. Usulca "Haydi" dedi, "gidelim."</p>

  <p class="calibre1">Kurtarma ekibi otele yaklaşmadan istasyona doğru gitti. Gazetecilerin ve Eiger Kuşları'nın merakını uyandırmak istemiyorlardı, fakat reklam meraklısı birkaç demiryolu yöneticisi durumu bazı gazetecilere haber vermişti. Gazeteciler peronda bekliyorlardı. Ben onlarla uğraşmaktan bıkmıştı. Bu yüzden gazetecilerle tartışmaya girmedi, fakat ayak altında dolaştıkları taktirde neler olacağını da açık açık söyledi. Daha önce yapılan anlaşmalara karşın İsviçreli yöneticilere tırmanışı hazırlayan kurumların özel trenin masraflarını ödeyeceğini tekrar tekrar söylemek <span class="calibre7">gerekti, fakat sonunda yola çıktılar. Tren sarsılarak, yalpalayarak tünele girdi. Otuz dakika sonra yukarıdaki istasyondaydılar.</span></p>

  <p class="calibre1">Ekip fazla konuşmadan hemen çalışmaya başladı. Galerinin ucundaki tahta bölmeler buz baltalarıyla söküldü. İlk genç dışarı çıkarak bir dizi piton çaktı. Yüzlerine çarpan o müthiş soğuk hava hepsinin de alçakgönüllülükle davranmasına neden oldu. Artık bu soğuğun yüzeydeki adamların güçlerini nasıl tükettiğini biliyorlardı.</p>

  <p class="calibre1">Ben, kurtarma ekibine liderlik etmek için çok şeyini vermeye hazırdı, fakat deneyimli bir adamdı ve ayak parmakları yerinde olan bu güçlü gençlerin işi kendisinden daha iyi başaracaklarını da biliyordu.</p>

  <p class="calibre1">Genç lider yüzeyi araştırdıktan sonra galeriye geri döndü. Verdiği haber hiç de iç açıcı değildi. Kayanın üzeri bir santim kalınlığında bir buz tabakasıyla kaplıydı. Bu buz pitonları çakılmayacak kadar ince, kayadaki uygun çatlakları gizleyecek kadar da kalındı. Her piton için buzu kırmaları gerekecekti. Bu da çalışmalarını ağırlaştıracaktı.</p>

  <p class="calibre1">Fakat işin en kötüsü yardım ekibi yukarıya, dağcılara doğru ancak on metre kadar çıkabilecekti. Daha yukarıda kaya aşılması olanaksız bir çıkıntı yapıyordu. Usta dağcılar pencerelerin iki yanına doğru gidebilirlerdi, ama yukarı çıkmaları...</p>

  <p class="calibre1">Genç adam bunları açıklarken kan dolaşımını hızlandırmak için ellerini dizlerine vurup duruyordu. Oysa dışarıda yalnızca yirmi dakika kalmıştı. Fakat soğuk yüzünden parmakları katılaşıp uyuşmuştu. Güneş battığı için galeri de iyice soğumuştu artık.</p>

  <p class="calibre1">Birkaç dakikada bir gençlerden biri dışarıya uzanarak yukarıya doğru bağırıyordu, fakat cevap veren yoktu. Ben galeride bir aşağı bir yukarı dolaşıyordu. Gazeteciler de onun karşısına çıkmamak için duvarlara yapışmış bekliyorlardı.</p>

  <p class="calibre1">Ben bir keresinde dışarı uzanarak eski kayıtsızlığını hatırlatan bir tavırla adeta meydan okudu.</p>

  <p class="calibre1">"Haydi Jon! Şu poponu kaldır da aşağıya in!"</p>

  <p class="calibre1">Fakat gene cevap veren olmadı.</p>

  <p class="calibre1">Bir şey Ben'in tuhafına gitti. Sesi yankılanmıştı. Eiger'da rüzgar esmiyordu. Çevre çok sessizdi. <span class="calibre7">Ben dönerek gençlerin arasına oturdu. O hayat verici çay fincanları elden ele dolaşmaya başladı.</span> <span class="calibre7">Galerinin ucundan gözüken gökyüzü koyu mavi bir renk alırken ısı daha da düştü.</span></p>

  <p class="calibre1">Gençlerden biri yukarıya seslendi. Durdu. Tekrar bağırdı. <span class="calibre7">Ve yukarıdan cevap geldi bu kez!</span></p>

  <p class="calibre1">Bir gazeteci saatine göz atarak not defterine bir şeyler karaladı. Ben, dağcılarla temas kurmaları için seçilmiş olan üç gençle birlikte dışarı çıktı. Gene sesler duyuldu, fakat yukarıdakilerin ne kadar yüksekten cevap verdikleri belli değildi.</p>

  <p class="calibre1">Bir genç gene bağırdı. Sonra Anderl'in sesi duyuldu.</p>

  <p class="calibre1">"Ne oluyor? Yarışma mı yapıyoruz?"</p>

  <p class="calibre1">Kurtarma ekibindeki genç bir Avusturyalı gülerek arkadaşını dürttü. Anderl Meyer'den böyle bir şey beklenirdi işte. Fakat Ben, Anderl'in seslenişinin bitkin haldeki gururlu bir adamın son çabası olduğunu sezmişti. Elini kaldırdı. Yanındakiler sustu. Yukarıda, soldan bir gürültü geldi. Ben şıkırtılardan onun uydurma bir askıyla aşağıya inmeye çalıştığını anladı.</p>

  <p class="calibre1">Sonra dağcının botları gözüktü. Ve Jonathan ağır ağır aşağıya kaydı. İpin ucunda dönüyordu. Yüzeyde üç metre kadar ötedeydi. Üç kurtarıcı ağır ağır ona doğru gitmeye başladılar. Kalleş buzları kırıyor ve pitonları çakıyorlardı. Ben raf gibi bir çıkıntıda duruyor ve onları yönetiyordu. Yardım etmeyi çok isteyen diğer gençlere yer yoktu.</p>

  <p class="calibre1">Ben, Jonathan'a seslenerek ona cesaret verici sözler söylemeye kalkışmadı. Arkadaşının gevşek vücudundan onun bütün gücünün tükenmek üzere olduğunu anlamıştı. Konuşmak için nefes tüketecek halde değildi. <span class="calibre7">Kurtarma ekibinin üç üyesi hızlı ilerleyemiyorlardı. Deneyimli dağcılar olmasalar hiç kımıldayamayacaklardı.</span></p>

  <p class="calibre1">Jonathan başını kaldırarak yukarı baktı, fakat kayanın çıkıntısı nedeniyle bir şey göremedi.</p>

  <p class="calibre1">Ben seslendi.</p>

  <p class="calibre1">"Yukarıda ne oldu?"</p>

  <p class="calibre1">"İp...!"</p>

  <p class="calibre1">Anderl'in sesinden dişlerini iyice sıkmış olduğu anlaşılıyordu.</p>

  <p class="calibre1">"... Takıldı!"</p>

  <p class="calibre1">"Kurtaramıyor musun?"</p>

  <p class="calibre1">"Hayır. Jonathan kayaya tutunarak ipi gevşetemez mi?"</p>

  <p class="calibre1">"Olanaksız."</p>

  <p class="calibre1">Jonathan'ın kendisini kurtarmak için yapabileceği hiçbir şey yoktu. Uçurumun yüz seksen metre yukarısında ipin ucunda dönüyordu. Ve herşeyden çok uyumak istiyordu.</p>

  <p class="calibre1">Ben, iyice aşağıda olmasına karşın soğuk havada Karl ile Anderl'in seslerini iyice duyuyordu. Sözlerini anlayamıyordu, fakat iki gencin öfkeli öfkeli konuştukları belliydi.</p>

  <p class="calibre1">Kurtarma ekibinin üç üyesi hâlâ ilerliyorlardı. Jonathan ile aralarındaki uzaklığın yarısını aşmışlardı. Artık hızlanmak için tehlikeyi göze alıyor, kayaya daha az piton çakıyorlardı.</p>

  <p class="calibre1">Anderl aşağıya seslendi.</p>

  <p class="calibre1">"Pekala! Elimden geleni yapacağım."</p>

  <p class="calibre1">Karl haykırdı. "Hayır, olmaz! Kımıldama!"</p>

  <p class="calibre1">"Sen beni tut."</p>

  <p class="calibre1">"Olanaksız." Karl'ın sesi iniltiye benziyordu. "Anderl, bunu yapmam olanaksız."</p>

  <p class="calibre1">Ben önce yukarıdan yuvarlanan karları gördü. Sonra da kar ve buz parçalarının yarı örttüğü iki kişiyi. Onlardan biri başını pencerenin kenarına çarptı. Çirkin bir ses çıktı. Sonra ikisi de gözden kayboldular.</p>

  <p class="calibre1">Kar hâlâ hışırdayarak dökülüyordu. Sonra kesildi. <span class="calibre7">Dağın yüzeyi sessizleşti.</span></p>

  <p class="calibre1">Üç kurtarıcı güvendeydiler, fakat gördükleri sahne yüzünden donup kalmışlardı.</p>

  <p class="calibre1">Ben, "Devam edin" diye gürledi. Gençler duygularını baskı altında tutmaya çalışarak bu emre uydular.</p>

  <p class="calibre1">Bir şey Jonathan'ın ipin ucunda sarsılmasına neden oldu. Tepesi üstü geldi. Şiddetle sallanıyor, başı dönüyordu. Kendinden geçmek üzereydi. O şey ona tekrar çarptı. Jonathan'ın burnundan kanlar fışkırdı. Uyumayı ve o şeyin de kendisine bir daha çarpmamasını istiyordu. Hayattan istediği yalnızca buydu, fakat o cisim Jonathan'a tekrar çarptı ve ipleri birbirine dolandı. Jonathan farkına varmadan o nesneyi tuttu. Jean-Paul'dü bu. Fransız uyku tulumundan, yani kefeninden yarı sarkmıştı. Ölüm ve soğuk yüzünden kaskatıydı, fakat Jonathan ölüye sıkıca sarıldı. Onu Anderl ile Karl'ın peşinden yuvarlanmaktan koruyan da yine Jean-Paul'ün cesedi oldu. Üç dağcıyı birbirine bağlayan ipe karşıt bir ağırlık gibi takılıp kalmıştı. Şimdi ölüyle Jonathan sessiz soğukta yan yana sallanıyorlardı.</p>

  <p class="calibre1">"Dik otur!"</p>

  <p class="calibre1">Jonathan'a Ayı Ben uzaklardan bağırıyormuş gibi geldi. Bu yumuşak sesin gerçeklerle bir ilişkisi olamazdı.</p>

  <p class="calibre1">"Dik otur!"</p>

  <p class="calibre1">Jonathan'ın tepe üstü sallanmaya bir itirazı yoktu. Sonu gelmişti artık. Herşeyden vazgeçmişti. Bırak da uyuyayım. Neden dik oturayım?</p>

  <p class="calibre1">"Allah kahretsin! Doğrulsana!"</p>

  <p class="calibre1">İstediklerini yapmadığım taktirde yakamı bırakmayacaklar. Ne önemi var? Jonathan, Jean-Paul'ün ipine tutunarak doğrulmaya çalıştı, fakat parmaklarını bükemedi. Elleri uyuşmuştu. Bunun ne önemi var?</p>

  <p class="calibre1">"Jon! Allah aşkına!"</p>

  <p class="calibre1">Jonathan "Yakamı bırak" diye mırıldandı. "Git başımdan." Aşağıda yayla karanlıktı. Jonathan artık soğuğu da hissetmiyordu. Hiçbir şey hissetmiyordu zaten. Mışıl mışıl uyuyacaktı. <span class="calibre7">Hayır, bu uyku değil. Başka bir şey. Pekala, doğrulmaya çalışacağım. Belki o zaman yakamı bırakırlar. Nefes alamıyorum. Burnuma kan dolmuş. Uykum var.</span></p>

  <p class="calibre1">Jonathan yeniden ipi tutmayı denedi, fakat şiş parmakları zonkluyor ve bir işe de yaramıyordu. Daha yukarılara uzanarak ipi koluna sardı. Yarı doğruldu, fakat kolu kaymaya başlıyordu. Jean-Paul'ü deli gibi tekmeledi. Sonra bacaklarıyla ölüyü kavradı. Kendi ipi alnına çarpıncaya kadar doğrulmayı başardı.</p>

  <p class="calibre1">İşte. Dimdik oturuyorum. Artık yakamı bırakın. Budalaca bir oyun bu. Önemli değil.</p>

  <p class="calibre1">"Şunu yakalamaya çalış!"</p>

  <p class="calibre1">Jonathan çevreyi daha iyi görebilmek için gözlerini de yumdu. Sonra tekrar baktı. Üç kişi vardı yamaçta. Ona da yakındılar. Kayaya yapışmışlardı. Şimdi ne istiyorlar? Neden beni yalnız bırakmıyorlar?</p>

  <p class="calibre1">"Bunu yakala ve başından beline geçir."</p>

  <p class="calibre1">Jonathan "Gidin başımdan" diye mırıldandı.</p>

  <p class="calibre1">Ben'in uzaklarda kükrediğini duydu.</p>

  <p class="calibre1">"Allah kahretsin! Yakala şunu!"</p>

  <p class="calibre1"><i class="calibre6">"Ben'i kızdırmamalıyım. Öfkelendiği zaman çok kötü olur</i>." Jonathan sersem sersem ilmeği başından geçirerek beline kadar indirdi.</p>

  <p class="calibre1">"İşte yaptım. Artık başka bir şey istemeyin. Bırakın da uyuyayım. İpi sıktıkça nefesim daralıyor.</p>

  <p class="calibre1">Jonathan genç adamların Ben'e endişeyle "Onu çekemiyoruz" diye seslendiklerini duydu. "İp yeteri kadar gevşek değil."</p>

  <p class="calibre1">İyi. O halde beni rahat bırakın.</p>

  <p class="calibre1">"Jon!" Ben'in sesi öfkeli değildi. Sanki bir çocuğu kandırmaya çalıyordu. "Jon, baltan hâlâ belinde."</p>

  <p class="calibre1">Ne olmuş yani?</p>

  <p class="calibre1">"Başının yukarısındaki ipi kes."</p>

  <p class="calibre1">Ben çıldırmış. Uyuması gerekiyor sanırım.</p>

  <p class="calibre1">"İpi kes, eski dostum. Yalnızca kısa bir düşüş olacak. Seni tutarız.'</p>

  <p class="calibre1">Haydi şu işi de yapayım. Yoksa yakamı bırakmayacaklar. Jonathan baltayla körcesine naylon ipe vurdu. Tekrar tekrar vurdu. Sonra uyuşuk kafasında bir düşünce belirdi. Jonathan da durakladı.</p>

  <p class="calibre1">Ben kurtarıcılara, "Ne söylüyor?" diye sordu.</p>

  <p class="calibre1">"İpi kestiği taktirde Jean-Paul'ün düşeceğini..."</p>

  <p class="calibre1">"Jon, beni dinle. Bunun zararı yok! Jean-Paul öldü!"</p>

  <p class="calibre1">Öldü mü? Ah, şimdi hatırladım. O burada ve ölü. Anderl nerede? Ya Karl? Onlar başka bir yerdeler. Çünkü Jean-Paul gibi ölmediler. Öyle değil mi? Anlayamıyorum... Fakat önemli de değil. Ben ne yapıyordum? Ah evet, şu lanet olasıca ipi kesiyordum.</p>

  <p class="calibre1">İpe baltayla tekrar tekrar vurdu.</p>

  <p class="calibre1">İp birdenbire koptu. Bir an iki adam birlikte yuvarlandılar. Sonra Jean-Paul yalnız başına düşmeye devam etti. Jonathan ise ilmek sıkışırken kırılan kaburgalarının acısı yüzünden bayıldı. Bu da iyi oldu. Hiç olmazsa böylece kayaya çarptığını fark etmedi.</p>
</body>
</html>
