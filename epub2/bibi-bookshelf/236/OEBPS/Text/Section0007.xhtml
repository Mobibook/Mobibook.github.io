<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">MONTREAL - 5 HAZİRAN</h1>

  <p class="calibre1">Yüksek site, tipik bir orta sınıf demokratik mimarlık örneğiydi. Oturanların hepsi La Fontaine Park'ı görebiliyor, fakat hiçbiri iyi göremiyordu, bazıları da ancak küçücük balkonlarında akrobat hareketleri yaptıktan sonra görebiliyorlardı. Giriş kapısında ağır bir cam panel vardı; yerde duvardan duvara kırmızı kaplıydı, plastik kuşkonmazlar, asansörcüsüz asansör ve duvarlara asılmış anlamsız armalar vardı.</p>

  <p class="calibre1">Jonathan koridorda durarak kapının açılmasını bekliyor ve koridora lüks bir hava vermek için asılan Cezanne reprodüksiyonuna tiksinerek bakıyordu. Kapı açılınca hemen içeri girdi.</p>

  <p class="calibre1">Kadın fiziksel olarak yeterli, hatta dolgun sayılırdı; fakat pek iyi paketlendiği söylenemezdi. Üzerindeki tüvit tayyörüyle posta için paketlenmiş gibiydi. Gür sarı saçlar, çıkık elmacık kemikleri, kalın dudaklar, ceketin baskısına karşı koyan göğüsler, düz karın, dar bel, geniş kalça, uzun bacaklar, ince bilekler. Ayakkabı giymişti, fakat Jonathan ayak parmaklarının da güzel olduğunu düşündü.</p>

  <p class="calibre1">"Bayan..." Adını söylemeye zorlamak için kaşlarını kaldırdı, çünkü telaffuzlara güvenemiyordu.</p>

  <p class="calibre1">Kadın ona konuksever bir biçimde elini uzatarak "Felicity Arce" dedi. "İçeri girin. Sizinle tanışmayı çok istiyordum Hemlock. Siz de biliyorsunuz ki hayli takdir ediliyorsunuz."</p>

  <p class="calibre1">Kenara çekilince Jonathan içeri girdi. Ev binaya benziyordu: pahalı bir sınıf karşıtlığı. El sıkıştıklarında Jonathan kadının koltuk altlarının altın rengi tüylerinin parladığını fark etti. Bunun iyi bir işaret olduğunu biliyordu.</p>

  <p class="calibre1">Kadın, "Sherry içer misiniz?" diye sordu.</p>

  <p class="calibre1">"Gecenin bu vaktinde hayır."</p>

  <p class="calibre1">"Ya viski?"</p>

  <p class="calibre1">"Lütfen."</p>

  <p class="calibre1">"Scoth mu burbon mu?"</p>

  <p class="calibre1">"Laphroaig var mı?"</p>

  <p class="calibre1">"Korkarım hayır."</p>

  <p class="calibre1">"O halde önemli değil."</p>

  <p class="calibre1">"Neden ben içkileri koyarken oturmuyorsunuz?" Kadın, beyaza boyalı, fakat çam olduğu kuşkusunu uyandıran antika bir bara gitti. Hareketleri güçlüydü, fakat beli hayli kıvraktı. Jonathan yan yana divanlardan birine oturdu ve diğerine doğru döndü, böylece kadının başka yere oturması nazik bir davranış olmayacaktı.</p>

  <p class="calibre1">"Biliyorsunuz" dedi, "bu ev tam bir çirkinlik anıtı. Fakat tahminimce siz hayli iyi çıkacaksınız."</p>

  <p class="calibre1">Kadın viskiyi cömertçe koyarken omuzunun üzerinden "çok iyi mi?" diye sordu.</p>

  <p class="calibre1">"Seviştiğimiz zaman. Biraz daha su lütfen."</p>

  <p class="calibre1">"Böyle iyi mi?"</p>

  <p class="calibre1">"İyi sayılır."</p>

  <p class="calibre1">Kadın içkilerle birlikte gelirken gülümseyip başını salladı.</p>

  <p class="calibre1">"Sevişmekten başka işlerimiz var, Hemlock."</p>

  <p class="calibre1">Fakat Jonathan'ın elini sallayarak ona gösterdiği divana oturdu. <span class="calibre7">Jonathan içkisini yudumladı.</span></p>

  <p class="calibre1">"Her ikisi için de zamanımız var. Fakat elbette sana bağlı. Bunu bir süre düşün. Bu arada da bu onaylama için bilmem gerekenleri anlat."</p>

  <p class="calibre1">Bayan Arce tavana baktı ve düşüncelerini toplamaya çalışarak bir an gözlerini kapadı.</p>

  <p class="calibre1">"Öldürdükleri adamın kod adı: Wormwood, hakkında pek bilgi yok."</p>

  <p class="calibre1">"Kanada'da ne işi varmış?"</p>

  <p class="calibre1">"Hiçbir fikrim yok. CII adına çalışıyordu. Gerçekten de bizi ilgilendirmez."</p>

  <p class="calibre1">"Hayır, ilgilendirmez." Jonathan onun elini tuttu, kadın da parmaklarını sıktı.</p>

  <p class="calibre1">"Devam et."</p>

  <p class="calibre1">"Şey, Wormwood, Casgrain Caddesi'ndeki küçük bir otelde öldürüldü ... hım, bu güzel. Orayı biliyor musun?"</p>

  <p class="calibre1">"Hayır." Jonathan onun bileğini okşamaya devam etti.</p>

  <p class="calibre1">"Şükür ki CII Merkezi onu izliyordu. Yandaki odadaydı ve cinayeti duydu. İki saldırgan gider gitmez Wormwood'un odasına girdi ve vücudunu aradı. Sonra hemen Araştırma ve İnfaz'ı aradı. Bay Dragon işi bana verdi."</p>

  <p class="calibre1">Jonathan onu usulca öptü.</p>

  <p class="calibre1">"Yani onu izleyen adam yandaki odada durup Wormwood'u öldürmelerine izin vermiş?"</p>

  <p class="calibre1">"Bir viski daha?"</p>

  <p class="calibre1">"Hayır, teşekkür ederim." Ayağa kalkıp kadını da ayağa kaldırdı.</p>

  <p class="calibre1">"Nerede? Şurada mı?"</p>

  <p class="calibre1">"Yatak odası mı? Evet."</p>

  <p class="calibre1">Kadın onu izledi.</p>

  <p class="calibre1">"Nasıl çalıştıklarını bilmen gerek, Hemlock. İzleyen adamın görevi gözlemek ve rapor etmektir, işe karışmak değil. Her neyse, yeni bir yöntem deniyorlardı sanırım."</p>

  <p class="calibre1">"Ya. Nasıl bir yöntem? Afedersin, tatlım. Bu küçük kopçalar hep kafamı karıştırır."</p>

  <p class="calibre1">"Dur ben yaparım. Yandaki odada beklerken her zaman ses çıkarmamak için çok dikkatli olmak zorundaydı. Sonunda sessiz olması yerine ses çıkarmasını daha uygun gördüler"</p>

  <p class="calibre1">"Tanrım! Bu çarşafları buzdolabında mı saklıyorsun?"</p>

  <p class="calibre1">"Bunlar ipek. Yaşlı bir adamın öksürük sesini teypten çaldılar, gece gündüz, yan odada birinin varlığını duyurarak, fakat kimse onun bir ajan olduğundan kuşkulanamazdı. Oh! Orası çok duyarlıdır. Şimdi gıdıklanıyor, fakat daha sonra geçer. Kurnazca değil mi?"</p>

  <p class="calibre1">"Öksüren yaşlı adam mı? Oh, evet, kurnazca."</p>

  <p class="calibre1">"Şey, Bay Dragon bana B-3611 formunu gönderir göndermez işe koyuldum. Çok kolaydı. İşte bu çok hoşuma gider."</p>

  <p class="calibre1">"Evet, bunu sezmiştim."</p>

  <p class="calibre1">"Öyle görünüyor ki bu Wormwood pek de yabana atılmayacak biriymiş. İki adamdan birini yaralamış. Yan odadaki ajan onların otelden çıktıklarını görmüş ve pencereden bile birinin topalladığını fark etmiş. Diğeri —yaralanmamış olan— paniklemiş olmalı. Koşuyormuş —Oh, bu güzel!— Bir lamba direğine çarpmış. Kendini toplamak için durduğunda yan odadaki ajan onu tanımış. Gerisi —Ah! Ah!— gerisi kolaydı."</p>

  <p class="calibre1">"Adamın adı ne?"</p>

  <p class="calibre1">"Kruger. Garcia Kruger. Çok kötü bir tip."</p>

  <p class="calibre1">"İsmi konusunda şaka yapıyorsun."</p>

  <p class="calibre1">"İsimler konusunda asla şaka yapmam. Oh! Ah!"</p>

  <p class="calibre1">"Kötü bir tip demekle ne demek istiyorsun?"</p>

  <p class="calibre1">"Wormwood'u öldürme şekli. O —Oh, Tanrım! O... O..."</p>

  <p class="calibre1">"Ayaklarının altına bastır!"</p>

  <p class="calibre1">"Tamam. Wormwood taşıdığı şeyi yutmuş. Kruger bıçakla onun gırtlağını ve karnını yarmış. Oh! Ah! Oh, evet... evet..."</p>

  <p class="calibre1">"Joyce'u çok mu okudun?"</p>

  <p class="calibre1">Kadın sıkı sıkıya kapattığı dudaklarının arasından konuşmaya çalıştı, fakat ancak küçük çığlıklar çıkarabildi.</p>

  <p class="calibre1">"Hayır, ah! Neden sordun?"</p>

  <p class="calibre1">"Önemli değil. Ya diğer adam?"</p>

  <p class="calibre1">"Topallayan adam mı? Henüz bilmiyoruz. Bir profesyonel değil, bundan eminiz."</p>

  <p class="calibre1">"Profesyonel olmadığını nasıl biliyorsunuz?"</p>

  <p class="calibre1">"Kruger, Wormwood'un boğazını keserken kusmuş. Yere. Ah! Ah! Arah-ah-ah-ga-gah!"</p>

  <p class="calibre1">Belini bükerek Jonathan'ı yataktan kaldırdı. Jonathan da ona katıldı.</p>

  <p class="calibre1">Bir süre yumuşak okşamalar ve hafif hareketler vardı.</p>

  <p class="calibre1">"Biliyorsun, Hemlock."</p>

  <p class="calibre1">Kadının sesi yumuşak, rahatlamış ve gösterdiği çabadan dolayı biraz boğuktu.</p>

  <p class="calibre1">"Gerçekten şahane gözlerin var.<span class="calibre7">Traji-komik gözler."</span></p>

  <p class="calibre1">Jonathan bunu bekliyordu. Seviştikten sonra hep gözlerinden söz ederlerdi.</p>

  <p class="calibre1">Bir süre sonra küvetin kenarına oturdu, lastik bir keseye boşuna su doldurmaya çalışıyordu. Çekiciliğinin bir kısmı da bu tür küçük şeylere dikkat etmesiydi.</p>

  <p class="calibre1">"Silahını düşünüyordum, Hemlock."</p>

  <p class="calibre1">"Silahıma ne olmuş?"</p>

  <p class="calibre1">"Bay Dragon'un gönderdiği bilgide büyük kalibreli silah kullandığın belirtiliyordu."</p>

  <p class="calibre1">"Doğru. Kullanmak zorundayım. Nişancılığım iyi değildir. Bitti mi?"</p>

  <p class="calibre1">"Hı-hı."</p>

  <p class="calibre1">Giyinip çirkin oturma odasında birer viski daha içtiler. Bayan Arce Jonathan'ın sorularını cevaplandırarak, Garcia Kruger'in günlük alışkanlıklarını ayrıntıyla anlattı.</p>

  <p class="calibre1">"Bütün bilgiler burada. Okuduktan sonra imha etmelisin. İşte silahın" diyerek sözlerini bitirdi. Ona kahverengi bir kesekağıdı verdi.</p>

  <p class="calibre1">"Seni gene görecek miyim?"</p>

  <p class="calibre1">"Bu akıllıca olur mu?"</p>

  <p class="calibre1">"Sanırım hayır. Sana bir şey söyleyebilir miyim? Tam doruktayken aklıma ne geldi biliyor musun?"</p>

  <p class="calibre1">"Hayır."</p>

  <p class="calibre1">"Senin bir katil olduğunu hatırladım."</p>

  <p class="calibre1">"Seni rahatsız etti mi?"</p>

  <p class="calibre1">"Oh, hayır! Tam tersine! Bu tuhaf mı?"</p>

  <p class="calibre1">"Aslında son derece olağan." Jonathan paketi ve silahı alıp kapıya gitti. Kadın da onun seviştikten sonraki buz gibi halini fark etmeden son bir öpücük bekleyerek peşinden gitti.</p>

  <p class="calibre1">"Teşekkür ederim" dedi yumuşak bir ses tonuyla, "ayaklarımı yere basmam konusundaki öğüdün için. Gerçekten işe yaradı."</p>

  <p class="calibre1">"İnsanlardan ayrılırken onlara bir şey katmış olmak hoşuma gider."</p>

  <p class="calibre1">Kadın elini uzatıp Jonathan'ın elini tuttu.</p>

  <p class="calibre1">"Gerçekten şahane gözlerin var, Hemlock. Geldiğine çok memnun oldum."</p>

  <p class="calibre1">"Ben de öyle."</p>

  <p class="calibre1">Holde asansörü beklerken akşamdan hoşnuttu. Basit, karmaşık olmayan ve geçici bir doyumdu: tuvalete gitmek gibi. Sevişmenin böyle olmasını istiyordu.</p>

  <p class="calibre1">Genel olarak seks yaşamı ortalama bir yeniyetmenin hayallerinden daha kahramanca değildi. Fakat onaylama görevindeyken romantik faaliyetleri doruğa çıkıyordu. Bunun nedenlerinden biri bu tür zamanlarda karşısına bol miktarda fırsat çıkmasıydı. Diğer bir neden de, cinsel iştahı karşı karşıya kaldığı tehlikeler nedeniyle artıyordu. Savaş sırasında doğum oranlarını artıran sapkın doğa gücünün mikrokozmik bir örneğiydi belki de.</p>

  <p class="calibre1">Yatakta gerçekten çok iyiydi. Mekanikti, bu anlamda diğer erkeklerden bir üstünlüğü yoktu. Gördüğümüz gibi kendini dikkatle hazırladığı da söylenemezdi. Daha çok güçlülüğünün ve zengin deneyimlerinin bir <span class="calibre7">sonucuydu.</span></p>

  <p class="calibre1">Ankara, Osaka ve Napoli'de yaşadığı deneyimlerden sonra hiçbir pozisyona, hiçbir nüansa yabancı değildi. Hiç ilişki kurmadığı yalnızca iki tür kadın vardı: Eskimolar ve Avustralyalı yerliler Aborjinler. Ve bu etnik uçurumları doldurma niyetinde de değildi.</p>

  <p class="calibre1">Fakat epik dayanıklılığına en önemli katkı anlaşılır bir şeydi. Jonathan sevişirken hiçbir şey hissetmiyordu. Yani doruk nokta dediğimiz lokal fiziksel kendinden geçmeyi hiç yaşamamıştı. Biyolojik fabrikası düzenli olarak meni üretiyor ve aşırı meni bolluğu uykusunu bölüyor, çalışmasını bozuyordu. Dolayısıyla boşalma anında büyük bir rahatlık duyacağını biliyordu. Fakat rahatlaması hazza ulaşma değil, rahatsızlığın geçmesiydi.</p>

  <p class="calibre1">Bu yüzden dikkat çekici kontrolü için ona imrenmek yerine üzüntü <span class="calibre7">duyulması gerekirdi.</span></p>
</body>
</html>
