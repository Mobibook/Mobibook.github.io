<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre9">NEW YORK - 2 HAZİRAN</span><br class="calibre10" /></h1>

  <p class="calibre1">"... Hiç olmazsa bu sömestirde sanat ile toplum arasında önemli bir ilişki olmadığını öğrenmiş olmalısınız. Tabii akıllarının almadığı önemli alanlarla karşılaştıkları zaman kötü sonuçlar çıkarmakla kalan popüler kitle kültürcüleriyle kitle psikologlarının hırslı savları dışında. 'Toplum' ve 'sanat' kavramları karşılıklı olarak yabancı, hatta uzlaşmaz karşıttır. Kurallar ve sınırlamalar..."</p>

  <p class="calibre1">Sanat Profesörü Dr. Jonathan Hemlock, Sanat ve Toplum dersinde son konuşmasını yapıyordu: nefret ettiği, fakat bu bölümün en önemli dersi olan bir ders. Ders verme tarzı alaycı, hatta aşağılayıcıydı, fakat öğrenciler arasında hayli popülerdi. Her öğrenci yanındaki arkadaşının Dr. Hemlock'un kibirli aşağılamalarıyla kıvrandığını düşünüyordu. Onun soğuk kırıcılığını duygusuz burjuva dünya karşısında çektiği çekici bir acı olarak yorumluyorlardı: öğrencilerin melodrama bayılan ruhları için son derece değerli olan bir Weltschmerz örneği.</p>

  <p class="calibre1">Hemlock'un öğrenciler arasındaki popülerliğinin birbiriyle bağlantısı olmayan birkaç nedeni vardı. Birincisi, otuz yedi yaşında sanat fakültesinin en genç profesörüydü. Öğrenciler bu yüzden onun liberal olduğunu düşünüyorlardı. Liberal değildi, muhafazakâr, Tory, ayrılıkçı ya da Fabian da değildi. Yalnızca sanatla ilgileniyordu ve politika, öğrenci özgürlüğü, yoksullukla savaş, Zencilerin sorunları, Çinhindi'ndeki savaş ve çevrebilim gibi konulara kayıtsız kalıyor ve sıkılıyordu. Fakat "öğrencilerin profesörü" olarak ünü yayılmıştı bir kere. Örneğin, bir öğrenci ayaklanmasının neden olduğu aradan sonra derslere girdiğinde, yönetimle bu kadar küçük bir gösteriyi ezme yeteneği ve cesareti göstermediği için açıkça alay etmişti. Öğrenciler bunu kurulu düzenin bir <span class="calibre7">eleştirisi olarak yorumladılar ve ona daha da hayran kaldılar.</span></p>

  <p class="calibre1">"... kaldı ki yalnızca sanat ve sanat olmayan şeyler vardır. Siyah Sanatı, Toplumsal Sanat, Genç Sanat, Pop Art, Kitle Sanatı diye bir şey yoktur. Bunlar yalnızca hayalci ressamların sınıflandırarak uydurdukları şeylerdir..."</p>

  <p class="calibre1">Hemlock'un dağcı olarak uluslararası başarılarını okumuş olan erkek öğrenciler, yıllardır dağa tırmanmamış olmasına karşın onun akademisyen/dağcı ününden etkileniyorlardı. Genç kızlar da, gizli bir tutku ve gizemli bir kişilik olduğunu varsaydıkları buz gibi soğukluğunun çekiciliğine kapılmışlardı. Fakat onun tipi romantik bir aptal olmanın çok ötesindeydi. Orta boylu ve sırım gibiydi, yalnızca kesin ve çevik hareketleri ve yeşil-gri gözleri onlara cinsel fantazileri hatırlatıyordu.</p>

  <p class="calibre1">Tahmin edilebileceği gibi Hemlock'un popülerliği fakültedeki diğer öğretim üyeleri tarafından hoşgörülmüyordu. Onun akademik ününe, komitelere girmeyi reddetmesine, proje ve önerilere kayıtsız kalmasına ve öğrenciler arasındaki karizmasına içerliyorlardı. Karizmasından her zaman akademik bütünlüğe aykırı bir şeymiş gibi söz ediyorlardı. Hemlock'u, bu kötü niyetlere karşı çok zengin olması ve Long Island'da bir malikânede oturduğu söylentileri koruyordu yalnızca. Tipik akademik liberaller bu zenginlik, hatta hayali servet karşında şaşırıyor ve sersemliyorlardı. Bu söylentileri küçümseme ya da yalanlama olanakları yoktu, çünkü hiçbiri onun evine davet edilmemişti ve davet edilecekleri de yoktu.</p>

  <p class="calibre1">"... sanatın değerlendirmesi öğrenilemez. Özel yetenekler gerektirir: doğal olarak sahip olduğunuzu düşündüğünüz yetenekler, çünkü hepiniz eşit yaratıldığınız inancıyla yetiştirildiniz. Bunun yalnızca birbirinize eşit olduğunuz anlamına geldiğinin farkında değilsiniz..."</p>

  <p class="calibre1">Hemlock otomatik olarak konuşurken gözleri amfiteatrın ön sıralarında geziniyordu. Her zamanki gibi ön sırada gülümseyen, baş sallayan akılsız kızlar vardı, Kızlar eteklerini hayli yukarıya çekmiş ve dizleri bilinçsiz olarak ayrılmıştı. Hemlock onların gülerken yukarıya kıvrı<span class="calibre7">lan dudakları ve yuvarlak boş gözleriyle <b class="calibre8"><i class="calibre6">umlaut'un* U'su</i></b>na benzediklerini düşündü.</span></p>

  <h5 class="calibre11" id="sigil_toc_id_4"><b class="calibre12"><i class="calibre6">(*) Umlaut: Bazı kelimelerin kip yapımında görülen ünlü değişikliği. Harflerin üzerine okunan çift nokta, (y.h.n.)</i></b></h5>

  <p class="calibre1"><span class="calibre13">Kız öğrencileriyle asla ilişkiye girmezdi: öğrenciler, bakireler ve sarhoşlardan uzak dururdu. Eline çok fazla fırsat geçiyordu ve konuya ahlaki açıdan da yaklaşmıyordu; fakat o bir sporcuydu ve bu gözleri kamaşmış aptallarla olmayı geyik avlamak ya da barajda balıkları dinamitle yakalamakla bir tutuyordu.</span></p>

  <p class="calibre1">Her zaman olduğu gibi son sözleriyle birlikte zil çaldı, Hemlock da öğrencilerin yaratıcı düşüncelerle kirlenmeleyen sakin bir yaz geçirmelerini dileyerek dersi bitirdi. Öğrenciler onu son gün hep yaptıkları gibi alkışladılar, Hemlock hemen sınıftan çıktı.</p>

  <p class="calibre1">Koridorun köşesini dönünce uzun siyah saçlı, gözleri balerin gibi boyanmış mini etekli bir öğrenciyle karşılaştı. Kız nefes nefese ona dersinden ne kadar hoşlandığını ve Sanat'a eskisinden daha yakın olduğunu anlattı.</p>

  <p class="calibre1">"Ne kadar hoş."</p>

  <p class="calibre1">"Sorunum şu ki Dr. Hemlock, B averaj tutturamazsam bursumu elimden alacaklar."</p>

  <p class="calibre1">Hemlock cebinde büro anahtarlarını aradı.</p>

  <p class="calibre1">"Ve korkarım final sınavında fazla iyi olamayacağım. Demek istiyorum ki —sanat için her zaman büyük duygular besledim— fakat duygularınızı her zaman kağıda dökemiyorsunuz." Kız ona baktı, cesaretini topladı ve gözlerini anlamlı kılmak için uğraştı. "Yani, daha iyi bir not almak için yapabileceğim bir şey varsa —yani herşeyi yapabilirim. Gerçekten."</p>

  <p class="calibre1">Hemlock ciddi bir tavırla konuştu. "Bu önerinin bütün sonuçlarını gözden geçirdin mi?"</p>

  <p class="calibre1">Kız başını sallayarak yutkundu, gözleri beklentiyle parlıyordu.</p>

  <p class="calibre1">Hemlock gizli bir şey söylermiş gibi hafif bir ses tonuyla konuştu. "Bu gece bir planın var mı?"</p>

  <p class="calibre1">Kız boğazını temizleyip olmadığını söyledi.</p>

  <p class="calibre1">Hemlock başını salladı. "Yalnız mı yaşıyorsun?"</p>

  <p class="calibre1">"Oda arkadaşım bir haftalığına yok."</p>

  <p class="calibre1">"İyi. O halde sana kitaplara gömülüp iyice çalışmanı öneririm. Notunu garantiye almanın en emin yolu budur."</p>

  <p class="calibre1">"Fakat..."</p>

  <p class="calibre1">"Evet?"</p>

  <p class="calibre1">Kızın neşesi sönüverdi. "Teşekkür ederim."</p>

  <p class="calibre1">"Benim için bir zevkti."</p>

  <p class="calibre1">Hemlock kendi kendine mırıldanarak odasına girerken kız da koridorda yavaşça yürüyerek uzaklaştı. Hemlock yaptığından hoşnuttu. Fakat neşesi uzun sürmedi. Masasında kendi yazdığı notları, zamanı geçen ya da yakında ödenmesi gereken faturalarla ilgili notları buldu. Üniversitede servetine ilişkin söylentiler asılsızdı; gerçek şu ki Hemlock her yıl öğretmenlik, kitaplar ve sanat eserleri değerlendirmelerinden edindiği gelirin üç katından fazlasını harcıyordu. Parasının büyük bir kısmını —yılda yaklaşık kırk bin— başka işlerden kazanıyordu. Jonathan Hemlock CII'ın Araştırma ve İnfaz Bölümü'nde çalışıyordu. Bir katildi.</p>

  <p class="calibre1">Telefon çalınca Hemlock ışıklı düğmeye bastı ve ahizeyi kaldırdı.</p>

  <p class="calibre1">"Efendim?"</p>

  <p class="calibre1">"Hemlock? Konuşabilir misin?" Sesin sahibi, Bay Dragon'un başyardımcısı Clement Pope'a aitti. Onun gergin ve kısık sesini tanımamak olanaksızdı. Pope casusluk oynamaya bayılıyordu.</p>

  <p class="calibre1">"Senin için ne yapabilirim Pope?"</p>

  <p class="calibre1">"Bay Dragon seni görmek istiyor."</p>

  <p class="calibre1">"Ben de öyle düşünmüştüm."</p>

  <p class="calibre1">"Yirmi dakika içinde burada olabilir misin?"</p>

  <p class="calibre1">"Hayır." Aslında yirmi dakika uzun bir zamandı, fakat Jonathan Araştırma ve İnfaz personelinden nefret ediyordu. "Yarın nasıl?"</p>

  <p class="calibre1">"Çok önemli. Seni şimdi görmek istiyor."</p>

  <p class="calibre1">"O halde bir saat sonra."</p>

  <p class="calibre1">"Bak arkadaş, senin yerinde olsaydım, hemen kıçımı kaldırır..." fakat Jonathan telefonu kapadı.</p>

  <p class="calibre1">Jonathan ondan sonraki yarım saat bürosunda oyalandı. Dragon'un bürosuna söylediği saatten daha geç gideceğine emin olunca bir taksi çağırdı ve kampüsten ayrıldı.</p>

  <p class="calibre1">Eski ve pislik içindeki asansör onu Üçüncü Cadde'deki dikkat çekmeyen binanın en üst katına çıkarırken, Jonathan otomatik olarak tanıdık ayrıntılara dikkat ediyordu: duvarlardaki eskimiş gri boya, birbirinin üzerine gelişigüzel yapıştırılmış yıllık kontrol kağıtları, yaşlanan asansöre duyulan saygı yüzünden iki kez silinip miktarı azaltılmış yük sınırı uyarısı. Bir sonraki saat boyunca göreceği herşeyi tahmin edebiliyor ve bu tahmin onu rahatsız ediyordu.</p>

  <p class="calibre1">Asansör durdu ve kapı gıcırdayarak açılırken bir o yana bir bu yana yalpaladı. Jonathan en üst katta indi, sola döndü ve bir merdivene açılan GİRİLMEZ yazılı ağır yangın kapısını itti. Yanında alet çantasıyla ıslak beton merdivenlerde dev gibi bir zenci işçi tulumuyla oturuyordu. Jonathan başını salladı ve yanından geçti. Bir kat yukarıya çıktı. CII buraya bürolarını kurmadan önce binanın tavan arası olan yere açılan başka bir yangın kapısını itti. Keskin bir şekilde hatırladığı gibi, şişman bir temizlikçi kadının aynı noktayı silip durduğu koridora hastane kokusu hakimdi. Üzerinde "Yurasis Dragon: Danışma Servisi" yazan bir kapının kenarındaki sırada, kucağında evrak çantasıyla takım elbise giymiş şişman bir adam oturuyordu. Adam Jonathan'ı karşılamak üzere ayağa kalktı. Jonathan bu insanlarla temas etmekten sıkılıyordu. Hepsi, Zenci işçi, temizlikçi kadın ve işadamı CII nöbetçileriydi; alet kutusu, süpürge sapı ve evrak çantasında silahlar gizliydi.</p>

  <p class="calibre1">Jonathan bacaklarını ayırarak durdu, utanmış ve utanmasına kızmış bir şekilde ellerini duvara dayadı. İş adamının profesyonel elleri onun vücudunu ve giysilerini aradı.</p>

  <p class="calibre1">İş adamı Jonathan'ın cebinden bir kalem alarak "Bu yeni" dedi. "Genellikle Fransız bir kalem taşırsın —koyu yeşil ve altın."</p>

  <p class="calibre1">"Onu kaybettim."</p>

  <p class="calibre1">"Anlıyorum. Bunun içinde mürekkep var mı?"</p>

  <p class="calibre1">"O bir dolmakalem."</p>

  <p class="calibre1">"Üzgünüm. Ya sen çıkana kadar benim yanımda duracak ya da incelettireceğim. İncelettirirsem mürekkep gider."</p>

  <p class="calibre1">"Sende kalsın."</p>

  <p class="calibre1">İşadamı yana çekilip Jonathan'ın büroya girmesi için yol açtı. Bayan Cerberus "On sekiz dakika geç kaldın, Hemlock" diyerek kapıyı açar açmaz onu suçladı.</p>

  <p class="calibre1">"Onun gibi bir şey." Jonathan pırıl pırıl dış büronun aşırı hastane kokusundan boğuluyor gibi oldu. Bayan Cerberus beyaz hemşire üniforması içinde kaslı ve tıknaz bir kadın, gür gri saçlarını kısa kestirmiş, soğuk gözleri yağ kıvrımları içinde çökmüş gibi, zımpara kağıdına benzeyen tenini her gün soda ve kaşağıyla temizliyor herhalde, ince üst dudağı saldırgan bir şekilde hafif bıyıklı.</p>

  <p class="calibre1">"Bugün fazla davetkâr görünmüyorsunuz, Bayan Cerberus."</p>

  <p class="calibre1">"Bay Dragon bekletilmekten hoşlanmaz" diyerek homurdandı.</p>

  <p class="calibre1">"Kim hoşlanır ki?"</p>

  <p class="calibre1">Bayan Cerberus merak etmeden "Sağlığınız yerinde mi?" diye sordu.</p>

  <p class="calibre1">"Oldukça."</p>

  <p class="calibre1">"Soğuk algınlığı yok ya? Bulaşıcı hastalığı olan biriyle temas falan?"</p>

  <p class="calibre1">"Sadece her zamankiler: fil hastalığı, frengi, pelagra."</p>

  <p class="calibre1">Kadın ona öfkeyle baktı. "Tamam, içeri girin." Arkasındaki kapının <span class="calibre7">kilidini açan bir düğmeye bastı, sonra artık Jonathan ile ilgilenmeyerek</span> <span class="calibre7">masasındaki kağıtlara geri döndü.</span></p>

  <p class="calibre1">Jonathan ara bölmeye girdi; kapı ardından gürültüyle kapandı; Bay Dragon'un kendi kapkaranlık odasına açılan dış büronun parlak beyazlığı arasındaki bu bölmeye koydurduğu soluk kırmızı ışıkta durdu. Jonathan gözlerini kaparsa karanlığa daha kolay alışacağını biliyordu. Aynı zamanda ceketini de çıkardı. Ara bölmede ve Bay Dragon'un bürosunda sıcaklık her zaman otuz dereceydi. En ufak bir üşütme, soğuk algınlığı ya da gribi olan biriyle küçücük bir temas Bay Dragon'un aylarca hasta olmasına neden olurdu. Hastalığa karşı neredeyse hiç doğal direnci yoktu.</p>

  <p class="calibre1">Jonathan'ın ara bölmede hissettiği serin hava otuz dereceye yükseldiğinde Bay Dragon'un bürosuna açılan kapı otomatik olarak açıldı.</p>

  <p class="calibre1">"İçeri gir, Hemlock." Bay Dragon'un metalik sesi ilerideki karanlığın içinden sesleniyordu.</p>

  <p class="calibre1">Jonathan ellerini uzattı ve Bay Dragon'un masasının karşısında olduğunu bildiği büyük bir deri iskemleye doğru el yordamıyla ilerledi.</p>

  <p class="calibre1">"Biraz sola, Hemlock."</p>

  <p class="calibre1">Jonathan otururken beyaz gömleğinin kollarını şöyle bir görür gibi oldu. Gözleri yavaş yavaş karanlığa alışıyordu.</p>

  <p class="calibre1">"O halde tamam. Son aylarda nasıldın bakalım?"</p>

  <p class="calibre1">"Güzel bir soru."</p>

  <p class="calibre1">Dragon üç kere kuru kesin bir sesle "ha, ha, ha" diyerek güldü. "Doğru. Üzerinde koruyucu gözlerimiz vardı. Bana senin ilgini çeken karaborsa bir resim olduğunu söylediler."</p>

  <p class="calibre1">"Evet. Bir Pisarro."</p>

  <p class="calibre1">"Senin de paraya ihtiyacın var. Yanlış bilgi verilmediyse on bin dolar. Kişisel zevkler için hayli pahalı."</p>

  <p class="calibre1">"O resme paha biçilemez."</p>

  <p class="calibre1">"Herşeyin bir fiyatı vardır, Hemlock. Bu resmin fiyatı, Montreal'deki bir adamın yaşamı olacak. Tual ve yağlıboyaya duyduğun ilgiyi hiç anlamıyorum. Bir gün bana bu konuda bilgi vermelisin."</p>

  <p class="calibre1">"Öğrenebileceğiniz bir şey değil."</p>

  <p class="calibre1">"Ya doğuştan vardır ya da yoktur, öyle mi?"</p>

  <p class="calibre1">"Ya vardır ya da yoktur."</p>

  <p class="calibre1">Dragon içini çekti.</p>

  <p class="calibre1">"Sanırım doğuştan böyle olmak gerek." Dragon'un yabancı kökenli olduğunu aksanı değil yalnızca diksiyonundaki belirgin kusursuzluk ele veriyordu. "Gene de, tablo koleksiyonu yapma tutkunla alay etmemeliyim. Resimler olmasa sen daha az paraya ihtiyaç duyar, biz de senin hizmetlerinden yoksun olurduk." Bay Dragon'un görüntüsü karanlığın içinden yavaş, banyo edilen bir fotoğraf gibi son derece yavaş bir şekilde belirmeye başladı; Jonathan'ın gözleri karanlığa alışıyordu. Tiksinti duygusunu beklemeye başladı.</p>

  <p class="calibre1">"Fazla zamanınızı almayayım, Bay Dragon."</p>

  <p class="calibre1">"Bunun anlamı: hemen konuya gir." Dragon'un sesinde hayal kırıklığı vardı. Jonathan'dan hoşlanma gibi bir sapkınlığı vardı ve kendi içine dönük uluslararası cinayet dünyasının dışından biriyle sohbet etmekten zevk duyuyordu.</p>

  <p class="calibre1">"O halde tamam. Adamlarımızdan biri, kod adı: Wormwood. Montreal'de öldürüldü. Cinayeti iki kişi işledi. Araştırma Bölümü onlardan birisini tespit etti. Bu adamı onaylayacaksın."</p>

  <p class="calibre1">Jonathan CII'ın şifreli jargonuna güldü: "en alt rütbeye indirme" öldürerek ortadan kaldırma, "biyografik eğilim" şantaj, "ıslak iş" öldürmek, "onaylamak" da karşı cinayet anlamına geliyordu. Jonathan'ın gözleri karanlığa alıştı, Dragon'un yüzü belli belirsiz ortaya çıktı. Dragon'un saçları ipek ipliği kadar beyaz ve koyununki gibi kıvırcıktı. Karanlığın içinde yüzen özellikleri kuru mermere benziyordu. Dragon doğanın ender görülen olgularından biriydi: kaşı gözü dahil her yeri bembeyazdı. Bu yüzden ışığa karşı duyarlıydı; gözleri ve kirpiklerinde koruyucu pigmentler yoktu. Ayrıca yeterli miktarda akyuvar üretme yeteneği doğuştan yoktu. Bunun sonucu olarak hastalık taşıyabilecek insanlardan uzak durmak zorundaydı. Altı ayda bir kanının tamamen değiştirilmesi de gerekiyordu. Dragon yarım yüzyıldır karanlıkta, insansız ve <span class="calibre7">başkalarının kanıyla yaşıyordu. Bu yaşam biçimi kişiliğini de etkilemekten geri kalmamıştı.</span></p>

  <p class="calibre1">Jonathan en tiksindirici özelliğin ortaya çıkmasını bekleyerek onun yüzüne baktı. "Araştırma'nın yalnızca bir hedefi saptadığını mı söylediniz?"</p>

  <p class="calibre1">"İkinci adam üzerinde çalışıyorlar. Montreal'a vardığında ikinci adamın kim olduğunu da bulmuş olurlar umarım."</p>

  <p class="calibre1">"Her ikisini de alamam. Bunu biliyorsun." Jonathan CII ile ancak mali olarak gerektiği zaman çalışma ilkesini uyguluyordu. Diğer zamanlarda üstüne yıkılmaya çalışılan onaylama işlerine karşı dikkatli olmak zorundaydı.</p>

  <p class="calibre1">"Her iki işi de alman gerekebilir, Hemlock."</p>

  <p class="calibre1">"Bunu unutun." Jonathan ellerinin iskemlenin kollarını sıkı sıkı kavradığını hissetti. Dragon'un gözleri artık görülüyordu. Tamamen renksiz gözlerinin iris tabakası tavşan pembesi, gözbebekleri ise kan kırmızısıydı. Jonathan tiksintiyle istemeden gözlerini ondan kaçırdı.</p>

  <p class="calibre1">Dragon incinmişti. "Peki, peki, zamanı geldiğinde ikinci onaylamayı konuşuruz."</p>

  <p class="calibre1">"Bunu unutun. Hem size kötü bir haberim var."</p>

  <p class="calibre1">Dragon hafifçe gülümsedi. "İnsanların yanıma iyi haberlerle gelmesi ender olur."</p>

  <p class="calibre1">"Bu onaylama size yirmi bine patlayacak."</p>

  <p class="calibre1">"Her zamanki ücretinin iki katı. Gerçekten mi, Hemlock!"</p>

  <p class="calibre1">"Pisarro için on bine ihtiyacım var. Evim için de on bine."</p>

  <p class="calibre1">"Senin özel ekonominle ilgilenmiyorum. Yirmi bin dolara ihtiyacın var. Normal olarak bir onaylama için on bin ödüyoruz. Burada iki onaylama var. Birbirine uyuyor."</p>

  <p class="calibre1">"Size her iki işle ilgilenmediğimi söyledim. Biri için yirmi bin istiyorum."</p>

  <p class="calibre1">"Ben de sana yirmi binin iş için fazla olduğunu söylüyorum."</p>

  <p class="calibre1">"O halde başka birini bulun!" Jonathan'ın sesi bir an sakinliğini yitirdi.</p>

  <p class="calibre1">Dragon hemen rahatsız oldu. Onaylama personeli özel olarak işlerinin ve tehlikelerin duygusal baskısı altındadır ve Dragon da "gerginlik belirtisi" diye tanımladığı belirtilere karşı her zaman tetiktedir. Geçen yıl Jonathan'da bazı belirtiler vardı.</p>

  <p class="calibre1">"Mantıklı ol, Hemlock. Elimizde şu an kimse yok. Bölüm'de... biraz... sürtüşme var."</p>

  <p class="calibre1">Jonathan gülümsedi.</p>

  <p class="calibre1">"Anlıyorum." Kısa bir sessizlikten sonra, "Fakat elinizde kimse yoksa, gerçekten seçeneğiniz yok. Yirmi bin" dedi.</p>

  <p class="calibre1">"Sende kesinlikle vicdandan eser yok, Hemlock."</p>

  <p class="calibre1">"Fakat bu bilmediğimiz bir şey değil ki." Kore Savaşı sırasında Ordu İstihbarat Birimi'nde hizmet görürken yapılan psikolojik testlerin sonuçlarından söz ediyordu. Sonuçların benzersizliğini doğrulamak için yeniden yapılan testlerden sonra, ordunun baş psikologu bulgularını bilimsel olmayan sözcüklerle özetlemişti:</p>

  <p class="calibre1"><b class="calibre8">... <i class="calibre6">Çocukluğunun aşırı yoksulluk ve şiddetle geçtiğini (üç defa saldırganlık nedeniyle mahkumiyet, öğretmenlerinden aldığı övgüler ve olağanüstü zekası nedeniyle ona içerleyen diğer çocukların neden olduğu eziyetler bunlara yol açmış) ve annesinin ölümünden sonra (kayıtlı bir baba yok) ilgisiz akrabaların elinde gördüğü aşağılanmalar dikkate alınırsa, anti-sosyal, uzlaşmaz, rahatsız edici derecede üstünlük taslar tavırları anlaşılabilir, hatta öngörülebilir.</i></b></p>

  <p class="calibre1"><i class="calibre6"><b class="calibre8">Bir özellik çok belirgin. Dostluk konusunda aşırı katı görüşleri var. Ona göre sadakatten daha büyük bir ahlak, sadakatsizlikten daha büyük bir günah olamaz. Dostluğunu sömüren birine bunu ödetme görevini hiçbir ceza engelleyemez. Başkalarının da eşit derecede kişisel kurallarına uyması gerektiğini düşünüyor. Eğitimli bir uzman, bu ilkenin ailesi tarafından terk edilmesini telafi etmek için ortaya çıktığını düşünür.</b></i></p>

  <p class="calibre1"><b class="calibre8"><i class="calibre6">Şimdiye dek benim ve arkadaşlarımın hiç karşılaşmadığımız bir kişilik bozukluğu var ve özneden sorumlu olanları uyarmamızı gerektiriyor. Adamda normal suçluluk duyguları yok. Kesinlikle vicdansız biri.</i> <i class="calibre6">Gü<span class="calibre7">nah, suç, cinsellik ya da şiddete karşı olumsuz tepki göstermiyor. Bu demek değil ki istikrarsız bir insan. Tam tersine fazla istikrarlı, fazla kontrollü. Anormal derecede kontrollü.</span></i></b></p>

  <p class="calibre1"><i class="calibre6"><b class="calibre8">Belki Ordu İstihbarat Birimi'nin amaçları için ideal bir insan olarak görülür, fakat öznenin bana göre kişilik olarak gelişmemiş ve toplumsal olarak çok tehlikeli olduğunu belirtmek zorundayım.'</b></i></p>

  <p class="calibre1">"Yani iki onaylamayı almayı reddediyorsun Hemlock ve biri için yirmi bin dolarda ısrar ediyorsun."</p>

  <p class="calibre1">"Doğru."</p>

  <p class="calibre1">Pembe ve kırmızı gözler bir an Jonathan'a düşünceli düşünceli baktı, Dragon elinde bir kalemle oynuyordu. Sonra üç kere kuru ve kesin "ha, ha, ha" diyerek güldü. "Tamam. Şimdilik kazandın."</p>

  <p class="calibre1">Jonathan ayağa kalktı. "Sanırım Montreal'deki Araştırma ile bağlantı kuracağım."</p>

  <p class="calibre1">"Evet. Mapleleaf Araştırma Bölümü'nün başında Bayan Felicity Arce var —umarım böyle telaffuz ediliyordur. Sana bütün talimatları verecek."</p>

  <p class="calibre1">Jonathan ceketini giydi.</p>

  <p class="calibre1">"Bu ikinci onaylama konusunda Hemlock. Araştırma onu tespit ettiğinde—"</p>

  <p class="calibre1">"Altı ay paraya ihtiyacım olmayacak."</p>

  <p class="calibre1">"Fakat ya bizim sana ihtiyacımız olursa?"</p>

  <p class="calibre1">Jonathan yanıt vermedi. Ara bölmenin kapısını açtı ve Dragon solgun kırmızı ışıktan dolayı yüzünü buruşturdu.</p>

  <p class="calibre1">Dış büronun parlaklığından gözlerini kamaştıran Jonathan, Bayan Cerberus'a Mapleleaf Araştırma Bölümü'nün adresini sordu.</p>

  <p class="calibre1">"Burada." Kadın ona küçük beyaz bir kart uzattı ve tekrar dosyaya koymadan önce ezberlemesi için yalnızca beş saniye tanıdı. "İlişki kuracağın kişi Bayan Felicity Arce."</p>

  <p class="calibre1">"Gerçekten böyle telaffuz ediliyormuş."</p>
</body>
</html>
