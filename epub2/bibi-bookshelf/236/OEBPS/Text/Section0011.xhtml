<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">NEW YORK - 11 HAZİRAN</h1>

  <p class="calibre1">"Bu öğleden sonra özellikle çekici görünüyorsunuz, Bayan Cerberus."</p>

  <p class="calibre1">Kadın kafasını kaldırmaya zahmet etmedi.</p>

  <p class="calibre1">"Şuradaki lavaboda ellerini yıka. Yeşil sabunu kullan."</p>

  <p class="calibre1">"Bu yeni." Jonathan normal lavabo yerine cerrahların dirsekleriyle kullandığı kolları olan hastane lavabosu bulunan yere doğru gitti.</p>

  <p class="calibre1">Bayan Cerberus, "Asansör pis" dedi, sesi cildi kadar kuruydu. "Bay Dragon da bitkin durumda. Bir aşamanın sonuna geldi." Bunun anlamı, çok yakında kanının tamamen değiştirileceği demekti.</p>

  <p class="calibre1">Jonathan, ellerini otomatik kurutmayla kuruturken</p>

  <p class="calibre1">"Kan bağışında bulunmak niyetinde misiniz?" diye sordu.</p>

  <p class="calibre1">"Aynı kan türünden değiliz."</p>

  <p class="calibre1">"Bunda bir pişmanlık mı seziyorum?"</p>

  <p class="calibre1">Kadın belirgin bir gururla, "Bay Dragon'un kanı ender bulunan bir kan" dedi.</p>

  <p class="calibre1">"Kesinlikle öyle. Şimdi içeri girebiliyor muyum?"</p>

  <p class="calibre1">Bayan Cerberus onu inceledi. "Soğuk aldın mı? Nezle misin? Mide rahatsızlığın var mı?"</p>

  <p class="calibre1">"Yalnızca kıçımda hafif bir sızı var, bu da yeni oldu." Bayan Cerberus masasının üstündeki düğmeye bastı ve daha fazla konuşmadan ona ara bölmeyi gösterdi.</p>

  <p class="calibre1">Her zamanki kırmızı ışık yakılı değildi, fakat yükselen sıcaklık her zamanki gibi boğucuydu. Dragon'un bürosunun kapısı açıldı.</p>

  <p class="calibre1">"İçeri gir, Hemlock." Dragon'un metalik sesinde zayıf bir titreme vardı.</p>

  <p class="calibre1">"Kırmızı ışığın olmamasını bağışla. Her zamankinden daha savunmasız durumdayım ve o soluk ışık bile bana acı veriyor."</p>

  <p class="calibre1">Jonathan el yordamıyla deri koltuğun arkalığını buldu.</p>

  <p class="calibre1">"Param nerede?"</p>

  <p class="calibre1">"İşte benim Hemlock'um. Hemen konuya girer. Normal konuşmalarla zaman yitirmez. Gecekondu ortamının izleri belli oluyor."</p>

  <p class="calibre1">"Paraya ihtiyacım var."</p>

  <p class="calibre1">"Doğru. Bu para olmadan ev masraflarını karşılayamazsın. İstediğin pisarro'yu almaktan hiç söz etmeyelim. Bu arada, tabloya başka bir müşteri daha olduğunu duydum. Kaybedersen üzülürüm."</p>

  <p class="calibre1">"Paramı vermemeye mi niyetlisiniz?"</p>

  <p class="calibre1">"Sana akademik bir soru sorayım, Hemlock. Ödemeyi yapmazsam tepkin ne olur?"</p>

  <p class="calibre1">"Bunları yakarım." Jonathan parmaklarını gömlek cebine soktu.</p>

  <p class="calibre1">"Orada ne var?" Dragon'un sesinde endişe yoktu. Adamlarının giren herkesi nasıl tepeden tırnağa aradıklarını biliyordu.</p>

  <p class="calibre1">"Bir kutu kibrit. Kibritlerden birini yaksam nasıl bir acı duyacağını biliyor musun?"</p>

  <p class="calibre1">Dragon'un ince parmakları otomatik bir hareketle gözlerine gitti, fakat renksiz derisinin çok az koruma sağladığının farkındaydı. Zoraki bir cesaretle, "Çok iyi Hemlock. Sana olan güvenimi doğruladın. Gelecekte adamlarım kibritleri de aramak zorunda kalacak."</p>

  <p class="calibre1">"Param ne olacak?"</p>

  <p class="calibre1">"Şurada. Masanın üstünde. Aslında parayı sana her an verebilirdim. Yalnızca gelip önerimi dinleyesin diye burada tuttum." Üç kere kuru sesiyle "ha, ha, ha" diye güldü.</p>

  <p class="calibre1">"Kibrit işi güzeldi." Gülme zayıf, hırıltılı bir öksürüğe dönüştü ve bir süre konuşamadı.</p>

  <p class="calibre1">"Afedersin. Gerçekten iyi değilim."</p>

  <p class="calibre1">Jonathan kalın zarfı ceketinin cebine koyarken "Seni rahatlatmak için" dedi, "kibritim olmadığını söylemeliyim. Ev dışında sigara içmem."</p>

  <p class="calibre1">"Elbette! Bunu unutmuşum." Sesinde gerçek bir takdir vardı.</p>

  <p class="calibre1">"Gerçekten çok iyi. Fazla saldırgan göründüysem özür dilerim. Şimdi hastayım, bu da beni huysuzlaştırıyor."</p>

  <p class="calibre1">Jonathan pek sık rastlamadığı huysuzlaşma kelimesine güldü. Dragon'un yabancılara özgü İngilizce'sinin kusursuzluğunu tuhaf sözcük seçimleri, aşırı vurgular bozuyordu.</p>

  <p class="calibre1">"Neler oluyor Dragon?"</p>

  <p class="calibre1">"Üstlenmen gereken bir görev var."</p>

  <p class="calibre1">'Bu konuyu konuştuğumuzu sanıyordum. Paraya ihtiyacım olmadıkça iş almadığımı biliyorsun. Neden diğer Onaylama elemanlarından birini kullanmıyorsun?"</p>

  <p class="calibre1">Pembe ve kırmızı gözler ortaya çıktı.</p>

  <p class="calibre1">"Keşke yapabilseydim. İsteksizliğin canımı sıkıyor. Fakat bu görev deneyimli bir dağcı gerektiriyor ve sanabileceğin gibi bizim bölümde bu tür yeteneklere sahip fazla adam <span class="calibre7">yok."</span></p>

  <p class="calibre1">"Üç yıldan daha uzun bir süredir dağa tırmanmadım."</p>

  <p class="calibre1">"Bunu da düşündük. Seni eski haline getirecek kadar zamanımız var<span class="calibre7">."</span></p>

  <p class="calibre1">"Neden bir dağcıya ihtiyacınız var?"</p>

  <p class="calibre1">"Ancak işbirliği yaparsan ayrıntıları seninle tartışabilirim."</p>

  <p class="calibre1">"Bunu unut gitsin."</p>

  <p class="calibre1">"Bir kozum daha var Hemlock."</p>

  <p class="calibre1">"Öyle mi?"</p>

  <p class="calibre1">"Eski adamlarımızdan biri —<i class="calibre6">senin eski bir dostun</i>— de işin içinde. Dragon sözlerinin etkisini artırmak için sustu.</p>

  <p class="calibre1">"Miles Mellough."</p>

  <p class="calibre1">Kısa bir sessizlikten sonra Jonathan, "Miles işi sizi ilgilendirmez Onunla kendimce hesaplaşacağım."</p>

  <p class="calibre1">"İnatçı bir adamsın, Hemlock. Eğilmeye zorlandığın zaman kırılmayacağını umarım."</p>

  <p class="calibre1">"Nasıl zorlanacağım?"</p>

  <p class="calibre1">"Oh, aklıma bir şey gelecektir." Dragon'un sesinde belirgin bir titrem<span class="calibre7">e vardı ve ağrıyı geçirmek için elini göğsüne bastırdı.</span></p>

  <p class="calibre1"><span class="calibre7">"Çıkarken Bayan Cerberus'a buraya gelmesini söyler misin?"</span></p>

  <p class="calibre1">Jonathan, Dragon'un bulunduğu binanın kapısına sığındı. Yağmur sel gibi yağıyordu. Boş bir taksi sokağın öbür ucundan yavaş yavaş geliyordu. Jonathan bağırıp el sallayan insanlara katılmak için yerinden ayrıldı, fakat taksi yürüyüp gitti. Şoför neşeyle ıslık çalıyor, muhtemelen Rusça gramerinde takıldığı bir noktayı düşünüyordu. Jonathan küçük mağarasının sığınağına geri döndü ve sıkıntıyla dışarıya baktı. Fırtınanın havayı karartmasıyla akşam olduğuna inanan otomatik sokak lambaları yandı. Başka bir taksi daha göründü. Jonathan umutlu olmasa da, bu taksi şoförünün zengin olmadığını ve para kazanmayı umduğunu düşünerek kapıdaki yerinden ayrıldı. Sonra taksinin içinde biri olduğunu gördü. Geri dönerken şoför kornasını çaldı. Jonathan şaşırmış bir şekilde durdu, bir yandan da ıslanıyordu. Şoför ona el etti. Jonathan yüzünde aptal bir "ben mi" ifadesiyle göğsünü gösterdi. Arka kapı açıldı ve Jemima seslendi.</p>

  <p class="calibre1">"İçeri gelecek misin, yoksa orası daha mı iyi?"</p>

  <p class="calibre1">Jonathan arabaya atladı. Araba trafiğe karışarak bekleyenlerin protestolarından uzaklaştı.</p>

  <p class="calibre1">Jonathan "Suların üstüne damlamasını istemem" dedi, "fakat gerçekten çok güzel görünüyorsun. Nereden geliyorsun? Çok güzel göründüğünü söylemiş miydim?" Jemima'yı tekrar gördüğüne çocuk gibi sevinmişti. Onu sık sık düşünmüş gibi geliyordu ona. Fakat muhtemelen düşünmedim diye karar verdi. Neden düşünecekti ki?</p>

  <p class="calibre1">Jemima, "Kapıdan çıktığını gördüm" dedi, "ve o kadar komik görünüyordun ki, sana acıdım."</p>

  <p class="calibre1">"Ah. Eski bir tuzağa düştün. Yağmurda ıslanırken her zaman komik görünmeye çalışırım. Belki geçen bir hostes bana acıyabilir."</p>

  <p class="calibre1">Şoför trafiğe aldırmadan dönüp onlara baktı.</p>

  <p class="calibre1">"Bu çift tarife olur, ahbap."</p>

  <p class="calibre1">Jonathan buna bir itirazı olmadığını söyledi.</p>

  <p class="calibre1">"Çünkü böyle bir yağmurda iki yolcu almak zorunda değiliz." Akan trafiğe şöyle bir göz attı.</p>

  <p class="calibre1">Jonathan buna da olur dedi.</p>

  <p class="calibre1">"Çift tarife uygulamazsak bütün bu kahrolası şehirdeki herkes kardeşini arabaya almaya kalkar. Bunu bilirsiniz."</p>

  <p class="calibre1">Jonathan öne eğilip şoföre nazikçe gülümsedi.</p>

  <p class="calibre1">"Neden işbölümü yapmıyoruz? Sen arabayı sür, biz de konuşalım." Sonra Jemima'ya döndü.</p>

  <p class="calibre1">"Açlıktan ölürken bu kadar sakin ve güzel olmayı nasıl başarı<span class="calibre7">yorsun?"</span></p>

  <p class="calibre1">"Ben mi açlıktan ölüyorum?" Sıcak kahverengi gözlerinde altın benekler neşeyle dans etti.</p>

  <p class="calibre1">"Kesinlikle ölüyorsun. Bunu fark etmemene şaşırdım."</p>

  <p class="calibre1">"Sanırım beni yemeğe davet ediyorsun."</p>

  <p class="calibre1">"Ediyorum. Evet."</p>

  <p class="calibre1">Jemima ona hınzır bir tavırla baktı.</p>

  <p class="calibre1">"Biliyorsun ki yağmurda seni aldığım zaman bu cümlenin bütün olası anlamlarını da üstlenmiyorum."</p>

  <p class="calibre1">"Tanrım, birbirimizi hiç tanımıyoruz bile! Sen neden söz ediyorsun? Yemeğe ne oldu?</p>

  <p class="calibre1">Jemima bir süre düşündü. Sonra, "Hayır. Sanırım olmaz" dedi.</p>

  <p class="calibre1">"Hayır demeseydin ne yemek isterdin?"</p>

  <p class="calibre1">"Biftek, kırmızı şarap ve küçük bir tabak salata."</p>

  <p class="calibre1">"Bunu olmuş bil."</p>

  <p class="calibre1">Jonathan öne eğilip şoföre On dördüncü Cadde'ye gitmek üzere güneye dönmesini söyledi.</p>

  <p class="calibre1">"Kararını verdin mi ahbap?"</p>

  <p class="calibre1">"Sen dediğimi yap."</p>

  <p class="calibre1">Taksi lokantanın önünde durduğunda, Jemima, Jonathan'ın koluna dokundu.</p>

  <p class="calibre1">"Seni erimekten kurtardım. Sen de bana yemek ısmarlıyorsun. Bu kadar, tamam mı? Yemekten sonra herkes evine gidecek. Herkes kendi evine. Tamam mı?"</p>

  <p class="calibre1">Jonathan onun elini tutup gözlerine ciddi ciddi baktı.</p>

  <p class="calibre1">"Gem, insanlara güvenin zayıf." Kızın elini sıktı. "Bana anlatabilirsin? Nasıl bir adamdı, seni inciten adamdan söz ediyorum."</p>

  <p class="calibre1">Jemima güldü. Taksi şoförü arabadan inip inmeyeceklerini sordu. Jemima lokantanın içine dalarken Jonathan taksi parasını ödedi. Yağmur ve trafik Jonathan'ın şoföre söylediği sözlerin duyulmasını engelledi, şoför bu yüzden Jonathan'a bir an baktı, fakat çekip gitmenin daha iyi olacağına karar verdi.</p>

  <p class="calibre1">Lokanta basit ve pahalıydı, dekora bakmak için değil, yemek yemek için dizayn edilmişti. Jonathan biraz keyifli olduğu, biraz da Jemima'yı etkilemek istediği için bir şişe Lafite ısmarladı.</p>

  <p class="calibre1">Şarap garsonu "Size 1959 şişesini önerebilir miyim?" diye sordu. Bu konudaki bilgisinin kusursuz olduğuna inanıyordu.</p>

  <p class="calibre1">Jonathan "Biz Fransız değiliz" dedi gözlerini Jemima'dan ayırmadan.</p>

  <p class="calibre1">"Efendim?" Garson garsonluğun üst katmanlarına özgü bir şekilde kaşlarını kaldırdı.</p>

  <p class="calibre1">"Biz Fransız değiliz. Yıllanmamış şaraplar bizi ilgilendirmez. Elinizde varsa bize '53, yoksa '55 getirin."</p>

  <p class="calibre1">Garson giderken, Jemima, "Bu Lafite özel bir şey mi?" diye sordu.</p>

  <p class="calibre1">"Bilmiyor musun?"</p>

  <p class="calibre1">"Hayır."</p>

  <p class="calibre1">Jonathan garsona geri dönmesini işaret etti. "Lafite'i unutun. Bize onun yerine Haut-Brion getirin."</p>

  <p class="calibre1">Bu değişikliğin hesabı azaltmak için olduğunu varsayan garson, Lafite'in üstünü yavaş yavaş çizip yerine Haut-Brion yazdı.</p>

  <p class="calibre1">Jemima, "Bunu neden yaptın?" diye sordu.</p>

  <p class="calibre1">"Hesabı düşündüğüm için, Bayan Brown. Lafite ziyan edilmeyecek kadar pahalıdır."</p>

  <p class="calibre1">"Bunu nasıl bilebilirsin? Belki de hoşuma giderdi."</p>

  <p class="calibre1">"Ah, kesinlikle hoşuna giderdi. Fakat değerlendiremezdin."</p>

  <p class="calibre1">Jemima ona gözlerini kısarak baktı.</p>

  <p class="calibre1">"Biliyor musun? Senin hoş bir insan olmadığın gibi bir duygu var içimde."</p>

  <p class="calibre1">"Hoşluk fazla önemsenen bir niteliktir. Hoş olmak sert ya da parlak görünemeyen bir erkeğin takındığı tavırdır."</p>

  <p class="calibre1">"Bunu kullanabilir miyim?"</p>

  <p class="calibre1">"Oh, muhtemelen kullanacaksın."</p>

  <p class="calibre1">"Ahh Johnson ile Boswell'in karışımı mı bu?"</p>

  <p class="calibre1">"James Abbott McNeil Whistler ile Wilde'ın karışımı. Fakat tahminin kötü değildi."</p>

  <p class="calibre1">"Bir centilmen ben haklıymışım gibi davranırdı. Senin hoş bir insan "olmadığını söylerken haklıydım."</p>

  <p class="calibre1">"Bunu başka şeylerle telafi etmeye çalışacağım. Belki şiirsel ya da şakacı olurum. Ya da seninle aşırı derecede ilgilenirim. Zaten ilgileniyorum ya." Göz kırptı.</p>

  <p class="calibre1">"Benimle alay ediyorsun."</p>

  <p class="calibre1">"Bunu kabul ediyorum. Hepsi göstermelik. Kırılgan duygusallığıma karşı bir kalkan olarak nazik bir erkek gibi davranıyorum."</p>

  <p class="calibre1">"Bu daha da kötü bir alay."</p>

  <p class="calibre1">"Flugle Sokağı'nda olmak ister miydin?"</p>

  <p class="calibre1">"İmdat."</p>

  <p class="calibre1">Jonathan güldü.</p>

  <p class="calibre1">Jemima iç çekip başını salladı. "Sen gerçekten tam bir gevezesin! İnsanların başlarını döndürene kadar konuşmanın mantık silsilesini karıştırma yeteneğim vardır. Fakat bu tür bir şey senin liginde yok değil mi?"</p>

  <p class="calibre1">"Buna lig denilebilir mi bilmiyorum. Ne de olsa yalnızca bir takım <span class="calibre7">ve bir oyuncu var."</span></p>

  <p class="calibre1"><span class="calibre7">"Gene başladık."</span></p>

  <p class="calibre1"><span class="calibre7">"Haydi yemeğimizi yiyelim."</span></p>

  <p class="calibre1"><span class="calibre7">Salata taze, biftekler büyük ve kusursuzdu ve yemekleri Haut-Brion</span><span class="calibre7">ile ıslattılar. Bütün yemek boyunca havadan sudan söz edip sanattan polikaya, çocukluk utanmalarından sosyal konulara kadar herşeyden konuştular. Bir konuya ancak onları eğlendirdiği sürece değiniyorlardı. İkisinin de alaylı bir tarzı vardı ve ne kendilerini ne de siyaset ve sanat alanlarındaki büyük isimleri ciddiye alıyorlardı. Çoğu zaman bir cümleyi bitirme ihtiyacı bile duymuyorlardı. Bazen kısa bir sessizliği bölüşüyorlar, iletişime karşı bir savunma olarak konuşmaya gerek duymuyorlardı. Pencere kenarında oturuyorlardı. Yağmur bir yağıyor, bir duruyordu. Gelip geçenlerin meslekleri ve gittikleri yer konusunda tahminlerde bulunuyorlardı. Jonathan farkında olmadan Gem'e eski bir erkek arkadaşıymış gibi davranıyordu. Kadınlarla genellikle konuşmasının temelini oluşturan yatağa atma tavrını unutarak içten bir şekilde konuşuyordu.</span></p>

  <p class="calibre1">Gem hayretle "Demek üniversitede öğretim üyesisin" diye sordu. "Yapma, Jonathan. Benim klişelerimi mahvediyorsun."</p>

  <p class="calibre1">"Ya hostes olmaya ne demeli? Bunu nasıl yaptın?"</p>

  <p class="calibre1">"Oh, bilmiyorum. Her yıl bölüm değiştirerek koleji bitirdim ve bir Rönesans Kadını olarak iş bulmaya çalıştım, fakat ilanlarda böyle bir başlık yoktu. Sonra yolculuk yapmak da bana hoş geldi. Havayollarındaki ilk siyah hostes olmak da eğlenceliydi. Halkla ilişkilerin Negress'iydim." Bu sözcüğü alayla söyledi. "Ya sen? Sen nasıl üniversite öğretmeni oldun?"</p>

  <p class="calibre1">"Oh, koleji bitirdikten sonra bir Rönesans Erkeği olarak iş bulmaya çalıştım, fakat..."</p>

  <p class="calibre1">"Tamam. Unut gitsin."</p>

  <p class="calibre1">Sohbet sırasında Jonathan, Gem'in New York'ta üç gün kalacağını keşfetti ve bundan memnun oldu. Konuşmaya ara verdiler.</p>

  <p class="calibre1">Gem, Jonathan'ın gülümsemesine tepki olarak "Komik olan ne?" diye sordu.</p>

  <p class="calibre1">Jonathan, "Hiçbir şey" dedi, "ben."</p>

  <p class="calibre1">"Hiçbir şeyle ben eşanlamlı mıdır?"</p>

  <p class="calibre1">"Ben yalnızca..." Masanın üstünden nazikçe gülümsedi. "Seninle kurnaz olmaya kalkışmadığım aklıma geldi. Genellikle kurnaz olmaya <span class="calibre7">çalışırım."</span></p>

  <p class="calibre1">"Ya Flugle Sokağı'nda olmaya ne demeli?"</p>

  <p class="calibre1">"Saçma sapan konuşmalar. Fakat senin gözlerini kamaştırmaya çalışmıyorum."</p>

  <p class="calibre1">Gem başını sallayarak pencereden dışarıya baktı, yağmurun yerde dans edişini seyretti. Bir süre sonra "Bu güzel" dedi.</p>

  <p class="calibre1">Jonathan onun neyi kastettiğini anladı. "Evet, güzel. Fakat biraz <span class="calibre7">sarsıcı."</span></p>

  <p class="calibre1">Gem gene başını salladı. Gem için de biraz sarsıcı olduğunu ikisi de <span class="calibre7">biliyordu.</span></p>

  <p class="calibre1">Konuşma evlere gelince, Jonathan heyecanla kendi evini anlatmaya başladı. Yarım saat ona evinin ayrıntılarını anlattı, onun gözlerinin önünde canlandırmasını sağlamaya çalışıyordu. Gem ilgiyle dinledi, gözlerinin küçük hareketleriyle anladığını belirtti. Jonathan sürekli konuştuğunu ve muhtemelen sıkıcı olduğunu fark edip birdenbire sustuğunda, Gem, "İnsanın evi hakkında böyle şeyler hissetmesi çok güzel" dedi. "Çok da güvenli olmalı."</p>

  <p class="calibre1">"Güvenli mi?"</p>

  <p class="calibre1">"Duygusal olarak yaslanabileceğin bir ev. Karşılığında seni severek sıkmaz. Ne demek istediğimi anlıyor musun?"</p>

  <p class="calibre1">Jonathan kesinlikle anlıyordu ve kızın duygularını böylesine sezmesinden biraz endişelendi. Onu evine götürmekten hoşlanacağını düşündü. Bütün gün oturup sohbet edeceklerdi. Bunu Gem'e söyledi.</p>

  <p class="calibre1">"Eğlenceli olur herhalde. Fakat şimdi gidemeyiz. Bu doğru olmaz, Seni taksiye aldım, yemek yiyoruz, sonra evine gidiyoruz. Teknik açıdan bakarsak, fazla 'hızlı' gidiyor. Biz böyle olmamalıyız."</p>

  <p class="calibre1">Jonathan da bunu kabul etti.</p>

  <p class="calibre1">"Bir anlaşma yapabiliriz. Bir iki gün <span class="calibre7">sevişmeden durabiliriz sanırım."</span></p>

  <p class="calibre1">"Sen hile yaparsın."</p>

  <p class="calibre1">"Belki de."</p>

  <p class="calibre1">"Sen yapmazsan ben yaparım."</p>

  <p class="calibre1">"Bunu duyduğuma sevindim."</p>

  <p class="calibre1">Lokanta kapanmak üzereydi, garsonlar da istemedikleri yemekleri getirerek nazik bir şekilde sözlerini birkaç kez kesmişlerdi. Jonathan gereğinden fazla bahşiş bıraktı, servis için değil geçirdiği harika zaman için para ödüyordu. Servisin farkında bile değildi.</p>

  <p class="calibre1">Gem'in kaldığı otele yürümeye karar verdiler, çünkü fazla uzakta değildi ve çünkü yağmurdan sonra sokaklar boş ve serindi. Uzun sessizlikler ve küçük konuşmalarla yürüdüler. Gem, Jonathan'ın koluna girmişti, fark ettiği küçük şeyleri parmaklarını hafifçe sıkarak Jonathan'a gösteriyordu. Jonathan da onun elini sıkarak karşılık veriyordu.</p>

  <p class="calibre1">Birdenbire kendilerini otelin önünde bulunca şaşırdılar. Lobide el sıkıştılar, sonra Gem, "Yarın sabah trenle gelsem olur mu?" diye sordu. "Beni istasyonda karşılarsın, kilisene bir bakmış oluruz."</p>

  <p class="calibre1">"Sanırım bu... çok iyi olur."</p>

  <p class="calibre1">"İyi geceler, Jonathan."</p>

  <p class="calibre1">"İyi geceler."</p>

  <p class="calibre1">Jonathan şehrin her zamanki gibi çirkin görünmediğini fark ederek tren istasyonuna yürüdü. Muhtemelen yağmur şehri güzelleştirmişti.</p>
</body>
</html>
