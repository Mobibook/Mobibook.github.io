<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">MONTREAL <i class="calibre14">NEW YORK</i> LONG ISLAND 10 HAZİRAN</h1>

  <p class="calibre1">Jonathan uçağın kalkmasını beklerken evrak çantasıyla kağıtlarını yanındaki koltuğa koydu ve "<i class="calibre6">Toulouse-Lautrec: Bir Toplumsal Vicdan</i>" konulu uzun süredir elinde oyalanan makale için notlar almaya başladı. Bir sanat dergisinin editörlerine bu yazıyı yazacağına söz vermişti. Rahatça yayılabilirdi. CII hesabına olduğu zamanlar gereksiz konuşmalardan kurtulmak için iki bilet almak adetiydi. O gün bu müsriflik gereksizdi, çünkü uçağın birinci sınıf bölümü neredeyse boştu.</p>

  <p class="calibre1">Düşüncelerini pilotun babacan sesi böldü. Pilot nereye gideceklerini ve hangi yükseklikte uçacaklarını bildiğini açıklıyordu. Lautrec makalesine karşı ilgisi fazla olmadığından, kesintiyi fırsat bilip gözden geçirme sözü verdiği bir kitaba göz atmaya başladı. Kitap, <i class="calibre6">Tilman-Riemanschneider: The Man and His Times</i> adlı bir incelemeydi. Jonathan yazarı tanıyor ve kitabın akademik ve genel okuyucuyu uzlaştıran bir tarzı olduğunu biliyordu: zaman zaman sevimli, zaman zaman fazla süslü. Gene de iyi bir eleştiri yazacaktı. Çünkü bir alanda en üstteki konumunu korumanın en iyi yolunun kesinlikle yeteneksiz insanları desteklemek ve teşvik etmek olduğu yolunda bir teorisi vardı.</p>

  <p class="calibre1">Bir parfüm kokusu duydu: bugün bile birdenbire ve en istemediği zamanlarda hatırladığı hafif fakat baharatlı bir koku.</p>

  <p class="calibre1">Kadın, "her iki koltuk da sizin mi?" diye sordu.</p>

  <p class="calibre1">Jonathan kafasını kaldırmadan başını salladı. Büyük bir hayalkırıklığıyla gözlerinin ucundan bir üniforma gördü. Hemşireler gibi hostesler de ancak yabancı yerlerde kadın arayacak zaman yoksa yüzüne bakılacak kadınlardı.</p>

  <p class="calibre1"><span class="calibre7">"Veblen'in bu konuda bir yorumu var." Kadının sesi çok tatlıydı.</span></p>

  <p class="calibre1">Bir hostesin bu kadar bilgili olmasından şaşıran Jonathan kucağındaki kitabı kapattı ve onun dingin, neşeli gözlerine baktı. İçinde sarı benekler olan açık kahverengi gözler. "Son sahnede Mimi'ye de uyabilir."</p>

  <p class="calibre1">Kadın hafifçe güldü: sağlam beyaz dişler ve biraz somurtuk dudaklar. Sonra listede Jonathan'ın adını kontrol etti ve diğer yolcularla ilgilenmek üzere uzaklaştı. Jonathan bastıramadığı bir merakla tipik Afrikalı biçiminde kalçalarını inceledi. Sonra iç çekip başını salladı. Riemanschneider incelemesine geri döndü, fakat gözleri tek bir sözcük anlamadan sayfalar üzerinde dolaşıyordu. Daha sonra notlar aldı; ardından kestirmeye başladı.</p>

  <p class="calibre1">Kadın "kötü mü?" diye sordu, dudakları kulaklarına çok yakındı.</p>

  <p class="calibre1">Jonathan uyanıp ona bakmak üzere başını çevirdi.</p>

  <p class="calibre1">"Anlayamadım."</p>

  <p class="calibre1">Hareketiyle birlikte hostesle burun buruna oldular, fakat Jonathan gözlerini kaçırmadı.</p>

  <p class="calibre1">Kadın güldü —kahverengi gözlerde gene sarı benekler— ve koltuğun kenarına oturdu.</p>

  <p class="calibre1">Jonathan, "Konuşmaya 'berbat' diyerek başladın, değil mi?" diye sordu.</p>

  <p class="calibre1">"Hayır, böyle demedim. Sordum."</p>

  <p class="calibre1">"Bu da kahve, çay ve süt gibi bir şey mi?"</p>

  <p class="calibre1">"Yalnızca rakiplerimizin havayollarında. Omuzunuzun üzerinden okuyordum ve notlarınızın arasında 'berbat' sözcüğünü gördüm. Bu yüzden sordum."</p>

  <p class="calibre1">"Ah. İncelediğim kitabın içeriğiyle ilgili bir yorumdu."</p>

  <p class="calibre1">"Açık saçık bir inceleme mi?"</p>

  <p class="calibre1">"Hayır. Karanlık bir mantık ve karmaşık bir üslubun bulanıklaştırdığı bir inceleme."</p>

  <p class="calibre1">Kadın sırıttı.</p>

  <p class="calibre1">"Karanlık mantığa katlanabilirim, fakat karmaşık üslup gerçekten canımı sıkar."</p>

  <p class="calibre1">Kadının gözlerinin Doğulularınki gibi çekik olması Jonathan'ın hoşuna gitti.</p>

  <p class="calibre1">"Sizin hostes olduğunuza inanamıyorum."</p>

  <p class="calibre1">"Şu şiirde olduğu gibi:*Senin gibi bir kızın ne işi var burada...? Aslında ben hostes değilim, kılık değiştirmiş bir haydutum."</p>

  <p class="calibre1">"Bu iyi. Adınız ne?"</p>

  <p class="calibre1">"Jemima."</p>

  <p class="calibre1">"Benimle dalga geçmeyin."</p>

  <p class="calibre1">"Dalga geçmiyorum. Gerçekten adım bu. Jemima Brown. Annem etnik folklora bayılırdı."</p>

  <p class="calibre1">"Öyle olsun. Her ikimiz de siyah bir kıza böyle bir adın fazla olduğunu kabul ettiğimiz sürece mesele yok demektir."</p>

  <p class="calibre1">"Bilmiyorum. Adınız Jemima ise insanlar sizi pek unutmuyorlar." Oturuşunu düzeltince eteği daha da yukarı çıktı.</p>

  <p class="calibre1">Jonathan fark etmemiş gibi davrandı.</p>

  <p class="calibre1">"Adınız Fred olsa bile erkeklerin sizi kolay unutacaklarından kuşkuluyum."</p>

  <p class="calibre1">"Allah iyiliğinizi versin Dr. Hemlock! Hostesleri tavlamaya çalışan erkeklerden misiniz?"</p>

  <p class="calibre1">"Normal olarak hayır, fakat oraya doğru yaklaşıyorum. Adımı nasıl biliyorsunuz?"</p>

  <p class="calibre1">Kadın ciddileşti ve sır verecekmiş gibi bir tavır takındı.</p>

  <p class="calibre1">"İsimler konusunda özel bir yeteneğim var. Bir tür beceri. Bir insana dikkatle bakarım. Sonra konsantre olurum. Sonra yolcu listesine bakarım. Ve voilâ! O anda adını bilirim."</p>

  <p class="calibre1">"Peki peki. Etnik folklora meraklı olmayan insanlar sizi nasıl çağırırlar?"</p>

  <p class="calibre1">"Jem. Yalnız mücevher ismi gibi söylerler." Hafif bir gong sesiyle başını kaldırdı.</p>

  <p class="calibre1">"İnmek üzereyiz. Emniyet kemerinizi takın." Sonra daha az ilginç yolcularla ilgilenmek üzere kuyruk tarafına gitti.</p>

  <p class="calibre1">Jonathan hostesi akşam yemeğine davet etmek isterdi. Fakat uygun an geçmişti ve kötü zamanlama kadar toplumsal bir günah daha yok<span class="calibre7">tur. Dolayısıyla iç çekip dikkatini pencerenin ardından görünen New York'un oyuncak gibi görüntüsüne verdi.</span></p>

  <p class="calibre1">JFK terminalinde Jem'i bir an gördü. Bir taksiye el sallarken kadın da iki diğer hostesle birlikte geçti. Üçü hızla yürüyordu ve Jonathan genel olarak hosteslerden hoşlanmadığını anımsadı. Kuzey kıyısındaki evine giderken kadını aklına yerleştirdiği söylenemezdi, fakat gene de bir taraflara sıkışmıştı. Jem'in varolduğunu bilmek bile tuhaf şekilde rahatlatıcıydı: sobanın üstünde sıcak bir şey olduğunu bilmek gibi.</p>

  <p class="calibre1">Jonathan, Roma banyosunun buharı tüten suyuna daldı, geçen birkaç günün gerilimi yavaş yavaş geçiyor, boynundaki kaslar gevşiyor, gözlerinin ardında ve çene kaslarındaki gerginlik isteksizce eriyordu. Fakat korkuyu hâlâ karnında hissediyordu.</p>

  <p class="calibre1">Barda bir martini; zemindeki galeride bir pipo; sonunda kendini mutfakta yiyecek bir şeyler ararken buldu. Araştırması sonunda biraz Danimarka bisküvisi, bir kavanoz fıstıklı tereyağı, küçük bir kutu konserve ve bir parça şampanya ele geçirdi. Bu karışık yemeği sera-bahçe-ye dönüştürdüğü kanada götürdü ve havuzun kenarına oturarak suyun sesi ve sıcak güneş ışığının okşamasıyla kestirmeye başladı.</p>

  <p class="calibre1">Uyuklamaya başlarken küçük ter tanecikleri sırtını okşadı, evin büyük huzuru onu sardı.</p>

  <p class="calibre1">Sonra birdenbire irkildi: rüyasında beyaz çapakları olan şaşırmış gözler görmüştü. Midesi bulanmaya başladı.</p>

  <p class="calibre1">Bu iş için çok yaşlandım diye yakındı kendi kendine. Nasıl oldu da bu işin içine girdim?</p>

  <p class="calibre1">Terk edilmiş kilisenin keşfedilmesinin para ihtiyacına eklenmesinden üç hafta sonra, kendini Brüksel'de Ford Vakfı'nın finanse ettiği bir toplantıya katılmış buldu. Fırtınalı ve yağmurlu bir gece yarısı bir CII ajanı oteldeki odasına geldi ve lafı ağzında geveledikten sonra ülkesine hizmette bulunması istedi. Jonathan hayli güldükten sonra daha fazla açıklama istedi. Sfenks eğitimi almış bir insan için önerilen görev ba<span class="calibre7">sitti: Toplantıya katılan bir İtalyan delegesinin çantasına bir zarf koymasını istiyorlardı. Jonathan'ın bunu neden kabul ettiğini söylemek zor. Canı sıkılıyordu ve ilk Monet'sini bulduğu sırada önüne mali bir fırsat çıkmıştı. Üstelik İtalyan, empresyonistleri Jonathan kadar bildiğini öne sürecek kadar da küstahtı.</span></p>

  <p class="calibre1">İşi yaptı. Zarfta ne olduğunu bilmiyordu, fakat daha sonra İtalyan'ın kendi hükümetinin ajanları tarafından yakalandığını ve hapse atıldığını duydu.</p>

  <p class="calibre1">New York'a döndüğü zaman, içinde iki bin dolar olan bir zarf buldu. Notta harcamalar için deniyordu.</p>

  <p class="calibre1">Bunu izleyen aylarda CII için üç benzer iş daha yaptı ve aynı miktarda para aldı. Bu parayla bir tablo ve birkaç taslak satın aldı, fakat kilise hâlâ erişemeyeceği kadar uzaktaydı. Birinin evini —şimdiden evi olarak düşünmeye başlamıştı— alacağından korkuyordu. Aslında böyle bir tehlike yoktu. Long Island'ın dini gruplarının büyük bir kısmı Tanrı'yı kullanımlarına daha uyan kızıl ağaçtan kutular için geleneksel kiliselerinden vazgeçiyorlardı.</p>

  <p class="calibre1">Bu iş —ki daha sonra deneme süresi olduğunu öğrenecekti— bir Texas müzesine tablo alımında yardımcı olduğu Noel tatili sırasında Paris'te doruk noktasına ulaştı. Jonathan müze yetkililerine küçük tabloların da büyükler kadar değerli olabileceğini anlatmaya çalışıyordu. CII ona bir görev verdi: bir Fransız hükümet yetkilisinin defterlerine yıkıcı eklemeler yapmak. Ne yazık ki Jonathan oradayken adam içeri girdi. Başlangıçta aralarındaki boğuşma kötüydü. Jonathan ile adam odanın içinde boğuşurken, Jonathan'ın aklı ender güzellikteki bir Limoges çoban kızındaydı, çünkü biblo kırılabilir bir masadan her an yuvarlanabilirdi. İki defa bibloyu tutmak için Fransız'ı bıraktı ve rakibi de iki kez bastonla Jonathan'ın sırtına ve omuzlarına vurabildi. Boğuşma birkaç dakika devam etti. Sonra Fransız birdenbire eline bibloyu aldı ve Jonathan'a attı. Jonathan biblonun mermer şömineye çarpmasını güzel bir Şeyin böyle anlamsızca yok edilmesine duyduğu şok ve öfkeyle gördü.</p>

  <p class="calibre1">Öfkeyle kükıeyerek Fransız'ın kalbinin tam altına vurdu. Adam anında <span class="calibre7">öldü.</span></p>

  <p class="calibre1">O gece Jonathan Place St. Georges'deki bir kafenin pencere kenarına oturdu ve karda hızla yürüyen yayaları seyretti. Olay için duyduğu tek şeyin —çürüklerin dışında— Limoges çoban kızına karşı derin bir pişmanlık olduğunu fark etti. Fakat geri alınmaz bir karar vermişti: Bir daha CII için çalışmayacaktı.</p>

  <p class="calibre1">İkinci sömestrin başlamasından kısa bir süre sonra bir akşam üstü bürosuna Clement Pope geldi. Bu ukala uşağa karşı hemen duyduğu nefret kalıcı olacaktı.</p>

  <p class="calibre1">Pope oda kapısını dikkatle kapadıktan sonra, Jonathan'ın asistanlarına ayrılmış bölmeyi inceledi ve pencereden karlar altındaki kampüse baktı. Sonra anlamlı anlamlı "Ben CII'denim. Aİ Bölümü'nden" dedi.</p>

  <p class="calibre1">Jonathan kağıtlardan başını kaldırmadı.</p>

  <p class="calibre1">"Üzgünüm Bay Pope. Sizinle çalışmak artık bana eğlenceli gelmiyor."</p>

  <p class="calibre1">"Aİ, Araştırma ve İnfaz'ın kısaltılmışıdır. Duydun mu?"</p>

  <p class="calibre1">"Hayır."</p>

  <p class="calibre1">Bu cevap Pope'un hoşuna gitti.</p>

  <p class="calibre1">"Güvenlik önlemlerimiz çok sıkıdır. <span class="calibre7">Bu nedenle bizi duymadın."</span></p>

  <p class="calibre1">"Bu üne layık olduğunuzdan eminim. Şimdi meşgulüm."</p>

  <p class="calibre1">"O kurbağa için endişelenmene gerek yok. Paris'teki adamlarımız işi halletti." Masanın kenarına oturarak önünde bulduğu ilk kitabın sayfalarını karıştırmaya başladı.</p>

  <p class="calibre1">Jonathan'ın karnı sıkıştı.</p>

  <p class="calibre1">"Buradan çık git."</p>

  <p class="calibre1">Pope güldü.</p>

  <p class="calibre1">"Şu kapıdan çıkıp gitmemi gerçekten beklemiyorsun, değil mi ahbap?"</p>

  <p class="calibre1">Jonathan aralarındaki uzaklığı ölçtü.</p>

  <p class="calibre1">"Ya bu kapıdan ya da pencereden. Unutma, dördüncü kattayız." Nazik, baştan çıkarıcı gülümsemesi hemen yüzünde belirdi.</p>

  <p class="calibre1">"Dinle dostum..."</p>

  <p class="calibre1">"Masamdan hemen kalk."</p>

  <p class="calibre1">"Bak arkadaş..."</p>

  <p class="calibre1">"Bana arkadaş ya da ahbap deme."</p>

  <p class="calibre1">"Bana emir verilmemiş olsaydı..." Pope omuzlarını dikleştirdi ve bir an durumu tarttı, sonra masadan kalktı.</p>

  <p class="calibre1">"Bay Dragon seninle konuşmak istiyor." Sonra durumu kurtarmak için ekledi.</p>

  <p class="calibre1">"Ve hemen!"</p>

  <p class="calibre1">Jonathan odasının köşesine yürüdü ve kendisine bir kahve koydu.</p>

  <p class="calibre1">"Bu Bay Dragon kim?"</p>

  <p class="calibre1">"Amirim."</p>

  <p class="calibre1">"Bu fazla işe yarayıcı bir bilgi sayılmaz."</p>

  <p class="calibre1">"Seninle konuşmak istiyor."</p>

  <p class="calibre1">"Bunu söylemiştin." Jonathan fincanı elinden bıraktı.</p>

  <p class="calibre1">"Tamam. Ona <span class="calibre7">bir randevu vereceğim."</span></p>

  <p class="calibre1">"Buraya gelmesi için mi? Çok komik!"</p>

  <p class="calibre1">"Öyle mi?"</p>

  <p class="calibre1">"Evet." Pope kaşlarını çattı ve kararını verdi.</p>

  <p class="calibre1">"İşte, al da oku, ahbap." Ceketinin cebinden bir zarf çıkarıp Jonathan'a uzattı.</p>

  <p class="calibre1"><br class="calibre2" /></p>

  <p class="calibre1"><b class="calibre8"><i class="calibre6">Sevgili Dr. Hemlock:</i></b></p>

  <p class="calibre1"><b class="calibre8"><i class="calibre6">Bu notu okuyorsanız, demek adamım sizi kişilik gücüyle etkileyememiş. Buna şaşırmadım. Doğal olarak sizi bizzat gelerek ziyaret etmem gerekirdi, fakat pek dışarı çıkmıyorum ve zamanım çok az.</i></b></p>

  <p class="calibre1"><b class="calibre8"><i class="calibre6">Çok az zamanınızı alacak ve yılda vergisiz otuzbin dolar kazanmanıza neden olacak bir önerim var. Bu paranın yıllardır özlemini çektiğiniz Long Island'daki kiliseyi almanızı sağlayacağına, hatta yasadışı tablo koleksiyonunuza birkaç tane daha ekleteceğine inanıyorum.</i></b></p>

  <p class="calibre1"><b class="calibre8"><i class="calibre6">Elbette yaşamınız ve sırlarınız hakkındaki bilgimle sizi etkilemeye çalışıyorum ve umarım etkilemişimdir.</i></b></p>

  <p class="calibre1"><b class="calibre8"><i class="calibre6">İlgilenirseniz lütfen Bay Pope ile büroma gelin...</i></b></p>

  <p class="calibre1"><b class="calibre8"><i class="calibre6">Saygılarımla Yurasis Dragon</i></b></p>

  <p class="calibre1"><br class="calibre2" /></p>

  <p class="calibre1">Jonathan mektubu okuduktan sonra düşünceli bir şekilde zarfına <span class="calibre7">yerleştirdi.</span></p>

  <p class="calibre1">Pope, "E?" diye sordu.</p>

  <p class="calibre1">"Ne diyorsun, ahbap?"</p>

  <p class="calibre1">Jonathan ayağa kalkıp kapıya doğru giderken ona gülümsedi. Sırtına inen ani bir şaplak dengesini kaybettirdiğinde Pope da ona gülüm<span class="calibre7">süyordu.</span></p>

  <p class="calibre1">"Sana bana ahbap dememeni söylemiştim. Dr. Hemlock yeterli."</p>

  <p class="calibre1">Pope'un gözlerinde öfke ve acı yaşları belirdi, fakat kendini tuttu.</p>

  <p class="calibre1">"Benimle birlikte geliyor musun?"</p>

  <p class="calibre1">Jonathan mektubu masaya fırlattı.</p>

  <p class="calibre1">"Evet, sanırım geleceğim."</p>

  <p class="calibre1">Çıkmadan önce Pope mektubu alıp cebine soktu.</p>

  <p class="calibre1">"Bay Dragon'un adı ABD'ndeki hiçbir gazetede çıkmamıştır" diye açıklardı. "Aslında daha önce kimseye mektup yazdığını da görmemiştim."</p>

  <p class="calibre1">"Yani?"</p>

  <p class="calibre1">"Bu seni etkilemiş olmalı."</p>

  <p class="calibre1">"Ben onu etkiledim sanırım."</p>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <p class="calibre1">Jonathan homurdanarak uyandı. Güneş batmış, bahçeye gri, konuksever olmayan bir ışık dolmuştu. Ayağa kalktı ve sırtının sertliğini geçirmek için gerindi. Akşamla birlikte okyanustan gri bulutlar gelmişti. Dışarıda yaprakların alt kısmı sakin havada donuk bir şekilde parlıyordu. Gökgürültüsü şiddetli bir yağmurun habercisi oldu.</p>

  <p class="calibre1">Çıplak ayaklarıyla mutfağa gitti. Yağmurdan hep hoşlanmıştı ve karşılamak için gerekli hazırlıkları yaptı. Birkaç dakika sonra fırtına kiliseyi sarsmaya başlayınca kucağında ağır bir kitap ve masada kakao dolu bir fincanla büyük koltuğunda oturuyordu. Yağmur vitraylı pencerelerden aktıkça sarı, kırmızı ve yeşil renklerin duvarda oynaşmaları arasında kendi okuma ışığından başka ışık yoktu. Zaman zaman odanın içindeki şekiller parlıyor ve şimşeklerle dans ediyorlardı. Şiddetli yağmur kurşun gibi çatıda takırdıyor, rüzgar köşelerde uğulduyordu.</p>

  <p class="calibre1">Üçüncü Cadde'deki binanın külüstür asansörüne ilk kez o gün bindi. Dragon'un bürosunun dışındaki kılık değiştirmiş muhafızlarla, çirkin ve hijyenik Bayan Cerberus ile, solgun kırmızı ışıkla ve aşırı sıcak ara bölmeyle ilk kez karşılaştı.</p>

  <p class="calibre1">Puslu biçimleri keşfederek gözbebekleri ağır ağır açıldı. Dragon'un kan kırmızısı gözlerini ilk kez görerek şok geçirdi ve midesi bulandı.</p>

  <p class="calibre1">Dragon ahenksiz, madeni bir sesle "Görünüşüm sizi rahatsız etti, değil mi Hemlock?" diye sordu. "Kişisel olarak buna alıştım. Bu ender görülen bir hastalık. Bu tür kalıtımsal hastalıklara özel yetişme koşulları neden oluyor. Sanırım Habsburg hanedanında benzer bir hemofili var." Dragon'un gözlerinin çevresindeki kuru deri gülerken kırıştı ve üç kez kuru kuru "ha, ha, ha," diye güldü.</p>

  <p class="calibre1">Kuru, madeni ses, gerçek gibi görünmeyen oda ve kırmızı gözlerin dimdik bakışı Jonathan'ın bu görüşmeyi sona erdirmek istemesine neden oldu.</p>

  <p class="calibre1">"Hemen konuya girebilir miyiz?"</p>

  <p class="calibre1">"Bu konuşmayı gereksiz yere uzatmak istemiyorum, fakat akıllı insanlarla konuşma fırsatını pek yakalayamıyorum."</p>

  <p class="calibre1">"Evet, sizin Bay Pope ile tanıştım."</p>

  <p class="calibre1">"Sadık ve uysaldır."</p>

  <p class="calibre1">"Başka ne olabilir ki?"</p>

  <p class="calibre1">Dragon bir an sustu.</p>

  <p class="calibre1">"Neyse, işe gelelim. Long Island'daki Terk edilmiş Gotik kiliseye para önerdik. O kiliseyi biliyorsunuz. Bu kiliseyi yıkıp personel eğitimi için bir merkez yaptırmak istiyoruz. Ne dersiniz, Hemlock?"</p>

  <p class="calibre1">"Devam edin."</p>

  <p class="calibre1">"Bize katılırsanız önerimizi geri çekeceğiz, siz de ön ödemeyi yapmak için yeterli bir avans alacaksınız. Fakat devam etmeden önce bana bir şey söyleyin. Şu Fransızı öldürmenize bibloyu kırması mı neden oldu?"</p>

  <p class="calibre1">Jonathan aslında o olayı bir daha düşünmemişti. Bunu Dragon'a anlattı.</p>

  <p class="calibre1">"Harika. Çok iyi. Bu Sfenks'in sizin hakkınızdaki psikolojik raporunu doğruluyor. Ne olursa olsun hiç suçluluk duygusu yok! Hayran olunacak bir insansınız."</p>

  <p class="calibre1">"Bibloyu nasıl öğrendiniz?"</p>

  <p class="calibre1">"Yandaki binanın üstünden telefotoyla resminizi çekiyorduk."</p>

  <p class="calibre1">"Kameramanınız rastlantı sonucu oradaydı tabii."</p>

  <p class="calibre1">Dragon üç kere "ha, ha, ha" diye güldü. "Fransız'ın odaya rastlantı sonucu girdiğini düşünmüyorsun herhalde."</p>

  <p class="calibre1">"Ölebilirdim."</p>

  <p class="calibre1">"Doğru. Buna üzülürdük. Fakat bu öneriyi yapmadan önce baskı altında nasıl tepki gösterdiğini bilmemiz gerekiyordu."</p>

  <p class="calibre1">"Benden tam olarak ne yapmamı istiyorsunuz?"</p>

  <p class="calibre1">"Biz buna '<i class="calibre6">onaylama</i>' diyoruz."</p>

  <p class="calibre1">"Başka insanlar ne diyor?"</p>

  <p class="calibre1">"Temizleme."</p>

  <p class="calibre1">Dragon, Jonathan'ın irkilmemesinden hayal kırıklığına uğramıştı. "Aslında, Hemlock, sanıldığı kadar berbat bir şey değil. Yalnızca iş başındaki CII ajanlarını öldürenleri öldürüyoruz. Bizim öç almamız zavallı adamlarımızın tek savunmalarıdır. Bize katılmak için kararını düşünürken, ben de sana örgütümüzün geçmişini özetleyeyim. Araştırma ve İnfaz..."</p>

  <p class="calibre1">CII, ikinci Dünya Savaşı'ndan sonra, bu savaş sırasında istihbarat ve casuslukla uğraşan birçok büro, ajans, bölüm ve hücreleri bir araya toplayarak kurulan bir örgüttü. Bu grupların savaşın sonucuna katkıda bulunduklarına ilişkin hiçbir kanıt yoktu, fakat Alman eşdeğerlerinden daha az müdahale ettikleri iddia edilir, çünkü asıl olarak çok daha etkisizlerdi ve bu yüzden yanlışları çok daha önemli oldu.</p>

  <p class="calibre1">Hükümet paramiliter casusluk ve karşı-suikast ortamına sivil halkı sokmanın yanlışlığının farkındaydı, fakat habis bir ur gibi büyüyen yüz <span class="calibre7">iki örgütle bir şeyler yapmalıydı. Komünistler kağıt ve fotoğrafları çalma işine kendilerini adamışlardı; dolayısıyla hırslı seçilmiş temsilcilerimiz CII'ın yönetime getirildiler.</span></p>

  <p class="calibre1">Medya CII'yı "<i class="calibre6">Merkezi Haberalma Kurumu</i>" olarak tanıyor. Bu yaratıcı bir geri düşünmenin sonucu. Aslında CII bir rakamdır; departmanı oluşturan 102 küçük örgütün Romen rakamıyla yazılmış halidir.</p>

  <p class="calibre1">CII iki yıl içinde siyasal bir olgu haline geldi. Kolları ülke içine ve dışına yayıldı, birçok belli başlı siyasi kişilerin cinsel tuhaflıkları ve mali durumlarına ilişkin topladıkları bilgiler örgütü tamamen dokunulmaz ve özerk kıldı. Bundan sonra CII'nın Başkan'a bilgi vermesi gelenek halini aldı.</p>

  <p class="calibre1">CIl dört yıl içinde casusluk sistemimizi Avrupa'da alay konusu haline getirdi, dışarıda Amerika imajını abarttı, bizi üç kere savaşın eşiğine getirdi ve Washington'in yeraltı merkezlerindeki iki bilgisayar sisteminin topladığı çok sayıda bilgi depoladı.</p>

  <p class="calibre1">Kontrol dışı bürokratik bir tümör olan örgüt güç ve personel olarak büyümeyi sürdürdü. Sonra harcamalar beklenmedik bir şekilde yavaşladı ve durdu. CII bilgisayarları liderlerine önemli bir gerçeği verdiler: yurtdışındaki personel kaybı ülkedeki personel alımından çok daha fazlaydı. Information Limited'ten bir araştırmacı ekibi şaşırtıcı azalmayı çözmek için işe koşuldu. Kayıpların yüzde otuz altısının işten el çekme; yüzde yirmi yedisinin yanlış bilgisayar kartı basma (CII'ye kabul etmesi gereken bir kayıp olduğu bildirildi, çünkü adamları silmek Payroll and Personnel Division'ı kurmaktan çok daha kolaydı); yüzde dördü patlayıcı konusunda yanlış eğitim ve yüzde ikisinin de yalnızca "kayıp" — Avrupa demiryolu ağının kurbanları— nedeniyle olduğunu buldular.</p>

  <p class="calibre1">Geriye kalan yüzde otuz bir öldürülmüştü. Öldürülme yoluyla kayıp çok özel sorunlar ortaya çıkardı. Çünkü CII'ın adamları yabancı ülkelerde gizlice ve çoğu zaman mevcut hükümetlerin zararına çalışıyorlardı, resmi bir korumaları yoktu. CII başları sorunu çözmek için başka bir bölümün kurulmasına karar verdiler. Yeni kolun başına geçirilecek ide<span class="calibre7">al insanı bulmak için bilgisayarlarına güvendiler ve sonunda kartın üstünde şöyle yazıyordu: <i class="calibre6">Yurasis Dragon</i>. Bay Dragon'u ABD'ne getirmek için bazı soykırım suçlarına ilişkin Savaş Suçları Mahkemesi'ndeki suçlamaların düşürülmesi gerekiyordu, fakat CII, Dragon'un bu çabaya değeceğine karar verdi.</span></p>

  <p class="calibre1">Yeni bölüme <i class="calibre6">Araştırma ve İnfaz</i> —<b class="calibre8">Aİ</b>— adı verildi. Adamlar arasındaki adı "<i class="calibre6">Ter Dükkânı</i>" olan Aİ'ye, "ıslak iş" —öldürme"—den dolayı "<i class="calibre6">ıslak dükkân</i>" da deniyordu. Araştırma Bölümü, CII ajanının öldürülmesinden sorumlu olanları bulmakla, Onaylama Bölümü de saldırganları ölümle cezalandırmakla görevliydi.</p>

  <p class="calibre1">Onaylama Personeli'nin hepsinin adlarının zehirlere dayalı kod adları taşıması Dragon'un dramatik şeylere merakından dolayıydı. <i class="calibre6">Wormwood</i> bir Onaylama kuryesiydi. Öldürmeden önce hedefle (her iki cinsten de olabilir) her zaman sevişen güzel bir melez kadının kod adı <i class="calibre6">Belladonna</i>'ydı. Dragon Jonathan'a kod adı vermedi. Zaten bir akademisyene uygun bir isim taşımasını yeterli gördü: <i class="calibre6"><b class="calibre8">Hemlock, Socra</b></i><span class="calibre7"><i class="calibre6"><b class="calibre8">tes'ın zehiri</b></i>.</span></p>

  <p class="calibre1">Dragon Jonathan'a bu olguların abartılı ve romantik bir çeşitlemesini anlattı.</p>

  <p class="calibre1">"Bizimle misin Hemlock?"</p>

  <p class="calibre1">"Ya reddedersem?"</p>

  <p class="calibre1">"Bu olasılığı düşünseydim, sizi buraya çağırmazdım. Reddedersen, kalbinde taht kuran kilise yıkılacak ve kişisel özgürlüğün de tehlikeye düşecek."</p>

  <p class="calibre1">"Nasıl?"</p>

  <p class="calibre1">"Topladığın tabloları biliyoruz. Bizi güvenilir ve yararlı işbirliğinden yoksun bırakırsan, tabloları gereken yerlere bildireceğiz."</p>

  <p class="calibre1">Pamuk gibi kaşlarının altından kırmızı gözlerini kırpıştırdı.</p>

  <p class="calibre1">"Bizimle misin?"</p>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <p class="calibre1">Jonathan, başı kucağındaki kitaba düşerken hafif bir baş dönmesi yaşadı. Soluğunu tuttu ve hatırlamadığı sayfaya bakarak gözlerini kırpıştırdı. Kakao soğumuş ve üzeri kaymak tutmuştu. Gökgürültüsü ve r<span class="calibre7">üzgar dinmişti, geriye vitray pencerede yağmurun düzenli tıkırtısı kalmıştı yalnızca. Ayağa kalktı, okuma ışığını söndürdü ve karanlıkta alışkanlıkla yürüdü. Günün yorgunluğu hâlâ üzerindeydi, on altıncı yüzyıldan kalma büyük yatağa oturdu, dışarıdan gelen yağmur seslerini dinleyerek vitrayları seyretti.</span></p>

  <p class="calibre1">Montreal gerilimi midesinde düğüm olarak duruyordu hâlâ. Uykunun ilk katmanları onu yavaşça sardı, fakat hemen ardından uyandı. Beyaz çapakları düşünmemeye çalıştı. Böylece kendini sıcak kahverengi gözlerindeki sarı benekleri düşünürken buldu.</p>

  <p class="calibre1">Artık uyanıktı ve hastaydı. Bütün gün edilgin bir biçimde bununla savaşmıştı, fakat artık savaşamıyordu. Kustuktan sonra bir saatten fazla banyonun soğuk fayanslarının üzerinde yattı. Kendini toplamaya çalışıyordu.</p>

  <p class="calibre1">Sonra yatağa ve sarı benekli gözlerin hayaline döndü.</p>
</body>
</html>
