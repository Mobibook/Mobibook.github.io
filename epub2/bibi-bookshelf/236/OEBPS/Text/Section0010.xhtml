<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="calibre4">LONG ISLAND - 11 HAZİRAN</h1>

  <p class="calibre1">Jonathan kolayca uyanamadı, bir süre rahatsızlıkla mücadele etti, Rüyalarıyla gerçeklik birbirine karışıyordu. Ya gerçekte ya da düşte biri mücevherlerini ondan almaya çalışıyordu —aile mücevherleri. Hayır, hayır, Jem'ler.</p>

  <p class="calibre1">Kasığı gıdıklandı. Gözlerini yarı aralayarak odaya bakındı.</p>

  <p class="calibre1">"Oh, hayır" diye bağırdı. "Burada ne işin var, Cherry?"</p>

  <p class="calibre1">Cherry neşeyle, "Günaydın Jonathan" dedi. "Gıdıklandın mı?"</p>

  <p class="calibre1">Jonathan homurdanarak yüzüstü döndü.</p>

  <p class="calibre1">Üzerinde yalnızca bir tenis şortu olan Cherry çarşafın içine kaydı, dudakları Jonathan'ın kulaklarına değiyordu.</p>

  <p class="calibre1">"Isırırım, ısırırım, ısırırım" dedi ve ısırdı.</p>

  <p class="calibre1">Jonathan yüzünü yastığa gömerek "Git başımdan" dedi. "Beni yalnız bırakmazsan, ben de..." Uygun bir ceza bulamadığı için homurdandı.</p>

  <p class="calibre1">Cherry "Ne yapacaksın?" diye sordu. "Bana tecavüz mü edeceksin; Biliyorsun son günlerde tecavüzü düşünüyorum. İyi bir şey, çünkü insanlar arası bir düzeyde iletişim kurma şansı tanımıyor. Fakat mastürbasyona karşı bir üstünlüğü var. O kadar yalnız olmuyor insan. Ne demek istediğimi anlıyor musun? Şey, bana tecavüz etme niyetindeysen sanırım bir kadın olarak bunu kabul etmek zorundayım."</p>

  <p class="calibre1">Sonra çarmıha gerilmiş St. Andrew gibi kollarıyla bacaklarını açtı.</p>

  <p class="calibre1">"Oh, Allah aşkına, Cherry! İçimden kıçına vurmak geliyor."</p>

  <p class="calibre1">Cherry ciddi bir kaygıyla dirseğinin üzerinde doğruldu.</p>

  <p class="calibre1">"Senin bi sadist olduğundan hiç kuşkulanmamıştım, Jonathan. Fakat erkeğinin cinsel tuhaflıklarını tatmin etmek âşık bir kadının görevidir sanırım."</p>

  <p class="calibre1">"Sen âşık bir kadın değilsin. Sen kızışmış bir kadınsın. Fakat ta<span class="calibre7">mam! Sen kazandın! Kalkıyorum. Neden gidip bana kahve getirmiyorsun?"</span></p>

  <p class="calibre1">"Kahve yanında, ateşli âşık. Yukarı çıkmadan önce yapmıştım."</p>

  <p class="calibre1">Yatağın yanındaki masanın üzerinde içinde bir kahve demliği ve iki fincan olan bir tepsi duruyordu. Cherry yastıkları düzeltti, oturma pozisyonu aldı, sonra Jonathan'ın kahvesini koyarak fincanı ona verdi. Jonathan, yatağa tırmanıp yanına otururken fincanı dengelemek için hayli çaba verdi. Cherry'in omuzlarıyla kalçaları ona dokunuyordu, bacakları bacaklarının üzerindeydi. Jonathan temel seks oyununun bir süreliğine bitmiş olduğunu anladı, fakat Cherry'nin belinden yukarısı hâlâ çıplaktı ve bembeyaz göğüsleri güneşte yanmış bronz teniyle büyük bir kontrast oluşturuyordu.</p>

  <p class="calibre1">Fincanının dibine bakarken ciddiyetle "Hey, Jonathan" dedi, "sana bir şey soracağım. Sabahın erken saatlerinin seni elde etmek için en uygun zaman olduğu doğru mu? Erkeklerin çoğu zaman ereksiyonla uyandıkları doğru mu?"</p>

  <p class="calibre1">Jonathan fincanının içine doğru "bu genellikle tuvalete gitmeleri gerektiği anlamına gelir" diye homurdandı.</p>

  <p class="calibre1">Cherry bu bilgiyi sessizce dinledi. Üzgün üzgün "doğa çok müsrif olma<span class="calibre7">lı. Sonra keyfi yerine geldi. "Fakat aldırma! Er ya da geç seni gafil avlayacağım. Sonra bam</span>!<span class="calibre7">"</span></p>

  <p class="calibre1">"Bam mı?"</p>

  <p class="calibre1">"Sanırım fazla uyumlu değil."</p>

  <p class="calibre1">"Umarım değildir."</p>

  <p class="calibre1">Cherry bir an durdu, sonra ona dönüp, "Sorun ben değilim, değil mi? Yani, bakire olmasaydım benimle sevişirdin, değil mi?"</p>

  <p class="calibre1">Jonathan ellerini başının arkasında kenetleri ve uzun uzun gerindi.</p>

  <p class="calibre1">"Kesinlikle. Anında, bam."</p>

  <p class="calibre1">Cherry, "Çünkü" diye sürdürdü, "ben gerçekten çok hoşum ve çok zenginim, hem vücudum da fena değil." Bir an susarak iltifat bekledi. "Hey! Vücudumdan söz ediyorduk!" Gene sustu. "Şey, hiç değilse göğüslerim güzel değil mi?"</p>

  <p class="calibre1">Jonathan başını kaldırmadı.</p>

  <p class="calibre1">"Kesinlikle. Müthiş."</p>

  <p class="calibre1">"Kes artık. Şunlara bir bak. Standartlardan biraz küçükler, fakat dik ve baştan çıkarıcılar, sen de öyle düşünmüyor musun?"</p>

  <p class="calibre1">Jonathan göğüslerden birini tuttu ve profesyonel bir miyoplukla inceledi.</p>

  <p class="calibre1">"Çok güzel" dedi, "ve ikisi daha da iyi."</p>

  <p class="calibre1">"O halde neden kendini bırakıp benimle sevişmiyorsun?"</p>

  <p class="calibre1">"Çünkü sen özellikle baştan çıkarıcı davranıyorsun. Ayrıca da bakiresin. Baştan çıkarıcılığı affedebilirim. Fakat bakireliği asla. Şimdi neden bluzunu giymiyorsun?"</p>

  <p class="calibre1">"Hayır. Ben öyle düşünmüyorum. Kim bilir? Birdenbire normal bi <span class="calibre7">itki duyabilirsin ve ta-da!"</span></p>

  <p class="calibre1">"Ta-da mı?"</p>

  <p class="calibre1">"Bamdan daha iyi. Sana biraz daha kahve vereyim."</p>

  <p class="calibre1">Fincanını tek<span class="calibre7">rar doldurdu, sonra yataktan kalktı.</span></p>

  <p class="calibre1">Cherry, Jonathan'ın en yakın komşusuydu, yolun çeyrek mil kadar ötesinde hizmetçileriyle birlikte büyük bir malikânede oturuyordu Mülkleriyle bağlantılı yapay kumsalın bakım masraflarını paylaşıyorlardı. Cherry'nin şimdi ölü olan babası, avukat James Mathew Pitt malikaneyi ölümünden kısa bir süre önce almıştı, Cherry de malikâneyi yönetmekten hoşlanıyordu. Jonathan yolculukları sırasında evinin bakımını ve faturalarının ödenmesi işini ona bırakıyordu. Zorunluluktan dolayı kıza bir anahtar vermişti. Kız kütüphanesini kullanabiliyor ve verdiği partiler için şampanya ödünç alıyordu. Jonathan bu partilerden hiçbirine gitmemişti, Cherry'nin çevresindeki gençlerle karşılaşmaya bayılmıyordu. Söylemeye gerek bile yok, Cherry onun hakkında bir öğretmen ve sanat eleştirmeni olduğunun dışında hiçbir şey bilmiyordu. Zemin<span class="calibre7">deki özel galeriye hiçbir zaman davet edilmemişti.</span></p>

  <p class="calibre1">Seks oyunları yavaş yavaş cilveler ve reddedilmeler biçimine bürünmüştü. Bütün oyun Jonathan'ın kızı istememesine dayalıydı. Jonathan bir kez kabul etse Cherry herhalde düşüp bayılırdı. Her iki taraf da şaka yaptığı için aralarındaki mücadele her zaman eğlenceliydi.</p>

  <p class="calibre1">Uzun bir sessizlikten sonra Cherry ona bakmadan konuştu.</p>

  <p class="calibre1">"Long Island'da yirmi dört yaşındaki tek bakire olduğumu biliyor musun? Felçlilerle rahibeleri saymazsak tabii. Bu senin suçun. İnsanlığa karşı bunu borçlusun."</p>

  <p class="calibre1">Jonathan yataktan fırladı.</p>

  <p class="calibre1">"Bakirelerden kaçınmak benim için yalnızca ahlak sorunu değil. Aynı zamanda mekanik bir sorun. Bakireler yaşlı adamlar için zordur."</p>

  <p class="calibre1">"Tamam. Kendini cezalandır. Kendini etin zevklerinden mahrum et. Bak bakalım aldırıyor muyum."</p>

  <p class="calibre1">Jonathan'ı banyoya kadar izledi. Banyo kapısında Roma havuzuna dolan suyun sesini bastırmak için bağırmak zorunda kaldı.</p>

  <p class="calibre1">"Biliyorsun, aslında gerçekten aldırıyorum. Ne da olsa biriyle başlamak gerek."</p>

  <p class="calibre1">Jonathan arkadaki tuvaletten seslendi.</p>

  <p class="calibre1">"Çöpleri de birinin toplaması gerekiyor. Fakat bu kişi ben değilim." Sifonu hızla çekti.</p>

  <p class="calibre1">"Güzel bir benzetme!"</p>

  <p class="calibre1">Jonathan banyoya dönerek sıcak suyun içine girdi. "Neden giyinip bize kahvaltı hazırlamıyorsun?"</p>

  <p class="calibre1">"Ben senin karın değil sevgilin olmak istiyorum." Fakat istemeye istemeye yatak odasına geri döndü.</p>

  <p class="calibre1">Jonathan onun arkasından "Aşağı inmeden önce üzerine gömleğini giy" diye seslendi. "Orada Bay Monk ile karşılaşabilirsin." Bay Monk onun bahçıvanıydı.</p>

  <p class="calibre1">"Acaba bu utanç verici bakirelikten kurtulmama o yardımcı olur mu?"</p>

  <p class="calibre1">Jonathan kendi kendine mırıldandı. "Ona verdiğim paraya bakılırsa, yardımcı olmaz."</p>

  <p class="calibre1">Cherry çıkarken, "herhalde yumurtalarını çiğ yemek istersin" diye seslendi.</p>

  <p class="calibre1">Kahvaltıdan sonra Cherry bahçede gezinirken, Jonathan da kütüphanede sabah gelen mektupları inceledi. Niyeti biraz çalışmaktı. ClI'nın her zamanki mavi zarfını bulamayınca şaşırdı ve endişelendi.Onaylamadan döndükten sonra geceyarısı posta kutusuna bırakılırdı. Jonathan bunun unutkanlık olmadığından emindi. Dragon bir şeyler düşünüyor olmalıydı. Fakat beklemekten başka yapabileceği bir şey yoktu, bu yüzden hesaplarını incelemeye başladı ve yeni Pisarro için on bin dolar harcayıp yaz için bahçıvana para verdikten sonra eline çok az para kaldığını gördü. Bu mevsim lüks bir hayatı olmayacaktı, fakat idare edebilirdi. Brooklyn'deki yasadışı tablo satıcısına bugün para vereceğine dair söz verdiğini endişeyle hatırladı. Ona telefon edip resmi bir gün daha tutması için ikna etmeye karar verdi.</p>

  <p class="calibre1">Adam, "... yani ne zaman alabilirsin, Jonathan?" diye sordu.</p>

  <p class="calibre1">"Sanırım yarın. Ya da öbür gün."</p>

  <p class="calibre1">"Öbür gün diyelim. Yarın ailemi Jones Beach'e götüreceğim. Kararlaştırdığımız gibi yirmi bini getiriyor musun?"</p>

  <p class="calibre1">"On bin kararlaştırmıştık."</p>

  <p class="calibre1">Satıcı, "yalnızca on bin mi?" diye sordu, sesinde biraz hayıflanma vardı.</p>

  <p class="calibre1">"Yalnızca on bindi."</p>

  <p class="calibre1">"Jonathan ben ne yapıyorum? Senin için dostluğumun çocuklarımın geleceğini tehlikeye atmasına izin veriyorum. Fakat anlaşma anlaşmadır. Ben felsefi bir insanım. Zarif bir şekilde kaybederim. Fakat parayı mutlaka öğleden önce getir. Malı burada tutmak benim için tehlikeli. Ayrıca başka bir müşteri daha var."</p>

  <p class="calibre1">"Tabii ki yalan söylüyorsun."</p>

  <p class="calibre1">"Ben yalan söylemem. Çalarım. Başka bir alıcı daha var. Yirmi bine. Bugün benimle ilişkiye geçti. Yani tabloyu kaybetmek istemiyorsan, elini çabuk tut. Anladın mı?"</p>

  <p class="calibre1">"Anladım."</p>

  <p class="calibre1">"İyi. Ailen nasıl?"</p>

  <p class="calibre1">"Ben evli değilim. Hep böyle yapıyorsun. Her seferinde bana ailemin nasıl olduğunu soruyorsun, ben de her seferinde sana evli olmadığımı hatırlatıyorum."</p>

  <p class="calibre1">"Şey, ben unutkan bir adamım. Yalnızca on bin dolar olduğunu nasıl unuttuğumu hatırla. Fakat ciddi olalım, bir ailen olmalı. Uğruna çalışacak çocukların olmayınca hayatın ne anlamı olabilir? Buna cevap ver."</p>

  <p class="calibre1">"Öbür gün görüşürüz."</p>

  <p class="calibre1">"Bekleyeceğim. Çabuk ol, Jonathan. Bir müşteri daha var."</p>

  <p class="calibre1">"Bunu söylemiştin."</p>

  <p class="calibre1">Jonathan telefonu kapattıktan sonra birkaç dakika masasında sıkıntıyla oturdu, Pisarro'yu kaybetme korkusuyla bütün keyfi kaçmıştı. Dragon'un karmaşık kafasından neler geçtiğini rahatsız bir şekilde düşündü.</p>

  <p class="calibre1">Cherry bahçeden ona seslendi.</p>

  <p class="calibre1">"Tenis oynamak ister misin?"</p>

  <p class="calibre1">Canı sıkkın bir şekilde oturmakla eline geçecek bir şey yoktu, bu yüzden kızın teklifini kabul etti. Fırtına gökyüzünü bulutlardan temizlemişti ve güneş pırıl pırıldı. Bir saat kadar tenis oynadılar, sonra susuzluklarını şampanyayla giderdiler. Cherry, Jonathan'ın şampanyayı bira gibi şişeden içme alışkanlığını taklit etti. Daha sonra biraz yüzerek serinlediler. Cherry üzerinde tenis şortuyla yüzdü ve dışarı çıktığında Şortu neredeyse şeffaftı.</p>

  <p class="calibre1">Islak şortunun içinden görünen karanlık ecu'sunu süzerek "Kendimi bir italyan yıldızı gibi hissediyorum" dedi.</p>

  <p class="calibre1">Jonathan da sıcak kumlara kendini atarak, "ben de öyle" dedi.</p>

  <p class="calibre1">Cherry onun üzerine elleriyle kum dökerken havadan sudan söz ettiler. Cherry, haftasonunu arkadaşlarıyla Point'de geçireceğini söyledi, Onu da davet etti. Jonathan reddetti; Cherry'nin çok genç ve fazla liberal arkadaşları tavırları ve karmaşık akıllarıyla onu sıkıyordu.</p>

  <p class="calibre1">Kumsala serin bir rüzgar esmeye başladı: akşamdan önce yağmur yağacağını gösteren bir belirti. Cherry fazla umutlu olmadan Jonathan'ın onu yatağının sıcaklığına götürmesini önerdikten sonra evine <span class="calibre7">gitti.</span></p>

  <p class="calibre1">Jonathan kiliseye dönerken bahçıvan Monk'u gördü. Bir an karşılaşmamak için arkadan dolaşmayı düşündü, fakat çalışanından çekindiği için utandı ve cesurca ilerledi. Bay Monk Island'dakı en iyi bahçıvandı, fakat fazla arandığı söylenemezdi. Tam bir paranoyak olan Monk, otların, çiçeklerin ve ağaççıkların onun düşmanı olduğu, onu ellerine geçirmek için her tür yola başvurdukları yolunda bir teori geliştirmişti. Otları sadistçe bir zevk ve büyük bir enerjiyle kesiyor, bu arada da saldırgan bitkilere sürekli küfrediyordu. Bahçelerle zeminler onun elinde inadına gelişiyor, o da bunu hesaplı bir aşağılama olarak değerlendirip nefretini daha da geliştiriyordu.</p>

  <p class="calibre1">Jonathan saygıyla yaklaşırken Monk bir çiçek yatağının kenarını kürekle cezalandırıyor, bir yandan da kendi kendine homurdanıyordu. Jonathan usulca "işler nasıl gidiyor, Bay Monk?" diye sordu.</p>

  <p class="calibre1">"Ne! Ah, siz misiniz Bay Hemlock. Berbat. İşler berbat gidiyor. Bu boktan çiçekler sudan başka bir şey istemiyor! Su, su, su! Su kafalılar Hey, komşu bayanın giydiği o mayo da nasıldı öyle? Her yanı ortadaydı. Biraz çarpıktı. Şu küreğe bak! Ortadan büküldü! Bu günlerde herşeyi böyle yapıyorlar! Beş kuruş etmeyen şeyler! Hatırlıyorum da kürek<span class="calibre7">ler..."</span></p>

  <p class="calibre1">Jonathan özür diler bir tarzda herşeyin çok iyi göründüğünü mırıl<span class="calibre7">dandı, sonra eve doğru uzaklaştı.</span></p>

  <p class="calibre1">Salonun serin ve güven veren ortamına girer girmez aç olduğunu <span class="calibre7">fark etti. Ceviz, Polonya sosu, bir elma ve biraz şampanya aldı. Sonra bir pipo içip rahatladı, telefonun çalmasına aldırmıyor gibiydi. Dragon hazır olduğunda onu arayacaktı. Onun aramasını beklemek en iyisiydi.</span></p>

  <p class="calibre1">Düşüncelerini dağıtmak için galeriye indi ve bir süre resimlerle oyalandı. Sonra masasına oturup uzun zaman önce yazması gereken Lautrec makalesini istemeye istemeye yazmaya çalıştı, fakat bir türlü yazamıyordu. Kafasında Dragon'un planları ve tehlikedeki Pisarro vardı. Sözcüklere dökmemiş olsa da CII için çalışmaya devam edemeyeceğini bir süredir biliyordu. Elbette işten soğumasında vicdanın hiçbir rolü yoktu. Casusluk ortamının iğrenç altkültüründen birini öldürme konusunda tek hissettiği şey, onlarla karşılaşmak zorunda kaldığı için duyduğu güceniklikti. Belki de yorulmuştu. Ya da neden gerginlikti. Keşke Dragonlar, Popelar ve Melloughlar olmadan yaşam biçimini, evini ve tablolarını sağlayabilseydi...</p>

  <p class="calibre1">Miles Mellough. Bu adı düşününce çene kasları gerildi. Yaklaşık iki yıldır sabırla kaderin ona Miles ile karşılaşma şansı vermesini bekliyordu. Borç ödenene dek CII desteğini bırakmamalıydı.</p>

  <p class="calibre1">Çok az insanın soğuk zırhından içeri sızmasına izin vermişti. Sızabilenlere kılı kılına sadıktı ve dostlarının da kendisinin katı dostluk ve sadakat kavramlarına katılmalarını isterdi. Fakat yaşamında yalnızca dört kişi onun dostluğunu hak edecek ve öfkesine maruz kalma riskine atılacak kadar yakın olabilmişti. Üç yıldır görmediği, fakat birlikte dağlara tırmanıp bira içtiği Ayı Ben Bowman vardı. Herşeyde gülünecek bir şey bulma yeteneğine sahip olan Fransız ajanı Henri Baq vardı. Baq'in karnını iki yıl önce yarıp öldürmüşlerdi. Henri ve Jonathan'ın en yakın arkadaşı olduktan sonra Baq'in ölümünden sorumlu olan Miles Mellough vardı.</p>

  <p class="calibre1">Dördüncüsü, bir onaylama işinde Jonathan'a ihanet eden bir Yunanlıydı. Jonathan'ın yaşamını yalnızca şans ve gece yarısı umarsızca dört mil boyunca yüzmek kurtarmıştı. Elbette ki Jonathan Kıbrıslı bir Yunanlı'ya güvenen bir kişinin Truvalılar'ın akıbetine uğramayı hak ettiği<span class="calibre7">ni bilecek kadar akıllıydı, fakat bunu bilmek ona Ankara'da rastlayana dek fırsat kollamaktan onu alıkoymadı. Yunanlı, Jonathan'ın onu sattığını bildiğinin farkında değildi —belki de Yunanlı olduğu için olayı bile unutmuş olabilirdi— bu yüzden tereddüt etmeden en sevdiği rakının hediye edilmesini kabul etti. Rakı şişesine</span> <a href="../Images/Datura_stramonium_2__2005_07_07_.jpg">tatula</a> <span class="calibre7">konulmuştu. İşi yapan yaşlı Türk,</span> <a href="../Images/Datura_stramonium_MHNT.BOT.2004.0.263a.jpg">tatula tohumları</a><span class="calibre7">nı yakma ve daha sonra rakının konulduğu toprak kavanozun içine dumanını alma gibi eski bir yöntem kullanmıştı.</span></p>

  <p class="calibre1"><span class="calibre7"><br class="calibre2"/></span></p>

  <p class="calibre1"><img alt="Datura_stramonium_-_Köhler–s_Medizinal-Pflanzen-051" class="calibre3" src="../Images/_kapak.jpg"/></p>

  <p class="calibre1"><br class="calibre2"/></p>

  <p class="calibre1"><br class="calibre2"/></p>

  <p class="calibre1"><br class="calibre2"/></p>

  <p class="calibre1"><br class="calibre2"/></p>

  <p class="calibre1"><br class="calibre2"/></p>

  <p class="calibre1"><br class="calibre2"/></p>

  <p class="calibre1"><img alt="Datura_stramonium_MHNT.BOT.2004.0.263a" class="calibre3" src="../Images/Datura_stramonium_MHNT.BOT.2004.0.263a.jpg"/></p>

  <p class="calibre1"><br class="calibre2"/></p>

  <p class="calibre1"><br class="calibre2"/></p>

  <p class="calibre1"><br class="calibre2"/></p>

  <p class="calibre1"><br class="calibre2"/></p>

  <p class="calibre1"><img alt="Datura_stramonium_2_(2005_07_07)" class="calibre3" src="../Images/Datura_stramonium_2__2005_07_07_.jpg"/></p>

  <p class="calibre1"><br class="calibre2"/></p>

  <p class="calibre1">Yunanlı şimdi bir akıl hastanesinde ve hep orada kalacak. Orada bir köşeye çömelip öne arkaya sallanıyor ve sürekli tek bir notayı terennüm ediyor.</p>

  <p class="calibre1">Yunanlının işi görüldükten sonra, geriye yalnızca Miles Mellough'un hesabı kalıyordu. Jonathan, bir gün Miles ile hesaplaşacağından emindi.</p>

  <p class="calibre1">Telefonun sesi onu düşüncelerinden uzaklaştırdı.</p>

  <p class="calibre1">"Hemlock. Montreal'den raporlar geldi. İyi iş, ahbap." Clement Pope'un bir sigorta satıcısınınkine benzeyen sesi Jonathan'ı sinirlendirmeye yetti.</p>

  <p class="calibre1">"Bu sabah param posta kutusunda değildi, Pope."</p>

  <p class="calibre1">"E, ne olmuş?"</p>

  <p class="calibre1">Jonathan kendini kontrol etmek için derin bir soluk aldı.</p>

  <p class="calibre1">"Dragon <span class="calibre7">ile konuşmak istiyorum."</span></p>

  <p class="calibre1">"Benimle konuş. Ben hallederim."</p>

  <p class="calibre1">"Senin gibi bir uşakla zaman kaybedecek değilim. Telefonu Dragon'a bağla."</p>

  <p class="calibre1">"Belki oraya gelip güzel bir konuşma yaparsak..." Pope kasten Jonathan'ı kızdırıyordu. Jonathan'ın onunla birlikte görülmek istemeyeceğini biliyordu. Dragon ortada görülmediği için, Pope Aİ Bölümü'nün görünür yüzü haline gelmişti. Onunla görüşmek arabanıza "CII'yı destekliyorum" çıkartması yapıştırmaktan farksızdı.</p>

  <p class="calibre1">"Paranı istiyorsan ahbap, işbirliği yapsan iyi olur. Dragon seninle telefonda konuşmak istemiyor, seni görmek istiyor."</p>

  <p class="calibre1">"Ne zaman."</p>

  <p class="calibre1">"Hemen. Mümkün olduğu kadar çabuk trene binmeni istiyor."</p>

  <p class="calibre1">"Tamam. Fakat ona bu paraya ihtiyacım olduğunu hatırlat."</p>

  <p class="calibre1">"Bunu bildiğinden eminim, dostum." Pope telefonu kapadı.</p>

  <p class="calibre1">Jonathan kendi kendine söz verdi. Bir gün bu orospu çocuğuyla bir odada on dakika yalnız kalırsa... <span class="calibre7">Biraz daha düşünerek süreyi beş dakikaya indirdi.</span></p>
</body>
</html>