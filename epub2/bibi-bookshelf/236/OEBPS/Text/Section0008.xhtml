<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">MONTREAL - 9 HAZİRAN</h1>

  <p class="calibre1">Sigarasını bitirdi, sonra kül tablasının içindekileri tuvalete döktü. Yatağın üzerine giysileriyle oturdu ve derin, düzenli soluk alıp vererek, vücudundaki her kası gevşeterek, parmak uçlarını hafifçe birbirine bastırarak ve dikkatini çapraz yaptığı baş parmaklarında yoğunlaştırarak sakinleştirici bir egzersiz yaptı. Bu otel odasının loşluğunu yarı kapalı perdelerden giren güneş ışığının dantel gibi süzülen ışıkları bozuyordu. Işıkta toz tanecikleri görülüyordu.</p>

  <p class="calibre1">Bütün sabah Garcia Kruger'in her gün yaptığı işleri inceleyerek geçirmiş, son bir kez göz attıktan sonra Araştırma'nın zarfını yok etmişti. Sonra iki sanat galerisi gezmiş, ağır ağır dolaşarak önündeki göreve hazırlanmak için metabolizmasının hızını azaltmaya çalışmıştı.</p>

  <p class="calibre1">Vücudu ve kafası tam olarak hazır olduğu zaman, yataktan yavaşça kalktı ve öğle yemeği çantası gibi katlanmış duran kahverengi kesekağıdını almak için üst çekmeceyi açtı. Kesekağıdında Bayan Arce'nin ona verdiği susturuculu tabanca vardı. Diğerine benzer bir kesekağıdı aldı, içini boşalttı ve katlayarak paltosunun cebine soktu, sonra odadan çıktı.</p>

  <p class="calibre1">Kruger'in bürosu, Bonaventure Yük İstasyonu yakınlarında, tıpkı St. Jacques gibi dar ve pis bir sokaktaydı. "Küba İthalat ve İhracat—Garcia Kruger" yükleme yapmayan bir şirket için gösterişli bir isim, Latin bir bayanın rahmine spermini bırakıp giden Alman bir denizcinin oğlu içinse gülünç bir isim. Binanın tam önünde çocuklar cache-cache oynuyorlardı. Arkadaşından kaçmaya çalışan kepçe kulaklı, aç ifadeli yırtık pırtık giysili bir çocuk Jonathan'a çarptı. Jonathan çocuğu tutarak düşmekten kurtardı. Oğlan şaşırdı ve utandı, sıkıntısını belli etmemek için kaşlarını çattı.</p>

  <p class="calibre1">Jonathan, Fransızca, "Korkarım başın dertte, yumurcak" dedi. "Protestan bir yurttaşa çarpmak FKÖ terörist eylemidir. Senin adın ne?"</p>

  <p class="calibre1">Oğlan Jonathan'ın tatlı sert sesindeki oyunu anladı ve oyuna katıldı. Quebec şivesinde kullanıldığı gibi "a" harfini uzatarak, "Jacques" dedi.</p>

  <p class="calibre1">Jonathan avucunun içine yazarmış gibi yaptı. "J-a-c-q-u-e-s. Tamam! Bir kez daha olursa seni Elliot'a veririm."</p>

  <p class="calibre1">Bir an kararsız kalan oğlan Jonathan'a sırıttı ve oyuna devam etmek için koşturdu.</p>

  <p class="calibre1">Garcia Kruger ikinci katı bir dişçi ve dans öğretmeniyle paylaşıyordu. Pencerelerin alt kısımları reklamlarla boyalıydı. Jonathan girişte Bayan Arce'ye onun için bırakmasını söylediği karton kutuyu buldu. Kutuyu alarak eskimiş tahta merdivenlerden çıktı. Merdivenin kenarındaki gevşek metal şeritler ayaklarının altında gıcırdıyordu. Parlak, gürültülü sokaktan sonra koridor serin ve sessizdi. Dişçi de dans öğretmeni de evlerine gitmişlerdi, fakat Jonathan, Kruger'i içeride bulacağını, edindiği bilgilerden biliyordu.</p>

  <p class="calibre1">Kapıyı çalınca, içeriden sinirli bir ses "Kim o?" dedi. Jonathan bir satıcının gülümseyen/aptal sesini başarıyla taklit ederek "Dr. Fouchet'yi arıyordum" dedi.</p>

  <p class="calibre1">Kapı biraz aralandı ve Kruger zincirin arkasından baktı. Uzun boylu kadavraya benzeyen biriydi ve saçları dökülmeye başlamıştı. Bir günlük sakalı vardı ve gözlerinin kenarlarında beyaz çapaklar görülüyordu Mavi ve beyaz gömleği buruşuktu ve kollarının altında terin yol açtığı lekeler vardı. Alnında ise kabuk bağlamış bir yara vardı: elektrik direğine çarpmasının neden olduğu yara.</p>

  <p class="calibre1">Jonathan kollarının arasındaki kutu ve üstüne koyduğu kahverengi kesekağıdını çenesiyle tutarken beceriksiz görünüyordu. "Merhaba. Ben Ed Benson. Arlington Supplies."</p>

  <p class="calibre1">Kruger ona dişçinin gittiğini söyledi ve kapıyı kapatmaya davrandı. Jonathan hemen Dr. Fouchet'ye yeni diş ipliğinden örnek getireceğine <span class="calibre7">söz verdiğini, fakat geç kaldığını açıkladı. Göz kırparak "iş gereği değil tabii" diye de ekledi.</span></p>

  <p class="calibre1">Kruger durumu anlamış gibi çapkın çapkın güldü, dişçiyi pek tanımadığı dişlerinin halinden belliydi. Fakat ses tonu dostça değildi. "Sana burada olmadığını söyledim."</p>

  <p class="calibre1">Jonathan omuz silkti. "Şey, yoksa yok." Geri dönmeye başladı. Sonra aklına bir fikir gelmiş gibi, "Ah! Örneği size bırakabilirim, efendim. Siz de sabah Dr. Fouchet'ye verirsiniz" dedi. En baştan çıkarıcı gülümsemesini takındı. "Örneği vermezsem başım belada demektir."</p>

  <p class="calibre1">Kruger homurdanarak alabileceğini söyledi. Jonathan kutuyu ona uzattı, fakat zincir engel oluyordu. Kruger kapıyı öfkeyle kapadı, zinciri çıkardı ve kapıyı yeniden açtı. Jonathan içeri girerken sokağın ne kadar sıcak olduğundan, fakat asıl berbat olanın nem olduğundan söz ediyordu. Kruger homurdandı ve pencereden dışarı bakmak için arkasını döndü. Jonathan'ın karmakarışık büroda bulduğu yere kutuyu bırakmasını bekliyordu.</p>

  <p class="calibre1">Dan! Susturuculu otuz sekizlik tabancanın kesekağıdının içinden gelen sesi.</p>

  <p class="calibre1">Kruger hızla döndü ve "Küba İhracat" yazan iki pencerenin arasındaki köşeye kapaklandı. Büyük bir şaşkınlıkla Jonathan'a bakıyordu.</p>

  <p class="calibre1">Jonathan ondan bir hareket bekleyerek gözlerini kısmış onu seyrediyordu.</p>

  <p class="calibre1">Kruger ellerini kaldırdı. Dokunaklı bir "neden" hareketi yaptı. Jonathan yeniden ateş etmeyi düşündü.</p>

  <p class="calibre1">Kruger iki korkunç derecede uzun saniye boyunca orada kaldı, duvara mıhlanmış gibi.</p>

  <p class="calibre1">Jonathan rahatsız olmaya başladı. "Oh, haydi."</p>

  <p class="calibre1">Kruger ölüm gözlerini körleştirir ve onu sonsuza yollarken yavaş yavaş aşağıya kaydı. Gözlerindeki çapaklar hâlâ görünüyordu. Daha önce Kruger ile hiç karşılaşmamış olan ve belirgin bir nedeni olmayan Jonat<span class="calibre7">han tanınmaktan korkmuyordu. Parçalanmış kesekağıdını katladı ve yanında getirdiği yeni kesekağıdının içine silahla birlikte koydu.</span></p>

  <p class="calibre1">İnsanlar hiçbir zaman kahverengi kesekağıtlarında silah taşımazlar.</p>

  <p class="calibre1">Aydınlık sokakta çocuklar hâlâ oyun oynuyorlardı. Küçük Jacques, Jonathan'ın Kruger'in binasından çıktığını gördü ve diğer taraftan ona el salladı. Jonathan parmağıyla ateş ediyormuş gibi yaptı, oğlan da kendini yüzünde büyük bir acı ifadesiyle kaldırıma attı. Her ikisi de güldüler.</p>
</body>
</html>
