<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">ARIZONA - 27 HAZİRAN</h1>

  <p class="calibre1">Jonathan, dantelli manşetin çevrelediği manikürlü ellerin Pomeranian'ı almak için uzanışını seyretti. Gözünü köpekten ayırıp Miles'e baktı: Güneşte yanmış ve her zamanki gibi yakışıklı, büyük mavi gözleri uzun siyah kirpiklerinin altından bakıyor, geniş çizgisiz alnı saçının yumuşak dalgalarını yanlarda destekliyor. Miles'ın berberi bu saçlarla çok övünürdü. Köpek, Miles'ın yanağını öptü, o da bu sevgi gösterisini gözlerini Jonathan'dan ayırmadan kabul etti.</p>

  <p class="calibre1">"Nasılsın, Jonathan?" Gözlerinde yumuşak, gülümseyen bir ifade vardı, fakat hareketleri çabuk, bir saldırıyı anlamaya ve savuşturmaya hazırdı.</p>

  <p class="calibre1">"Miles." Bu sözcük bir selamlama değil, bir adlandırmaydı. Jonathan kartı cebine koydu ve Miles'ın söze girmesini bekledi.</p>

  <p class="calibre1">"Ne kadar uzun zaman oldu." Miles gözlerini indirip başını salladı.</p>

  <p class="calibre1">"Çok uzun bir zaman. Bir düşün, son kez Arles'de karşılaşmıştık. Şu İspanya işini henüz bitirmiştik —sen, ben ve Henri."</p>

  <p class="calibre1">Henri Baq'in adı söylenince Jonathan'ın gözleri kısıldı.</p>

  <p class="calibre1">"Hayır, Jonathan." Miles elini Jonathan'ın koluna koydu. "Pot kırdığımı düşünme. Henri konusunda konuşmak istiyorum. Vaktin var mı?" Jonathan'ın kaslarının gerildiğini hisseden Miles onun koluna vurdu ve elini çekti.</p>

  <p class="calibre1">"Yalnızca tek bir olasılık var Miles. Onmaz bir hastalığa tutuldun ve kendini öldürecek cesaretin yok."</p>

  <p class="calibre1">Miles gülümsedi. "Çok iyi, Jonathan. Fakat yanlış. İçki içebilir miyiz?"</p>

  <p class="calibre1">"Peki."</p>

  <p class="calibre1">"Eski zamanlardaki gibi."</p>

  <p class="calibre1">"Hiç de eski zamanlardaki gibi değil."</p>

  <p class="calibre1">Koridorda Jonathan'ın arkasında giderken bütün genç kadınların gözleri Miles'ın üzerindeydi. Kemerli taş köprüyü geçip boş bir masaya oturdular. Miles'ın ender görülen yakışıklılığı, dansçı yürüyüşündeki zariflik, güç pahalı ve kusursuz giysileri hemen dikkat çekiyordu, fakat Miles, kesinlikle erişilmez olduğu için onlara gerçekten acıyarak kadınlara tatlı tatlı gülümsüyordu.</p>

  <p class="calibre1">Oturur oturmaz Miles köpeği bıraktı. Köpek titredi, tırnakları kayaya yapışınca çılgına dönmeye başladı, sonra yakınlardaki bir masaya gitti. Orada bikini giymiş üç kadın onu tuttu. Kadınlar gördükleri en yakışıklı erkeğe ulaşabilmek için bu fırsatı değerlendirmek istiyorlardı. İçlerinden biri titreyen ve pençe atan hayvanı taşıyarak masaya yaklaştı.</p>

  <p class="calibre1">Miles gözlerini kadının göğüslerine teklifsizce dikince kadın sinirli sinirli güldü.</p>

  <p class="calibre1">"Bunun adı ne?" diye sordu.</p>

  <p class="calibre1">"Faggot, canım."</p>

  <p class="calibre1">"Oh, ne tatlı! Neden ona böyle diyorsunuz?"</p>

  <p class="calibre1">"Çünkü bir sinir küpü."</p>

  <p class="calibre1">Kadın anlamadı, bu yüzden "Ne tatlı!" dedi.</p>

  <p class="calibre1">Miles kızı yanına çağırıp hafifçe poposuna vurdu.</p>

  <p class="calibre1">"Bana bir iyilik yapar mısın canım?"</p>

  <p class="calibre1">Kız beklenmedik temasa kıkırdadı, fakat geri çekilmedi.</p>

  <p class="calibre1">"Elbette. Memnun olurum."</p>

  <p class="calibre1">"Faggot'u alıp onunla biraz oyna."</p>

  <p class="calibre1">Kadın "Peki" dedi. Sonra "Teşekkür ederim" diye ekledi.</p>

  <p class="calibre1">"Aferin sana." Kadının poposuna vurunca, kız yanında iki arkadaşıyla salondan çıktı. Diğer iki kadın neler olduğunu öğrenmek için ölüyorlardı.</p>

  <p class="calibre1">"Bunlar sevimli küçük hileler, değil mi Jonathan? Tamamen işe yaramaz da değiller. Arıları bal çeker."</p>

  <p class="calibre1">Jonathan, "erkek arıları da" diye ekledi.</p>

  <p class="calibre1">Genç bir yerli garson masanın kenarına geldi.</p>

  <p class="calibre1">Miles, "Arkadaşım için duble bir Laphroaig, bana da bir Alexander brandy" diyerek garsonun gözlerine uzun uzun baktı.</p>

  <p class="calibre1">Garson uzaklaşırken Miles'in gözleri onu izledi.</p>

  <p class="calibre1">"Güzel çocuk."</p>

  <p class="calibre1">Sonra Jonathan'a döndü, ellerini birleştirerek işaret parmaklarını dudaklarına, başparmaklarını da çenesine dayadı. Parmaklarının üstünden gözleri buz gibi gülümsüyordu ve Jonathan bu adamın görünüşüne karşın ne kadar acımasız olduğunu kendine hatırlattı. Bir dakika kadar ikisi de konuşmadı. Sonra Miles sessizliği çınlayan bir kahkahayla bozdu.</p>

  <p class="calibre1">"Oh, Jonathan. Soğuk sessizlik oyununda kimse seni alt edemez. Denemeye çalışmam bile saçmaydı. Laphroaig'i doğru hatırladım, değil mi?"</p>

  <p class="calibre1">"Evet."</p>

  <p class="calibre1">"Tek bir hece! Ne kadar naziksin."</p>

  <p class="calibre1">Jonathan, Miles'ın zamanı gelince konuya gireceğini düşündü ve ona yardımcı olmaya niyetli değildi. Miles içkiler gelene dek havuzun kenarındaki kadınlarla erkekleri seyretti. Siyah kadife takım elbisesi, gevşek kadife kravatı ve pahalı İtalyan botlarıyla çok yakışıklıydı. İyi para kazandığı açıktı. ClI'den ayrıldıktan sonra Mellough'un San Francisco'ya yerleşip uyuşturucu işiyle uğraştığı konusunda söylentiler vardı.</p>

  <p class="calibre1">Miles pek değişmemişti. Uzun boylu, parlak ve sırım gibiydi. Eşcinselliğini ancak bazı erkeklerin anlayacağı şekilde belli ediyordu. Her zaman olduğu gibi kızlar onu çekici buluyor, o da kadınlara Nebraska'daki akrabalarını ziyarete gelen Parisli çok şık bir teyze gibi neşeyle davranıyordu. Jonathan, CII'deki günlerinde Miles'ı tehlikeli durumlarda görmüştü, fakat asla saçlarının bozulduğunu, elbisesinin ütüsünün bozulduğunu görmemişti. Henri, Miles kadar soğuk fiziksel cesarete sahip birini tanımadığını söylerdi sık sık.</p>

  <p class="calibre1">Ne Jonathan ne de Henri arkadaşlarının cinsel tercihine karşıydı, aslında onu çekici bulan fakat tatmin etmediği kadınlardan yararlanıyorlardı. Miles'ın sapkınlığı CII için onun en önemli özelliklerinden biriydi. Doğrudan açık olmayan insan ve kaynaklarla ilişki kurmasını sağlıyor ve birçok önemli Amerikalı siyaset adamına şantaj yapma fırsatı veriyordu.</p>

  <p class="calibre1">Garson içkileri masaya koyarken, Miles onunla konuştu.</p>

  <p class="calibre1">"Sen çok çekici bir gençsin. Bu Tanrı'nın sana bir hediyesi ve bu yüzden minnettar olmalısın. Umarım minnettarsındır. Şimdi git de işlerini yap."</p>

  <p class="calibre1">Garson gülümseyip gitti. Etrafta kimse kalmayınca Miles iç çekip, "Onu elde ettiğimi söyleyebilirim, değil mi?" dedi.</p>

  <p class="calibre1">"Zamanın varsa."</p>

  <p class="calibre1">Miles gülüp bardağını kaldırdı.</p>

  <p class="calibre1">"Şerefe."</p>

  <p class="calibre1">Düşünceli düşünceli içkisinden bir yudum aldı.</p>

  <p class="calibre1">"Biliyorsun, Jonathan, seninle benim aşka ya da istersen sekse benzer yaklaşımlarımız var. Her ikimiz de, güvenli soğuk hindi tekniğinin bütün romantik tavırlardan daha başarılı olduğunu keşfettik. Ne de olsa hedefimiz bunu istiyor. Ayaklarının yerden kesildiğini hissederek suçluluk duygusundan kurtulmak istiyorlar. Kötülüğe giden yolun uygarca olması da onları rahatlatıyor. Öyle değil mi?"</p>

  <p class="calibre1">"Herhalde korunuyorsun."</p>

  <p class="calibre1">"Elbette."</p>

  <p class="calibre1">"Nerede?"</p>

  <p class="calibre1">"Arkanda. Barda."</p>

  <p class="calibre1">Jonathan dönüp barı inceledi. Sonunda barın ucunda iri yarı bir sarışın gördü. Koyu pembe güneş gözlüğüne ve uzun saçlarına rağmen onun kırk yaşlarında olduğunu tahmin etti. Miles'ın yanında yarı bodyguard yarı sevgili olarak taşıdığı tipik eski cankurtaran ve güreşçilerden biriydi.</p>

  <p class="calibre1">"Bütün koruman bu mu?" Jonathan içkisine dönerek sordu.</p>

  <p class="calibre1">"Dewayne çok güçlüdür, Jonathan. Dünya şampiyonu olmuştu."</p>

  <p class="calibre1">"Hepsi de öyle değil miydi?"</p>

  <p class="calibre1">"Seni sinirlendiriyorsa, Dewayne'i gönderebilirim."</p>

  <p class="calibre1">"Fazla tehlikeli görünmüyor."</p>

  <p class="calibre1">"Buna güvenme. İyi para alıyor ve bana çok sadıktır." Miles'ın filmlerdekine benzer gülümsemesi kusursuz dişlerini ortaya çıkardı. Sonra zemin yoklarmış gibi konuşmaya başladı.</p>

  <p class="calibre1">"Bir gün karşıma çıkıp beni varolmanın yükünden kurtarmanı beklemektense seni arayıp bulmamı tuhaf karşılamış olmalısın."</p>

  <p class="calibre1">"Bu sözlerinle sorabileceğim bütün soruları yanıtladın."</p>

  <p class="calibre1">"Evet, ne zaman sana benzeyen birini görsem midem buz gibi olmaya başladı." Gülümsedi. "Bunun benim soğukkanlılığımı nasıl tahrip ettiğini bilemezsin."</p>

  <p class="calibre1">"Çok geçmeden bitecek."</p>

  <p class="calibre1">"Öyle ya da böyle. Ve sanırım pazarlık etme fırsatım var."</p>

  <p class="calibre1">"Bunu unut."</p>

  <p class="calibre1">"Merak da etmiyor musun?"</p>

  <p class="calibre1">"Tek bir şeyi merak ediyorum. Burada olduğumu nasıl öğrendin?"</p>

  <p class="calibre1">"Oh, eskiden ne dediğimizi hatırla: CII sırları ile sıradan bilgi arasındaki tek fark, sıradan bilginin..."</p>

  <p class="calibre1">"... öğrenilmesi daha güçtür. Evet, hatırlıyorum."</p>

  <p class="calibre1">Miles yumuşak büyük gözlerini Jonathan'a dikti. "Henri'yi öldüren ben değilim."</p>

  <p class="calibre1">"Hazırlayan sensin. Sen onun arkadaşıydın ve ölümünü hazırladın."</p>

  <p class="calibre1">"Fakat onu ben öldürmedim."</p>

  <p class="calibre1">"Muhtemelen seni öldüren de ben olmayacağım."</p>

  <p class="calibre1">"Fakat tatula* verdiğin Yunanlı gibi olmaktansa ölmeyi tercih ederim."</p>

  <h6 class="calibre15" id="sigil_toc_id_5"><b class="calibre8"><i class="calibre6">(*) Uyuşturucu ve sersemletici etkisi olduğundan savaşlarda da kullanılan zehirli, uzun ve geniş yapraklı otsu bitki.</i></b></h6>

  <p class="calibre1">Jonathan savaştan önce yaptığı gibi tatlı tatlı güldü.</p>

  <p class="calibre1">"Tatulayı hazırlayan da ben değildim. Birine bu iş için para verdim."</p>

  <p class="calibre1">Miles iç çekip önüne baktı, uzun kirpikleri gözlerini örtüyordu.</p>

  <p class="calibre1">"Anlıyorum." Sonra başını kaldırıp yeni bir taktiğe girişti. "Henri'nin çift taraflı çalışan bir ajan olduğunu biliyor muydun?"</p>

  <p class="calibre1">Aslında Jonathan bunu Henri'nin ölümünden birkaç ay sonra öğrenmişti. Ama bu önemli değildi.</p>

  <p class="calibre1">"O senin arkadaşındı. Ve benim de."</p>

  <p class="calibre1">"Allah aşkına, Jonathan, yalnızca zaman sorunuydu! Her iki taraf da onun ölmesini istiyordu."</p>

  <p class="calibre1">"Sen onun arkadaşıydın."</p>

  <p class="calibre1">Miles'ın sesi kızgın çıkıyordu. "Bir katilin ahlaktan söz etmesini biraz iddialı bulursam umarım beni anlarsın!"</p>

  <p class="calibre1">"Öldüğü sırada onu ben tutuyordum."</p>

  <p class="calibre1">Miles'ın ses tonu hemen yumuşadı. "Biliyorum. Ve bunun için gerçekten üzgünüm."</p>

  <p class="calibre1">"Her zaman zekice bir söz söyleyerek öleceği konusunda yaptığı şakayı hatırlıyor musun? Son anında zeki bir söz bulamadı ve kendini aptal gibi hissederek öldü." Jonathan denetimini yitiriyordu.</p>

  <p class="calibre1">"Üzgünüm, Jonathan."</p>

  <p class="calibre1">"Oh, güzel. Gerçekten ve içtenlikle üzgünsün! Bu herşeyi hallediyor!"</p>

  <p class="calibre1">"Keşke halledebilseydi! Marie ve çocuklar için küçük bir gelir sağladım. Ya sen ne yaptın? Her gece kadınla yattın!"</p>

  <p class="calibre1">Jonathan'ın eli masanın üzerinden şimşek gibi Miles'ın yüzüne çarptı. Miles iskemlesinden yana kaydı. Sarışın güreşçi hemen bardan ayrılıp masaya doğru harekete geçti. Miles, Jonathan'a nefretle baktı, gözlerinde yaşlar vardı, sonra özdenetimiyle savaşarak elini kaldırdı ve güreşçi olduğu yerde kalakaldı. Miles, Jonathan'a üzgün üzgün baktı ve parmaklarıyla bodyguarda geri gitmesini işaret etti. Avını kaçırmaktan üzülen güreşçi bara dönmeden önce bir an kızgın kızgın baktı.</p>

  <p class="calibre1">Jonathan o an, önce sarışın bodyguardın cesaretini kırmak zorunda olduğunu kavradı.</p>

  <p class="calibre1">"Muhtemelen benim suçum, Jonathan. Seni kışkırtmamalıydım. Sanırım yanağım kızardı ve kötü görünüyor."</p>

  <p class="calibre1">Jonathan, Miles'ın erken bir zamanda damarına basmasına izin verdiği için kendine kızıyordu. Laphroaig'ini bitirip garsona işaret etti.</p>

  <p class="calibre1">Garson masaya gelene kadar Jonathan da Miles da konuşmadılar, gerginlik geçene kadar birbirlerine bakmadılar bile. Miles, yerli garsonun kızarmış yanağını görmemesi için başını çevirdi.</p>

  <p class="calibre1">Miles, Jonathan'a bağışlayıcı bir bakışla baktı. Gözlerindeki yaşları yardımı olur diye silmemişti. "Sana ilk dostluk işareti olarak biraz bilgi vereceğim."</p>

  <p class="calibre1">Jonathan cevap vermedi.</p>

  <p class="calibre1">"Henri'nin ölümü için bana para veren adam,. Dragon'un adamı Clement Pope'du."</p>

  <p class="calibre1">"Bunu öğrendiğime memnun oldum."</p>

  <p class="calibre1">"Jonathan, söyle bana. Ya Henri beni öldürmüş olsaydı?"</p>

  <p class="calibre1">"O bunu bir arkadaşına asla yapmazdı."</p>

  <p class="calibre1">"Fakat ya yapsaydı? Benim peşimden geldiğin gibi onun peşinden de gider miydin?"</p>

  <p class="calibre1">"Evet."</p>

  <p class="calibre1">Miles başını salladı. "Ben de öyle düşünmüştüm." Yorgun bir tavırla gülümsedi. "Bu durumu hayli zorlaştırıyor. Fakat gene de ölmek niyetinde değilim. Epik dostluk gelenekleri adına senin tuhaf öcüne kendimi feda etmeyeceğim. Ne cennet ne de yeniden doğuş bana cazip geliyor. Biri sıkıcı, diğeri istenmeyecek bir şey. Bu yüzden tüm enerjimle bu kısa ömrümü korumak istiyorum. Bu seni öldürmek anlamına gelse bile, sevgili Jonathan."</p>

  <p class="calibre1">"Diğer seçenekler nedir?"</p>

  <p class="calibre1">"Pazarlık etme konumunda değilsem, pazar yerine gelmem." Ayı Ben salona girdi. Her zamanki parlak gülümsemesiyle Jonathan'ın yanına gelmeye başladı, sonra Miles'ı görünce barda kaldı. Sarışın güreşçiyi küçümseyerek süzüyordu.</p>

  <p class="calibre1">"Hiç değilse beni dinleyebilirdin, Jonathan."</p>

  <p class="calibre1">"İçeri bir arkadaş girdi de."</p>

  <p class="calibre1">"O bu ayrıcalığın muhtemel bedellerinin farkında mı?"</p>

  <p class="calibre1">"Boş yere zaman harcıyorsun, Miles."</p>

  <p class="calibre1">"Belki de hayatını kurtarıyorum." Jonathan gene yumuşak savaş gülümsemesini takındı. "CII'den ayrıldığım zaman, Jonathan, San Francisco'da iş kurdum. Nakliyat yapıyorum. Malları bir noktadan diğerine taşıyıp dağıtıyorum. Her tür şey. İnanılmaz derecede kârlı bir iş. Fakat her gölgede senin hayalinle hiç de rahat değilim."</p>

  <p class="calibre1">"Üzüldüm doğrusu."</p>

  <p class="calibre1">"Sonra, bu ayın başında, Montreal'den... bir yere bir bilgi aktarımı görevi aldım. Bilgiyi ele geçirmek için bir ajanın ölmesi gerekiyordu. Cinayete ben katılmadım, çünkü senin aksine ben yırtıcı bir yaratık değilim." Söylediklerinin yaratacağı tepkiyi görmek için sustu. Tepki yoktu. "Fakat kimin öldürdüğünü biliyorum. Kısa bir süre sonra onlardan birini hakladın. Şimdi de diğerinin peşindesin. Dragon sana diğer kişinin kimliğini onaylama sırasında açıklayacağını söyledi. Belki. Belki de açıklayamaz. Ben onun kim olduğunu biliyorum, Jonathan. Ve bu bilgiyi edinene dek büyük bir tehlike içinde olacaksın."</p>

  <p class="calibre1">"Bu nasıl olacak?"</p>

  <p class="calibre1">"O kişiye senin kim olduğunu söylersem, av avcı haline gelir."</p>

  <p class="calibre1">"Fakat bu adamı bana satmak istiyorsun."</p>

  <p class="calibre1">"Peşimi bırakmaya söz vermen karşılığında. Bu pazarlığı boşa çıkar<span class="calibre7">ma.</span></p>

  <p class="calibre1">Jonathan pencereden bakarak havuz kenarında nörotik Pomeranian il<span class="calibre7">e oynayan kızları gördü. Köpek bir noktada deli gibi dönerken kadınlar da gülüyor ve bağırıyorlardı. Jonathan dönüp hâlâ barda oturan güreşçiye baktı. Güreşçi de onu gözaltında tutuyordu.</span></p>

  <p class="calibre1"><span class="calibre7">"Bunu düşüneceğim, Miles."</span></p>

  <p class="calibre1">Jonathan yorgun bir şekilde gülümsedi. "Lütfen benimle amatörmüşüm gibi oynama. Sen 'düşünürken' ben korunmasız ve hareketsiz kalamam. Bana tereciye tere satmamamı ilk söyleyen sendin sanırım."</p>

  <p class="calibre1">"Beş dakika içinde kararımı öğreneceksin. Bu nasıl?" Sonra Jonathan'ın sesi yumuşadı. "Ne olursa olsun, Miles. Bir zamanlar arkadaştık... bu yüzden..." Elini uzattı. Miles şaşırdı, fakat memnun oldu. Jonathan bara gitmeden önce el sıkıştılar. Barda yalnızca Ben ve sarışın bodyguard vardı. Sarışın iki bacağını barın demirine dayamış, sırtı barda, dirsekleri barın üstünde duruyor, Jonathan'ı üstün bir tavırla süzüyordu. Jonathan özür diler bir tavırla ona yaklaştı. "Şey, gördüğün gibi Miles ile ben anlaştık." Jonathan zayıf, emin olmayan bir tavırla gülümsedi. "Sana içki ısmarlayabilir miyim?"</p>

  <p class="calibre1">Güreşçi hiçbir şey söylemeden kulağını kaşıdı ve kendisiyle Jonathan arasındaki mesafeyi açmak için barın demirine daha da yaslandı. Bay Mellough'ya vurma cüretini gösteren bu pislikten uzak durmak istiyordu.</p>

  <p class="calibre1">Jonathan onun kendisini reddedişini görmezden geldi. "Böyle sorun çıkmamasına sevindim. Benim ölçülerimdeki hiçbir erkek senin gibi iriyarı biriyle güreşmek istemez."</p>

  <p class="calibre1">Güreşçi anlamışçasına başını salladı.</p>

  <p class="calibre1">Jonathan, "İşte, artık herşey halloldu" dedi. Gidermiş gibi yaparak güreşçinin oturduğu iskemleye bir tekme attı. Sarışının başı önce barın kenarına, sonra pirinç çubuğa çarptı. Şaşıran ve canı yanan, saçları da yüzünü örten güreşçi daha hareket etmeye zaman bulamadan, Jonathan topuğuyla onun yüzüne bastırdı ve topuğunu çevirdi. Burun kırıldı ve dümdüz oldu. Kırılırken çıkardığı ses Jonathan'ın midesini bulandır<span class="calibre7">dı. Fakat bu tür durumlarda gerekli olan şeyleri biliyordu: acıyı hatırlamalıydılar.</span></p>

  <p class="calibre1">Jonathan güreşçinin yanına diz çöktü ve saçlarından tutarak başını yukarı kaldırdı.</p>

  <p class="calibre1">"Beni dinle. Böyle çevremde olmanı istemiyorum. Beni korkutuyor. Korkutulmayı sevmem. Dinlesen iyi olur. Yanıma gelirsen kendini ölmüş bil. Hey! Beni dinle! Ben seninle konuşurken bayılma!"</p>

  <p class="calibre1">Güreşçinin gözleri acı ve şaşkınlıktan bulanıklaşmıştı ve cevap vermedi.</p>

  <p class="calibre1">Jonathan onu saçından birkaç kez salladı, ta ki parmaklarının arasında birkaç tutam kalana dek. "Söylediğimi iyiye anladın mı?"</p>

  <p class="calibre1">"Evet." Cevap neredeyse duyulmayacak kadar hafifti.</p>

  <p class="calibre1">"Aferin sana." Jonathan yavaşça başı yere bıraktı. Ayağa kalkıp bütün olayı hareket etmeden izleyen Ben ile karşılaştı.</p>

  <p class="calibre1">"Onunla ilgilenir misin, Ben?"</p>

  <p class="calibre1">"Peki, eski dostum. Fakat neler olduğunu anladıysam kör olayım!"</p>

  <p class="calibre1">"Daha sonra konuşuruz."</p>

  <p class="calibre1">İki yerli komi baygın devi odasına taşırken homurdanıyordu. Jonathan da salonun girişine döndü. Orada durarak Miles'a baktı. Miles bir kavganın olduğunu fark eden tek müşteriydi. Renk ve ifade olarak benzer olan gözleri bir an kesişti. Sonra Miles yavaşça baş salladı ve dikkatini kadife ceketinin kolundaki bir toz parçasına verdi. Cevabını almıştı.</p>
</body>
</html>
