<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">LONG ISLAND - 13 HAZİRAN</h1>

  <p class="calibre1">Jonathan gözlerini açar açmaz uyandı. Sakin ve mutlu. Yıllardır ilk kez uykuyla uyanıklık arasında bulanık ara aşamalar yoktu. Her kası gerilimle dans edene dek gerindi. İçinden bağırmak, canlı bir gürültü yapmak geliyordu. Bacakları çarşaftaki ıslak bir noktaya dokununca gülümsedi. Jemima yatakta değildi, fakat yattığı yer hâlâ sıcaktı ve yastığına parfümünün kokusu sinmişti. Onun parfümünün.</p>

  <p class="calibre1">Yataktan çırılçıplak kalktı ve koro yerinin parmaklığına yaslandı. Salona dolan güneş ışığının dik açısı sabahın erken saatleri olduğunu gösteriyordu. Jemima'ya seslendi, sesi kemerlerde yankılandı.</p>

  <p class="calibre1">Jemima vestiyer-mutfağın kapısında belirdi.</p>

  <p class="calibre1">"Siz mi kükrediniz, efendim?"</p>

  <p class="calibre1">"Günaydın!"</p>

  <p class="calibre1">"Günaydın." Geldiği zaman keten takımını giymişti ve gölgelerin içinde beyaz bir parıltı gibi görünüyordu. "Siz banyo yaparken ben de kahveyi hazırlarım." Kapıdan içeri girerek gözden kayboldu.</p>

  <p class="calibre1">Jonathan, Roma banyosunda yıkanırken yüksek sesle fakat fazla iyi olmayan bir şekilde şarkı söyledi. Bugün ne yapacaklardı. Şehre mi ineceklerdi? Ya da çevrede dolanıp durabilirlerdi. Fark etmezdi. Kurulanıp üzerine bir bornoz giydi. Yıllardır böyle geç saatlere kadar uyumamıştı. Saat neredeyse —Tanrım! Pissarro! Satıcıya öğlene kadar tabloyu alacağına söz vermişti!</p>

  <p class="calibre1">Hattın öbür ucundaki telefonun açılmasını sabırsızlıkla bekleyerek yatağın kenarına oturdu.</p>

  <p class="calibre1">"Alo. Evet?" Satıcının sesinde yapay bir ilgi vardı.</p>

  <p class="calibre1">"Jonathan Hemlock."</p>

  <p class="calibre1">"Oh, evet. Neredesin? Nereden arıyorsun?"</p>

  <p class="calibre1">"Evdeyim."</p>

  <p class="calibre1">"Anlamıyorum, Jonathan. Saat on biri geçti. Öğle saatinde nasıl burada olabilirsin?"</p>

  <p class="calibre1">"Olamam. Bak, tabloyu birkaç saat benim, için tutmanı istiyorum. Şimdi yola çıkıyorum."</p>

  <p class="calibre1">"Çabuk olmana gerek yok. Tabloyu tutamam. Sana bir başka müşterinin olduğunu söylemiştim. Şimdi yanımda. Trajik, fakat seni zamanında burada olman için uyarmıştım. Anlaşma anlaşmadır."</p>

  <p class="calibre1">"Bana bir saat tanı."</p>

  <p class="calibre1">"Elim kolum bağlı."</p>

  <p class="calibre1">"Diğer müşterinin on iki bin dolar verdiğini söyledin. Ben de bu parayı veririm."</p>

  <p class="calibre1">"Keşke yapabilseydim, dostum. Fakat anlaşma..."</p>

  <p class="calibre1">"Fiyatı söyle."</p>

  <p class="calibre1">"Üzgünüm, Jonathan. Diğer müşteri senin vereceğin fiyattan daha fazlasını veriyor. Fakat, on beş bin dolar vereceğin için ona soracağım." Fısıldaşmalar oldu. "On altı bin diyor, Jonathan. Ne yapabilirim?"</p>

  <p class="calibre1">"Diğer müşteri kim?"</p>

  <p class="calibre1">"Jonathan!" Adamın sesinde tam bir şok vardı.</p>

  <p class="calibre1">"Adamın kim olduğunu söylersen bin dolar daha veririm."</p>

  <p class="calibre1">"Nasıl söyleyebilirim, Jonathan? Ben ahlaklı bir adamım. Ayrıca odada benimle birlikte oturuyor."</p>

  <p class="calibre1">"Anlıyorum, Peki, sana adamı tanımlayacağım. Tanıma uyuyorsa evet demen yeterli. Tek bir sözcük için bin dolar."</p>

  <p class="calibre1">"Anlat bakalım."</p>

  <p class="calibre1">"Sarışın, kısa saçlı, tıknaz, küçük gözlü, yüzü yuvarlak ve yassı, muhtemelen spor bir ceket giyiyor, kravatı ve çorapları zevksiz, muhtemelen evinde de başına şapka takıyor..."</p>

  <p class="calibre1">"Evet, Jonathan. Sen bin yaşa emi."</p>

  <p class="calibre1">Clement Pope'du.</p>

  <p class="calibre1">"Adamı tanıyorum. Elinde sınırlı bir para var. Patronu ona güvenmez. On sekiz bin dolar öneriyorum."</p>

  <p class="calibre1">Satıcının sesi saygı doluydu.</p>

  <p class="calibre1">"Bu kadar nakitin var mı, Jonathan?"</p>

  <p class="calibre1">"Var."</p>

  <p class="calibre1">Telefonda gene uzun ve öfkeli mırıltılar duyuldu.</p>

  <p class="calibre1">"Jonathan! Sana harika haberlerim var. Senin teklifinin üstüne çıkamayacağını söylüyor, yanında o kadar nakit yokmuş. Parayı alması için birkaç saat gerekirmiş. Bu yüzden, dostum, on dokuz bin dolarla saat birde burada olursan, tablo senin olacak."</p>

  <p class="calibre1">"On dokuz bin dolar mı?"</p>

  <p class="calibre1">"Bilgi ücretini unuttun mu?"</p>

  <p class="calibre1">Tablo Jonathan'ın elindeki bütün parayı alacak ve borçlarıyla Bay Monk'un ücretini ödemek için başka bir yol bulması gerekecekti. Fakat hiç değilse Pissarro onun olacaktı.</p>

  <p class="calibre1">"Tamam. Saat birde orada olacağım."</p>

  <p class="calibre1">"Harika, Jonathan. Karım sana çay hazırlayacak. Şimdi bana kendini nasıl hissettiğini söyle. Çocuklar nasıl?"</p>

  <p class="calibre1">Jonathan anlaşmanın koşullarını tekrarladı, böylece herhangi bir yanlış anlama olmayacaktı, sonra telefonu kapattı.</p>

  <p class="calibre1">Birkaç dakika yatağın kenarına oturdu, Bay Dragon ve Pope'a duyduğu nefretle gözlerini bir noktaya dikerek durdu. Sonra kahve kokusunu alıp Jemima'yı hatırladı.</p>

  <p class="calibre1">Jemima gitmişti. Yüz dolarlık paraların bulunduğu kalın mavi zarf da onunla birlikte gitmişti.</p>

  <p class="calibre1">Hiç değilse tabloyu kurtarmak için hızla ettiği telefonlardan, Jonathan, Dragon'un kan naklinden sonra onunla konuşamayacağını ve sorununa sempatiyle yaklaşan ve ailesinin sağlığıyla ilgilenen satıcının parayı alır almaz Pissarro'yu Pope'a satmaya niyetli olduğunu öğrendi.</p>

  <p class="calibre1">Jonathan galeride tek başına oturdu, gözleri Pissarro için ayırdığı yerdeydi. Masanın üstünde el değmemiş bir cafe au lait fincanı duruyordu. Fincanın yanında da Jemima'dan bir not vardı:</p>

  <p class="calibre1"><b class="calibre8"><i class="calibre6">"Jonathan,</i></b></p>

  <p class="calibre1"><b class="calibre8"><i class="calibre6">Dün gece bu görevin ne kadar önemli olduğunu sana anlatmaya çalıştım.</i></b></p>

  <p class="calibre1"><b class="calibre8"><i class="calibre6">Sevgilim, böyle olmaması için herşeyimi verirdim.</i></b></p>

  <p class="calibre1"><b class="calibre8"><i class="calibre6">Dün gündüz ve gece benim için sana anlatabileceğimden daha çok şey ifade ediyor, fakat başka şeyler de var. <span class="calibre7">Tahminde bulunmak zorundaydım. Umarım kahveni şekerli içiyorsundur.</span></i></b></p>

  <p class="calibre1"><b class="calibre8"><i class="calibre6">Sevgiyle (gerçekten) Jemima "</i></b></p>

  <p class="calibre1">Paradan başka hiçbir şey almamıştı. Satın aldığı giysileri mutfak masasında düzgünce katlanmış halde buldu. Dün geceki yemeğin bulaşıkları bile yıkanmış ve kaldırılmıştı.</p>

  <p class="calibre1">Jonathan oturdu. Aradan saatler geçti. Yukarıda, boş salonda renkli ışıklarla gölgeler oynaştılar, akşam yaklaştı.</p>

  <p class="calibre1">Öfkesinin en acı kısmını kendine yöneltti. Bu kadar saf olduğu için utanıyordu. Jemima'nın sıcaklığı ve pırıltısı gözlerini kör etmişti.</p>

  <p class="calibre1">Dostluğunu kendisine silah olarak kullananların kafasındaki listesine Jemima'nın adını Miles Mellough'un adının altına yazdı.</p>

  <p class="calibre1">"Hareket eden parmak yazar" diye kendi kendine mırıldandı, "yazdıktan sonra da hareket eder."</p>

  <p class="calibre1">Galerinin kapısını kapayıp kitledi —<i class="calibre6">bunu o yaz son kez yapıyordu</i>.</p>
</body>
</html>
