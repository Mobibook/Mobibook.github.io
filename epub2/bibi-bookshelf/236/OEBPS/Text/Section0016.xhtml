<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4">ARIZONA - 15 HAZİRAN</h1>

  <p class="calibre1">Jonathan mütevazi havaalanının ot dolu kenarında bavullarıyla dururken, henüz indiği CII jetinin havayı kirleterek kalkışını izledi. Motorun çalışmasının yarattığı sıcaklık dalgası manzarayı bulandırdı ve korkunç gürültüsü de dayanılacak gibi değildi.</p>

  <p class="calibre1">İniş alanının karşı tarafında, iki metal hangarın ortasında yeni fakat harap olmuş bir Land-Rover vardı. Sağa doğru dönerken bütün tozu teknisyenlerin üzerine attı. Jonathan'ın üzerine doğru öyle büyük bir hızla geldi ki, ani frenle durduğunda Jonathan'ın dizinden ancak birkaç santim ötedeydi.</p>

  <p class="calibre1">Ayı Ben Bowman Land-Rover durmadan atladı.</p>

  <p class="calibre1">"Jon! Gözlerime inanamıyorum, nasılsın?</p>

  <p class="calibre1">Jonathan'ın elindeki bavullardan birini alıp içindekilere aldırmadan cipin arkasına fırlattı.</p>

  <p class="calibre1">"Sana bir şey söyleyeceğim, eski dostum. Buradan gitmeden önce epey bira içeceğiz. Hey!"</p>

  <p class="calibre1">Kıllı pençeleriyle Jonathan'ın kollarını tuttu ve beceriksiz bir kucaklamadan sonra incelemek üzere Jonathan'ı kendisinden uzaklaştırdı.</p>

  <p class="calibre1">"İyi görünüyorsun, eski dostum. Belki biraz gevşek. Fakat seni gördüğüme çok sevindim. Eski yeri görene kadar bekle. Öyle..."</p>

  <p class="calibre1">Kalkan CII jetinin sesi ortalığı kapladı, fakat Ayı Ben Jonathan'ın ikinci çantasını cipe koyarken uçağın sesine aldırmadan konuştu. Sonra bavulun sahibini de Rover'a bindirdi. Ben tekerleğin arkasına binince, araç yola çıktı. CII jetinin soldan üzerlerine geldiğini gören Jonathan koltuğa yapışıp bağırdı. Ayı Ben gülerek sağa doğru direksiyonu hızla kırdı ve bir an uçağın kanatlarının gölgesi altında yan yana gittiler.</p>

  <p class="calibre1">"Şans yok!"</p>

  <p class="calibre1">Ben, korkunç gürültüde bağırdı ve sola dönerek uçağın o kadar yakınından geçti ki, Jonathan motorun sıcak havasını hissetti.</p>

  <p class="calibre1">"Allah aşkına Ben!"</p>

  <p class="calibre1">"Elimde değil! Bir jeti yenemem!"</p>

  <p class="calibre1">Sonra top gibi kahkahasını patlattı ve gaz pedalına bastı. Normal yolları kullanmadan havaalanı binasının tam yanından geçti, otoyolda kaldırıma çıktı ve frenlerin gıcırdamasına ve öfkeli kornalara neden olan yanlış bir U dönüşüyle trafiği altüst etti. Ben, öfkeli sürücülere klasik işaretini yaptı.</p>

  <p class="calibre1">Kentten bir mil kadar uzaklaştıktan sonra otoyoldan ayrılıp tozlu bir yola saptılar. Ben, "Az kaldı, dostum" diye bağırdı. "Hatırladın mı?"</p>

  <p class="calibre1">"Yaklaşık yirmi mil var, değil mi?"</p>

  <p class="calibre1">"Evet, hemen hemen. Acelem varsa on beş dakika sürüyor." Jonathan koltuğa sıkı sıkı yapışıp yapabildiği kadar rahat bir şekilde</p>

  <p class="calibre1">"Acele etmek için bir neden göremiyorum, Ben" dedi.</p>

  <p class="calibre1">"Eski yeri tanıyamayacaksm!"</p>

  <p class="calibre1">"Umarım görme şansım olur."</p>

  <p class="calibre1">"Ne?"</p>

  <p class="calibre1">"Hiçbir şey!"</p>

  <p class="calibre1">Çukurların üzerinde sıçrayarak hızla giderlerken, Ben yaptığı değişikliklerden bazılarını anlattı. Dağcılık okulunun bir tür tatil çiftliğine dönüşmüş olduğu açıktı. Ben, konuşurken Jonathan'a bakıyor, yola ancak tekerlekler yumuşak toprağa gelince direksiyonu kırmak için göz atıyordu. Jonathan, Ben'in kriz varmış gibi araba kullandığını unutmuştu. Bir dağın dimdik yamacında tutunacak çürük bir kayadan başka bir şey yokken yanında ondan başkasının olmasını istemezdi, fakat araba başında...</p>

  <p class="calibre1">"Oh-oh! Sıkı tutun!"</p>

  <p class="calibre1">Karşılarına birden keskin bir viraj çıktı ve hızları da çok fazlaydı. Rover yandaki tümseğe çıktı, Jonathan'ın tarafındaki tekerlekler yumuşak kuma gömüldü. Sonsuz bir an bu tekerleklerin üzerinde dengede kaldılar, sonra Ben direksiyonu sağa kırdı, tekerlekler kuma indi ve kaymaya başladılar. Ben gaza basarak kaymayı önledi.</p>

  <p class="calibre1">"Bu virajı her seferinde unutmuyorsam kör olayım!"</p>

  <p class="calibre1">"Ben, sanırım yürüsek daha iyi olacak."</p>

  <p class="calibre1">"Peki. Peki."</p>

  <p class="calibre1">Ben güldü ve bir süre yavaş gitti, fakat hızları kaçınılmaz bir şekilde arttı. Jonathan'ın koltuğa sıkı sıkı yapışması uzun sürmedi. Dikkatini bir yönde yoğunlaştırarak Land Rover'a yol göstermeye çalışarak kendini yormasından bir şey elde edemeyeceğine karar verdi, bu yüzden kaderine razı olarak gevşedi ve bir şey düşünmemeye çalıştı.</p>

  <p class="calibre1">Ayı Ben kıkırdadı.</p>

  <p class="calibre1">Jonathan, "Ne var?" diye sordu.</p>

  <p class="calibre1">"Aconcagua'yı düşünüyordum. O yaşlı orospuya ne yaptığımı hatırlıyor musun?"</p>

  <p class="calibre1">"Hatırlıyorum.</p>

  <p class="calibre1">Alpler'de tanışmışlardı. Kişilikleri taban tabana zıt olduğundan ekip olamayacakları düşünülüyordu. Ortakları çok istedikleri dağa çıkmak istemediği için yan yana gelmek zorunda kalmalarına kendileri de memnun olmadılar. Birbirlerinden hoşlanmamalarına karşın birlikte tırmanmaya karar verdiler ve birbirlerine dostluğun yerini alan bir nezaketle davrandılar. Yavaşça ve istemeye istemeye, dağcı olarak birbirine karşıt yetenekleri sayesinde güçlü bir ekip oluşturduklarını keşfettiler. Jonathan bir dağa bir matematik problemi gibi saldırıyor, rotayı seçiyor, enerjiye, zamana karşı ellerindekileri değerlendiriyordu; Ayı Ben ise inanılmaz bir güç ve yenilmez bir azimle dağa boyun eğdiriyordu. Şakacı dağcılar onlara Kılıç ve Topuz adını taktılar. Bu takma adı Alp dergilerinde onların başarılarını yazan yazarlar da sevdi. Jonathan kaya işlerini yapıyor, Ayı Ben buz ve karda sahneye çıkıyordu.</p>

  <p class="calibre1">Kamp kurduklarında kişiliklerindeki farklılıklar, bazen tehlikeli yerlerde sürtüşmelerin önlemi de oluyordu. Ben, Jonathan'dan on yaş daha büyüktü, konuşkan ve gürültücüydü. Yetişme koşulları ve değerleri bu kadar farklı olduğu için de asla rekabet etmiyorlardı. Bir zaferden sonra bile farklı insanlarla farklı biçimde kutlama yapıyorlardı. Kendil<span class="calibre7">erini o gece farklı kızlarla ödüllendiriyorlardı.</span></p>

  <p class="calibre1">Altı yıl boyunca tırmanma mevsimlerinde birlikte olup doruklara çıktılar: Walker, Dru, Kanada Rockies. Uluslararası ünleri dağcılık dergilerine Jonathan'ın yazdığı yazılarla daha da arttı. Dergiler onların başarılarını büyük bir dikkatle izliyordu.</p>

  <p class="calibre1">Bu yüzden, genç Almanlar'dan oluşan bir ekip Aconcagua'ya, yani batı yarıküresindeki en yüksek tepeye tırmanmaya karar verdiklerinde, Jonathan ile Ben'e onlara eşlik etmelerini söylemeleri çok doğaldı. Ben özellikle heyecanlıydı; tam ona göre bir tırmanıştı: cesaret ve dayanıklılık gerektiren, fakat pek taktik gerektirmeyen bir tırmanış.</p>

  <p class="calibre1">Jonathan'ın tepkisi daha soğukkanlı oldu. Almanlar'ın planına göre saldırı ekibi kendileri olacaktı. Jonathan ile Ben onlara destek olacak, ancak başlarına kötü bir şey gelirse tepeye çıkacaklardı. Bir tırmanışın her aşamasını seven Ben'in aksine, Jonathan zafer için tırmanırdı. Tırmanış için gereken büyük miktarda para da Jonathan'ın şevkini kırdı, ayrıca böyle bir tırmanışta özel yetenekleri ikincil planda olacaktı.</p>

  <p class="calibre1">Fakat Ben'i vazgeçiremedi. Mali sorunlarını hayatını kazandığı küçük çiftliği satarak çözdü; uzun bir telefon konuşmasıyla Jonathan'ı ikna etti. Yaşını düşünerek bunun son önemli tırmanışı olacağını söyledi. Daha sonra haklı olduğu ortaya çıktı.</p>

  <p class="calibre1">Aconcagua denizden Valparaiso'nun hemen ardında düzgün ve o uzaklıktan yumuşak eğimli bir koni gibi görünür. Fakat yaklaşıldığında cehennemden farksızdır. Eteği bir dizi alçak dağın arasındadır. Ekip, eski Fitz-Gerald rotasını yürüyerek izlerken ormanı ve tozlu koyakları geçerek bir hafta oraya varmak için çalıştı.</p>

  <p class="calibre1">Çürümüş kaya ve buz yığınından daha moral bozucu bir tırmanış daha olamaz. İnsanları bir Eigerwand ya da bir Nanga Parbat'ın soylu karşı vuruşlarıyla değil, sinirleri ve bedeni sendeleyene dek eriterek yok eder. Tepenin tek bir uzantısı Alp anlamında özellikle zor, hatta ilginç değildir. Bütün atletik amatörlerin uygun donanımlı ve ince hava<span class="calibre7">ya alışkın oldukları taktirde yüzlerce metre tırmanabildiklerini söylemek abartma olmaz. Fakat Aconcagua yüzlerce değil binlerce metredir ve saatler boyunca sivri kayalara tırmanılır. Başarı duygusu duyulmadan, doruğun yakınlarda olduğunu hissetmeden günlerce tırmanılır. Doruğun tepesindeki fırtınalar da dağcıları kim bilir ne kadar aşağılara fırlatır. Belki sonsuza dek. Gene de Yaradan'ın bu çöp yığını gene de yukarı doğru yükselir de yükselir.</span></p>

  <p class="calibre1">Doruğa dokuz yüz metre kala Almanlar'dan biri vazgeçti. Dağ hastalığından ve kemiklere işleyen soğuktan morali bozulmuştu.</p>

  <p class="calibre1">"Ne yararı var?" diye sordu. "Gerçekten önemi yok." Hepsi ne demek istediğini anlamışlardı. Aconcagua'nın teknik meydan okuyuşu o kadar önemsizdi ki, dağcının kariyerine bir katkısı olmazdı.</p>

  <p class="calibre1">Fakat hiçbir kancık tepe Ayı Ben'i durduramazdı! Jonathan'ın onun yalnız başına gitmesine izin vermesi de düşünülemezdi. Almanlar'ın bulundukları yerde kalmalarına ve geri döndüklerinde yeni doruk ekibini karşılamak için kampta hazırlık yapmalarına karar verildi.</p>

  <p class="calibre1">Daha sonraki dört yüz elli metreyi Ben ile Jonathan bütün bir gün boyunca tırmandılar ve neredeyse düşecekleri bir sırada yiyeceklerin yarısını kaybettiler.</p>

  <p class="calibre1">Ertesi gün ani bir fırtınaya yakalandılar. Buz baltalarının ucundan kıvılcımlar çıkıyordu. Tahta gibi olmuş parmaklarıyla rüzgardan korunmak için tek sığınakları olan çadır bezinin uçlarına yapıştılar. Kumaş havayla dolup şişiyor, dönüyor ve uyuşmuş parmaklarının altında yaralı bir hayvan gibi sesler çıkarıyordu.</p>

  <p class="calibre1">Geceyle birlikte fırtına dindi ve gevşeme gücünü yitirmiş ellerinden çadır bezini tekmelemek zorunda kaldılar. Jonathan'a gına gelmişti. Ben'e ertesi sabah dönmeleri gerektiğini söyledi.</p>

  <p class="calibre1">Ben'in dişleri takırdıyor, gözlerinin kenarlarından akan yaşlar sakalının üzerinde donuyordu.</p>

  <p class="calibre1">"Allah kahretsin!" diye hıçkırdı. "Bu aşağılık tepeyi Allah kahretsin!" Sonra tepesi attı ve buz baltasıyla birlikte da<span class="calibre7">gın peşine düştü. Yorulana kadar vurup kırdı. Jonathan onu çekti ve pek de uygun olmayan barınağımsı bir yere götürdü. Karanlık bastığında olabildiğince oraya yerleşmişlerdi. Rüzgar uğulduyordu, fakat fırtına yoktu, bu yüzden biraz da olsa dinlenebildiler.</span></p>

  <p class="calibre1">Ben karanlığın içinden, "Ne olduğunu biliyorsun, değil mi dostum?" diye sordu. Artık sakinleşmişti, fakat dişleri soğuktan takırdıyor ve sesine korku verici derecede dayanılmaz bir ton veriyordu.</p>

  <p class="calibre1">"Yaşlanıyorum, Jon. Bu benim son dağım olacak. Bu yaşlı orospu beni yenerse Allah beni kahretsin. Ne demek istediğimi anlıyor musun?"</p>

  <p class="calibre1">Jonathan karanlıkta uzanıp onun elini tuttu.</p>

  <p class="calibre1">On beş dakika sonra Ben'in sesi sakin ve düzdü. "Yarın gene deneyeceğiz, tamam mı?"</p>

  <p class="calibre1">Jonathan "Peki" dedi. Fakat söylediğine kendi de inanmıyordu.</p>

  <p class="calibre1">Şafakla birlikte kötü hava da geldi. Jonathan doruğa ulaşma konusunda en son umudunu da yitirdi. Şimdi tek kaygısı canlı geri dönmekti.</p>

  <p class="calibre1">Öğle sıralarında hava düzelince gömülü oldukları yerden çıktılar. Jonathan geri dönmeleri gerektiğine ilişkin nedenleri sıralamadan önce Ben kararlı bir şekilde yukarı doğru yöneldi. Onu izlemekten başka seçenek yoktu.</p>

  <p class="calibre1">Altı saat sonra doruğa çıkmışlardı. Jonathan'ın son etap hakkında hatırladığı şeyler bulanık. Rüzgarı yararak ve dayanılmaz kara batıp çıkarak kör gibi ilerlemişler, sendeleyerek kayarak bir sonraki adıma bütün dikkatlerini vermişlerdi.</p>

  <p class="calibre1">Fakat artık doruktaydılar. Savrularak yağan kar yüzünden bir adım ötesini göremiyorlardı.</p>

  <p class="calibre1">Ben "doğru dürüst manzara bile yok" diye yakındı. Sonra plastik dış pantolonunun önünü açarak çıkardı. Bir süre yünlü kayak pantolonuyla mücadele ettikten sonra onu da çıkardı ve Aconcagua'ya duyduğu öfkeyi eski ve güzel sözlerle tanımladı.</p>

  <p class="calibre1">Aşağı inmeye başladılar. Hızlı hareket etmek istiyorlar, fakat çığa neden olmaktan da korkuyorlardı. Jonathan, Ben'in beceriksizce ve sarsak yürüdüğünü fark etti.</p>

  <p class="calibre1">"Neyin var?"</p>

  <p class="calibre1">"Ayaklarımı hissetmiyorum, eski dostum."</p>

  <p class="calibre1">"Ne kadar zamandır hissetmiyorsun?"</p>

  <p class="calibre1">"Sanırım birkaç saattir."</p>

  <p class="calibre1">Jonathan kara bir çukur kazıp Ben'in botlarını çıkardı. Ayak parmakları fildişi gibi bembeyaz ve sertti. Jonathan on beş dakika kadar Ben'in ayaklarını ceketinin içine, göğsüne dayadı. Ben'in bir ayağının uyuşukluğu yerini acıya bırakırken o da bağırmaya başladı. Fakat diğer ayak sert ve beyaz kaldı, Jonathan ilk yardıma devam etmekle elde edilecek bir şey olmadığının farkındaydı. Fakat yeni bir fırtınanın onları açıklıkta yakalama tehlikesi vardı. İnmeyi sürdürdüler.</p>

  <p class="calibre1">Almanlar harikaydı. İkisi sendeleyerek kampa geldikleri zaman, Ben'i Jonathan'dan aldılar ve aşağıya taşıdılar. Jonathan'ın tek yapabildiği şey onları topallayarak izlemek oldu.</p>

  <p class="calibre1">Ben Valparaiso hastanesinde yastıklara yaslanarak otururken sıkıntılı ve acılı görünüyordu. Jonathan sohbet olsun diye onu hasta taklidi yapmakla suçladı. Çünkü böylece yatağına her gece bir hemşire alabilirdi.</p>

  <p class="calibre1">"Onlara elimi bile sürmem, eski dostum. Her neyse, bakmadığı bir sırada bir adamın parmağını uçuran insanlar başka şeyler de yapabilirler."</p>

  <p class="calibre1">Bu konuşma, kesilen parmaklar konusundaki son konuşma oldu. Her ikisi de Ayı Ben'in artık önemli bir tırmanış yapamayacağını biliyordu.</p>

  <p class="calibre1">Dağ, bindikleri geminin gerisinde gözden kaybolurken, ne sevinç ne de başarı duygusu hissettiler. Dağa çıktıkları için gurur duymuyorlardı, Almanlar da başaramadıkları için utanç içinde değillerdi. O boktan fosil <span class="calibre7">ancak bu kadar duygu uyandırabilirdi.</span></p>

  <p class="calibre1">Amerika'ya dönen Ben, çeşitli doğal sorunların yaşandığı Arizona'ın bir köşesinde küçük bir dağcılık okulu açmaya girişti. Dağcılık konuusunda ileri eğitim almak isteyen insan sayısı azdı, bu yüzden Jonathan, Ben'in nasıl ayakta kalabileceğini düşünüyordu. Elbette kendisi ve yirmi kadar yetenekli dağcı Ben'in okuluna geliyordu, fakat hepi topu bu kadardı. Ben ile eğitim ve barınma giderlerini alması konusunda sürekli cebelleşmek Jonathan'ı utandırıyordu, bu yüzden oraya gitmekten vazgeçti. Çok geçmeden yeni evi ve tablo koleksiyonu bütün ilgisini kendisine çektikçe tırmanmaktan da bütün bütün vazgeçti.</p>

  <p class="calibre1">"Eveeet." Ben "O yaşlı orospunun defterini dürdüm, değil mi?" dedi.</p>

  <p class="calibre1">"Ya başka tarafların donsaydı, ne olurdu hiç düşündün mü?"</p>

  <p class="calibre1">Ben güldü. "Oh, tanrım! Birçok yerli kız gözyaşı döker, evlerde yas ilan edilirdi, eski dostum."</p>

  <p class="calibre1">Küçük bir tepeyi aşarak Ben'in vadisine doğru inmeye başladılar. Jonathan, Ben'in çiftliğine baktığında şaşırdı. Kesinlikle değişmişti. Mutfak binasının çevresindeki mütevazi kulübeler yoktu. Büyük bir yüzme havuzu ve havuzun üç bir tarafında da sahte yerli tipi bir bina vardı. Hiç de dağcıya benzemeyen insanlar mayolarıyla ortalıkta dolanıyordu. Bu görüntüyle hatırladığı Sparta tipi eğitim okulu arasında hiçbir ilişki yoktu.</p>

  <p class="calibre1">Dik yoldan aşağı inerlerken, Jonathan, "Bütün bunlar ne kadar zamandır burada?" diye sordu.</p>

  <p class="calibre1">"Yaklaşık iki yıldır. Hoşuna gitti mi?"</p>

  <p class="calibre1">"Çok etkileyici."</p>

  <p class="calibre1">Çakıllı park yerinde bir kütüğe çarparak durdular. Jonathan yavaş yavaş ipten kayıp kemiklerinin eski yerlerini alması için gerindi. Ayaklarının altındaki kımıltısız topraktan çok hoşnuttu. <span class="calibre7">Jonathan evsahibine bakma zevkini ancak gölgeli serin barda oturarak biralarını içene kadar bulamadı. Ben'in yüzündeki her ayrıntıdan</span> <span class="calibre7">canlılık fışkırıyordu: gür gri saçlarından Hormel dizayn etmiş gibi görünen kalın cildine kadar. Güneşte bronz olmuş yanaklarında iki derin çizgi vardı, gözlerinin kenarları da Nil Deltası'nın havadan çekilen fotoğrafları gibi kırışıktı.</span></p>

  <p class="calibre1">Birinci biralar bitince, Ben yerli garsona iki bira daha getirmesini işaret etti. Jonathan, Ben'in dağcılar arasında bir dedikodu ve hayranlık malzemesi olan biraya düşkünlüğünü hatırladı.</p>

  <p class="calibre1">Jonathan çevreye bakarak, "Çok lüks" diye iltifat etti.</p>

  <p class="calibre1">"Evet, öyle görünüyor ki kış iyi geçecek."</p>

  <p class="calibre1">Bar, salondan alçak bir taş duvarla ayrılmıştı. Masaların arasından yapay bir dere akıyor, masalar da kemerli bir taş köprüyle yola bağlanan küçük kayalık adalarda duruyordu. Spor giysiler giymiş birkaç çift buzlu içkilerini içerek konuşuyor, görünmeyen hoparlörlerden yükselen yavan müziğe aldırmadan havalandırma sisteminin zevkini çıkarıyorlardı. Salonun bir ucundaki cam duvardan havuz ve yüzenler görülüyordu. Beyaz demir masalarda içki içenlerin yanında oturan ya da gazeteleri ellerinde şezlonglara uzanmış zengin görünüşlü adamlar vardı. Bazıları havuzun kenarında amaçsızca dolaşıyordu.</p>

  <p class="calibre1">Genç bayanlar plaj iskemlelerinde umutla oturuyorlardı. Çoğunun dizleri kalkıktı, bacaklarının içi görünüyordu. Güneş gözlükleri kitap ya da dergilere eğilmişti, fakat aslında gözleriyle çevreyi süzüyorlardı.</p>

  <p class="calibre1">Ben bir an Jonathan'a baktı, mavi gözlerinin kenarları kırıştı. Başını salladı.</p>

  <p class="calibre1">"Evet, seni tekrar görmek çok güzel, eski dostum. Bu sahte müşteriler gerçekten canımı sıkıyor. Neler yapıyorsun? Dünyadan uzak yaşantını sürdürüyor musun?"</p>

  <p class="calibre1">"Hayatta kalmaya çalışıyorum."</p>

  <p class="calibre1">"Kilisen nasıl?"</p>

  <p class="calibre1">"Yağmurun başıma yağmasını önlüyor."</p>

  <p class="calibre1">"İyi." Ben bir an düşünceli bir şekilde durdu. "Neler oluyor Jon? Seni dağcılığa hazırlamam ve antreman yaptırmamı bildiren telgrafı aldım<span class="calibre7">. Bütün ödemeleri karşılayacaklarını yazıyorlardı. Bu ne demek oluyor eski dostum? 'Bütün harcamalar'ın içine çok şey girer. Bu insanlar arkadaşın mı? Onlara özel indirim yapmamı ister misin?"</span></p>

  <p class="calibre1">"Ne münasebet! Arkadaşlarım değiller. Onları kazıkla. Bana sahip olduğun en iyi odanı ver ve bütün yemeklerle içkileri hesabıma ekle."</p>

  <p class="calibre1">"Çok iyi! Harika! Onların hesabına iyi eğlenmezsek gözlerim kör olsun! Hey! Tırmanmaktan söz edelim. Eiger'e tırmanacak bir grubun yer adamı olmak üzere davet edildim. Buna ne diyorsun?"</p>

  <p class="calibre1">"Harika." Jonathan yorum yapması gerektiğini biliyordu, bu yüzden kayıtsız bir tavır takınmaya çalıştı. "Aslında ben de bu tırmanış için buraya eğitim görmeye geldim." Susarak Ben'in tepkisini bekledi.</p>

  <p class="calibre1">Ben'in gülümsemesi dudağında soldu ve bir an Jonathan'a bakakaldı.</p>

  <p class="calibre1">"Şaka yapıyorsun."</p>

  <p class="calibre1">"Hayır."</p>

  <p class="calibre1">"Scotty'ye ne oldu?"</p>

  <p class="calibre1">"Bir araba kazası geçirdi."</p>

  <p class="calibre1">"Zavallı orospu çocuğu. Bunu gerçekten çok istiyordu." Ben bir an birasıyla ilgilendi. "Seni nasıl seçtiler?"</p>

  <p class="calibre1">"Bilmiyorum. Sanırım pek önemli olmayan ekibe özellik katmak istediler."</p>

  <p class="calibre1">"Haydi. Benimle oynamayı bırak, eski dostum."</p>

  <p class="calibre1">"Gerçekten neden beni seçtiklerini bilmiyorum."</p>

  <p class="calibre1">"Fakat tırmanacaksın."</p>

  <p class="calibre1">"Doğru."</p>

  <p class="calibre1">Küçücük bir bikini giymiş bir kız bara geldi ve hâlâ ıslak poposunu Jonathan'dan fazla uzakta olmayan bir iskemleye yerleştirdi. Jonathan, kızın gülümsemesine karşılık vermedi.</p>

  <p class="calibre1">Ben, "Çek arabanı, Buns" diyerek kızın poposuna bir şaplak indirdi. Kız kıkırdayarak havuz kenarına geri döndü.</p>

  <p class="calibre1">Jonathan, "Sık sık tırmanıyor musun?"</p>

  <p class="calibre1">"Oh, bazı küçük tepelere topallayarak gidiyorum. Aslında işin bu yanı çoktan bitti. Görebileceğin gibi buraya gelenler tırmanmaya değil avlanmaya geliyorlar." Bara uzanıp bir bira şişesi daha aldı.</p>

  <p class="calibre1">"Haydi Jon. Biraz konuşalım."</p>

  <p class="calibre1">Salondan geçerek köprünün üstünden en uzaktaki adacığa gittiler.</p>

  <p class="calibre1">Garsonu eliyle çağıran Ben düşüncelerini toplamaya çalışarak birasını yudumladı. Sonra eliyle masanın üstündeki tozları dikkatle süpürdü</p>

  <p class="calibre1">"Sen —ah— şimdi kaç yaşındasın? Otuz beş mi?"</p>

  <p class="calibre1">"Otuz yedi."</p>

  <p class="calibre1">"Evet." Ben havuza doğru baktı.</p>

  <p class="calibre1">"Ne düşündüğünü biliyorum, Ben. Fakat tırmanmak zorundayım."</p>

  <p class="calibre1">"Daha önce de Eiger'e çıktın. Hatırladığım kadarıyla iki kez."</p>

  <p class="calibre1">"Doğru."</p>

  <p class="calibre1">"O halde biliyorsun."</p>

  <p class="calibre1">"Evet."</p>

  <p class="calibre1">Ben yorulmuş bir tavırla içini çekti, sonra ses tonu bir arkadaşıyla konuşurkenki gibi sıcaklaştı.</p>

  <p class="calibre1">"Pekala, bu senin sorunun. Tırmanma altı hafta sonra olacak. Biraz pratik yapmak için İsviçre'ye gitmek istiyorsun ve sana yaptıklarımdan sonra biraz dinlenmeye ihtiyacın olacak. Burada hazırlanmak için ne kadar süre kalmayı planlıyorsun?"</p>

  <p class="calibre1">"Üç ya da dört hafta."</p>

  <p class="calibre1">Ben başını salladı. "İyi, hiç değilse kilo almamışsın. Fakat çok terlemen gerekecek, eski dostum. Bacakların nasıl?"</p>

  <p class="calibre1">"Kasıklarımdan yere uzanıyorlar. Sadece bunu söyleyebilirim."</p>

  <p class="calibre1">"Hım. Bu biranın keyfini çıkar, Jon. Bir hafta boyunca başka bira içemeyeceksin."</p>

  <p class="calibre1">Jonathan birasını yavaş yavaş bitirdi.</p>
</body>
</html>
