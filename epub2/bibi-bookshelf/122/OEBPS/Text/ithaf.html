<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <title></title>
  <link href="../Styles/igormrdn.css" type="text/css" rel="stylesheet"/>
</head>

<body>
<h4 title="İthaf"></h4>
  <p class="p7">Gözkamaştırıcıydı sokağım.</p>

  <p class="p7">Yıllar akıp geçti. Bir hayli şey öğrendim, başka ışıklar gördüm; bitkilere olduğu kadar insanlara da gerekli aydınlığın göklere, güneşlere ve denizlere göre değişen eşsiz renklerini bir bir saydım. Ama hiçbir şey, ne doğa, ne de kitaplar, <i>sokağım</i>’daki güneşin o amansız. o değişmez beyazlığı kadar yer etmedi anılarımda.</p>

  <p class="p7">Şüphesiz, bu göz kamaşması sadece özneldi ya da sadece <i>belleğin</i> geçirdiği başkalaşımlarda vardı ve gerçekliğinden emin olamazdım bunun. Ama hayatın esenliğiydi güneşten yansıyan bu esenlik. On yaşımdaydım ve ilk defa duyumsuyordum <i>hayatı:</i> bir ilk yarayla duyuruyordu kendini; insanlar arasına karıştım. Ve bir yavru kedi değil de küçücük bir insan olduğum için kurumuş bir damla gözyaşı kaldı yanağımda.</p>

  <p class="p7">Evet, güneşin beyaza boyadığı külrengi binalarıyla, aralarından yeşil otların bittiği sokak taşlarıyla, kendi yalnızlığını kuşatan sınırlarıyla sokağım, yaşadığım her anı hiçbir zaman unutamayacağım kadar göz kamaştırıcıydı. Sanki ben değil de, bembeyaz bir ışık içine gömülen kendi kaybolmuş çocukluğum söz konusuymuş gibi, ilk acıların karşısında gözlerini kırpıştırarak bütün saflığıyla duran ve kalbi bambaşka çarpan bu ürpermiş çocuğu tekrar görüyorum. O zamanlar dünya yine de sevinçlerle doluydu.</p>
</body>
</html>