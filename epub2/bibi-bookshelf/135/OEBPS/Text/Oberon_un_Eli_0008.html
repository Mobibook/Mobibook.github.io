<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2><span class="uline"><b>Bölüm 8</b></span></h2>

  <p>Mutfağa gidip, muazzam bir yemek derleyip mideye indirdikten sonra, ahırlara gittim ve bir Zamanlar Eric’e ait olan güzel, genç, al donlu bir at buldum. Eric’in olmasına rağmen dost olduk ve çok geçmeden bizi Gölge güçlerimin kampına götürecek, Kolvir’den aşağı dolanan yolda ilerliyorduk. At sürer ve yediklerimi sindirirken, benim için son birkaç saate karşılık gelen sürede yaşadığım olayları ve yaptığım keşifleri düşündüm. Eğer Amber gerçekten de Dworkin’in Kaos Sarayları’na karşı isyan hareketinden doğduysa, o zaman hepimizin şimdi bizi tehdit eden güçlerle akraba olmamız olasıydı. Elbette, Dworkin’in söylediklerine ne kadar güvenilebileceğini bilmek zordu. Yine de kara yol, görünüşte Brand’in ayininin Dworkin’den öğrendiği prensiplere dayandırdığı bir şey doğrudan sonucu olarak gerçekten Kaos Sarayları’na kadar uzanıyordu. Neyse ki, şimdilik Dworkin’in anlatımının en çok inanç gerektiren kısımları, acil ve pratik açılardan, hali hazırda çok önemli görünmeyen şeylerdi. Yine de, bir tekboynuzun soyundan olmak konusunda duygularım karışıktı.</p>

  <p>"Corwin!"</p>

  <p>Dizginleri çektim. Zihnimi mesaja açtım ve Ganelon’un imgesi belirdi.</p>

  <p>"Buradayım," dedim. “Nereden bir deste Koz Kartı buldun? Ve onları kullanmayı nasıl öğrendin?"</p>

  <p>"Bir süre önce kütüphanedeki dolaptan bir deste aldım. Seninle acele iletişime geçmek gerekirse bunun iyi bir fikir olacağını düşündüm. Onları kullanmaya gelince, sen ve diğerlerinin yapıyor göründüğü şeyi yaptım. Koz Kartını incelemek, onu düşünmek, kişi ile iletişime geçmek üzerinde yoğunlaşmak."</p>

  <p>"Uzun zaman önce sana bir deste vermeliydim," dedim.</p>

  <p>"Benim atladığım ve telafi ettiğin için memnun olduğum bir nokta. Şimdi yalnızca kartları sınıyor musun, yoksa bir şey mi oldu?"</p>

  <p>"Bir şey oldu," dedi. “Neredesin?"</p>

  <p>"Ne tesadüftür ki, ben de seni görmeye geliyordum."</p>

  <p>"İyi misin?"</p>

  <p>"Evet."</p>

  <p>"Güzel. Gel, o zaman. Seni, sizlerin yaptığı gibi, bu şeyden getirmeye çalışmasam daha iyi. O kadar da acil değil. Seni birazdan görürüm."</p>

  <p>"Peki."</p>

  <p>İletişimi kesti ve ben dizginleri silkeleyerek devam ettim.</p>

  <p>Bir an, benden bir deste istemediği için sinirlenmiştim. Sonra, Amber zamanı ile bir haftadan fazla zamandır yok olduğumu hatırladım. Muhtemelen endişelenmiş, diğerlerine, birinin benimle iletişime geçmesini isteyecek kadar güvenmemişti. Belki haklıydı da.</p>

  <p>İniş ve kampa giden yolculuğun kalanı hızlı geçti. At –adı Davul’du, bu arada- bir yerlere gitmekten memnun görünüyordu ve en ufak bir bahanede başını alıp gitmeye eğilimliydi. Bir noktada, onu yormak için dizginleri bıraktım ve uzun zaman geçmeden kampı gördüm. O anda Yıldız’ı özlediğimi fark ettim.</p>

  <p>Kampın içinde ilerlerken bakışların ve selamların hedefi oldum. Beni bir sessizlik takip etti ve ben geçerken tüm eylemler durdu. Savaş emri vermeye geldiğime inanıp inanmadıklarını merak ettim.</p>

  <p>Ben attan inmeden Ganelon çadırından çıktı.</p>

  <p>"Hızlı," diye yorum yaptı, ben inerken elimi sıkarken. “Güzel bir at."</p>

  <p>"Evet," diye kabul ettim, dizginleri emir erine vererek. “Ne haberler var?"</p>

  <p>"Eh..." dedi. “Benedict’le konuşuyordum..."</p>

  <p>"Kara yolda hareket mi var?"</p>

  <p>"Hayır, hayır. Öyle bir şey değil. Bahsettiği dostlarının -Tecylerin- yanından döndükten sonra, Random’ın iyi olduğunu, Martin’in nerede olduğuna ilişkin bir ipucunu takip ettiğini söylemek için beni görmeye geldi. Ondan sonra başka şeyleri konuşmaya başladık ve sonunda benden Dara hakkında bildiğim her şeyi anlatmamı istedi. Random onun Desen’i yürüdüğünü anlatmış ve Benedict kendinden başka herkesin onun varlığından haberdar olduğuna karar vermiş."</p>

  <p>"Ona ne anlattın?"</p>

  <p>"Her şeyi."</p>

  <p>"Tahminler ve spekülasyonlar dahil mi Tir-na Nog’th’tan sonra?"</p>

  <p>"Öyle."</p>

  <p>"Anlıyorum. Nasıl karşıladı?"</p>

  <p>"Heyecanlı görünüyordu. Mutlu, bile diyebilirim. Gel kendin konuş onunla."</p>

  <p>Başımı salladım ve çadırına doğru döndü. Kapı kanadını arkaya itti ve yana çekildi. İçeri girdim.</p>

  <p>Benedict, üzerinde bir harita serili olan küçük bir sandığın yanındaki alçak bir tabureye oturmuştu. Gökyüzündeki şehirden getirdiğim ölümcül, gümüş kablolu, ateş çivili mekanik kola monte edilmiş parlak, iskelet elin uzun, metal parmağı ile harita üzerinde bir şeyi takip ediyordu. Alet şimdi sağ koluna, kahverengi gömleğinin yeninin kesik olduğu yerin biraz altına bağlanmıştı. Beni bir anlığına ürpererek durduran bir değişiklikti bu, karşılaştığım hayalete o kadar benziyordu ki. Gözleri gözlerimle karşılaştı ve selam vererek elini kaldırdı, kayıtsız, mükemmel bir hareketti ve yüzünü kırıştırdığını gördüğüm en geniş gülümseme ile gülümsedi.</p>

  <p>"Corwin!" dedi ve sonra ayağa kalkıp o elini uzattı.</p>

  <p>Beni neredeyse öldüren aleti tutmak zorunda kaldım. Ama Benedict bana karşı, uzun zaman olmadığı kadar iyi niyetli görünüyordu. Yeni eli sıktım ve basıncı mükemmeldi. Soğukluğunu, köşeli oluşunu görmezden gelmeye çalıştım ve bu kadar kısa süre içinde onu bu kadar iyi kontrol etmeyi öğrenmesi karşısındaki şaşkınlığım içinde neredeyse başarılı oldum.</p>

  <p>"Sana bir özür borçluyum," dedi. “Sana haksızlık ettim. Çok üzgünüm."</p>

  <p>"Tamam," dedim. “Anlıyorum."</p>

  <p>Bir anlığına beni kucakladı ve aramızdaki her şeyin düzeldiğine ilişkin inancım, ancak o hassas ve ölümcül parmakların omzumu kavraması ile karardı.</p>

  <p>Ganelon güldü, bir başka tabure getirdi ve sandığın diğer tarafına koydu. Koşullar ne olursa olsun bahsedilmesini istemediğim bir konuyu açmış olması karşısında hissettiğim öfke, etkilerini görünce yok olmuştu: Benedict’i daha iyi bir ruh halinde gördüğümü hatırlamıyordum; Ganelon’un anlaşmazlıklarımızı çözmeyi başarmaktan memnun olduğu açıktı.</p>

  <p>Kendi kendime gülümsedim, tabureyi kabul ettim, kılıç kemerimin tokasını çözdüm ve Grayswandir’i çadır direğine astım. Ganelon üç kadeh ile bir şişe şarap çıkardı. Kadehleri önümüze koyup doldururken yorum yaptı, “Avalon’daki o gece çadırında bize gösterdiğin konukseverliğin karşılığı olarak."</p>

  <p>Benedict kadehini pek az çınlatarak kaldırdı.</p>

  <p>"Bu çadırda daha fazla rahatlık var," dedi. "Öyle değil mi Corwin?"</p>

  <p>Başımı salladım ve kadehimi kaldırdım.</p>

  <p>"Bu rahatlığa. Hep sürmesi dileğiyle."</p>

  <p>"Nicedir," dedi, “Random ile uzun uzun konuşmak için ilk kez fırsat buldum. Oldukça değişmiş."</p>

  <p>"Evet," diye onayladım.</p>

  <p>"Artık ona eskiden olduğundan daha fazla güveniyorum. Tecylerin yanından ayrıldıktan sonra konuşmak için zamanımız oldu."</p>

  <p>"Nereye gidiyordunuz?"</p>

  <p>"Martin’in ev sahibine söylediği bazı şeyler Gölge’de daha uzakta, benim bildiğim bir yere gittiğini işaret ediyor gibiydi. Heerat isimli büyük şehre. Oraya gittik ve bunun doğru olduğunu gördük. O taraftan geçmiş."</p>

  <p>"Heerat’ı bilmiyorum."</p>

  <p>"Bir kerpiç ve taş şehri, pek çok yolun kesiştiği bir ticaret merkezi. Orada, Random onu doğuya ve muhtemelen Gölge’nin derinliklerine götüren haberler aldı. Heerat’ta ayrıldık, çünkü Amber’den fazla ayrı kalmak istemiyordum. Aynı zamanda, peşine düşmek için acele ettiğim kişisel bir konu vardı. Random bana savaş günü Dara’nın Desen’i yürüdüğünü gördüğünü anlattı."</p>

  <p>"Bu doğru," dedim. “Yürüdü. Ben de oradaydım."</p>

  <p>Başını salladı.</p>

  <p>"Dediğim gibi, Random beni etkiledi. Doğruyu söylediğine inandım. Eğer öyleyse, o zaman muhtemelen sen de doğruyu söylüyordun. Bunu kabul edince, kızın iddialarını araştırmam gerekiyordu. Sen yoktun, bu yüzden Ganelon’a geldim -bu günler önceydi- ve Dara hakkında bildiği her şeyi anlattırdım."</p>

  <p>Ganelon’a baktım, başını hafifçe eğmişti.</p>

  <p>"Demek yeni bir akraba keşfettiğine inanıyorsun," dedim, "yalancı bir akraba, kuşkusuz ve büyük ihtimalle bir düşman ama yine de bir akraba. Bir sonraki hareketin ne olacak?"</p>

  <p>Bir yudum şarap aldı.</p>

  <p>"Akrabalığa inanmak istiyorum," dedi. “Bu fikir her nedense beni memnun ediyor. Bu yüzden bunun doğruluğunu ya da yanlışlığını kesin olarak kanıtlamak istiyorum. Eğer gerçekten akraba olduğumuz kanıtlanırsa, o zaman eylemlerinin arkasındaki itici güçleri anlamak istiyorum. Ve neden varlığını doğrudan bana bildirmediğini öğrenmek istiyorum." Kadehini indirdi, yeni elini kaldırdı ve parmaklarını gerdi. “Bu yüzden," diye devam etti, “Tir-na Nog’th’ta yaşadığın, Dara ve benimle ilgili şeyleri öğrenmekle başlamak istiyorum. Bu eli de çok merak ediyorum. Sanki benim için yapılmış gibi davranıyor. Gökyüzündeki şehirde fiziksel bir nesne elde edildiğini hiç duymamıştım." Yumruğunu sıktı, açtı, bileğini çevirdi, kolunu uzattı, kaldırdı, yavaşça dizine indirdi. “Random oldukça etkili bir operasyon yaptı, sence de öyle değil mi?" diye bitirdi.</p>

  <p>"Çok," diye kabul ettim.</p>

  <p>"Ee, hikayeni anlatacak mısın?"</p>

  <p>Başımı salladım ve bir yudum şarap aldım.</p>

  <p>"Gökyüzündeki sarayda oldu," dedim. “Mekan mürekkep gibi, devamlı kayan gölgelerle doluydu. Kendimi taht odasını ziyaret etmek zorunda hissettim. Bunu yaptım ve gölgeler yana kaydığında, seni bu kolu takmış, tahtın sağında dururken gördüm. Görüntü biraz daha berraklaşınca, Dara’nın taht oturmuş olduğunu gördüm. İlerledim ve ona Grayswandir ile dokundum. Bu beni onun için görünür kıldı. Benim yüzyıllar önce öldüğümü bildirdi ve mezarıma dönmemi istedi. Soyunu sorduğum zaman, senden ve cehennem kadını Lintra’nın soyundan geldiğini söyledi."</p>

  <p>Benedict derin bir nefes aldı, ama hiçbir şey söylemedi.</p>

  <p>Devam ettim:</p>

  <p>"Zaman, dedi, doğduğu yerde o kadar farklı bir hızda akıyormuş ki, orada nesiller geçmiş. Normal insan özelliklerine sahip olan ilk oymuş. Yine gitmemi istedi. Bu sırada, sen Grayswandir’i inceliyordun. Sonra onu tehlikeden kurtarmak için bir hamle yaptın ve dövüştük. Benim kılıcım sana, senin elin bana ulaşabiliyordu. Hepsi bu. Bunu dışında, hayaletlerin karşılaşmasıydı. Güneş doğmaya, şehir solmaya başladığında, o elle beni yakaladın. Grayswandir’i savurup onu koldan kesip ayırdım ve kaçtım. Hâlâ omzumu tutuyor olduğu için benimle geldi."</p>

  <p>"Merak uyandırıcı," dedi Benedict. “O yerin sahte kehanetler verdiğini bilirdim. Ne olacağı hakkında gerçek bir resimden çok ziyaretçinin korkularını ve gizli arzularını. Ama sık sık bilinmeyen gerçekler gösterdiği de oldu. Ve başka çok şeyde olduğu gibi, gerçeği sahteden ayırmak güç. Sen nasıl yorumluyorsun?"</p>

  <p>"Benedict," dedim. “Kökenine ilişkin hikayeye inanmaya eğilimliyim. Sen onu hiç görmedin, ama ben gördüm. Bazı açılardan sana benziyor. Kalanına gelince... kuşkusuz senin söylediğin gibi gerçek ayıklandıktan sonra ne kalıyorsa o."</p>

  <p>Yavaşça başını evet anlamında salladı. İkna olmadığını görebiliyordum, ama ısrar etmek istemedim. Geri kalanın neye işaret ettiğini o da benim kadar iyi biliyordu. Eğer taht üzerinde hak iddia ederse ve tahtı ele geçirirse, bir gün tek varisi tahta geçsin diye çekilmesi mümkündü.</p>

  <p>"Ne yapacaksın?" diye sordum ona.</p>

  <p>"Yapmak mı?" dedi. “Random Martin hakkında ne yapıyor? Onu arayacağım, bulacağım, hikayeyi kendi dudaklarından dinleyeceğim ve sonra kendim karar vereceğim. Ama bu, kara yol meselesi hallolana kadar beklemek zorunda kalacak. Bu, seninle konuşmak istediğim bir başka konu."</p>

  <p>"Evet?"</p>

  <p>"Eğer zaman onların kalesinde bu kadar farklı ilerliyorsa, yeni bir saldırı hazırlamak için gerektiğinden de çok zamanları oldu. Onları sonucu belirsiz çatışmalar için beklemeye devam etmek istemiyorum. Kara yolu kaynağına kadar takip edip, onlara kendi topraklarında saldırmayı düşünüyorum. Senin de bu karara katılmanı istiyorum."</p>

  <p>"Benedict," dedim, “hiç Kaos Sarayları’nı gördün mü?"</p>

  <p>Başını kaldırdı ve çadırın boş duvarına baktı.</p>

  <p>"Yüzyıllar önce, gençken," dedi, “gidebildiğim kadar, her şeyin sonuna kadar cehennem sürüşü yaptım. Orada, bölünmüş gökyüzünün altında, korkunç bir boşluk gördüm. Oranın hâlâ var olup olmadığı ya da yolun o kadar uzağa gidip gitmediği hakkında bir fikrim yok, ama durum buysa o yolu tekrar gitmeye hazırlıklıyım."</p>

  <p>"Durum bu," dedim.</p>

  <p>"Nasıl emin olabilirsin?"</p>

  <p>"O ülkeden yeni döndüm. İçinde karanlık bir kale süzülüyor. Yol oraya gidiyor."</p>

  <p>"Yol ne kadar zor?"</p>

  <p>"İşte," dedim, Koz Kartını çıkarıp ona uzatarak. “Bu Dworkin’e aitti. Eşyaları arasında buldum. Yeni denedim. Beni oraya götürdü. O noktada zaman hızlı. Kartta görülmeyen türden, süzülen bir yolda, bir atlının saldırısına uğradım. Orada Koz Kartı iletişimi güç, belki zaman farkı yüzünden. Beni Gerard geri getirdi."</p>

  <p>Kartı inceledi.</p>

  <p>"O zaman gördüğüm yere benziyor," dedi sonunda. “Bu lojistik sorunlarımızı çözüyor. Koz Kartı iletişiminin iki ucunda iki kişi varken birlikleri, Kolvir’den Garnath’a naklettiğimiz gibi nakledebiliriz."</p>

  <p>Başımla evetledim.</p>

  <p>"Sana göstermemin sebeplerinden biri bu. İyi niyetimi kanıtlamak için. Güçlerimizi bilinmeyen bir yere götürmekten daha az risk içeren başka bir yol olabilir. Ben biraz daha keşif yapana kadar bu girişimi ertelemeni istiyorum."</p>

  <p>"Orası hakkında bilgi edinene kadar, her durumda biraz erteleyeceğim. Otomatik silahlarının orada çalışıp çalışmayacağını bilmiyoruz, değil mi?" ,</p>

  <p>"Hayır, yanımda bir tane götürmemiştim."</p>

  <p>Dudaklarını büzdü.</p>

  <p>"Gerçekten de yanına bir tane alıp, sınamayı düşünmeliydin."</p>

  <p>"Buradan ayrıldığım koşullar buna izin vermiyordu."</p>

  <p>"Koşullar mı?"</p>

  <p>"Başka zaman. Şimdi konumuzla ilgili değil. Kara yolu kaynağına kadar takip etmekten bahsettin..."</p>

  <p>"Evet?"</p>

  <p>"Gerçek kaynağı orası değil. Asıl kaynağı gerçek Amber’de yatıyor, birincil Desen’deki bir kusurda."</p>

  <p>"Evet, bunu anlıyorum. Hem Random, hem de Ganelon gerçek Desen’in olduğu yere yaptığınız yolculuğu ve orada bulduğunuz zararı anlattı. Paralelliği görüyorum, olası bağlantıyı..."</p>

  <p>"Avalon’dan kaçtığım, senin de beni takip ettiğin zamanı hatırlıyor musun?"</p>

  <p>Yanıt olarak, yalnızca hafifçe gülümsedi.</p>

  <p>"Kara yolu geçtiğimiz bir nokta vardı," dedim. “Hatırlıyor musun?"</p>

  <p>Gözlerini kıstı.</p>

  <p>"Evet," dedi. “İçinde bir yol kestin. O noktada dünya normal haline dönmüştü. Unutmuşum."</p>

  <p>"Desen’in etkisiydi," dedim, “sanırım daha büyük ölçekte kullanılabilir."</p>

  <p>"Ne kadar büyük?"</p>

  <p>"Tamamını silmek için."</p>

  <p>Arkasına yaslandı, yüzümü inceledi.</p>

  <p>"O zaman neden yapmıyorsun?"</p>

  <p>"Yapmam gereken bazı hazırlıklar var."</p>

  <p>"Ne kadar zaman alır?"</p>

  <p>"Fazla değil. Muhtemelen birkaç gün kadar. Belki birkaç hafta."</p>

  <p>"Neden bunu daha önce söylemedin?"</p>

  <p>"Yeni öğrendim."</p>

  <p>"Nasıl yapıyorsun?"</p>

  <p>"Temel olarak, Desen’i onarmak anlamına geliyor."</p>

  <p>"Tamam," dedi. “Diyelim ki, başardın. Düşman hâlâ orada olacak." Garnath’a ve kara yola doğru işaret etti. “Birisi onlara bir kez geçit verdi."</p>

  <p>"Düşman hep oradaydı," dedim. “Ve bir daha geçit verilmemesini sağlamak bize kalacak. Başta geçidi verenlere gereken muameleyi yaparak."</p>

  <p>"Bu konuda sana uyarım," dedi, “ama benim kastettiğim bu değildi. Bir derse ihtiyaçları var, Corwin. Onlara Amber’e saygı göstermeyi öğretmek istiyorum, öyle bir saygı olsun ki, yol yine açılsa bile, onu kullanmaya korksunlar. Kastettiğim buydu. Bu gerekli."</p>

  <p>"Orada savaşmanın nasıl bir şey olacağını bilmiyorsun, Benedict. Bu, lafın tam anlamıyla, tasvir edilemez."</p>

  <p>Gülümsedi ve başını iki yana salladı.</p>

  <p>"O zaman sanırım gidip kendim görsem en iyisi olacak," dedi. “Senin için sorun olmazsa bu kartı şimdilik alıkoyacağım."</p>

  <p>"Sorun olmaz."</p>

  <p>"Güzel. O zaman sen Desen'le ilgili işine bak, Corwin, ben de kendi işime bakayım. Bu benim de biraz zamanımı alacak.</p>

  <p>Gidip komutanlara yokluğumda ne yapacaklarına ilişkin emirler vermeliyim. Birbirimizle konuşmadan nihai öneme sahip bir şey yapmamak konusunda da anlaşalım."</p>

  <p>"Kabul," dedim.</p>

  <p>Şaraplarımız bitirdik.</p>

  <p>"Ben de kısa süre sonra yola çıkacağım," dedim. “Bu yüzden, iyi şanslar."</p>

  <p>"Sana da." Yine gülümsedi. “Her şey daha iyi," dedi ve girişe geçerken omzumu kavradı.</p>

  <p>Onu takip ederek dışarıya çıktık.</p>

  <p>"Benedict’in atını getir," diye yakındaki bir ağacın dibinde bekleyen emir erine emretti Ganelon; sonra dönerek, Benedict’e elini uzattı. “Ben de sana şans dilemek istiyorum."</p>

  <p>Benedict başını salladı ve elini sıktı.</p>

  <p>"Teşekkür ederim, Ganelon. Pek çok şey için."</p>

  <p>Benedict Koz Kartlarını çıkardı.</p>

  <p>"Atım gelmeden önce Gerard’a gelişmeleri aktarabilirim," dedi.</p>

  <p>Kartları karıştırdı, bir tanesini çekti ve inceledi.</p>

  <p>"Desen’i nasıl onaracaksın?" diye sordu Ganelon bana.</p>

  <p>"Hüküm Mücevheri’ni yine almam gerekiyor," dedim. "Onunla zarar görmüş bölgeyi yeniden çizebilirim."</p>

  <p>"Bu tehlikeli mi?"</p>

  <p>"Evet."</p>

  <p>"Mücevher nerede?"</p>

  <p>"Gölge Yeryüzü’nde, bıraktığım yerde."</p>

  <p>"Neden bıraktın?"</p>

  <p>"Beni öldürüyor olmasından korktum."</p>

  <p>Yüz hatlarını, imkansız görünen bir yüz buruşturma ile çarpıttı.</p>

  <p>"Bundan hoşlanmadım, Corwin. Başka bir yolu olmalı."</p>

  <p>"Daha iyi bir yol bilseydim, onu tercih ederdim."</p>

  <p>"Ya Benedict’in planını uygulasak ve saldırsak? Gölge’de sonsuz ordular oluşturabileceğini kendin söyledin. Aynı zamanda, savaş meydanında en iyi adamın o olduğunu da kendin söyledin."</p>

  <p>"Ama Desen’deki zarar kalır ve başka bir şey gelir. Daima. Şu andaki düşman bizim kendi zayıflığımızdan daha önemli değil. Eğer zarar onarılmazsa, duvarlarımızın içinde hiçbir yabancı fatih olmasa bile baştan yenilmiş sayılırız."</p>

  <p>Sırtını döndü.</p>

  <p>"Seninle tartışamam. Kendi alemini sen daha iyi bilirsin," dedi. “Ama sana çok ihtiyaç duyulduğu bir zamanda kendini riske atarak çok ciddi bir hata yapıyor olabileceğini hissediyorum hâlâ."</p>

  <p>Güldüm, çünkü bu Vialle’nin kullandığı sözcüktü ve o söylemişken bunu kendimin saymak istemiyordum.</p>

  <p>"Bu benim görevim," dedim ona.</p>

  <p>Yanıt vermedi.</p>

  <p>On adım uzaktaki Benedict anlaşılan Gerard’a ulaşmıştı, zira bir şeyler mırıldanıyor, sonra susup dinliyordu. Orada durup konuşmasını bitirmesini bekledik, böylece onu uğurlayabilecektik.</p>

  <p>"... Evet, şimdi burada," dediğini duydum. “Hayır, bundan kuşkuluyum. Ama..."</p>

  <p>Benedict birkaç kez bana baktı ve başını salladı.</p>

  <p>"Hayır, sanmıyorum," dedi. Sonra, “Tamam, gel."</p>

  <p>Yeni elini uzattı ve Gerard eli elinde, adım atarak belirdi.</p>

  <p>Başını çevirdi, beni gördü ve hemen bana doğru geldi.</p>

  <p>Gözlerini aşağıdan yukarı, sağdan sola tüm bedenim boyunca, sanki bir şey ararmış gibi gezdirdi.</p>

  <p>"Sorun ne?" dedim.</p>

  <p>"Brand," diye yanıt verdi. “Odasında değil. En azından, çoğunluğu orada değil. Geride biraz kan bırakmış. Aynı zamanda oda, bir dövüş olduğunu belli edecek kadar kırılıp dökülmüş."</p>

  <p>Gömleğimin ve pantolonumun önüne baktım.</p>

  <p>"Ve sen kan lekesi arıyorsun, öyle mi? Gördüğün gibi, bunlar daha önce de üzerimde olan şeyler. Kirli ve kırışık olabilirler, ama o kadar."</p>

  <p>"Bu hiçbir şeyi kanıtlamaz," dedi.</p>

  <p>"Bakmak senin fikrindi. Benim değil. Sana bunu düşündüren..."</p>

  <p>"Onu gören son kişi sendin," dedi.</p>

  <p>"Dövüştüğü kişi hariç eğer gerçekten öyle olduysa."</p>

  <p>"Bununla ne demek istiyorsun?"</p>

  <p>"Mizacını, ruh hallerini bilirsin. Küçük bir tartışma yaşadık. Ben ayrıldıktan sonra eşyaları kırıp dökmeye başlamış olabilir, belki kendini yaraladı, sıkıldı, manzara değişimi için çıkıp gitti. Bekle! Halısı! Kapısının önündeki küçük, süslü halının üzerinde kan var mıydı?"</p>

  <p>"Emin değilim. Hayır, sanmıyorum. Neden?"</p>

  <p>"Kendi kanını döktüğünü gösteren ikinci dereceden kanıt. O halıyı çok seviyordu. Onu kirletmekten kaçınıyordu."</p>

  <p>"Buna inanmıyorum," dedi Gerard “ve Caine’in ölümü hâlâ tuhaf görünüyor ve barut tozu istediğini öğrenmiş olabilecek Benedict’in hizmetkarları. Şimdi de Brand..."</p>

  <p>"Bu suçu benim üzerime yıkmak için başka bir girişim olabilir," dedim “ve Benedict ile ben artık birbirimizi daha iyi anlıyoruz."</p>

  <p>On adım uzakta, durduğu yerden kıpırdamamış olan, bizi ifadesiz bir yüzle dinleyen Benedict’e döndü.</p>

  <p>"O ölümleri açıkladı mı?" diye sordu Gerard ona.</p>

  <p>"Doğrudan değil," diye yanıt verdi Benedict, “ama hikayesinin kalanı artık daha açık görünüyor. Bu yüzden tamamına inanmaya eğilimliyim."</p>

  <p>Gerard başını salladı ve dik dik bana baktı yine. "Hâlâ belirsiz," dedi. “Sen ve Brand ne hakkında tartışıyordunuz?"</p>

  <p>"Gerard," dedim, “bu bizi ilgilendirir, ta ki Brand ve ben aksine karar verene kadar."</p>

  <p>"Onu hayata döndürdüm ve ona baktım, Corwin. Sırf bir arbedede öldürülsün diye yapmadım bunu."</p>

  <p>"Beynini kullan," dedim ona. “Onu o şekilde aramak kimin fikriydi? Geri getirmek?"</p>

  <p>"Ondan bir şey istiyordun," dedi. “Sonunda elde ettin. Sonra senin için engel olmaya başladı."</p>

  <p>"Hayır. Ama durum bu olsa bile, sence böyle açıkça mı yapardım? Eğer öldürüldüyse, o zaman Caine’inkiyle aynı sebeptendir. Suçu bana yıkmak için."</p>

  <p>"Caine’de de durumun fazlasıyla bariz olduğu bahanesini gösterdin. Bu bana ince bir plan gibi geliyor. Senin iyi olduğun bir şey."</p>

  <p>"Bunu daha önce konuştuk, Gerard..."</p>

  <p>"... Ve o zaman sana ne söylediğimi biliyorsun."</p>

  <p>"Unutmak zor olurdu."</p>

  <p>Öne uzandı ve sağ omzumu yakaladı. Hemen sol yumruğumu karnına savurdum ve geriledim. O zaman aklıma, belki de ona Brand ile ne konuştuğumu anlatmam gerektiği geldi.</p>

  <p>Ama sorma tarzından hoşlanmamıştım.</p>

  <p>Yine üzerime geldi. Yana kaydım ve sağ gözünün yanına hafif bir sol salladım. Bundan sonra, daha çok başını uzak tutmak için hızlı yumruklar savdırmaya devam ettim. Onunla gerçekten dövüşecek durumda değildim ve Grayswandir çadırda kalmıştı. Yanımda başka silah yoktu.</p>

  <p>Çevresinde dönmeye devam ettim. Sol bacağımla tekme attığım zaman yan tarafım acıyordu. Bir kez sağ bacağımla kalçasını buldum, ama yavaştım, dengesizdim ve devamını getiremezdim. Yumruklar savurmaya devam ettim.</p>

  <p>Sonunda, solumu bloke etti ve elini pazıma indirmeyi başardı. O zaman gerilemem gerekirdi, ama savunması açıktı.</p>

  <p>Tüm gücümle midesine ağır bir sağ indirerek yaklaştım. İnleyerek öne eğilmesine sebep oldu, ama kolumdaki kavrayışı sıkılaştı. Soluyla aparkatımı engelledi, elinin tabanı ile ileri hareketine devam etti ve göğsüme vurdu, aynı zamanda sol kolumu arkaya ve yana öyle bir güçle büktü ki, yere yuvarlandım. Üzerime gelirse, işim biterdi.</p>

  <p>Bir dizinin üzerine çöktü ve boğazıma uzandı.</p>
</body>
</html>
