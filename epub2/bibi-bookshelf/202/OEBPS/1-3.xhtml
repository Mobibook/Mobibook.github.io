<html xmlns="http://www.w3.org/1999/xhtml">
	<head>
		<title>1-3</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik">Önsöz Yerine<span class="CharOverride-5">  </span></p>
			<p class="paragraf ParaOverride-5"><span class="CharOverride-6">TEZER’DEN KALANLAR</span><span class="CharOverride-6">  </span></p>
			<p class="_0">  </p>
			<p class="paragraf ParaOverride-6"><span class="CharOverride-6">I.</span><span class="CharOverride-6"> </span><span class="CharOverride-6"> </span></p>
			<p class="paragraf ParaOverride-6"><span class="CharOverride-6">Bu kitapta Tezer’den kalanlar var.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Ardında bıraktıkları. Yaşadığı anların notları.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Hiçbiri yayımlanmamış.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Ama yayımlanmak üzere yazılmış.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Evet, anları severdi Tezer.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Onları yazdı. Acıyla, yalnızlıkla,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">ama aynı zamanda coşkuyla, aşkla dolu anlarını.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Anlarının anılarını.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Başkaldırma anlarının.</span><span class="CharOverride-6">  </span></p>
			<p class="_0">  </p>
			<p class="paragraf ParaOverride-6"><span class="CharOverride-6">II.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">İçiçe geçen yaşamlar vardır.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">El-örgüleri gibi.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Bu örülen giysi sizin sırtınızda da olabilir,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">karşınızdaki bir insanın sırtında da.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Renk renk motifler. Ya da düz</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Hangi motif nerde başlıyor, nerde bitiyor</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">çıkaramadığınız.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Ama bir yerinden çekip koparmaya bakın.</span><span class="CharOverride-6"> </span><span class="CharOverride-6"> </span></p>
			<p class="paragraf ParaOverride-6"><span class="CharOverride-6">Örgü sökülür, eğer sararsanız</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">adına ÇİLE denilen bir yumağı oluşturur.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Çocukluğundan ölümüne değin</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">tanıdığım Tezer’in yaşamını düşündüğümde</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">niçin bilmem (özellikle ölümünden sonra) kafamda hep</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bu örgü imgesi oluşuyor.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Bu son kitabını yayıma hazırlarken,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bir gece, beni tepeden tırnağa ürperten</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">şu parçayla karşılaştım:</span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6"><span class="CharOverride-7">“Ceset kokmuş ettir. Güzel, peki peynir ne? Sütün</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">cesedi. Durmadan içeriye girip çıkanlar. Her hastanın</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">sayısız iyileştiricisi var. Kahvaltıdan sonra akıl verenler,</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">öğle yemeğinden sonra akıl verenler. Kente eşlik</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">edenler, bir mağazaya eşlik edenler, ormana eşlik</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">edenler ve her gün burada oturan ve kazaklar ören</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">sayısız iyileştirici. Sayısız ipek, pamuklu ve yünlü</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">kazak örülüyor, karışık iplikle, renkli motiflerle</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">yapılanları da var, kimbilir ne zaman ve</span><span class="CharOverride-7"> </span><span class="CharOverride-7"> </span></p>
			<p class="paragraf ParaOverride-6"><span class="CharOverride-7">hangi amaçla giyilecekler?</span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6"><span class="CharOverride-7">Klinikte beş ya da on yıl geçirenler, mutfak ya da</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">bahçede çalışmaya hak kazanıyorlar.</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">Geldim. Doğru bahçeye koştum. Ağzıma üç yaprak verildi,</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">zehirlendiğimi sandım. Akşamın yaklaştığının farkına</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">varamadım. Sayısız parçalara bölünüşümü, benimle</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">birlikte dünyanın da parçalanışını anımsıyorum.”</span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6"><span class="CharOverride-6">III.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">İnsan olmanın kolay olmadığını bilen,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bunun savaşımını veren bir kişiliği vardı.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Durmaksızın, toplumun, insanlar arası</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">yozlaşmış ilişkilerin örgülerini sökmek istedi.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Elinden geldiğince de gerçekleştirdi bunu.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Her cümlesinde çektiği çilenin örgüsü, ipliği vardır.</span><span class="CharOverride-6">  </span></p>
			<p class="_0">  </p>
			<p class="paragraf ParaOverride-6"><span class="CharOverride-6">IV.</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">Yaşamın Ucuna Yolculuk</span><span class="CharOverride-6">’u Berlin’de bulunduğu</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">sırada Almanca olarak yazmıştı.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Kendisine 1983 Marburg Yazın Ödülü’nü kazandıran</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bu yapıtının adı</span><span class="CharOverride-7"> Bir İntiharın İzinde</span><span class="CharOverride-6">’ydi. </span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">İsviçre’de Türkçe olarak yeniden yazdığı</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">metni okur okumaz</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">şu mektubu göndermiştim kendisine:</span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6"><span class="CharOverride-6">“</span><span class="CharOverride-7">Bir İntiharın İzinde </span><span class="CharOverride-6">müthiş bir kitap</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Çok müthiş bir kitap.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Yıllar var ki böyle bir metin okumadım.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Bana gençlik yıllarımda, Rimbaud’yu, Lautreamont’u,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">daha sonra Kafka’yı, Rilke’yi,</span><span class="CharOverride-6"> </span><span class="CharOverride-6"> </span></p>
			<p class="paragraf ParaOverride-6"><span class="CharOverride-6">Hölderlin’i keşfettiğim günleri yaşattı.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Çok ender yaşanılan kimi aşklar gibi.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Öyle bir aşk yaşamışsındır ki,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bir daha artık böylesini yaşayamam dersin.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Aşk sözcüğüne anlamını veren,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bedenin tüm hücrelerinde,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">sinirlerinin her atomunda duyduğun bir duygudur.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Sonra, bir gün, bir rastlantı, yeniden aynı heyecan,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">aynı coşku, aynı yoğunlukta yaşanan anlar...</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">İnanamazsın. Bir düşteyim sanırsın.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Kitaplar da benim için öyledir.</span><span class="CharOverride-6"> </span><span class="CharOverride-6"> </span></p>
			<p class="paragraf ParaOverride-6"><span class="CharOverride-6">Eski aşklara dönemezsin, ama eski kitaplara</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">dönebilirsin. (Kitapların ölmezliği burdan mı gelir?)</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Bu nedenle de yıllar var ki, yalnız eski aşklarımı</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">okuyorum.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Dostoyevski’yi, Kafka’yı, Rimbaud’yu...</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">İlk kez, yıllar var ki ilk kez,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bugüne değin okumadığım bir kitap,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">daha kitap bile olmamış bir metin</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bende böylesi bir duygu yarattı (...)</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Bir rastlantı mı,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Svevo’nun Zeno’sunun redaksiyonunu bitirdiğimin</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">ertesi günü seninkine başladım. </span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Şimdi, ikisi aynı anda diziliyor, aynı anda çıkacak.”</span><span class="dip"><a class="_idFootnoteLink" href="#footnote-225-1" id="footnote-225-1-backlink">1</a></span><span class="CharOverride-7"> </span><span class="CharOverride-7"> </span></p>
			<p class="paragraf ParaOverride-6"><span class="CharOverride-6">Kendisinin de çok sevdiğini bildiğim Céline’in,</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">Gecenin Ucuna Yolculuk </span><span class="CharOverride-6">adlı romanının bir</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">sözcüğünü değiştirerek önerdiğim adı benimsedi.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Ama ben, nasıl bilebilirdim,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bu kitabının yayımlanışıyla,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Tezer’in, bu kez, gerçekten yaşamın ucuna doğru</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">yolculuğa çıkacağını?</span><span class="CharOverride-6"> </span><span class="CharOverride-6"> </span></p>
			<p class="_0">  </p>
			<p class="paragraf ParaOverride-6"><span class="CharOverride-6">V.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Berlin, 19 Kasım 1982 günlü notunda şöyle diyor:</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">“Unutma: Dostların hep yazarlardı.</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">Öyle de kalacaklar.”</span><span class="CharOverride-7">  </span></p>
			<p class="paragraf ParaOverride-6"><span class="CharOverride-6">“Dostların” diyor; “Aşkların” da diyebilirdi.</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">Yaşamın Ucuna Yolculuk, </span><span class="CharOverride-6">üç aşk öyküsü gibidir.</span><span class="CharOverride-6"> </span><span class="CharOverride-6"> </span></p>
			<p class="paragraf ParaOverride-6"><span class="CharOverride-6">Üç, posthume aşk öyküsü:</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Svevo, Kafka, Pavese.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Gönül verdiği, ya da gönlünü gerçekten kaptırdığı</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">yazarlardı bunlar.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Onların çektiği acıya, yalnızlığa başkaldırıyordu.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Kendi çektiği acılara, katlandığı yalnızlıklara,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">baskılara karşı başkaldırdığı gibi.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Svevo’nun Trieste’de; Kafka’nın Prag’da;</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Pavese’nin Stefano Belbo’da, Torino’da izlerini sürdü.</span><span class="CharOverride-6">  </span></p>
			<p class="_0">  </p>
			<p class="paragraf ParaOverride-6"><span class="CharOverride-6">Bu yazarların romanları, öyküleri, günlükleri,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">mektupları yetmiyordu ona.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Yaşadıkları, soluk aldıkları ve öldükleri yerleri</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">yaşamak, oralarda soluk alıp vermek istiyordu.</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">Yaşamın Ucuna Yolculuk</span><span class="CharOverride-6">, işte böylesi bir solumanın </span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">kitabıdır.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Burda da sınırları zorladı: gönül verdiği,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">büyük bir tutkuyla bağlandığı bu üç yazarı</span><span class="CharOverride-6"> </span><span class="CharOverride-6"> </span></p>
			<p class="paragraf ParaOverride-6"><span class="CharOverride-6">yalnızca birer yazar olarak görmek istemedi.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">(Bunun için kitapları yeterliydi. Ama o...)</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Yaşamlarını aradı – bulamayacağını bile bile.</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">Yaşamın Ucuna Yolculuk</span><span class="CharOverride-6">’un benzersizliği de bundan</span><span class="CharOverride-7">  </span></p>
			<p class="paragraf ParaOverride-6"><span class="CharOverride-6">kaynaklanıyor.</span><span class="CharOverride-7">  </span></p>
			<p class="paragraf ParaOverride-6"><span class="CharOverride-6">Bir acıma duygusuyla yaklaşmıyordu bu yazarlara.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Kafka’nın iktidarsızlığı, Pavese’nin eşcinsel yalnızlığı</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">değildi Tezer’i çeken. Onların yapıtlarında dile gelen,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">çaresizliğe, saçmalığa, hem kendi adına, hem onlar</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">adına karşı çıkıyordu.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Coşkuyla, aşkla, başkaldırıyla dolu,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">dopdolu bu genç insan,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bu yazarlarda, gariptir, bir benzerini buluyordu.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Sanki kendinde, onlara (ve onlar gibilere) sunabileceği</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bir yaşam iksiri bulunduğuna inanmıştı.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Tüm acılara karşı,</span><span class="CharOverride-6"> </span><span class="CharOverride-6"> </span></p>
			<p class="paragraf ParaOverride-6"><span class="CharOverride-6">tüm yalnızlıklara karşı bir panzehir.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Kendi yalnızlığını,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">kendi acılarını sağıltamayan bir panzehir.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Yoluna çıkan, erkek, kadın, tüm çaresizlere</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">sunmak istediği buydu.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Tüm yazdıkları, </span><span class="CharOverride-7">Yaşamın Ucuna Yolculuk </span><span class="CharOverride-6">gibi,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">ardında bıraktığı bu notlar,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">aforizmalar, parçalar, bunun kanıtıdır.</span><span class="CharOverride-6">  </span></p>
			<p class="_0">  </p>
			<p class="paragraf ParaOverride-6"><span class="CharOverride-6">Kuşkusuz, bir yazarın, hiçbir zaman, hiçbir kanıta</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">gereksinimi yoktur.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Yazdıkları, ya yaşamla örtüşür, ya da düşlerle.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Ya da her ikisiyle.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Burda, yaşamla örtüşen sözcüklerle karşı karşıyayız.</span><span class="CharOverride-6">  </span></p>
			<p class="_0">  </p>
			<p class="paragraf ParaOverride-6"><span class="CharOverride-6">VI.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">En korktuğu, en tiksindiği şey baskıydı.</span><span class="CharOverride-6"> </span><span class="CharOverride-6"> </span></p>
			<p class="paragraf ParaOverride-6"><span class="CharOverride-6">Her tür baskı.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Her tür baskının insanın özünü yok ettiğine inanmıştı.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Bir döneminde yaşadığı elektroşoklar da bir baskıydı.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Tüm baskıcıları faşist olarak niteliyor.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Bu nedenle,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">elektroşokları uygulayanlar dahil.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Haksız mı?</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">— Baskıya başkaldıran her zaman haklıdır.</span><span class="CharOverride-7">  </span></p>
			<p class="paragraf ParaOverride-6"><span class="CharOverride-6">Onun yaşamı ve yapıtıyla ilgili başka ne diyebilirim?</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Onun burda yazdıklarından başka?</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Kendi üstündeki giysinin örgüsünü çözen</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">ve yazdıklarında kendi çırıl-çıplak gerçeğini</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">okuruna sunmak isteyen,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">bu anlamda korkusuz,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">ender yazarlardan biriydi.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Ölümün kokusunu (korkusunu değil)</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">çok genç yaşlarda içine çekmişti.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Bu nedenle olsa gerek, yaşamakla yazmak arasındaki</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">sınırı silmek istemişti.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">Genç yaşta öleceğini bilircesine, yılları değil,</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">anları seçmişti yaşam sürecinin birimi olarak.</span><span class="CharOverride-6">  </span></p>
			<p class="paragraf ParaOverride-6"><span class="CharOverride-6">İşte bir örnek:</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">“Ben bendim. Zaman yaşanmış zamandı.</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">Birkaç yaşanmamış gün de eklenmişti bu zamana.</span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">Kemerle bağlanmıştım. Acılarım vardı...”</span><span class="CharOverride-7"> </span><span class="CharOverride-7"> </span></p>
			<p class="_0">  </p>
			<p class="paragraf ParaOverride-6"><span class="CharOverride-6">Acılarından kalanlardır bu kitapta okuyacaklarınız.</span><span class="CharOverride-7">  </span></p>
			<p class="_0">  </p>
			<p class="paragraf ParaOverride-7"><span class="CharOverride-7">F. E.</span><span class="CharOverride-7">  </span></p>
			<p class="paragraf ParaOverride-7"><span class="CharOverride-7">Şubat 1989</span><span class="CharOverride-7">  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-1-backlink" id="footnote-225-1">1</a>	Tezer’in sonradan kendi izniyle Yaşamın Ucuna Yolculuk başlığını alan kitabın dizgi ve baskısı sırasında yurt dışındaydım. Bu baskı, öylesine yanlışlarla doluydu ki, tümü SEKA’ya gönderildi. Böylece Zeno ile birlikte yayımlanamadı. Yaşamın Ucuna Yolculuk’un “ilk” baskısı, aslında ikinci baskıdır.</p>
				</div>
			</div>
		</div>
	</body>
</html>