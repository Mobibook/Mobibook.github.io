<html xmlns="http://www.w3.org/1999/xhtml">
	<head>
		<title>1-12</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="ilk ParaOverride-8">Bir şeyin değişeceği beni ürkütüyor, bir şeyin değişmeyeceği de.  </p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Hiç kimseyle birlikte yaşlanmak istemiyorum. Kendimle bile.</span><span class="CharOverride-7"> </span><span class="CharOverride-7"> </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Sağlıklı kalmak için koşamam. Soluk alayım yeter.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Olaylar ve düşünceler, kafamın içinde sürekli acılar olarak birikti.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Göl kıyısında yüzünü güneşe vermiş. Solgunluğu on yıllık bir ihtiyarlar evi beyazlığından geliyor.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Özlemin içindeyim şimdi. Ama özlemeye gene de devam ediyorum.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Anımsıyorum, yaşamı aradığım zamanlarda olacak, hapishane gibi bir istasyon konaklama evinde geceyi geçirdiğimi.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Yalnızca seninle yatarken sadığım sana. Bu bile fazla.</span><span class="CharOverride-7"> </span><span class="CharOverride-7"> </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Çocukluğumuz üzerine kâbus gibi çöken eski kuşaklar, bilinçli yıllarımızı da elimizden almayı başaramayacak. Biz mutlu isek, mutlu olmayı istediğimiz ve bunun için çaba harcadığımız için mutluyuz.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Yaşadığım anların, onları yaşarken anıya dönüştüğünü algılar, onları yaşarken anılaştırırdım. Sonra bunu en güzel biçimde Savinio’da okudum: </span><span class="CharOverride-6">“Yaşanan an da anı olacak.”</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Şunu öğrenmelisin: Sen hiçbir işe yaramaz değilsin. Seni senden çalan toplumdur.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Kültür bir şeye cesaret edebilme sorunudur. Okumaya cesaret edebilme, bir görüşe inanmaya cesaret edebilme, görüşlerini açıklayabilme cesaretidir.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Güç ve korku her zaman yanyanadır.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Ben, belli bir ülkesi olmayan insanlardanım.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">İnsanın ana dilini yitirmesi, öz kişiliğinin yıkılması demektir.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Son bireye kadar savaşmak, kendini feda etmek, yanlış bir kahramanlıktır.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Özlem duygusu bende giderek ölüyor. Ancak çok sık gördüğümü ya da ölenleri özlüyorum.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Gene her şey benim oldu. Gecelerime, trenlerime, bütün insanlarıma döndüm.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Kültür, insanlık uğraşının üstyapısı değil, temelidir.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Gene bırakıyoruz gece bizi baştan çıkarsın. Çatılar gerisindeki gölgelerin ardında açık renk bir gölge gibi duruyordu gece.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Aşk acısı çekmedim hiç, çünkü dünyanın verdiği acı her zaman güçlüydü. </span><span class="CharOverride-7"> </span><span class="CharOverride-7"> </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Dünyanın acısı olmasaydı taze yeşil yapraklar üzerindeki güneş ışınlarının anlamı olmazdı.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Uzandığımda her şey üzerime yığıldı. Tavana kadar uzanan çini soba, duvar kâğıtları, kentler. Yorgunum.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Gece, gündüzün devamı değildir. </span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Asalet ve rütbe ile ilgili kavramları hiçbir dilde öğrenmeyi başaramadım.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Meyhanelerde umutsuz bir bekleyiş vardır –kendi kendini bekleyiş.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">İnsanın kendi dünyası dışında yaşayacağı bir dünya yoktur.</span><span class="CharOverride-7"> </span><span class="CharOverride-7"> </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">İnsanın başkalarına söyledikleri kendi duymak istedikleridir. Yazdıkları, okumak istedikleridir. Sevmesi, sevilmeyi istediği biçimdedir.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Herhangi bir yerde, herhangi bir zamanda yaşamım bitti. Bilmiyorum, nerede, ne zaman. Ve işte o bittiği yerde başladı. Acının sonunda. Acı ile.</span><span class="CharOverride-7">  </span></p>
			<p class="yildiz">*  </p>
			<p class="paragraf ParaOverride-9"><span class="CharOverride-7">Bittim, yaşamımı kapattım.</span><span class="CharOverride-7">  </span></p>
		</div>
	</body>
</html>