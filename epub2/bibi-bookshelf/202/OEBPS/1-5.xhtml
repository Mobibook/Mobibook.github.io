<html xmlns="http://www.w3.org/1999/xhtml">
	<head>
		<title>1-5</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik">Çağrı<span class="CharOverride-5">  </span></p>
			<p class="ilk ParaOverride-8">BU ODADA neden bulunuyorum? Kırmızı, siyah çizgilerin iç içe girdiği örtüye bakıyorum. Tahtadan yapılmış masa. Şimdi gelecekler. Beni götürecekler. Bilemiyorum. Kırmızı kanlara bulanmış bir örtü buldum. Sakladım onu. Kapı çalacak mı? Bana sorular yöneltecekler mi? İnsanın biri. Neden bakıyor bana? Yaklaşıyor. – Sizin – dedi. Titriyorum. Ona anlatacak hiçbir şey yok.  </p>
			<p class="paragraf ParaOverride-9"><span class="CharOverride-7">Günler koptu. Artık geceleri bir ölüm akıyor sokaklara. Kentin evlerinin aralıklarına doluyor. Boğuluyoruz.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Şimdi cam kenarında oturuyorum. Gene titriyorum. Bir kadın çocuk arabasını sürüyor. Yok oluyor. Mutlu çocukluğum. O mutluluğu şimdi kırmızı balonlar sürdürüyorlar. Benim siyah saçlarımın üstünde. Pazar sabahı. Çanlar çalıyor. Dün bu ağacın altında kendime sarıldım. Öptüm kendimi. Merdivenlerden çıkarttı beni. Oda. Gene de oda. Siyah. Kırmızı duvarları var. Köşeye büzüldüm. Ben karşıma oturdu. Balalayka aldı eline. O ülkenin halk şarkılarını çaldı bana ben. Baktım. Büyük kulaklar. Büyük başlar. Tavandaki cam. Bana bir şey sorma. Ne yapacağımı ben de bilmiyorum. O insanlar Paris’ten geliyorlar. Uzun sakalları, uzun saçları var. Hiçbirinin uykusu yok. Öksürüyorlar. İşte birisi daldı. Gene uyandı. Sigara içti. Sövdü. Gene uyudu. Uyandı. Duvarın kenarına dikildi. Saçlarını okşuyor. Yarın resim yapacak sokaklara. Yarın gidecek uzaklara. Yarın aç kalacak. Her gün aynı. Her gün bir gün. Aynı evlere. Aynı yollara. Aynı kentlere düşen aynı gün. Ben’in çaldığı şarkılar gidiyor.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Onlar da kaçıyorlar. Tren yollarının uzunluğu. Teller. Karamsı. Ben beni tuttu. Küçük camdan sabahın ilk ışıkları odaya akmaya yelteniyorlar. İhtiyarlar pazar gezmesine çıkmak için süsleniyorlar. Tüm çocuk arabaları sokaklarda sürülüyor. Balonlar uçuyor. Tramvaylar gidiyor. Karanlık durakta tramvayı bekliyorum. Bekleyemiyorum. Gidip geliyorum. Sevgi dolu gözlerle bakmayın bana. Ürkütüyor bunlar beni. Titriyorum. Bakmayın. Gidiyorum. Her gün gideceğim. Tren kalkarken çocukluğumu aldım. Ardından tüm gözyaşlarımı çocukluğuma karıştırdım.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Beni öldürdüm. Her insanı öldürmek kanısı ile öldürdüm. BEN BEN MİYİM? BEN HERKES MİYİM? BEN HER ŞEY MİYİM? Yatıyorum. Kısa süre sonra gelecek ölüm. Biliyorum bunu. Umursamıyorum oysa. Güzel bir ölüm kucakladı beni. Yeni açıyor çiçekler. Aydınlıklar koşuşuyor. Kızların şarkıları kulağımı dolduruyor. Güzel gözler bakıyorlar bana. Kendi gözlerimi bu gözlerle karıştırıyorum.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Yatağımdayım. Anlamak için bunu duvara sarılıyorum. Uyuyan insan sesleri. Saat sesleri. Susan gecenin sesleri.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Duvara yapıştırdığım resimler. Ellerimle dizdiğim kitaplar. Kapıyı açıp sokağa çıksam.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Uyandım. Teller. Ve gri gökyüzü ardında. Bir kadın bağırıyor. Kollarım. Çürümüşler. Büzüyorum yatağa kendimi. Tüm gücümle ağlıyorum. BENİ düşündükçe büyüyor ağlama isteğim. Karşı duvarda merdivenler beliriyor. Camın ardı horozlarla doluyor. Koridorlardan doktorlar akıyor. Beyaz önlüklü. Gözlüklü. Gözlüksüz. Bana gelseler bağıracağım. Geliyorlar işte. Horozlar. Doktorlar. Balonlar.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Kokuyor burası. Simsiyah koridorlar. Her yanı tellerle kitlemişler.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">İşte koridorda üç adam önemli konular tartışıyorlar. Bir kadın duvar kıyısına büzülmüş. Diğerleri yataklara. Kokan koridorlar SEN ve Benlerle dolu.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Kalkın. Tüm ellerinizi uzatın bana. Tutmak istiyorum. Sizleri yemyeşil çimenler üzerine çıkaracağım. Soluk yüzlerinizi güneşlerle yıkayacağım. Irak ülkelere gideceğiz. Oralarda kara bir ay ağaçlar arasına akmış. Ağaçlar yüksek. Sık. Uğulduyorlar geceleri. Gün ışığını avuçlarımıza alacağız. Gelin. Kalkın. Uzatın ellerinizi.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Susuyorlar...</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Bir zamanlar mutluluk suların üzerine akmış. Dalgalar boğmuşlar onu. Kalkın. Kumlar ısıtsın ayaklarımızı. Dalgalara atalım kendimizi. Bir zamanlar mı... Uyanmak. El ele. İç içe.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Sarı ışık yetmiyor ortalığı aydınlatmaya. Eller, ayaklar havada uçuşuyorlar. İnsan burunları kopmuş. Sokağa çıktığımda yan yapıların gökyüzüne değin uzadığını gördüm. Mağazaların ışıkları yollara dökülmüşler. Gülüyorlar. Bulurlar hep gülecek bir şeyler... Ayaklar. Önü. Gerisi. Çok önü.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">BEN varım.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Etimin kapladığı yer de var. Adım atamıyorum. Bu caddede. Günün yaşantısı pis bir koku bırakmış. Pislikler arasında adım atacak yer yok. Aynı yerde duruyorum. Karanlıkta geçenler okşamaya yelteniyorlar beni. Okşanmak gelse içimden kendi ellerimi süreceğim vücuduma.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Karamsı bir sıcaklık çökmüş duvarlarıma. Yatağıma giriyorum. İşte gene başım büyümeye başladı. Şimdi. Ellerim. Ayaklarım. Parmağım. Tüm etim büyüyecekler. Gücüm olsa elimi kaldırır, kendimin her yanı nasıl bürüdüğüne bakarım.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">İstasyonda yakaladılar beni. Günleri mağazaların içinde yitiriyorlar, insanlara ve satılan eşyaların renklerine bakıyorum. Dönen merdivenleri çıkıyorum. Aynalara bakıyorum. İlgim yok onlarla. Büyük kentte özgürlüğümü solurken yakaladılar beni. Suratım soluktu. Kaçıyor gibiydim. Adam bir şey gösterdi. Yetkili bir kişi imiş. Sırtından doğru geçen ağır bavullu yolcular.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— Yürü.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Yürüdüm. Dar bir koridor. Birbirlerimizle oyalanacağız şimdi bir süre.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— İsminiz...</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Ağzını açınca dişlerinin sigaradan sarardığını gördüm. Bir sigara yaktım. Ona da uzattım. Beni küçümserce baktı.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— İşiniz?</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Duvara astıkları büyük resim solmakta...</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— Suçlusunuz. Kendinizi öldür...</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— Çalındı o ÖLÜM.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Karşı yapının kulesini aydınlatmışlar. Her gece oraya çıkıp bir şeyler arıyorum. Sonra gene iniyorum.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— Törelerimiz.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Siyah kaşları var bu adamın. Parmakları etli.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— Evet.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— Yargım ne?..</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— Yaşama. Uğraşma. Başarı...</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Doğmamam gerektiğini düşünüyorum.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— SÖZ verin.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— Trala... La... la... laaam...</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Caddede arabalar akıyor. Tüm arabalara sövüyorum. Başım ağrıyor. İki sinema bileti alıyorum. Yanıma kimse oturmasın istiyorum. İçeriye giriyorum. Dünya haberleri başlıyor. Dışarıya çıkıyorum. Bir süre sonra gene giriyorum.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">SAMSON I EN SPEGEL</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Akıl hastası bir kadın.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— İkisinden birini seçmeliyim.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— Beni oraya çağırıyor sesler.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">— Ben görünmezi gördüm. Kapı açıldı. Görünmez içeriye girdi. Koskoca gözleri var. İçime girmeye yeltendi. Bağırdım. Duvarlara tırmandı ardından. Koskoca örümcek olarak girdi kapı aralığından.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Gece ilerliyor. Korkularım büyüyorlar. Duruyorum. Kaldırımlara bakıyorum. Gözlerimi gökyüzüne dikiyorum ardından. İşte burada yüksek bir yapı. Ben gene iki BENLER oluyorlar bir BEN kaldırımda durmuş, yüksek yapıya bakıyor. İkinci ben tepeden ölümlere uçuyor. Diğer benler nerelerde? Bilemiyorum. Tüm benlerimi toplayıp uçmak.</span><span class="CharOverride-7">  </span></p>
			<p class="paragraf ParaOverride-9"><span class="CharOverride-7">Tramvayı aksi yönde beklediğimi anlayıp, caddenin karşısına ölümlere geçiyorum.</span><span class="CharOverride-7"> </span><span class="CharOverride-7"> </span></p>
			<p class="_0">  </p>
			<p class="paragraf ParaOverride-7"><span class="CharOverride-7">Münih, Nisan 1963</span><span class="CharOverride-7">  </span></p>
			<p class="paragraf ParaOverride-7"><span class="CharOverride-7">(</span><span class="CharOverride-6">Yeni İnsan</span><span class="CharOverride-7"> dergisi)</span><span class="CharOverride-7">  </span></p>
		</div>
	</body>
</html>