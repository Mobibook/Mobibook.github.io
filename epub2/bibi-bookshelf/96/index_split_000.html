<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block">RIFAT İLGAZ TÜRK EDEBİYATI RIFAT İLGAZ HALİME KAPTAN ©TÜRKİYE İŞ BANKASI KÜLTÜR YAYINLARI, 2Genel Yayın: 2Sertifika No: 11YAYIN DANIŞMANI AYDIN ILGAZ EDİTÖR PINAR GÜVEN GÖRSEL YÖNETMEN BİROL BAYRAM DÜZELTİ ASLI YALKUT GRAFİK TASARIM UYGULAMA TÜRKİYE İŞ BANKASİ KÜLTÜR YAYİNLARİ ISBN 9786053600BASKI BAŞAK MAT TAN. HİZ. İTH. İHR. TÎC. LTD. ŞTÎ.</p>
<p class="block">ANADOI.lJ BUI.VA1U MF,KAPI.,AZAN0:S/1S GİMAT YENİMAHALLEI ANKARA 0312 397 16 17 Sertifika No: 12Bu kitabın tüm yayın hakları saklıdır.</p>
<p class="block">Tanıtım amacıyla, kaynak göstermek şartıyla yapılacak kısa alıntılar dışında gerek metin, gerek görsel malzeme yayınevinden izin alınmadan hiçbir yolla çoğaltılamaz, yayımlanamaz ve dağıtılamaz.</p>
<p class="block">TÜRKİYE İŞ BANKASI KÜLTÜR YAYINLARI İSTİKLAL CADDESİ, MEŞELİK SOKAK NO: 2/4 BEYOĞLU 34433 İSTANBUL Tel. 0212 252 39 Fax. 0212 252 39 www.iskultur.corn.tr halime kaptan RIFAT ILGAZ TÜRKİYE BANKASI Pek çoğunuzun bildiği gibi Türkiye İş Bankası, Cumhuriyetimizin ilanından hemen sonra 1924 de Büyük Atatürk tarafından ülkemizin ekonomik gelişimine katkı sağlaması için kuruldu.</p>
<p class="block">Kurulduğumuzdan bugüne ülkemizde bankacılığın, finans sektörünün, ekonominin ve sanayinin öncülüğünü üstlenirken, siz sevgili çocuklarımıza daha güzel ve aydınlık bir gelecek hazırlamanın en önemli sorumluluğumuz olduğunu hiç unutmadık.</p>
<p class="block">İş Bankası ailesi olarak sizlere daha güzel bir dünya bırakabilmek için çalışmaktan mutluluk duyuyoruz.</p>
<p class="block">Dün olduğu gibi, bugün de önceliğimiz sizsiniz.</p>
<p class="block">Bu duygularla hazırladığımız</p>
<p class="block">-Karneni Göster, Kitabını Al çalışmamızın 4. yılında, yine 1 milyon kitabı tatil hediyesi olarak sizlerle buluşturuyoruz.</p>
<p class="block">Sizlere bu kez, doğumunun 100. yıldönümünde değerli yazar Rıfat İlgaz ın</p>
<p class="block">-Halime Kaptan adlı romanını armağan ediyoruz. Rıfat Ilgaz bu kitabında Kurtuluş Savaşı nı konu ediyor.</p>
<p class="block">Biliyorsunuz, Osmanlı Devleti Birinci Dünya Savaşı ndan yenik çıktı. Orduları dağıtıldı, silahlarına el ko nuldu, askerleri terhis edilip evlerine gönderildi. Dört yıl boyunca üç kıtada çarpışan Osmanlı ordusu bu savaşta çok büyük kayıplar verdi. Pek çok çocuk babasız kaldı, birçok anne ve baba evlatlarının savaştan döndüğünü göremedi. Zorluklar içinde sefaletle geçen savaş yıllarında halk yoksulluğa ve umutsuzluğa düştü.</p>
<p class="block">Savaşı kazanan devletler Anadolu yu paylaşıp işgal etmeye başladılar. Bu sırada Mustafa Kemal Atatürk, 9. Ordu müfettişi olarak İstanbul dan ayrıldı, Samsun dan Anadolu ya çıktı. Halk yorgun ve umutsuz olmasına rağmen yurdun her yerinde işgalci güçlere karşı direnişe geçti. Mustafa Kemal, Erzurum ve Sivas kongrelerini toplayarak ulusal başkaldırıyı örgütlü bir hale getirdi ve Kurtuluş Savaşı nı başlattı.</p>
<p class="block">Savaşmak için elde yeterli asker, silah ve para yoktu. Yoksulluk içindeki halk, Birinci Dünya Savaşı ndan dönen evlatlarını tekrar askere gönderdi. Kendi yiyecek ve giyeceğinden kısıp cephedeki askerleri besledi. Kurtuluş Savaşı bütün halkın katıldığı bağımsızlık ve özgürlük savaşıydı. Bu savaşta kadınlar da ön safta yer aldılar. Sadece hastanelerde yaralılara bakmak, askeri fabrikalarda işçi olarak çalışmakla kalmadılar. Gerektiğinde ellerine silah alıp çarpışmalara katıldılar. Cesur Anadolu kadınları cephedeki askerlere yiyecek, giyecek ve silah taşırken yaptıkları fedakârlıklarla destanlara konu oldular.</p>
<p class="block">Halime Kaptan ın öyküsü de Kurtuluş Savaşı ndaki cesaret ve kahramanlık örneklerinden biridir. Bu kitabı severek okuyacağınızı düşünüyor, istediğiniz gibi dinleneceğiniz ve eğleneceğiniz güzel bir tatil geçirmenizi diliyoruz.  Temel Reis uyuyamamıştı bütün gece. Ağrıları bir tuttu mu ayakları kütük gibi şişer, bel ağrısından bir yandan bir yana dönemezdi. Lodos, Karadeniz kıyılarını yaladı mı hep böyle olurdu, azardı romatizması.</p>
<p class="block">-Halime, kız!.. diye seslendi.</p>
<p class="block">-Hele kalk! Daha yeni uyumuştu Halime. Bütün gün ev işleL ri, köy işleri, ahırdı, inekti, çamaşırdı, bulaşıktı, yorulmuş, ancak gözlerini yummuştu. Kıyamıyordu onu uyandırmaya, ama bu ağrılar da dur durak bilmiyordu ki.</p>
<p class="block">-Hele kalk! Annesi duymamıştı, ama oğlu açmıştı gözlerini.</p>
<p class="block">-Ne var? dedi.</p>
<p class="block">-Ayakyoluna mı gideceksin?</p>
<p class="block">-Memiş, hele kalk da gel! Memiş hemen fırladı yataktan.</p>
<p class="block">-So yle dede!</p>
<p class="block">-Dönemiyorum oğlum. Bir yanımdan bir yanıma dönemiyorum. Tut şu yanımdan da çevir beni! Sıkı tut! Hah şöyle, çevir, çevir!.. Bir yanıma yatmaktan kemiklerim çürüdü. Sağ olasın oğlum! Ellerin dert görmesin. Ocağa bir bak bakalım, külleri eşele de! Memiş, dedesinin üstünü sıkıca örttü. Yastığını düzeltti. Ocak başına gidip maşaya yapıştı. Külleri şöyle bir karıştırınca altından közler kıpkırmızı çıkıverdi ortaya. İdare lambasının aydınlatamadığı odanın alacakaranlığı birden ışıyıvermişti.</p>
<p class="block">-Közler erimemiş daha! dedi Memiş.</p>
<p class="block">Başka ne yapabilirdi bu saatte? Tarhana çorbasının suyunu koyup da annesini uyandırabilirdi, ama sabah ezanı daha okunmamıştı ki.</p>
<p class="block">-Sür çaydanlığı! dedi.</p>
<p class="block">-Kaynayınca boşalt maşrapaya! İçine bir kahve kaşığı pekmez koy, karıştır! Uyuma haaa!..</p>
<p class="block">-Yok dede, uyumam! Çaydanlık yalnız ıhlamur kaynatmak için kullanılıyordu. Savaş başladı başlayalı ne çay kalmıştı dükkânlarda ne kahve... Kahve kaşığı hâlâ duruyordu, ama cezveye kahve koyup karıştırmak için değildi. Kahve kaşığıyla ancak maşrapaya pekmez konurdu çanaktan. Şeker çoktan çekilmişti köy evlerinden. Kasabada zengin evlerinde kelle şekerinin daha kökünün kurumadığı söylenirdi.</p>
<p class="block">-Kaynadı ıhlamur dede! Fıkır fıkır...</p>
<p class="block">-Koy da getir çabuk!</p>
<p class="block">-  Kahve kaşığını bulamıyordu Memiş. Kaşıklıktan küçük bir tahta kaşık aldı. Şimşirdendi bu kaşık... Sapsarıydı, altın gibi... Babası askere gitmeden almıştı Memiş e. Memiş in kaşığıydı bu. Kimse kullanamazdı onu. Ne annesi ne dedesi... Ne de arada bir uğrayan teyzesinin oğlu Bekir... Ama Bekir istese seve seve verebilirdi ona. Bekir in gözü toktu, hiçbir şey istemezdi ki kimseden... Teyzesi de iyi kadındı, güzel kadındı, annesi gibi... Eniştesini de askere almışlardı. Ama Bekir, babasının mektuplarını okuyacak kadar okuma yazma biliyordu. Ne güzel şeydi okuma yazma bilmek. Ah, Memiş de öğrenebilseydi de Samsun daki babasına bir şeyler yazıp postaya atsaydı.</p>
<p class="block">-Ne düşünüp duruyorsun ocak başında? Getirsene şu ıhlamuru! Kızmıştı dedesi... Çabuk da kızardı bu ihtiyarcık. Eskiden çok yumuşak huyluymuş, kaptanlık ederken. Karadeniz i, bütün denizleri bilirmiş. Her seferden dönüşünde neler neler getirirmiş. Çaylar, kahveler, şekerler... Bir keresinde kutu şekeri bile getirmiş İstanbul dan... Kapağı açılınca kutudan yeşilli kırmızılı şekerler çıkmış. Kimisi kağıtlara sarılıymış bu şekerlerin... Yarı düş, yarı gerçek, gözünün önüne gelir gibi oluyordu Memiş in. Gümüş gibi, hışır hışır bir kağıttan koyu kahverengi, yağlıca, şekerlice bir şeyin çıktığını anımsıyor, tadını diliyle damağı arasında yeniden duyar gibi oluyordu.  Memiş ıhlamuru uzattı dedesine. Dedesi maşrapayı tek elle tutamadığı için iki eliyle sıkı sıkı kavramıştı. İlk yudumu çekince:</p>
<p class="block">-Oh! dedi.</p>
<p class="block">-Tam istediğim kararda pekmezi. Daha çoğu gitmiyor bu mübareğin de... Üzüm pekmezi olsa neyse... Elmadan pekmez bu kadar olur. Ne vakit bitecek bu patırtı. Çaya kahveye hasret kaldık be! Daha birçok şeyler çekilmişti dükkânlardan. Ama Temel Reis e koyan çayla kahveydi. Ekmek bile çekilmişti fırınlardan. Vesikayla veriliyordu. Köy yerinde vesika da yoktu. Süpürge dansıyla mısır koçanı verilecekti değirmene de içine bir avuç elenmemiş mısır unu katılacaktı. Köyün fırınına sürülüp kaya gibi somunlar alınacaktı. Buralarda savaştan önce de temiz buğday ekmeği yiyenler pek azdı, ama gene de paraya kıyınca tombul tombul çarşı ekmeği alınabilirdi. Hele susamlı simitler, çöreotlu ramazan pideleri çocukların düşlerinden bile silinip gitmişti.</p>
<p class="block">-Şunu bir daha doldur da yat artık! Memiş, dedesinin elinden maşrapayı almış, ocağın külüne çektiği çaydanlıktan ağzına kadar doldurmuştu.</p>
<p class="block">-İşte boşalttım çaydanlığı! dedi.</p>
<p class="block">-Bir damla kalmadı içinde.</p>
<p class="block">-Pekmezini de koy, getir!</p>
<p class="block">-  Bu iki bardak ıhlamurla iş bitmiyordu. Mevsim yazdan güze dönmüştü ne zamandır. Geceler uzamıştı.</p>
<p class="block">-Hele sen doldur çaydanlığı da koy ateşin kenarına. Kül at gene közlerin üstüne. Sabaha kadar kaynasın ağır ağır. Memiş, dedesinin bütün istediklerini yerine getirmişti. Maşrapasına iki elle yapıştı dedesi.</p>
<p class="block">-Hadi, dedi,</p>
<p class="block">-git yatağına gayrı! Memiş yatar yatmaz da uyumuştu.</p>
<p class="block">-Hey anam! dedi Temel Reis.</p>
<p class="block">-Nasıl bitecek bu uzun geceler!.. Yaş altmış beşi bulmuştu. Diri olmasına henüz diriydi daha. Bu romatizma ağrıları olmasa kuma çekili teknesine atlar, İnebolu ya kadar gider, yumurtacıların talaşlarla istiflenmiş yumurta tabutlarını götürür, dönüşte getirecek bakkal malı bulamasa bile, Köseli altından odun yüklerdi sandalına. Yanına dirice iki gemici bulması gerekiyordu bu işleri başarabilmesi için. Ama adam nerdeydi... On yedi yaşındaki delikanlılar bile Çanakkale Savaşı na katılmışlardı. Ya ellisinden büyük adam alacaktı yanına ya da on ikisinde, on üçünde çocuk... Bekir le, Memiş le çıkacaktı yola ister istemez. Gelini Halime ye de</p>
<p class="block">-Geç küreğe!.. diyemezdi ya...</p>
<p class="block">Temel Reis inki de hep kuruntuydu işte. Hali mi vardı kalkıp kalafatları kurumuş, boyası dökül  müş sandalı, bu güz rüzgârında suya atacak. Zemheri rüzgârları nerdeyse başlayacaktı. Sabahları köyün kıyıya bakan tepelerine kar yağmış gibi kırağı düşüyordu. Cevizler, kestaneler çoktan toplanmış, kilerlere konmuştu. Gebeşköy ün en işe yarar ürünü elmadan sonra cevizle kestaneydi. Bu kış nasıl geçecekti, yokluk, yoksulluk içinde... Bir sefer, bir sefercik kaptırabilseydi karlardan önce... Henüz askere çağrılmamış bir iki delikanlıyla kerempeyi aşıp bir İnebolu seferi yapabilseydi... Bir iki kilo kuru üzüm, yarım kilocuk pirinç, bir iki arşın kaputbezi bulabilse, getirebilse... İnebolu dan Samsun a kadar bir iş daha çıksa da askerlik şubesindeki oğlunu bir görebilse... Sabri sini. Bu düşünceler sıralandı mıydı, romatizma ağrıları da için için başlardı azıtmaya. Artar, artar, dayanılmaz hale gelirdi. Sağ yanına yatmaktan gene çürümüştü etleri. Öbür yanına dönebilse... Ah, bir dönebilse de yatağa yeni girmiş gibi bir güçlense... Memiş i uyandırmak da olmazdı ki daha bir iki saat geçmeden. Yoksa gelinini mi uyandırsa? Bu Halime de ne çok sever uykuyu. Nasıl sevmesin, bütün gün ayakta. Bir inek var damda Bir ineğin iki çocuktan çok işi olur. Sapını, yalını, suyunu vermek, altını kürümek... Eğer süt veriyorsa, sağmak, sütünden yo  ğurt yapmak, yağ yapmak, götürüp yağı da yoğurdu da pazarda satmak... Karşılığında tuz almak, gaz almak, sabun almak, bir iki arşın bez almak... Ne ineğin eskisi kadar sütü vardı ne de çarşıda gazla sabun kalmıştı. Tuz bile yoktu memlekette. Çanakkale Boğazı kapanmış, Ege Denizi nden tuz gelmez olmuştu. Çankırı taraflarından kapkara kayatuzu geliyordu. Bütün köy kadınları bu kaya parçalarına para verip almaktansa, yayıklarını deniz suyuyla doldurup arkalarında getiriyorlar, kazanlarda kaynatıp tuz çıkartıyorlardı. Ne et ne zerzevat... Ara sıra bol istavrit çıkmasa, hamsi karaya vurmasa köylüsü de kasabalısı da açlıktan kırılıp gidecekti.</p>
<p class="block">Temel Reis in uykusu adamakıllı kaçmıştı ama ağrılar da bıçakla kesilir gibi kesilivermişti. Soluk alıp vermesi bile yoluna girmişti birden.</p>
<p class="block">-Lodos dirisa etti, diye düşündü.</p>
<p class="block">Doğruydu. Kaç gündür sürüp giden lodos kesilmiş, yerini kuzey rüzgârlarına bırakmıştı. Ne zaman lodos sürüp gitse romatizmaları böyle azar, uyutmazdı onu. Ciğerlerinde bile solunum zorlaşır, sinsi bir baş ağrısı şakaklarını zonklatırdı. Şimdi bir rahatlık, bir ferahlık sarmıştı bütün vücudunu. Kuzeyden esen serin bir rüzgâr aralık duran kapıyı gıcırtılarla arkasına kadar itip duvara yapıştırmıştı. Dışardan, musandıranın üçgen biçimi oyulmuş  camsız penceresinden giren rüzgâr yüzünü yalayıp geçiyordu. Kolayca sağından soluna dönüp ağrıyan kaslarını rahata kavuşturdu.</p>
<p class="block">-Karayel, dedi.</p>
<p class="block">-Hep karayelin rahatlığı bu. Ayağının dibindeki minderin üstünde kıvrılıp uyuyan Memiş e baktı. Açılmıştı üstü. Kalkıp örtebilseydi, ne iyi olurdu. Yavaşça kaydı sedirin üstündeki yatağından. Sol ayağı tam yere değmişti ki gürültüyle bir şey yuvarlandı döşemenin üstüne. Ihlamur koyup içtiği maşrapaydı bu. Elini çarpıp düşürmüştü.</p>
<p class="block">-Hay kör şeytan! diye söylendi.</p>
<p class="block">-Sırası mıydı?</p>
<p class="block">-Baba, sen misin, kalktın mı yoksa? Gelini Halime gürültüye uyanmış, soruyordu.</p>
<p class="block">-Elim çarptı da maşrapaya... Gelin dışarda, sofada yatıyordu. Kalkmış, başına sarı yazmasını örtmüştü bile. Başı açık giremezdi kaynatasının odasına.</p>
<p class="block">-Rüzgâr çıkmış ben uyurken, dedi.</p>
<p class="block">-Karayeldir olsa olsa. Oğlanın üstünü örteyim dedimdi. Elim maşrapaya çarptı. Yatarken maşrapayı küpün üstündeki çiviye astığını hatırlayan gelin:</p>
<p class="block">-Nasıl aldın çividen? diye sordu.</p>
<p class="block">-Ihlamur verdi Memiş. Ağrılarım tuttuydu da.</p>
<p class="block">-Nasılsın şimdi?</p>
<p class="block">-İyiyim. Lodos dirisa etti de. Rüzgâr karşıdan esti mi ne romatizmam kalır ne tıknefesliğim...</p>
<p class="block">-  Buralılar, Karadeniz in Bulgaristan, Romanya, Rusya kıyılarına hep</p>
<p class="block">-karşı derlerdi. Kuzey rüzgarları bu yanlardan eser, peşinden ya yağmur getirirdi ya da kar... Hele karayele, yıldıza açık olan Cide kıyılarını dalgalar günlerce döver dururdu. Bunu Temel Reis kadar Halime de biliyordu.</p>
<p class="block">-Baba, dedi,</p>
<p class="block">-sakın bizim sandalı deniz kumdan almasın!</p>
<p class="block">-Deniz bu, alır alır. Son defa kendisi çektirmişti kahvedeki ihtiyarlara... Biraz gerilerdeydi, ama belli de olmazdı. Sıyırdı perdeyi yattığı yerden, gökyüzüne baktı. Ay nerdeyse bulutlarla örtülmek üzereydi. Kızarık bir çember içindeydi fırdolayı</p>
<p class="block">-Hava fırtına gösteriyor, dedi.</p>
<p class="block">-Ortalık ağarınca topla kadınları da sandalı ağaçların altına çekiverin! Besle feleklerinin iyice. Ne olur ne olmaz. Bilirsin Kör Numan ın aynakıçını Karadutların dibine kadar deniz nasıl attıydı bıldır1 Kendisini de yarı beline kadar gömüvermişti kuma. Ben kolundan çekmesem, iki mezar taşı isterdi ertesi gün, başlı bacaklı...</p>
<p class="block">-Baba, sana bir şey söyleyeyim mi ben... dedi Halime, kuşkulu kuşkulu. </p>
<p class="block">-Söyle bakalım.</p>
<p class="block">-Bu sandal bizim işimize yarayacak mı dersin bundan kelli ?</p>
<p class="block">-Neden yaramasın?</p>
<p class="block">-Bi daa çıkar mısın ki denize? Çıksa çıksa oğlun çıkar amma kim bilir ne zaman döner askerden.</p>
<p class="block">-Beni de askere çağıracak değiller ya.</p>
<p class="block">-Adamı kocatmadan, çürütmeden salıvermiyor hökümet. Bizim sandal mantara dönmüş. Geçenlerde balığa çıktılar köyün delikanlıları. Daha şubeye çağrılmamışlardı. Dura dura bütün kalafatları dökülmüş de olduğu gibi su dolmuş ağzına birlik. Sandalı şişsin diye bırakmışlar açıkta... Yüze yüze çıkmışlar karaya.</p>
<p class="block">-Anladık! diye çıkıştı reis gelinine.</p>
<p class="block">-Ne yapayım, satalım mı demek istiyorsun?</p>
<p class="block">-Sen bilirsin baba amma hani satsak da parasıynan bi çift öküz alsak...</p>
<p class="block">-Bi çift öküz mü? Çift sürmek için öyle mi?</p>
<p class="block">-Çift sürmek için, arabaya koşmak için...</p>
<p class="block">-Çifti kim sürecek?</p>
<p class="block">-Arabaya koşardık... Günü gelince çift de sü rerdik.</p>
<p class="block">-Kim sürecek çifti diyorum sana?</p>
<p class="block">-Ben... Memiş önünden gider, ben de sabanın kulpundan yapışırdım.</p>
<p class="block">- </p>
<p class="block">-Olmaz! Karı kısmı çift sürmez. Erkek işi çift sürmek.</p>
<p class="block">-Erkek nerde? Hepsi askerde. Onbeşlileri15 de çağırdılar.</p>
<p class="block">-Gelin! dedi biraz da öfkeyle.</p>
<p class="block">-Beni sen adamdan saymıyor musun?</p>
<p class="block">-O nasıl söz baba? Sen evin direğisin bugüne bugün. Senin gölgen yeter bize.</p>
<p class="block">-Kendim fazla gelirim öyle mi? Bak gelin, ben daha ölmedim. İnebolulu Nuri Efendi ye ne zaman gitsem benim yüküm hazır. Kırk tabut yumurta götürsem İnebolu ya, bu kışı sıkıntısız geçiririz. Biraz gaz, biraz tuz, biraz da sabun buldum mu bi sıkıntımız da kalmaz. Gelirken iki mağazanın manifaturasıyla bakkaliyesini de attım mı sandalın ambarına...</p>
<p class="block">-Mal kalmadı diyorlar İnebolu da. Olanı da dükkancılar kendileri için kapatmışlar.</p>
<p class="block">-Olmaz öyle şey! Malı olan satışa çıkaracak. Giderim ben. Hele denizler kırılsın biraz. Şu karayeli bir atlatalım. Sen git kuma da sabah ezanından sonra denizi bi kolla. Bu sandal, içi geçmiş karpuz gibi dağılsa gene de satışa çıkarmam. Varsın denizde dilim dilim parçalansın. Ben gemici doğdum, gemici öleceğim. Oğul Sabri m benim, bi türlü sevemediydi denizi. Hele barış olsun da bi gelsin. İkimiz gene de çok bile geliriz Karadeniz e. Çıkar aklından kayık satmayı. li Hicri takvime göre 1315, miladi takvime göre 1897!898 doğumlular.  Memiş büyükbabasının sesine uyanmış, gözkapaklarını aralamadan onu dinliyordu. Satılır mıydı koskoca sandal. Yaz gelince önce kırmızı zehir boyasından astar çektirirdi dedesi... Bodoslamadan16 su kesimine17 kadar deniz mavisi... Üstüne kırmızı bir kuşak. İnce bir kuşak da sarıdan. Geri yanı yeşil. Acı yaprak yeşili... Tüm kaynalara kadar... Tiflin balığı19 gibi sandal, nasıl satılırdı kış geldi diye. Hiç yazı yok muydu bu memleketin? Şu dağlar, dağlardaki karaağaçlar, kocayemişler, meşeler yeşermeyecek miydi bir daha?..</p>
<p class="block">Köyün mescidinden sabah ezanı okunuyordu. Temel Reis dudaklarını kıpırdatarak bir şeyler mırıldandı.</p>
<p class="block">-Herkes camiden çıkınca al Memiş i de yanına, dedi,</p>
<p class="block">-kestanelikten iniver kumluğa. Dalgaların haşırtısı buraya geliyor daha şimdiden. Sekiziniz, onunuz bir araya geldi mi kuş gibi uçuruverirsiniz. Altı felek alırsınız geriye. Sen şimdi bir tarhana yap da içelim. Hadi aslan gelinim, sen çıkar kuruntuları içinden. Önce kuyudan bakraçları doldurdu Halime. Ocağa çorbanın suyunu salınca doğru dama indi, ı bodoslama: Sandalın omurgasının baş ve kıç taraflarından yukarıya uzanan ağaç ya da demir direklerin her biri. ısu kesimi: Sandalın su üstünde ve su altında kalan bölümlerinin kesiştiği yer. kayna: Sandalın iki yanında bulunan ve kıyıya çekmek için ip takılan çıkıntı. i i tiflin balığı: Yunus.  ineğin yanına. Akşamdan doğradığı mısır saplarından boşalttı önüne. Döndü, sulandırdığı tarhanayı ezip boşalttı tencereye. Artık başından ayrılamazdı pişene kadar. Tencerenin dibine sarmasın diye karıştırıp durdu iri bir tahta kaşıkla. Bekir erken erken yola çıkmış, Kadirköy den iki saatte almıştı Gebeşköy ü. On üç yaşında bir delikanlıydı artık. Daha kabacaları ilk yoklamalar için şubeye çağrılıyordu. Gençler uzak cephelerde savaşırken yerlerini Bekir gibiler tutacak değil miydi geride. İşte bir ağaç altına çöküp beş dakikalık bir mola bile vermeden daha alacakaranlıkta Temel Reis in kapısını çalıyordu. Halime çoktan kalkmış, ineği bile sağmıştı. Kapının vurulduğunu duyunca koşup açtı.</p>
<p class="block">-Sen misin? dedi.</p>
<p class="block">-Tam zamanında geldin! Bekir, teyzesinin eline yapıştı öpmek için.</p>
<p class="block">-Hoş geldin! dedi Halime.</p>
<p class="block">-Babam içerde seni bekliyor.</p>
<p class="block">-Nasıl, Reyiz Dede iyi mi?</p>
<p class="block">-Git bi gör! Bekir kapının dibine çöktü. Yeni yaptırdığı çarıkların iplerini çözüp gevşetti. Önce sağ ayağını çıkardı, sonra solunu. İkisini eşleyip bir kenara yer leştirdi. Hava serin olduğu için başına bir mendil bağlamıştı, gemiciler gibi...</p>
<p class="block">Pantolonu da şalvar biçimiydi, uçkurluydu. Ceketi dar geldiği için iki düğmesini de iliklememişti. Reis Dede açık kapıdan onun gelişini izliyordu. Bir iki aydır görmemişti Bekir i.</p>
<p class="block">-Maşallah, dedi,</p>
<p class="block">-görmeyeli kocaman adam olmuşsun. Şube reisine görünme. Tuttuğu gibi askere yollar seni! Bekir gülüyordu.</p>
<p class="block">-O yollarsa ben de giderim! dedi.</p>
<p class="block">-Bıldır gidenlerin mektubu bile gelmedi. Kimi Musul da, kimi Çanakkale de. Uzattı sağ elini.</p>
<p class="block">-Çok yaşa! dedi.</p>
<p class="block">-Senin de elini öpenlerin çok olsun. Ananla konuştuydum ben. Bi şey dedi mi sana?</p>
<p class="block">-Ne diyecekti?</p>
<p class="block">-Seni tayfa yaptım benim sandala. Şaşırmıştı Bekir. Her şey aklına gelirdi de Reis Dede nin yanına tayfa olarak gireceği aklının köşesinden geçmezdi.</p>
<p class="block">-Nasıl istersen!.. diyebildi.</p>
<p class="block">-İyi kürek çekersin sen, bilirim. Kurucaşile ye gelin almaya giderken iki saat bırakmadındı kürekleri. Şimdi daha da dirice görünüyorsun!</p>
<p class="block">-Kürek çekmek de bi iş mi Reyiz Dede?</p>
<p class="block">-İş! Neden iş olmasın. Her zaman işe yarar rüzgar nerde. Karadeniz rüzgardan çok, kürekçi ister. İnebolu ya gidiyoruz, sıkı dur!</p>
<p class="block">- </p>
<p class="block">-İnebolu ya mı? Birden ışıyıvermişti yüzü. Bir Cideli gemici İnebolu ya sefere çıkmadan gemici olamazdı.</p>
<p class="block">-Ne o, korktun mu yoksa?</p>
<p class="block">-Neden korkayım?</p>
<p class="block">-Denizden.</p>
<p class="block">-Ha bizim deniz, ha İnebolu nun denizi. Hepsi bir değil mi?</p>
<p class="block">-Yoo! O kadar kabadayılık istemem. Denizden korkulur. Gemici dediğin denizin oyunundan korkmalı. Korkmalı ki tetikte durabilsin! Yani demem şu ki Karadeniz in karayelinden, yıldızından çekineceksin! Söyle bakalım, sen karayel nedir bilir misin?</p>
<p class="block">-Bilmez olur muyum Reyiz Dede! Gideros un üstünden eser. Batıyla yıldız arası...</p>
<p class="block">-Aferin! Yaman denizci olacaksın sen! Kız gelin! Bu aslanın karnını doyur da yolla bana! İşim var onunla. Hadi bakalım, çök sofraya! Dışardan gelinin sesi duyuldu:</p>
<p class="block">-Tarhana hazır. Gelsin de içsin çorbasını! Bekir önüne bakıyordu utancından.</p>
<p class="block">-Ne duruyorsun? dedi Temel Reis.</p>
<p class="block">-Gemici dediğin yemeği buldu mu girişir. Açgözlülüğünden değil ha! Denize çıktı mı bi daha ne zaman ağzına lokma gireceği belli olmaz da ondan. Aç karına ayı oynamadığı gibi gemici hiç oynayamaz. Var git çorbanın başına! Daha duruyor! Bekir i yollayınca ayakyoluna gitti geldi. Yün kuşağını döne döne sıkıca sardı beline. Kuşak hem  romatizmalarına iyi gelirdi hem de onu çakı gibi çevikleştirirdi. Avcı yeleğini de giydi. Cebine tütün kesesini, çakmakla torbasını yerleştirdi. İçinde taşı da, kavı da tamamdı. Fitilli çakmakların taşı biterdi bir gün, ama şu çelik parçasını kaldırım taşına çaksan bol kıvılcım saçılırdı her çakışında. Bu kuru kavlar, kıvılcımı uzaktan görse eski paşa konakları gibi hemen parlardı.</p>
<p class="block">Bekir işi bitirmiş, karşısında dikiliyordu.</p>
<p class="block">-Buyur dede, geldim! Çatıldı kaşları Temel Reis in.</p>
<p class="block">-Dede mi dedin? Bekir suçlu suçlu önüne bakıyordu.</p>
<p class="block">-Ben senin kaptanın, reyizinim artık! Dede yatakta kaldı. Bundan sonra reyiz diyeceksin bana, anladın mı, Temel Reyiz. Sen yabancı değilsin, Reyiz Dede de diyebilirsin. Ama reyizsiz dede istemiyorum! Şimdi dinle beni!</p>
<p class="block">-Buyur Reyiz Dede!</p>
<p class="block">-Hah şöyle!..</p>
<p class="block">-Halil le Zeynel i gidip çağıracaksın! İkisi de kestanelikte oturuyor. Kuyuyu geçtin mi hemen orda. Ben dün konuştum onlarla. Analarını da gördüm.</p>
<p class="block">-Onlar da mı geliyorlar bizimle?</p>
<p class="block">-İkimiz mi gideceğiz sanıyordun İnebolu ya? Sen kürekte, ben dümende, öyle mi?</p>
<p class="block">-Öyle sanıyordum!</p>
<p class="block">-Zora gelince ikimiz nasıl çekeriz koskoca sandalı kuma? Bir sandalın tayfası, sıkıyı gördü mü  bindiği tekneyi helesa deyip hooop alıvermeli karaya. İkimiz sandalın direğiyle serenini2 bile taşıyamayız, birer ucundan yapışsak! Bekir in Reis Dede ye verilecek akıllıca bir cevabı vardı ama... Dilinin ucuna gelen her sözcük de hemen söylenmezdi ki... Bu felekler, bu domuz yağıyla yağlanan felekler ne demeye taşınırdı. Sandal üzerine bir oturdu mu iki kişi bile dayanır götürürdü. Gelgelelim şimdi çene yarıştırmanın sırası değildi. Bunu Reis Dede bile anlamıştı en sonunda.</p>
<p class="block">-Yürü! dedi.</p>
<p class="block">-Tut getir onları! Hemen fırlayıp sofaya çıkan Bekir in arkasından seslendi:</p>
<p class="block">-Hele dur oğlum. Neden getirecekmişsin buraya. Ağır ağır yürüyün kuma doğru. Aha geliyorum ben de arkanızdan. Bekir arkasına dönüp bakmadan çıktı gitti.</p>
<p class="block">-Gelin! dedi Temel Reis.</p>
<p class="block">-Hele indir şu zembili de kahve takımlarını yerleştir! İspirto ocağını da unutma! Bir iki de somun korsan karaya çıkıp otlamaktan kurtarırsın bizi. Bizim oğlanın olta takımını da unutma. Boş zamanımızda bir iki uskumru tutarız da lokmamızı kuru kuru yutmaktan kurtuluruz!</p>
<p class="block">-  Kalktı, yatağın altındaki Laz başlığına sarılı toplu tabancayı başlıkla birlikte zembile yerleştirdi. Bir kutu kurşun vardı dolapta. İki yıldır bu mermi kutusunun kapağını açıp bakmamıştı. Onu da koydu.</p>
<p class="block">Zembil hazırdı artık. Bir saattir dedesinden yüz bulamayan Memiş kapının dibinde, zembilin başında bekliyordu. Ateşi külleyen Halime:</p>
<p class="block">-Gocuğunu da çıkarayım mı yüklükten? diye sordu.</p>
<p class="block">Oysa Temel Reis in aklı başka şeylerdeydi. Saatin kapağı kırılmıştı Amasra dan dönerken. Bir iki aydır kapaksız kullanıp dururken bu sefer de camı kırılmıştı. Ne saatti ya! Gene de ocağın üstündeki rafta çıtır çıtır işliyordu. Yanına alması gerekirdi ama ya akrebi, yelkovanı bir yere takılıp kırılırsa ne yapardı? Hadi saati bıraktı diyelim, kösteğindeki</p>
<p class="block">-kıblename ne olacaktı? Kıblenamesiz Karadeniz e çıkan adama da kaptan mı derlerdi bu kıyılarda? Bir iki yıldır boş duran çay kutusuna güzelce yerleştirip bu emektar saati, geçirdi kapağını. Zembilin dibine oturttu kutuyu. Sağ salim İnebolu ya ayak basarsa cam da taktırır, kapağını da yaptırırdı.</p>
<p class="block">-Başka? diye düşündü, avluya açılan kapının önünde. Başka alacak bir şey kalmış mıydı evde? </p>
<p class="block">-Haydi gelin! dedi.</p>
<p class="block">-Ver zembili de gideyim ben! Halime zembili arkasına vurmuştu bile.</p>
<p class="block">-Baba, dedi,</p>
<p class="block">-izin ver de kuma kadar gelelim Memiş le. Hem zembili taşırım ben. Hem de gerekirse... Sandal suya atılana kadar kumda beklemezse içi rahat etmeyecekti.</p>
<p class="block">-Olmaz öyle şey!.. dedi Temel Reis.</p>
<p class="block">-Bu kadar erkek varken sana iş mi düşecek!</p>
<p class="block">-Varsın düşmesin! Geleyim ben! Karayel havadan uçan kuşu kaparken sandalı kim çekmişti kestanenin altına? Halime nin topladığı komşu kadınlar, değil mi? Erkeksiz köyde ne farkı vardı genç kadınların, gencecik delikanlılardan. Haklıydı Halime. Kapının arkasındaki bekçi sopasına benzer kalın değneğine yapışan Temel Reis, romatizmalı bacaklarını sürüye sürüye düzülmüştü yola. Halime, oğlu Memiş le arkasından geliyordu. Bir süre yapraklarını dökmüş ağaçların altından yürüdüler. Güneş, mescidin tahta minaresinin gölgesini uzatmıştı yol üstüne boylu boyunca. Çiğnemekten çekinircesine üstünden geçtiler. Sabah namazından çıkan ihtiyarlar köy kahvesinin önüne iskemlelerini atmışlar, başları önlerinde, konuşmadan oturuyorlardı. Muhtar Ali Efendi de aralarındaydı. Her birinin cephede bir iki oğlu, bir iki damadı vardı. Sağlıklarından haber alanlar bile sözünü edemiyorlardı çocuklarının. Bu iyi haberlerden  her zaman için gocunacak, alınacak biri bulunurdu aralarında.</p>
<p class="block">Ali Efendi:</p>
<p class="block">-Uğurlar ola kaptanım! dedi.</p>
<p class="block">-Sabah sabah böyle nereye?</p>
<p class="block">-Sandalı suya atmaya. Kısmet olursa iskeleye yanaşayım da, dedim, Nuri Efendi nin yumurta tabutlarını yükleyeyim.</p>
<p class="block">-Sonra?</p>
<p class="block">-Sonrası... İnebolu ya kadar uzanırız havasını bulursak.</p>
<p class="block">-İstanbul çekmiyor mu yumurtaları artık?</p>
<p class="block">-Çekiyor. Çekmesine çekiyor da tüccarın bizim teknelere güveni kalmadı artık. İnebolu dan vapurla yolluyorlar İstanbul a. Hele bu aylarda...</p>
<p class="block">-Rus gemileri önlerine çıkıp da çevirmiyor mu?</p>
<p class="block">-Eski öfkeleri kalmadı son günlerde... Ali Efendi ihtiyarlara bir el etmiş, oturanları yerlerinden kaldırıp takmıştı peşine. Suya atılacak bir sandal olurdu da nasıl oturulurdu kahvede miskin miskin.</p>
<p class="block">Hepsi birden düzülmüşlerdi yola. Halime, onlar konuşurlarken kestaneliği geçmiş, kuyunun önünden dolanarak Bekir in birer yanına aldığı iki genç gemiciye katılmıştı.</p>
<p class="block">Zeynel, kestanenin altında yatan üstü tenteli sandala bir sıçrayışta çıktı. İlk yapılacak iş, bu tenteyi çözmek, katlayıp ambara koymaktı. Kimseden emir alması, yardım istemesi gerekmezdi.  Tenteyi katlayıp ambara atmış, çarmıkları gerdirip direği sağlamlaştırmaya başlamıştı ki ihtiyarlar görünmüşlerdi karşıdan.</p>
<p class="block">Temel Reis, genç tayfalarını bir süre gözden geçirdikten sonra:</p>
<p class="block">-Tamam mıyız? diye sordu Halil e.</p>
<p class="block">-Tamamız.</p>
<p class="block">-Çıkar çarıklarını, ne duruyorsun? Pantolu çıkar ver Zeynel e de başaltına koysun. Sen de Zeynel, soyun, durma. Zeynel çoktan ceketi, pantolonu çıkarmış, Karadenizlilerin giydiği paçaları bağlı dizlikle kalmıştı. Paçalarını sıvamıştı, kasıklarına kadar.</p>
<p class="block">Halil, sandalı feleklerin üstünde dengede tutan barbalard5 sökerken, ihtiyarlar ikiye bölünüp sandalın iki yanında yerlerini almışlardı. Memiş barbaları kucağına doldurup kıçüstünden uzanan Zeynel e veriyordu. Reis:</p>
<p class="block">-Oyalanma onlarla, dedi.</p>
<p class="block">-Felekleri yağla da ver aşağı!</p>
<p class="block">-Yağladım.</p>
<p class="block">-Uzat uşaklara26 ne duruyorsun? Felekler verilmiş, kıyıya doğru ikisi, üçü dizilmişti.</p>
<p class="block">-Çapayı başüstüne hazırla da in artık! dedi reis.  Sandalı önce sağa sola ırgaladılar2 Bir aya yakın zamandır feleklerin üzerinde otura otura pekişmiş, sanki kuma çakılıp kalmıştı. Yağan yağmurlardan feleklere sürülen domuz yağı da akıp gitmişti. İlk hızı vermek için ihtiyarcıklar zorlanıyorlardı. Bir ara Halime de sırtını sandala verip iten Memiş in yanına sokuldu. Sanki oğluna yardım ediyormuş gibi, bütün gücüyle itmeye başladı. Kaptanın kumandasına uyarak eklenen bu taze güçle sandal yerinden oynamış, dizilen feleklerin üstünden kaymaya başlamıştı. Bir sandal boyu yaklaşmışlardı denize. Sandalın altından kurtulan felekler kucaklanıp yeniden dizildi denize doğru. Reis bağırdı Zeynel e:</p>
<p class="block">-Yağla şunları! Ne duruyorsun! Dura dura kalasa dönen felekler gıcır gıcır yağlanmıştı. Bir dokunmak yeterdi sandala artık. Halil le Bekir sandalın altından kurtulan felekleri zor yetiştiriyorlardı önüne sürmeye. Kısa zamanda sandalın başı dayanmıştı denize. Devirmeden suya atılması gerekirdi. Sandaldan karşılıklı birer çarmık söküldü. Makaradan geçen bu ipler çekilerek uzatıldı. Uçları verildi karşılıklı birer ihtiyarın eline. Sandal ne yana yatarsa ters yandan çekilip dengeye alınırdı kolayca. İşin en önemlisi Zeynel e kalıyordu artık. Sandal hızla suya girerken kıçüstüne sıçraması gerekirdi. Ama Temel Reis işi rastlantıya bırakacak adamlardan değildi.  </p>
<p class="block">-Atla! dedi Bekir e.</p>
<p class="block">-Atla sandala çabuk! Bu, açıktan açığa bir güvensizlikti Zeynel e. Ama koskoca reise surat mı edecekti.</p>
<p class="block">-Haydi uşaklar! dedi.</p>
<p class="block">-Atıyoruz suya! Dayanın! Haydi hooop!.. Halil le Zeynel, ellerinde birer felek, sandalın önünde sıralarını bekliyorlardı. İlk feleği Zeynel sürüp sandalın kıçüstüne sıçrayacaktı.</p>
<p class="block">Sandala dayananlar reisin kumandasına uyarak son güçlerini de harcadılar. Bilirlerdi ki bu iş ne kadar hızlı olursa kazasız belasız atılırdı sandal suya. Bunu, Memiş inden muhtar Ali Efendi sine kadar herkes bilirdi. Gebeşköy de her köylü, rençper olduğu kadar denizciydi de...</p>
<p class="block">Zeynel, suları son hızla yararak açılan kıçüstüne sıçramayı, yarı beline kadar ıslansa da başarmıştı. Sıvanmış paçalarından sular sızarak ayağa kalkmış, bir ucu babaya sıkı sıkıya bağlanmış olan çıma kangalına2 yapışmış, bütün gücüyle fırlatmıştı kıyıya. Temel Reis çırpıntıda zaten bu çımanın atılmasını bekliyordu. Kangal sağılıp da daha kumlara düşmeden öbür ucunu yakalayıvermişti havada. Zeynel in önemli bir işi de başüstünde duran çapayı vakit geçirmeden funda etmektik  Kaldırdığı gibi kaydırıverdi sulara. Suların dibini bulan çapa, sandalın gittikçe kırılan hızına uyarak, zincirlerini şangırtıyla çekiyordu denize. Son halka da kaloma olunca32 birden silkindi sandal, dizginleri çekilen huysuz bir at gibi başkaldırarak hızla dönenmeye başladı kendi çevresinde. Temel Reis kendi bildiğine bırakamazdı artık onu. Bütün gücüyle asılmıştı yakaladığı çımaya. Kuzu kuzu oluvermişti hızını yitiren tekne. Süzüle süzüle, kıçın kıçın geliyordu kıyıya doğru. Suların dibindeki iri taneli kumları gıcırdatarak yanaşmıştı çok geçmeden.</p>
<p class="block">Halime, kucağına aldığı felekleri uzatıyordu kıçüstündeki Zeynel in ayaklarının dibine. Kumların üstünde kalan ne varsa taşıyorlardı Bekir le birlikte. Felekler, barbalar, halatlar, gedebotlar verilmişti içeri. Sıra Temel Reis in zembiline gelmişti. Halime çırpıntıya kadar getirmiş, Zeynel e sesleniyordu:</p>
<p class="block">-İyi bir yere yerleştiriver şu zembili! Aman ıslanmasın içindekiler! Olanı biteni izleyen reis:</p>
<p class="block">-Başaltına koy! dedi.</p>
<p class="block">-Yüksekçe bir yere! Sandal dipten su alsa da ıslanmamalıydı.</p>
<p class="block">-Hele bir bak leva deliğine33! dedi kaptan.</p>
<p class="block">-Sıkıla adamakıllı!</p>
<p class="block">-Sıkıladım Reyiz Dede! 12 kaloma olmak: Sandalın demir zinciri için suya girmek. ıı leva deliği: Sandala dolan suyu akıtmaya yarayan delik. </p>
<p class="block">-Eeee, bir kalas uzat da biz de binelim gayrı! Kendisinden başka binecek biri olmadığı halde böyle diyordu. Üç beş yıl öncesi olsaydı, kalas mı isterdi koca reis. Sıçradığı gibi atardı kendini sandala.</p>
<p class="block">Kalas uzatılmıştı. Muhtar Ali Efendi, ihtiyarlarını peşine takmış, çırpıntıda bekliyordu. Halime Gelin kalabalıktan ayrılıp yaklaşan kaynatasının eline uzandı öpmek için.</p>
<p class="block">-Yolun açık olsun baba! dedi.</p>
<p class="block">-Güle güle git, güle güle gel! Temel Reis, ihtiyarların arasındaki Ali Efendi yi çenesinin ucuyla göstererek:</p>
<p class="block">-Dara düşersen Ali Efendi yi bulursun! dedi.</p>
<p class="block">-Ne kadar olsa köyün muhtarı. Havasını tutturamaz da oralarda kalırsak Kadirköy e gidersin, kardeşinin yanına! Kaynanası da kaynatası da iyi insanlardır Selime nin. Bildiğin gibi yap, güvenirim sana! Gel bakalım Memiş im! Sarıl boynuma! Ne istersin benden? Halka şekeri mi? Hem de araba tekerleği gibisinden getireceğim sana! Ananın gücünü üzmeyeceksin haaa!.. Memiş, dedesinin boynuna sıkı sıkı sarılmış, bırakamıyordu.</p>
<p class="block">-Dede, Reyiz Dede. Beni de götür. Bak nasıl kürek çekerim ben!</p>
<p class="block">-Çekersin, çekersin! Bu Karadeniz bizim köyün  ayakucunda yatarken çok çekersin ilerde. Hadi, kalın sağlıcağnan, uşaklarım! Sakalını, bıyığını körpe yanaklarına sürte sürte öptü torununu. Onu kucağından kumların üstüne kaydırırken gelininden yana iki adım daha sokuldu.</p>
<p class="block">-Bak gelin, dedi,</p>
<p class="block">-senin namusuna nasıl güvenirim bilirsin! Erkeksiz kadının düşmanı çok olur. İnsanların en namussuzu kimdir bilir misin? Herkes toprağı için cephelerde dövüşürken düşmana arkasını dönüp kaçandır. Düşmanların düşmanı da budur, namussuzların namussuzu da... Yani asker kaçaklarıdır. Pek az olsalar da gene eksik değillerdir buralarda.</p>
<p class="block">-Anladım ne demek istediğini baba! dedi Halime Gelin.</p>
<p class="block">-Gözün arkada kalmasın. Kocamın çiftesi yüklükte asılı... İki gözü de dolu... Hem de domuz sıkısı. Kocam kendi eliyle tepti barutunu, saçmasını!</p>
<p class="block">-Anladım, dedi Temel Reis.</p>
<p class="block">-Yaparsın sen! Gözüm arkada kalmayacak! Hadi kalın sağlıcağnan! Memiş ime göz kulak ol! Aç bırakma sakın tosunu!</p>
<p class="block">-Var sağlıcağnan baba! Kıyıda bekleyen köyün ihtiyarlarına doğru belim daha da dikleştirerek yürüdü. Önce Ali Efendi yle helalleşti.</p>
<p class="block">-Yolun açık olsun! dedi muhtar.</p>
<p class="block">-Bu aylarda çıkılmazdı sefere amma çıktın işte. Sen yola gitmek isteyince seni hiç kimse caydıramaz. Bir bildiğin  vardır helbet. Suyun dilinden de sen anlarsın, havanın dilinden de. Ne diyeyim, var sağlıcağnan! Reis havayı yumuşatmak için:</p>
<p class="block">-Var mı bir istediğin? dedi.</p>
<p class="block">-Ondan haber ver sen! Çakmaktaşı mı istersin, çakmak fitili mi?</p>
<p class="block">-Ne o ne bu. Var git sağlıcağnan! İki İstanbul gazetesi uydurabilirsen okuruz kış gecelerinde. İki elini birden uzatarak helalleşti kumda dikilenlerle. Uzatılan kalasın üstünden dengeli adımlarla yürüdü geçti. Kıçüstüne ayak basar basmaz da kıyıda bir babaya bağlı çımayı çözen Zeynel i beklemeden çekti kalası içeri. Halil çapanın zincirine yapışmıştı bile. Asıldıkça sandal uzaklaşıyordu kıyıdan. Zeynel, Ali Efendi nin elini öptükten sonra açılan sandala yetişti, bir sıçrayışta dirseklerini yerleştirdi kıçüstüne. Dizliğinden suların sızmasını bekledi bir süre. Ayağının kumlarını bileklerine kadar gelen deniz suyunda çırptıktan sonra aldı kendini yukarı. Kıçüstünde eğlenmeden yürüdü geçti ambara. Kürekleri çıkarıp ıskarmozlara geçirdi. Halil, Bekir in de yardımıyla, sudan çıkan çapayı almıştı içeri. Yerine yerleştirip sıkıca bağlamıştı, oynamasın diye.</p>
<p class="block">Reis dümeni takmış, yekeyi geçirmişti. Küreklerin suya dalıp çıkmasını bekliyordu. Tekne karınlı olduğu için herkes bir küreğe geçmişti. Zeynel kol  larını aça aça iki küreği birden kullanmaya çalışıyordu. Hepsinde de bir hamlık vardı. Bir aydır Karadeniz kimseyi yaklaştırmamıştı kendine. Uyarına bir rüzgar esmezse bütün gün, bütün gece avuçlar kabarıp su toplayabilirdi bu hamlık yüzünden.</p>
<p class="block">Halime Gelin, Memiş in elinden yakalamış, sandalın her kürekte kıyıdan biraz daha uzaklaşmasını izliyordu. Gözü kız kardeşinin oğlundaydı daha çok. Memiş e söylüyordu aklından geçenleri.</p>
<p class="block">-Bak, diyordu,</p>
<p class="block">-Bekir hiç de aşağı kalmıyor ötekilerden. Ne fazla ne eksik. Yok, yok! Zeynel e de söz yok doğrusu. Zeynel ikisinden de baskın. Atik çocuk, aşkolsun! Neye kalktı deden ayağa! Yekeyi aldı ayaklarının arasına da... Kumanda veriyor çocuklara, bak!.. Yelken mi açacaklar yoksa? Yelken havası da yok amma... İskeleye kadar kürekle de giderlerdi ya... Temel Reis çocukları denemek istemişti. Eh, kürekte kötü değillerdi. Gemici dediğin, yelken kullanmasını bilmeliydi ilkin.</p>
<p class="block">-Bağlayın yelkeni! diye bağırdı.</p>
<p class="block">-Çıkarın başaltından! Yelken başaltında tam bir aydır, katlanmış duruyordu. Zeynel atlayıp çıkardı başüstüne. Kapağı örttü sıçrayıp çıktıktan sonra. Ambara kadar sürükleyip getirdi. Sereni biraz daha mayna ederek başladılar bağlamaya yelkeni. Amurayd8 başüstün  deki halkaya bağlayıp ıskotayı kaptanın eline verdiler. Makaralar dura dura işlekliğini yitirmişti. Zorla çektiler sereni yerine. Karşıdan esen ters rüzgârla yelken kullanacaklardı ister istemez. Faydasız, tatlı bir poyraz esiyordu. Sandalın başını yıldıza doğru açmak gerekiyordu, yararlanmaları için. Cide iskelesi gündoğrusunda kalıyordu, ama başka türlü de yararlanılamazdı bu rüzgârdan. Bir süre böyle gittikten sonra kayığın başını birden kıbleye çevirir, iskeleye baştankara ederdi Ufak işti Temel Reis için böyle bir yelken oyunu.</p>
<p class="block">Yelkene rüzgârın dolması için sandalın yana yatması gerekirdi. Üç delikanlı kaynaların üstüne oturup yatırdılar sandalı. Yelken birden şişmiş, sandal ileri atılmıştı bile.</p>
<p class="block">Temel Reis in göğsü dolup dolup boşalıyordu. Üç dört gün önce romatizmadan kıvrandığı geceleri düşündü.</p>
<p class="block">-Şu dümene yapışamayacağımı sanmıştım, diye geçirdi aklından.</p>
<p class="block">-Şükür bugünü gösterene! Cide nin evleri teker teker çıkıyordu bahçelerin içinden. Önce Köpekburnu ndaki tuz mağazası görünmüştü. Peşinden Otmanköy ün evleri... Sandal sulara gömüldükçe evler birer ikişer kiremitlerini yeşillikler içinden göz önüne seriyordu. İşte Hacı Rasim in bodoslaması yeni uzatılmış, kabur  galan yeni oturtulmuş gemileri de kumda sıralanmışlardı dizi dizi. Güvertesine kadar kalafat edilmiş iki direkli bir gemiyi daha geçen hafta topa tutmuştu Çarlık Rusya dretnotlar2. Kıyıdan seken bir mermi gerilerdeki köylerden birinde patlamış, şarapneller yağmur gibi saçılmıştı ortalığa. Cideli ustaların yaptığı bu gemiler çarın dretnotlarını korkutmasa gelip gelip topa tutmazlardı daha karadayken.</p>
<p class="block">İşte bir iki yıl önce cayır cayır yanmış liman dairesi, yanık pencereleriyle kıyıda, iskelenin gerisinde. Zeynel, Halil den yana dönerek:</p>
<p class="block">-Bizim Reyiz Dede aldı başını gidiyor Köpekburnu na doğru, dedi.</p>
<p class="block">-Nuri Efendi nin yumurta tabutlarını bıraktı iskelede de... Ama kaptan birden dümen kırmış, koskoca yelken bir mendil gibi havada pırpırlanmaya başlamıştı bile.</p>
<p class="block">-Alın yelkeni sancağa43. Çözün amurayı da! Bunun ne demek olduğunu üçü de anlardı ya, nasıl yerine getirileceğini yalnız Zeynel bilirdi. Serenin ucu direğin altından geçirildi birden. Sandal hemen öbür yana yatıvermişti. Poyraz etkisini daha güçlü göstermeye başlamıştı bu durumda. Sandal yıldırım hızıyla baştankara yönelmişti iskeleye.  Kumda birikenler, ellerini gözlerinin üstüne koyarak dümendeki kaptanı tanımaya çalışıyorlardı. Nuri Efendi nin adamlarından öğrenmeseler, böylesine becerikli bir kaptanın kim olduğunu bulup çıkaramayacaklardı kolay kolay. Genç işi bir manevraydı bu iş. Hem de askerlik yaşına erişmemiş, çocuk yaştaki gemicilerle...</p>
<p class="block">İskeleye kırk elli metre kala yeni bir emir daha duyuldu kıyıdan:</p>
<p class="block">-Mayna yelken! Zeynel, serenin direk dibindeki demire bağlı ipi çözer çözmez mayna olan yelkeni eteklerinden kucaklayıp basmıştı ambara. Yelkenin bir karışı bile ıslanmamış oluyordu böylece.</p>
<p class="block">Bu iş, bu kadar biçimli, bu kadar başarılı olabilirdi ancak. Hızını azar azar yitiren sandal hışır hışır çırpıntıdaki kumlara bindirmişti. Küreklere hiç iş düşmeden kıyıyı bulmuş, istenilen yere yanaşmıştı sandal. Yelkenler dürülmüş, serene bağlanmıştı bile. İskelenin babalarına halatlar atılıp gemici düğümü vurulmuştu. Yumurta tabutları öbek öbek istif edilmiş, kumun üstünde onları bekliyordu. İskeleden kolayca yüklenebilirdi sandala. Nuri Efendi nin iki adamı bu iş için sabahtan beri bekliyordu kıyıda. Taşımaya başlamaları için reisin bir işareti yeter de artardı bile. Ama her şey yolunca yordamınca olmalıydı. Önce reis liman dairesine kadar gidecek, kâğıtlarını yaptıracak, müsaadesini alıp cebine koyacaktı. Bekir in gemici kâğıdı çıkar  tılmamıştı henüz. Eğer işleminde eksik gedik kalmışsa kefil gösterilecekti, en kısa zamanda işlemin bitirilmesi için.</p>
<p class="block">Liman çavuşu iyi adamdı. Her şey yolunda gitmişti. Bekir in yaşı gemicilik için çok ufaktı, ama daha büyüğünü nerden bulsundu Temel Reis. Biraz kabacaları tüm askerdeydi bunların. İskeleye doğru pupa yelken baştankara eden sandalın tayfalarının arasında Bekir de yok muydu? Gemicinin daha iyisi az bulunurdu bu ateş yıllarında.</p>
<p class="block">Otuz sekiz sandık yumurta iki saat içinde ambara istif edilivermişti. Büyük kentlerde para edecek başka malları yoktu yoksul Cidelilerin. Bu yumurtalarla doyurulması gereken binlerce aç çocuk vardı köylerde, ama analar ne satacaklardı evlerinin gazını, tuzunu sağlayabilmek için. Kestaneyle cevizleri de vardı birazcık. Vardı ya, uşaklar tüm yiyintisiz mi kalacaklardı. Babalar, kardeşler askerde olmasalardı biçimli şimşir kaşıklar da yapılır satılırdı pazarda. Hiçbir fabrikanın demir kaşığından geri kalmazdı bunlar güzellikte. Üzerlerine bitki köklerinden çıkarılan boyalarla süsler de işlenirdi daha olmazsa... Ama şimdilik bu işlerle uğraşacak hünerli erkekler kalmamıştı köylerde. Eli bıçak tutan, balta tutan daha yaşlı erkekler, tebdilihavaya45 gelenler, sakatlar, topallar, tek gözlüler,  gemi yapımcılarına kestane, kayın kerestesi çekiyorlardı.</p>
<p class="block">Temel Reis, Nuri Efendi den alacağı navluna karşılık birkaç kilo kuru fasulyeyle birkaç kilo mercimek sağlayabilmişti tayfaları için. Limandan aldığı vesikayla, iki günlük de ekmek... Yarım kilo kadar zeytin, o kadar da köy peyniri...</p>
<p class="block">İskeleden çımalar söküldüğü vakit Orta Mahalle deki Yeni Cami de öğle ezanı okunuyordu. Deniz hafiften sakarcık dökmeye başlamıştı. Bu, rüzgarın serteldiğine işaretti, ama poyraz Karadeniz in bu kıyıları için korkulacak bir rüzgar değildi. Gelin havası derlerdi böyle esintilere. Sandal kıyıdan kurtulur kurtulmaz:</p>
<p class="block">-Haydin uşaklar! dedi.</p>
<p class="block">-Şimdiden basın yelkeni, fora48!.. Köpekburnu na çevirdi sandalın başını. Dümen kırmadan bir saat daha gitti burun doğrultusunda. Sonra sandalın başını kerempeye doğru çevirdi. Kıyı kıyı gidemezdi bu rüzgarla. İster istemez sandalın başını açacaktı. Kaptanın bir gözü de deniz diplerindeydi, denizin ufuk çizgisinde. Bulut kabartılarını görür gibi olmuştu. Batıyla karayel arasında bulut yumakları birikiyordu. Bunlar iyiye işaret sayılmazdı gemiciler için. Uzaklarda patlamış bir fırtınanın doğrultusunda gelen habercilerdi. Fırtına  dan önce kerempeyi aşabilirse Meset Deresi nde alırdı soluğu. Ya kerempeyi aşamaz da dalgalarla boğuşmaya başlarsa! Denizdi bu, hepsi vardı hesapta. Ne olursa olsun şu pupa yelken gidişin de tadına doyulmuyordu hani... Bu tat da olmasa kazanılan iki kuruş otuz para için çekilir miydi bunca çileler! Temel Reis in iskeleden ayrıldığının üçüncü gecesiydi. Halime Gelin, ineğin bakımını yapmış, avluyla, ahırla işini erkenden bitirip kapıyı sürgülemişti. Dedesi varken akşam ezanlarına kadar kestanelerin altında çelikçomak oynayan Memiş i tutup getiren anası böyle, tavuklarla birlikte onu eve kapatıyordu. İlk gün, alışmadığı bu erkencilik hiç hoşuna gitmemiş, biraz direnince önce anasının azarını yemişti, peşinden de tokadını. Ne zamandır annesinden böyle bir davranış görmemişti Memiş. Ne olurdu çocuklarla bir saat daha oynasaydı. Erken de gitse, geç de gitse yiyeceği, annesinin çorba adını verdiği bulgurla kaynatılmış karalahana değil miydi?..</p>
<p class="block">-Yürü! diyordu annesi.</p>
<p class="block">-Deden seferde, baban askerde. Ne işin var bu saatlere kadar sokaklarda! İyi ya işte. Evde korkulacak biri olmazsa çocuk dediğin yaratığın evde ne işi olurdu!.. Son kalan çocuklar</p>
<p class="block">-Evli evine, köylü köyüne... Gitmeyen sı çan deliğine! tekerlemesini söyleyene kadar esir almaca oynayabilirdi yoz tarlalarda.</p>
<p class="block">-Gece yarılarında seni mi arayacağım sokaklarda kadın başimlan!.. diye anası karşısına dikildi mi sarı saçlarından soğuk sular dökülürdü sanki.</p>
<p class="block">Ne olurmuş arasa? Arama bahanesiyle evden çıkar, birkaç da komşu yüzü görürdü. Bahçeydi, bostandi, inekti, ev işiydi, cani çikiyordu bütün gün. İki laf eder açılırdı.</p>
<p class="block">Kapıyı sürgüleyip bulgur çorbasını sürmüştü Memiş in önüne... Adi bulgur çorbasiydi. Sayılacak kadar buğday tanesi... Sayılamayacak kadar süpürge darısı... Karamancar... Yeşil soğan... Bıkmıştı bu çorbadan. Bir yumurta olsun suda haşlayıp koysa önüne... Üç tavuk kalmıştı kümeste. Biri yumurtluyordu. Bu yumurtalari Memiş e yedirecek yerde karbanda biriktiriyor, sonra on beş günde bir götürüp Nuri Efendi ye satıyordu. Hiçbir gün ne yumurtalarin parasi eve gelmişti ne ispanaklarin... Memiş in hiç hoşlanmadiği buyrultulardan biri de şuydu:</p>
<p class="block">-Doydunsa kalk sofradan!.. Ya doymadiysa Memiş? Doymadiysa gene de kalkacakti eninde sonunda. Anasinin keyfi yerinde olursa iki üç ceviz atacak önüne ya da bir hapaz kestane ya da dut kurusu. Kestanelikte kirpisiyle  birlikte bulduğu kestanelere hiç benzemez annesinin verdiği sinmiş kestaneler. Her ikisi de kuzukestanesidir, ama sinmiş kestanenin hali başkadır. Bir tıkırtı duyar gibi olmuştu Memiş.</p>
<p class="block">-Anne! dedi.</p>
<p class="block">-Kapıda biri var! Halime de duymuştu bu tıkırtıyı, ama duymazcalıktan gelmeye karar vermişti bir kere...</p>
<p class="block">-Sus! dedi yavaşça.</p>
<p class="block">-Kim olacak bu saatte!..</p>
<p class="block">-Bak, gene vuruyor!..</p>
<p class="block">-Hadi bakalım, sen geç yatağına!.. Oysa ellerini, ayaklarını bir temiz yıkamadan yatağa sokmazdı onu. Memiş yatağa girmemek için direniyordu.</p>
<p class="block">-Kalk diyorum sana!</p>
<p class="block">-Anne uykum yok!</p>
<p class="block">-Yoksa beklersin gelsin diye! Yürü! Kolundan tuttuğu gibi kaldırdı sofradan. Temel Reis in yatağına fırlattı.</p>
<p class="block">-Sakın çıkma yataktan. Kırarım ayaklarını! Ayaklarının ucuna basa basa avluya açılan kapının arkasına geldi, çömelerek dışarıyı dinledi. Dışarda biri vardı. Ayakkabılarını sürtmesinden belli oluyordu bu. Sert köşeli bir kunduraydı sürtünen. Çarık değildi. Bu tür ayakkabıları köy yerinde giyecek hiç kimse yoktu. Okulu kapatıp da askere gitmeden önce öğretmen giyerdi bunlardan. Köy muhtarının bile çarık vardı ayağında. Karakol çok uzaktaydı. Jandarmaların çoğu da çarık giyerdi ya, postal ya da çapula giyenler de bulunurdu. </p>
<p class="block">-Bir asker var dışarda, diye düşündü. Bir asker kaçağıydı bu olsa olsa.</p>
<p class="block">-Sakın Salih Efendi nin Halit olmasın! Halit bir iki kez askerden kaçmıştı. Şube reisi Haşim Bey yakalamış, bir iki ay depoya kapattıktan sonra kelepçe vurup Kastamonu ya yollamıştı. Ne yapıp yapıp kaçmıştı Daday a varmadan. Babası eve almıyordu, Haşim Bey den çekindiği için. İkisini birden asardı hiç kılı kıpırdamadan. O da köylerin başına bela olmuştu. Ahırlara girip sabahlıyordu geceleri... Aç kalınca çoğu yanında taşıdığı mavzerine sarılıp ekmek istiyordu. Şuna buna sarkıntılık ettiği de söylenirdi. Bir gün tarlaya giderken karşılaşmıştı Halime onunla. Yolun kenarına çekilmiş, sırtını dönüp dikilmişti.</p>
<p class="block">-Halime Gelin! demişti Halit.</p>
<p class="block">-Ben kocanla çıktım ilk defa Cide den. Gebehula üzerinden üç günde vardık Kastamonu ya. Hanlarda yan yana yattık... Sonra ayaklarının ucuna basarak sokulmuş, kadını kolundan tutup sarsmıştı. Halime Gelin sertçe ona doğru dönünce, bıyıkları, öfkeden ateş gibi yanan yüzüne değmişti. Birden ellerine vurup ondan uzaklaştı.</p>
<p class="block">-Yoluna git hadi! dedi.</p>
<p class="block">-Kocamın senin gibi ne kadar arkadaşı varsa yerin dibine girsin. Bir daha karşıma çıkarsan leşini sererim senin! Yürüyüp gitmişti Halime. Halit hâlâ kıpırdamadan duruyordu olduğu yerde. </p>
<p class="block">-Dur sen! diye seslenmişti ardından.</p>
<p class="block">-Kız kardeşinden sonra sıra sana da gelecek... Ayak sesleri sabırsızlanıyordu kapıda. Deliğe göz uydursa da kim olduğunu bir görebilse... Kapıda üç tıklama daha. Peşinden bir fısıltı:</p>
<p class="block">-Halime! Korkaklığın bir yararı yoktu. Kapıdakinin kim olduğu bir an önce anlaşılmalıydı. Dik bir sesle sordu:</p>
<p class="block">-Kim o?</p>
<p class="block">-Ben! Kocan Sabri!</p>
<p class="block">-Kapıyı küt küt vuramaz mısın sen? Neden asker kaçakları gibi tıklatıp duruyorsun gidip gelip?</p>
<p class="block">-Bilmesinler geldiğimi! Hele aç!</p>
<p class="block">-Neden bilmesinlermiş?</p>
<p class="block">-Beni başka bir yere verdiler de geçerken bir iki saatliğine uğrayayım dedim.</p>
<p class="block">-İnanmam!</p>
<p class="block">-İnan kız! Kör olayım doğru söylüyorum!</p>
<p class="block">-Doğruysa git köyün muhtarına! Onunla birlik gel! Baban sefere giderkene bizi muhtara emanet etti!</p>
<p class="block">-Aç kız! Uzun etmesene.</p>
<p class="block">-Boşuna zorlanma. Böyle sinsi sinsi eve sokulanı almam içeri. Namuslu adam kendi evine göğsünü gere gere gelir. Asker kaçağısın sen!</p>
<p class="block">-Değilim diyorum!</p>
<p class="block">-Kaçaksın!</p>
<p class="block">- </p>
<p class="block">-Yarın, sabah namazında uğurlarsın beni! Söyleyeceklerim var!</p>
<p class="block">-Yani gece gelip gece gideceksin! Senin evden çıktığını görenler ileri geri laf etsinler namusum üzerine, öyle mi? Muhtarla gelmezsen giremezsin! Boşuna dikilip durma kapıda!</p>
<p class="block">-Aç diyorum sana. Bana evimin kapısını mı kırdıracaksın!</p>
<p class="block">-Kır da göreyim seni! Yüklükte asılı duran çifteyi düşünüyordu akşamdan beri. Yüklüğün kapısını açtı. Kapı, uzun süre kullanılmadığı için gıcırdamıştı gecenin sessizliğinde. Kocası doldurmuştu gitmeden.</p>
<p class="block">-Çifteyi aldın eline, öyle mi? dedi Sabri.</p>
<p class="block">-Aldım!</p>
<p class="block">-Nasıl elin varır bana tetik çekmeye?</p>
<p class="block">-Bu tüfeği namusunu iki paralık etmek isteyenlere karşı kullanırsın dememiş miydin?</p>
<p class="block">-Öyle demiştim!</p>
<p class="block">-Ben de senin sözünü tutuyorum işte!</p>
<p class="block">-Amma uzattın haaa! Ben kendi evime geldim. Babamın evine.</p>
<p class="block">-Baban giderken asker kaçaklarına karşı çok uyanık ol dediydi!</p>
<p class="block">-Kes! Uzatma! Bende o sendeki çiftenin daha iyisi var. Beşli mavzer. Kafamı kızdırma da aç!</p>
<p class="block">-Demek mavzerinle kaçtın öyle mi? Hele şimdi hiç giremezsin! Çiftenin bir gözünü boşaltırım pencereden! Gelenlere haber anlat!</p>
<p class="block">-  Muhtarın evinden yana açılan pencereye koştu. Hızla kaldırdı camı. Çiftenin horozunu kaldırıp boşluğa doğrulttu. Omzuna yerleştirmesiyle patlaması bir oldu. Sanki köpekler havlamak için çiftenin atılmasını bekliyorlardı. Başını camdan çıkarıp bağırdı:</p>
<p class="block">-Ali Efendi! Asker kaçakları sardı evimi! Yetiş!..</p>
<p class="block">-  Temel Reis, Kerempe Feneri nin çakıp söndüğünü gördüğü zaman sakarcıklar büyümüş, dalgalar haline gelmişti. Bekir başüstüne uzanmış, halsiz, yatıyordu. Üç gemicinin en görmüş geçirmişi Zeynel di. Anlamıştı deniz tuttuğunu.</p>
<p class="block">-Aman, dedi,</p>
<p class="block">-Reyiz Dede görmesin! Dilinden kurtulamazsın sonra! Bekir başını kaldıracak oldu, dönüyordu. Bir bulantı başlamıştı midesinde. Ah, bir boşaltıp rahat edebilseydi... Zeynel:</p>
<p class="block">-Yelkenin arkasına geç! dedi.</p>
<p class="block">Halil işin şakasındaydı.</p>
<p class="block">-Arabacılık değil bu! dedi.</p>
<p class="block">-Gemicilik! Hem de Karadeniz de sandalcılık! Kusmazsan açılamazsın! Dalgalar kabardıkça kabarıyordu. Kaptan tayfaların başüstünde toplandıklarını görünce köpürmüştü.</p>
<p class="block">-Neden üçünüz bir aradasınız? Nasıl gemicilik bu? Tulumbayı ben mi basacağım!</p>
<p class="block">-Su etmiyor ki sandal, diyecek oldu Halil. Lafı ağzına tıktı reis.</p>
<p class="block">-Sandalın içindeki çalkantıyı da mı duymuyorsunuz. Neredeyse yüzecek yumurta sandıkları. Geç tulumbaya! Halil tulumbaya geçmiş, Zeynel vardiyada kalmıştı, Bekir in gerisinde. Gökte ne bir tek yıldız kalmıştı ne de ay ışığı. Ta uzakta, belli sürelerle, Kerempe Feneri çakıp sönüyordu. Görünmeyen bir dev, altın topunu havaya fırlatıp belli zaman içinde kapıyordu sanki. Bir süre bekledikten sonra aynı oyuna yeniden başlıyor, saniye sektirmeden başarıyla bitiriyordu. Bu altın top ne havada kalıyor ne suya düşüyordu. Zeynel kuşkulu bir sesle:</p>
<p class="block">-Reyiz Dede! diye bağırdı.</p>
<p class="block">-Üzerimize doğru bir taka geliyor. Pupa yelken.</p>
<p class="block">-İyi bak! dedi.</p>
<p class="block">-Üzerimize neden gelsin. Kerempeye kıvrılacaktır. Gözleri iyi görse hiç de Zeynel e sormazdı. Hele geceleri büsbütün kararıveriyordu ortalık. Bereket versin fenerleri çakışlarından tanıdığı için gözleri kapalı da olsa çıkıyordu işin içinden.</p>
<p class="block">-Yok, Reyiz Dede, tam yolumuza dümen kırmışa benziyor!</p>
<p class="block">-Ne zoru var bizimle! Asker kaçaklarının yol kesip sandalları, kotraları soyduğunu çok iyi biliyordu. Pontusçular bile korsanlığa başlamışlardı son günlerde. Aradıkları  başta para, sonra silahtı. Yiyecek adına ne bulurlarsa alıp götürüyorlardı.</p>
<p class="block">İlk defa karşılaşmıyordu Temel Reis bu korsanlarla... Onların işine yarayacak yükü olmadığı için kolay kurtulmuştu ellerinden birkaç kere. Şimdi bir iki tabut yumurtayla gene de kurtulurdu, ama mal sahibini nasıl inandıracaktı? Ya yolda başkalarına sattın derse şu kadar yıllık onuru lekelenmez miydi? Kıyıya dümen kırsa yetişirlerdi daha baştankara edemeden.</p>
<p class="block">Gelinin hazırladığı zembili çıkardı kıçaltından. Soğuk havalar için koyduğu Laz başlığını aldı. Korsanların bu başlığı nasıl sardıklarını çok iyi bilirdi. Pontusçuların bile geleneksel kılıkları arasındaydı bu başlık. Toplu tabancasını da aldı zembilden. Cide den çıkarken altı fişeğini de yerleştirmişti yuvalarına.</p>
<p class="block">Taka, önünü kesmek için manevraya başlamıştı bile. Onun Üzerlerine gelişini beklemesi, üstünlüğü onlara kaptırmak demekti. Rüzgardan tam yararlanması için sandalın başını açığa vermesi gerekirdi. Birden dümen kırdı yıldızpoyraza. Sandal mahmuz yemiş at gibi silkinerek ileri sıçradı.</p>
<p class="block">Çocuklar ateş gibi yerine getirmişlerdi kumandasını. Sandal, kaynalarına kadar yatmıştı sancağa. Rüzgar, yelkeni patlatırcasına şişirmişti.</p>
<p class="block">Alt yanlarına düşen taka, maksatlarını anlayamamıştı henüz. Ne yapacağını şaşırmışa benziyor  du. Kaçıyor muydu bu sandal, yoksa Üzerlerine mi geliyordu? Egemenlik Temel Reis e geçivermişti çeyrek saat içinde. Rüzgar dirisa etmezse yarış Sivastopol a kadar sürer, Üzerlerine gelen taka her dakika biraz daha gerilerdi. Temel Reis in çekindiği mavzer peşreviydik Altıpatlarla nasıl çıkacaktı bu peşrevin içinden? Sandal yüklü olsa da yolundan hiçbir şey kaybetmiyordu. Yumurta sandıkları safra yerine geçtiği için sandalın başı sulara gömülüyor, rüzgârın fazlası tehlike getirecek yerde yararlı oluyordu. Başüstü dalgalarla yıkanıyordu zaman zaman. Ambara kaçan suları dışarı vermek için tulumba durmadan çalışıyordu.</p>
<p class="block">Gözüne pek güvenemeyen Temel Reis, Zeynel i yanına çağırmış, soruyordu:</p>
<p class="block">-Takanın başı nereye dönük? Gözlerini kısarak karanlığın ötesini görmeye uğraşan Zeynel:</p>
<p class="block">-Belli olmuyor ki Reyiz Dede! dedi.</p>
<p class="block">-Az önce üstümüze doğru geliyorlardı. Şimdi kerempeye doğru dümen kırmışa benziyorlar.</p>
<p class="block">-Hangimiz daha ilerdeyiz?</p>
<p class="block">-Onlar ilerde gibi geliyor bana. Ama bu yolla çok sürmez, geçeriz onları...</p>
<p class="block">- </p>
<p class="block">-Benim de istediğim onları gerilerde bırakmak. Bir süre aralığı kapatmadan gittiler.</p>
<p class="block">-Reyiz Dede! diye bağırdı Zeynel.</p>
<p class="block">-Tam üzerimize dümen kırdılar.</p>
<p class="block">-Doğru mu? dedi reis.</p>
<p class="block">-İyi bak hele!</p>
<p class="block">-Doğru Reyiz Dede. Takanın iskelesi55 de, sancağı da belli oluyor.</p>
<p class="block">-Gelemezler üzerimize... Bu rüzgarla nasıl gelirlermiş. Kaptan isterim ben yelken kullanacak!</p>
<p class="block">-Geliyorlar!</p>
<p class="block">-Geride bırakırız onları!</p>
<p class="block">-Kaçar gideriz! diyemiyordu Temel Reis. Sandalın başı açığa dönükken yönünü yavaş yavaş karaya, kerempeye doğru kaydırmaya başladı. Kıyıya bir varabilse, gümrük muhafaza memurları, Düyunu Umumiye nin kolcuları56 yardımlarına koşarlardı. Hepsi de silahlıydılar çünkü. İş oraya ulaşabilmekteydi.</p>
<p class="block">Zeynel:</p>
<p class="block">-Reyiz Dede. Birinin elinde mavzer var! dedi.</p>
<p class="block">-Nerdeyse ateş edecek. Kerempe Feneri çakınca gördüm.</p>
<p class="block">-Kaptanı da gördün mü?</p>
<p class="block">-Bir karaltı var kıçta.</p>
<p class="block">-Başında başlık var mı? Fenerin çakmasını bekle de iyi bak! 15 iskele: Sandalın sol yanı.</p>
<p class="block">56 kolcu: Bir şeyi korumak için bekleyen, kol gezen görevli, muhafız.  Fener altın toplarını havaya fırlatmıştı. Zeynel gözlerini açmış bakıyordu.</p>
<p class="block">-Var, Reyiz Dede, başında Laz başlığı var!</p>
<p class="block">-Tamam! dedi.</p>
<p class="block">-Bir deneyeceğiz. Temel Reis, başındaki başlığın uçlarını çözdü, yeniden bağladı. Bir ucunu sarkıttı. Birden doğrulup kalktı ayağa.</p>
<p class="block">-Siz de gelin bordaya dikilin. Bekir, ulan, sen de kalk artık, miskin herif. Biraz kalabalık görsünler bizi. Elinize de tüfeğe benzer birer takoz alın. Dümenin yekesini iki ayağının arasına almış, belinin büküklüğü belli olmasın diye dimdik ayakta duruyordu. Aralarında ya yüz metre vardı ya seksen... Kerempenin çakmasıyla Temel Reis in bir seksenlik boyu sandalın kıçında beliriverdi. Sandalın başını takanın üzerine yöneltmek için bu anı beklemişti. Ayaklarıyla dümen kırarken koynundan çıkardığı toplu tabancayı ateşlemesi de bir olmuştu. Namludan çıkan iki kurşun, takanın yelkeninde iki delik açıp geçmişti.</p>
<p class="block">Kerempe yeniden sönünce reis sandalın başını gene eski yönüne hızla çevirmişti.</p>
<p class="block">Takadakilerde bir telaşın başladığı, karanlıkta bile belli oluyordu. Temel Reis in top gibi patlayan tabancasının sesini rüzgar olduğu gibi kıyıya götürmüştü. Takadakilerin kıyıdakilere görünecek ne  yüzleri vardı ne yürekleri... Şimdi ne yapmaları gerekiyordu? İşte sandal da ateş açarak Üzerlerine doğru geliyordu.</p>
<p class="block">Kerempenin tam çakacağı sırada Temel Reis gene sandalın başını takanın üzerine çevirmişti birden.</p>
<p class="block">-Yatın uşaklar, görünmeyin. Belki onlar da ateş açarlar! Kendisi de kıçüstüne yatmış, tabancasını takanın yelkenine doğrultmuştu. Tetik üç kez kalkıp indi. Üç kurşunun üçü de yelkende üç delik açmıştı. Bu bir anlamda da kıyıdan yardım istemekti. Kerempe önlerinde gümrükçülerin havaya edilen bu üç el ateşe verdikleri cevap zor duyulmuştu, tersine esen rüzgar yüzünden... Ama bunu takadakiler daha kolay duymuşlar, hiç de bir yardım isteği olarak yorumlamamışlardı. Bir gerçek varsa ortada, o da iki ateş arasında kalmışlardı.</p>
<p class="block">Kerempe Feneri kararır kararmaz ıskotaya asılan reis, yelkeni kıyıdaki muhafaza memurlarının üzerine doğru biçimledi. Tam yol kaçıştı bu. Fener yeniden yandığı zaman iki tekne arası en azdan beş yüz metre açılmıştı. Demek taka da kaçıyordu. Sandalın son durumundan kuşkulansa da yeniden kovalamaya başlasa, yelkeni aktaracak zaman içinde bile Temel Reis kıyıyı çoktan bulurdu.</p>
<p class="block">Zeynel, fenerin son ışığında:</p>
<p class="block">-Kaçıyorlar! dedi.</p>
<p class="block">-Hem de yelken kürek.</p>
<p class="block">-  Reisin keyfi yerine gelmişti.</p>
<p class="block">-Hangimiz kaçıyoruz? diye sordu gülerek.</p>
<p class="block">-Onlar mı, biz mi? Bekir de korkudan deniz tutması falan kalmamıştı.</p>
<p class="block">-Biz yolumuza gidiyoruz, dedi.</p>
<p class="block">-Onlar kaçıyorlar. Köy korucusu Çipil Reşit, şube reisi Haşim Bey den aldığı martinle yatar, martinle kalkardı. Balkan Harbi ne katıldığı zaman da böyle bir martini vardı Reşit in. Sol kolunu kurşun sıyırıp geçmeseydi kim bilir belki seferberlikte de böyle bir martini olacaktı. Sol kolunu bir kurşunun sıyırdığı nasıl doğruysa, bu kolun bakımsızlıktan kangren olup dibinden kesildiği de o kadar doğruydu. Ama bu gerçeğe Gebeşköy de kimse inanmazdı.</p>
<p class="block">-Sen kurşunla yaralanacak adam mısın, katır tepmiştir de dibinden koparmıştır, derlerdi. Bu söylentiye inanan da vardı, inanmayan da. Şube reisi Haşim Bey, yaralanıp hastanede kesildiğine inanmasa, depodan bir martin verip onu köy korucusu yaptırır mıydı? Onu şubenin arkasındaki tarlada bu çaptan düşmüş tüfekle sınava çekmişti. Reşit, verilen tek mermiyle boş sigara kutusunu hem de tek koluyla halledince Haşim Bey,</p>
<p class="block">-Hak ettin bu Osmanlı martinini, demişti.</p>
<p class="block">-Kırk bir korucunun içinde bu martin ancak sana yakışır. Derler ki,</p>
<p class="block">-Bereket versin, Haşim Bey acıdı da ikinci kurşunu vermedi! İşin şakası bundan sonra başlıyordu:</p>
<p class="block">-Acaba Haşim Bey kime acıdı? Kimi, şubenin camlarına acıdı, der; kimi çalımı bozulmasın diye Çipil Reşit e, kimi de yoldan geçen bir vatandaşa, diye cevap verir. Yoook, hayır, acısa acısa ikinci kurşuna acımış olacaktı. Böylece Çipil Reşit in bir kör nişancı olduğu anlamı çıkardı açıkça. İyi ama tam ortasından nallanan boş Serkldoryan kutusunu kim delmişti? Eğer bir rastlantı sonucu delindiyse, Çipil Reşit in kırk bir köy korucusunun en talihlisi olması gerekmez mi? Az şey midir talih kuşunun gelip Reşit in başına konması bu kırk bir kişinin içinde? Halime Gelin çiftenin sağ namlusundaki domuz sıkısını muhtarın evinden yana boşalttığı zaman, Çipil Reşit, martini apış arasında, sabah uykusundaydı. Sonra bir kadın gecenin sessizliğinde,</p>
<p class="block">-Asker kaçağı vaaar!.. diye çıngır çıngır bağırmıştı.</p>
<p class="block">Bu kadın sesi Temel Reis in evinden geldiğine göre, olsa olsa Sabri nin karısı olacaktı. Silahı atan kimdi? Ona sataşan asker kaçağı olacaktı. Ne olursa olsun, bu evde köy korucusunu ve köy korucusunun martinini ilgilendiren bir olay, bir</p>
<p class="block">-vukuat vardı. Önce martinin mermi yatağında kurşun olup olmadığını kontrol etmeliydi. Çekti mekanizmayı. Hazne açıldı. Evet, haznede kuzu gibi bir mermi yatıyordu. Bir mermi demek, bir asker  kaçağı demekti. Belindeki fişeklikte on iki mermi daha vardı. Yani on iki asker kaçağının yaşayıp yaşamaması Reşit in elindeydi.</p>
<p class="block">Bu kadar yıllık köy koruculuğunda edindiği denemelere göre hemen küt diye vukuatın üstüne gidilmezdi. Vukuatın ilk hızı kırılmalıydı önce. Ölecek olan, nasıl olsa işin başında ölürdü. Bunu önlemek elinde değildi onun. Eğer vukuatın kaba coşkusu dağıldıktan sonra Üzerlerine giderse vukuatı işleyen kişiyle, açıkçası</p>
<p class="block">-fail</p>
<p class="block">-le yüz yüze gelse de</p>
<p class="block">-Kanun namına! deyince eller yukarı kalkardı. Hele bir kalkmasındı. Bu tek mermili kara martin ne güne duruyordu.</p>
<p class="block">Temel Reis in evine gidecek yerde kestanelikten yana koştu. Yol ordan ırmağa doğru, ırmaktan da Kadirköy e, Gideros a, ordan da taaa Kurucaşile ye dayanırdı. Önce bir ayak sesi duydu. Boz urbalı biri koşuyordu ay ışığı altında. Omzunda bir fişeklik... Evet, omzundaydı fişeklik. Çapraz bağlandığına göre çift fişeklikti. Elinde de olsa olsa bir mavzer... 88 model... Bilirdi bu modeli... Bölükte en geçerli, en kullanışlı silah 88 model mavzerdi.</p>
<p class="block">Adam hiç telaşlanmıyordu. Biliyordu ki bu köyde bu anda ondan daha güçlü kimse yoktur. Yoktur, ama gene de kaçıyordu işte. Yavaş da koşsa bu kaçmaktı. Ama kimden kaçıyordu bu adam? Çipil Reşit bunun cevabını açıkça verebiliyordu:</p>
<p class="block">-Herhalde benden kaçmıyor. Kimden kaçıyordu ya? </p>
<p class="block">-Ha? Kimden kaçıyordu bu adam? Olsa olsa kanundan. Evet, kanundan kaçıyordu. Kanun kaçağıydı bu adam. Kanunu bu köyde yürütüp uygulayan iki kişi vardı: biri muhtar, biri de...</p>
<p class="block">Durdu, ayağını açtı. Tek kolla tek kurşun atan martiniyle düzeni temsil eden adam, ikinci adam da kendisiydi. Öyleyse kendisine düşen bir iş vardı bu anda.</p>
<p class="block">-Heeey, delikanlı! diye bağırdı.</p>
<p class="block">Adam başını çevirmedi bile.</p>
<p class="block">-Heeey, delikanlı! Eller yukarı! Hiç oralı değildi delikanlı. Tek kolla sigara paketini delmişti, ama delinen boş sigara paketiydi. Canlı kişinin derisini delmeye hiç benzemezdi bu iş. Gelgelelim yatarsa, destekli, tek mermiciğini gönderirse daha güvenilir bir atış yapar, bu işi de başarırdı.</p>
<p class="block">-Yat ulan Reşit! dedi.</p>
<p class="block">-Yat da destekli ateşe geç! Atış serbest! Yatmasıyla tek kurşunu kaçanın dizkapağından aşağısına nişan alıp yollaması bir oldu.</p>
<p class="block">Kaçak, modul yemiş öküz gibi birden sıçradı. Geriye dönüp bir göz atmadan koşmaya başladı.</p>
<p class="block">-Bu adam neden geriye dönüp bakmıyor, beni adam yerine koymuyor mu acaba? diye düşündü.</p>
<p class="block">-Hayır, kendisini tanıyacağımdan korkuyor. Demek buralı. Bizim köyden olacak.</p>
<p class="block">-  Kim olabilirdi bu adam? Bağıran, yardım isteyen kimdi? Sesin geldiğine bakılırsa Temel Reis in geliniydi olsa olsa... Yani Sabri nin karısı. Acaba Sabri olmasındı bu adam? Bir kadın tutar da kapıya gelen kocası için bütün köyü ayağa kaldırır mıydı? Halime gibi erkek karıların ne yapacağı hiç belli olmazdı.</p>
<p class="block">Koşmaya gelince, değil bu köyde, birinci orduda Reşit i geçen az bulunurdu. Reşit de hızlandı. Tüfeğini eline alıp başladı peşinden koşmaya. Bu arada fişeklikten bir mermi çıkarıp martinin haznesine sürmeyi de unutmamıştı.</p>
<p class="block">-Heeey! Bana bak! Kimdi bu asker kaçağı? Bir öğrense, hem merakını giderecek hem de Haşim Bey e, jandarma kumandanına, kaymakama vermek için ayrı ayrı üç tane rapor yazdıracaktı eli kalem tutan birine.</p>
<p class="block">-Dur! Kimsin sen be? Hiç duracağa benzemiyordu adam. Başını çevirmeden boyuna koşuyordu. Martini bir ağacın çatığına yerleştirip bir kurşun daha yollamalıydı. Bu sefer biraz daha yukardan almalıydı nişanı. Belinden nişan alırsa kurşun anca ayağının topuğuna değerdi, hızla uzaklaştığı için. Tüfeğin namlusunu ağacın çatığına yerleştirdi. Kundağını omzuna yapıştırdı, göz, gez, arpacık derken kaçanın beline doğrulttu. Kendi kendine verdi komutu:</p>
<p class="block">-Ateş! Soluğunu kesti, dokundu tetiğe: </p>
<p class="block">-Gümmm!.. Bu seferki gerçekten gümlemişti. Asker kaçağı, birden, bir tümseğin gerisine atıverdi kendini. Yatmasıyla, Reşit in ayağının dibinden cıv, cıv, diye iki kurşunun sekmesi bir oldu. Ne zaman yatmış, ne zaman nişan alıp tetiğe dokunmuştu, şaşılacak şeydi! Kazık gibi dikilmesinin bir anlamı yoktu artık. Kendini birden attı yere. Yüzükoyun kapaklanıp martinini karnının altına aldı. Tüfeğini doldurmuş, ağzına kurşunu vermişti. Ama nişan alacak kimse görünmüyordu ki...</p>
<p class="block">-Sakın, dedi,</p>
<p class="block">-yaralamış olmayayım adamı?.. Neden olmasındı. Belinden aşağı nişan almıştı, ama kurşun gider belinden yukarısına da girebilirdi.</p>
<p class="block">-Sakın ölmüş olmasın?..</p>
<p class="block">-Ölürse üzülürüm!.. diye düşündü. Kanun namına asker kaçağı yakalayabilirdi, ama kanun namına asker kaçağını öldüremezdi. Bu işi ancak kanunun kendisi yapabilirdi.</p>
<p class="block">-Dur! demiş, durmamıştı. Üstelik iki de kurşun atmıştı. Hani öldürse de kendini haklı çıkaracak nedenler yok değildi. Hele Haşim Bey, asker kaçağı düşmanıydı.</p>
<p class="block">-Benim sevk ettiğim asker sağ kalırsa ancak savaş bitince döner geriye!.. derdi.</p>
<p class="block">İzinlilere, hava değişimiyle gelenlere bile kızardı.</p>
<p class="block">-Böyle geleceğinize künyeniz gelsin daha iyi! diye verip veriştirirdi.</p>
<p class="block">Yüzükoyun yatmaktan bir şey çıkmazdı böyle. Şu tümseğin arkasından sürünerek yandaki fundalığa geçse?.. Oradan da meşenin dibine kaysa?.. Bir  süre bekleyip yolun dönemecinden adamın önünü kesse?..</p>
<p class="block">Birden toparladı kendini. Tümseğin arkasına kadar kamburunu çıkararak koştu. Fundalığa kadar dizleri üstünde yürüdü. Sürüne sürüne meşenin dibini buldu. Meşeyi siper ederek çevresini iyice inceledi. Martinin ateşe hazır olup olmadığını gözden geçirdikten sonra yolun dönemecine kadar son hızla koştu. Ordan adamın yattığı yerin görünmesi gerekirdi. Doğruydu. Yattığı yer görünüyordu, ama adam yoktu görünürlerde. Geriye döndü. Yol boylu boyunca uzayıp gidiyordu. Bir saat ilerisi bile ayna gibi görünüyordu sabahın alacakaranlığında. Gelgelelim kimsecikler yoktu yolda. Taa ilerde bir inekle bir kadın, geliyor muydu, gidiyor muydu, belli değildi.</p>
<p class="block">Tavşan avına çıkmış avcılar gibi tüfeğini koltuğunun altına kıstırarak, kaçağın yatması gereken tümseğe kadar başı önüne eğik yürüdü. Kuru otların yere yapışmasından az önce burda birinin yatabileceği sonucunu çıkardı. Peki sonra nereye gitmişti bu adam? Yer yarılıp içine de giremezdi ya! Kan lekeleri var mı diye yatarak toprağı gözden geçirdi. İki kurşun da boşa gitmişti. Martinine karşı olan sarsılmaz güveni kaybolmuştu bir anda. Küçümseyerek baktı elindekine.</p>
<p class="block">-Ulan, dedi,</p>
<p class="block">-sesin de çıkmasa kaldırıp atardım seni denize! Gümlemene hiç diyecek yok doğrusu. Beşli mavzeri olan adamı bile korkutup kaçırabiliyorsun!</p>
<p class="block">-  Onun neden kaçtığını az çok biliyorsa da kerameti gene kara martinde buluyordu.</p>
<p class="block">Şimdi ne yapması gerekirdi. Eli boş köye nasıl dönecekti. Cayırtıyı herhalde köyden de duymuşlardı. Eğer tüfeklerin sesini deniz bastırmadıysa muhtar, yaktığı iki fişeğin hesabını soracaktı kendisinden.</p>
<p class="block">Başı önünde kös kös geldiği yolu dönüyordu. Sararmış eğreltileri çiğneyip de oyuğunda balıkçıların midye pişirdiği kestane ağacının önünden geçerken burnunun ucuna bir mavzer uzandı:</p>
<p class="block">-Davranma! Namlusu yere dönük olarak omzunda asılı duran martin geçti bir anda aklından. Bunu, mavzerin namlusunu burnuna dayayan asker kaçağı da biliyordu.</p>
<p class="block">-Ver o delikli demiri bana! dedi.</p>
<p class="block">-Kim verdiyse bu kavalı bile bile vermiş sana! Kimseye zararı dokunmasın diye! İki el ateş ettin peşimden. Söyle, havaya mı attın, bana mı attın? Doğru söyle! Çipil Reşit başını çevirdi ona. Gözlerini kırpıştırarak bir süre baktı. Ne kadar sakalı bıyığı uzasa da gene tanımıştı, Sabri ydi bu kaçak. Temel Reis in oğlu Sabri. Üsteliyordu boyuna:</p>
<p class="block">-Söyle, kıyasıya mı attın?</p>
<p class="block">-Hayır.</p>
<p class="block">-Ya ne halt etmeye ateş ettin? Yoksa beni uğurlamak için mi?</p>
<p class="block">- </p>
<p class="block">-Aşağı yukarı uğurlamak için. Eğer kıyasıya atsaydım, tepene alırdım nişanı.</p>
<p class="block">-Ya nereme aldın?</p>
<p class="block">-Ayaklarına!</p>
<p class="block">-Ver bakalım şunu. İş var mı bu kavalda bir deneyeyim! Kendi mavzerini çaprazlama boynuna astı. Reşidin baş aşağı asılı duran tüfeğini omzundan çekip aldı. Mekanizmayı çekip dolu mu boş mu diye baktı. Boş olduğunu anlayınca Reşit ten aldığı mermiyi sürdü. Meşenin yaprakları arasından birini seçip dokundu tetiğe. Sapına nişan aldığı yaprak döne döne yere düşerken:</p>
<p class="block">-Verilmiş sadakam varmış! dedi.</p>
<p class="block">-Topuğumdan nallayacakmışsın beni az daha. Şimdi sıra bende. Ver bir fişek daha bakalım! Reşit in fişeklikten çektiği mermiyi kaptı elinden. Sürdü martine.</p>
<p class="block">-Yürü! dedi.</p>
<p class="block">-Tam yirmi adım ilerde dur! Arkanı dön! Sakın korkmayasın! Madem öldüresiye atmadın kurşunu... Ben de sana kıyasıya atacak değilim! Topuğundan ufacık bir delik açacağım, o kadar! Hani daha da beterini yapsa haksız sayılmazdı bu Sabri.</p>
<p class="block">-Etme ağam! dedi Reşit.</p>
<p class="block">-Zaten bir kolum yok. Yanlış nişan alırsın da topal edersin beni. Ateş edeceksen kafama nişan al da süründürme!</p>
<p class="block">- </p>
<p class="block">-Kendin gibi kör nişancı mı sanıyorsun beni? Yürü ulan! Çipil Reşit gösterilen yöne doğru iki üç adım atıp durdu.</p>
<p class="block">-Yürü diyorum sana!</p>
<p class="block">-Yakından at da bi yanlışlık olmasın. Bacağımın oynak yerine gelir de topal olursam koruculuktan da atar beni Haşim Bey!</p>
<p class="block">-On beş adım daha yürü! Marş! Birkaç adım attı, yeniden durdu.</p>
<p class="block">-Bağışla cezamı ağam!</p>
<p class="block">-Yürüyecek misin, yoksa kurşunu kalçana mı atayım? Tam yirminci adımda durmuştu Reşit.</p>
<p class="block">-Şimdi bak! dedi Sabri.</p>
<p class="block">-Buralarda başkâtibin Halit dolaşıyor mu, haberin var mı, yok mu, doğru söyle!</p>
<p class="block">-Dolaşıyor ağam.</p>
<p class="block">-Kadına, kıza sataştığını da biliyor musun?</p>
<p class="block">-Biliyorum!</p>
<p class="block">-Biliyorsun haaa! Biliyorsun da arkamdan attığın kurşunları neden ona atmıyorsun, vur emri çıktığı halde? Başkâtipten mi korkuyorsun, yoksa elindeki mavzerden mi?</p>
<p class="block">-Bir başıma nasıl gelirim onun hakkından?</p>
<p class="block">-Düş önüme öyleyse. Seni öylesine bir kahraman yapacağım ki namın dilden dile dolaşacak memlekette! Kahraman olmak topal olmaktan daha iyiydi. </p>
<p class="block">-Sağ ol ağam! dedi.</p>
<p class="block">-Göstereceğim ona, karıya kıza sataşmasını! Verelim dersini. Gel bakalım. Al şu silahını! Reşit silahını almadan önce Sabri nin eline yapışıp öpmek istedi.</p>
<p class="block">-Bırak köpekliği! Düş önüme. Önce geldiğin yolu kendini yormadan yürü bakalım! Hiç konuşmadan bir iki saat önce Sabri nin yatıp da gözden kaybolduğu tümseğin başına kadar geldiler.</p>
<p class="block">-Sapıyoruz burdan! dedi Sabri.</p>
<p class="block">-Domuz Kayası na gidiyoruz! Reşit:</p>
<p class="block">-Ne var Domuz Kayası nda? diye soracak oldu.</p>
<p class="block">-Daha soruyor. Ne olacak. Halit in ininin orda olduğunu sen de biliyorsun! Domuzu bastırayım da orda gör! İlk kurşunu sen atacaksın Osmanlı martiniyle!</p>
<p class="block">-Ben mi atacağım?</p>
<p class="block">-Sen atacaksın ya! Bana attığın gibi...</p>
<p class="block">-Kıyasıya mı atacağım?</p>
<p class="block">-Ne sandındı ya! Üç firarı var herifin. Vur emri çıktı bilmiyor musun?</p>
<p class="block">-Muhtar bir şey demedi bana.</p>
<p class="block">-O da bilir, sen de bilirsin bunu. Ne veriyor Salih Efendi size? Halit size güvenmese bu köye gelip yerleşemezdi.</p>
<p class="block">-Kör olayım benim haberim yok!</p>
<p class="block">- </p>
<p class="block">-Demek muhtarın var. Seni çipil seni! Kadirköy de kırdığı cevizler kırkı geçti. Duymadın mı bizim baldızla karıya sataştığını? Köpeksiz köyü bulmuş da çomaksız geziyor. Laz başlığı takıp zıpka giyiyormuş. Asker urbasını çıkarmış da!</p>
<p class="block">-Şurdan şuraya gitmeyeyim ki haberim yok!</p>
<p class="block">-Şimdi haberin oldu. Yürü bakalım öyleyse! Sap şurdan, kürüzün arkasından! Eğreltilerin içinden yürüyeceksin! Birini gördün mü yatacaksın yüzükoyun. Kirişi kırmaya kalkarsan kurtulamazsın elimden, ilk kurşun senin! Yürü şimdi! Bir süre sırtın arkasında yürüdükten sonra iki kayanın arasından bir keçiyoluna geçtiler.</p>
<p class="block">-Aç gözünü! dedi Sabri.</p>
<p class="block">-İşte bu keçiyolu onun inine gider. Martinin koltuğunun altında yürüyeceksin! Benden on adım ilerde... Ben senin, yerine göre beş adım, yerine göre elli adım gerinden geleceğim. Arkanda beni göremezsen korkma sakın. Kurşunlarım yetişir yardımına. Görünce hemen yatıp nişan alacaksın, dokunacaksın tetiğe. Haaa, şunu da çıkarma aklından. Sen bugün beni hiç görmedin. Gebeşköy de kestanelikte peşine düştüğün adam ben değilim. Halit e rastladın, peşine düşüp geldin buraya. Söyle bakalım, rastladın mı Sabri ye?</p>
<p class="block">-Yok ağam, rastlamadım.</p>
<p class="block">- </p>
<p class="block">-Yemin et!</p>
<p class="block">-Yemin olsun ki rastlamadım!</p>
<p class="block">-Ateşe kör bakayım ki rastlamadım, de!</p>
<p class="block">-Ateşe kör bakayım ki rastlamadım!</p>
<p class="block">-Bir sakarlık et de göreyim seni! Öbür kolunu da ben koparmazsam bana da Temel Reyiz in Sabri demesinler. Hişşşt!.. Ağır ol!.. Ayak sesi var! Yat!.. Sabri geri geri gidip fundanın arkasına yattı. Hemen bir ilerdeki fundanın arkasına sıçradı. Şimdi daha yüksekten yolu izleyebiliyordu. Ellerinde yoğurt bakraçları, arkalarında sepetler, pazara gidiyorlardı kadınlar. Ayaklarında çarık olduğundan ayak sesleri zor duyuluyordu. Evlerinin sofalarında yürüyorlardı sanki tabanlarını sürte sürte.</p>
<p class="block">Çipil Reşit yol kenarına öyle ustalıkla yatmıştı ki kadınlar hiçbir şey sezinlememişlerdi.</p>
<p class="block">Sabri nin yattığı tümseğin altında uzanan yoldan kıvrılarak yürümeleri gerekiyordu. Kadınlardan biri yavaşça:</p>
<p class="block">-Sen de gördün tüfeğinin ucunu değil mi? diye yanındakine sordu yavaşça.</p>
<p class="block">-Gördüm! dedi arkasında yumurta sepeti olan kadın.</p>
<p class="block">-Yumurtalarını istese ne yapardın? diye sordu gülerek.</p>
<p class="block">-Verirdim! Canımdan kıymadı değil ya!..</p>
<p class="block">-Şunu bir temizleyen çıkmadı iki yıldır.</p>
<p class="block">-Vur emri çıkmış diyorlar emme...</p>
<p class="block">- </p>
<p class="block">-Vuracak adam nerde?.. Erkeklerin yüreklileri askerde... Buralarda tüm işe yaramazları kaldı...</p>
<p class="block">-Namussuzları da buralarda kız kadın peşinde... Geçen gün bu Halit namussuzu Selime nin önüne çıkmış odun keserkene... Sesler uzaklaşıp duyulmaz oldu.</p>
<p class="block">Selime, baldızıydı Sabri nin. Demek duyduğu doğruydu. Sıra sonra da başkalarına gelecekti... Ne diyordu önde giden kadın...</p>
<p class="block">-Erkeklerin yüreklileri askerde... Hani yanlış da söylemiyor diye düşündü.</p>
<p class="block">-Evet, yüreksizin, namussuzun biriyim ben! Şube reisi bir yolsuzluğunu görmüş, onu dayanmıştı cepheye.</p>
<p class="block">-Cephe cezalandırma yeri miydi?.. Mademki suçluyum, verseydi harp divanına. İşte böyle silahımla, mermilerimle kaçarım ben de. Haklı olmadığını biliyordu. Düpedüz namussuzluk olduğunu da biliyordu yaptığı işin. Ama olmuştu bir kere... Şeytana uymuştu.</p>
<p class="block">İşte kaçıp gelmişti, rahat mıydı sanki... Karısı yüzüne bile bakmamıştı. Kızamıyordu ona da. Bir köpek gibi kovalamıştı kendi evinin kapısından. Üstelik köyü de ayağa kaldırmıştı. Bilmiyordu ne yapacağını Sabri. Yalnız bildiği bir şey vardı: Şu başkâtibin oğlu Halit in memleket için, köylü için kendisinden çok daha zararlı olduğu... Hangi bir memleketlisine rastlasa, hep Halit için kuşkulu laflar ediyorlardı. Bir ayağı kendi köyündeydi bu itin. Neden hurdaydı, niçin başka köylerde görünmüyordu? Köyün en güzel kadını olan karısı için miy  di? Bunu temizlemeden buralardan ayrılamazdı. Ayrılsa da rahat edemezdi cephede. Aklı hep köyünde, karısında, evinde olacaktı. Niçin savaşacaktı cephede? Namusu için, değil mi? Bu namusa ha karşısındaki düşmanları göz dikmiş, ha cephe gerisindeki asker kaçakları...</p>
<p class="block">Çipil Reşit yattığı yerden doğrulmuş, çevresini gözden geçiriyordu. Nerdeydi bu Temel Reis in oğlu be? Yook, eğer voltasını alıp tüymüşse, kendisinin ne işi vardı buralarda? Bütün köylüler dört gözle yoluna bakmış olmalıydılar, bir şeyler öğrenmek için.</p>
<p class="block">-Heeeyttt! diye bağırdı Sabri.</p>
<p class="block">-Kaçtı mı sandın beni? Hem de senden kaçacağım haaaa! Çıkar aklından bu kuruntuları. Seni kahraman etmeden gidecek değilim buralardan. Düş önüme bakalım! Yürü! Sakın arkana döneyim deme! Yersin kurşunu sonra! Arayı bu sefer adamakıllı açmıştı. Kadınlardan da duyduğuna göre çok uzakta olmasa gerekti bu Halit.</p>
<p class="block">-Hükümetin, asker kaçaklarının peşine takacak adamı yok galiba! diye düşündü.</p>
<p class="block">-İtler cirit atıyor buralarda. Bu itlerin peşine salacak elinde adamı olsa, onları tutar İngiliz gavurunun karşısına dikerdi! Mavzerini sağ kolunun altına almış, Reşit i gözünden kaçırmadan yürüyordu. Bir ara keçiyolunun sarpa sardığını anladı, dizlerinin kesikliğinden. Sağını solunu gözden geçirdi. Sağ yanında, ayaklarının  altından, dolana dolana, kopa eklene bir ırmak denize doğru uzanıyordu.</p>
<p class="block">-Bana anlattıklarına göre, saklandığı kayalara yaklaştık, diye düşündü. Hızlandı birden. Sıklaştırdı adımlarını. Yanına vardığı halde, hâlâ arkasına dönüp bakamıyordu Reşit.</p>
<p class="block">-Sola dön! diye komut verdi Sabri.</p>
<p class="block">-Kaldır başını da kayalara bak! Bu kayaların arkasına çıkıp çantamda ne varsa bölüşüp yiyeceğiz. Biliyorum, açlıktan zifirin kesildi, ama iş yapmadan ekmek yok! Sana beş dakika mola! Tütünün varsa sar bir sigara. Yoksa al benim tütün kesemi! Çakmak da içinde! Avcı yeleğine el atıp çıkardı keseyi, fırlatıp attı önüne.</p>
<p class="block">-Ben nöbetteyim, bir de bana sar! Çabuk! Çipil Reşit olduğu yere çöküverdi yorgunluktan. Böyle yürüyüşler vız gelirdi ona. Gelgelelim kulağının dibinde soğukluğunu duyduğu bir mavzer namlusunun doğrultusunda yürümenin iç açıcı bir yanı mı olurdu?</p>
<p class="block">-Sardın mı sigaramı?</p>
<p class="block">-Sardım ağa!</p>
<p class="block">-Getir! Uzattığı sigarayı dudaklarının arasına tutuşturdu.</p>
<p class="block">-Çak bakalım şu çakmağı! Çakmağı çıkarmış, koyu sarı fitilini yuvasından çekmiş, başparmağıyla yavaştan, çıkacak kıvılcımdan yana bastırmıştı. Dağılan kıvılcımlar fitili tutuşturunca: </p>
<p class="block">-Yak! dedi Sabri.</p>
<p class="block">-Önce kendi sigaranı yak! Sabri, uzattığı ateşten tam sigarasını yakıyordu ki kulağının dibinden</p>
<p class="block">-Cıvvv! diye bir kurşun geç</p>
<p class="block">-.</p>
<p class="block">-Yat ulan Reşit! dedi.</p>
<p class="block">O da kendini yere atmış, atar atmaz da yandaki tümseğin gerisine kaymıştı. Mavzerinin namlusunu kurşundan gelen yana döndürmüştü hemen.</p>
<p class="block">-Vay itoğlu it! dedi.</p>
<p class="block">-Bizi gözlüyormuş. Reşit! Nerdesin ulan? Reşit ten ses yoktu. Bir ayak sesi duyar gibi oldu. Kaçıyor muydu Reşit acaba? Başını kaldırıp tam bakacaktı ki bir kurşun daha! Sağ omzundan yanık bir yün kokusu geldi burnuna... Kurşun ceketinin sağ omzunu delip geçmiş olacaktı. Kolunu bir iki kez oynattı. Canı acımıyordu.</p>
<p class="block">-Heeey! diye bağırdı.</p>
<p class="block">-Böyle mi öğrettiler askerde sana? Boyuna karavana atıyorsun! Duyabilmiş miydi acaba? Konuşturmak istiyordu karşısındakini. Halit ten başkası olabilir miydi, bu şakayı yapan? Başkası da olabilirdi, dağ taş asker kaçağıydı çünkü.</p>
<p class="block">-Sakın Reşit olmasın bu ikinci kurşunu atan? diye düşündü. Çok yakından gelmişti çünkü.</p>
<p class="block">-Yattığım yere sokulmuş da olabilir, dedi. Eğer durum böyleyse sıçrayıp yer değiştirmesi gerekirdi. Askerlikten bu kadar olsun anlardı. Toparlandı. Az ilerisindeki tümseğe kadar tüfeği koltuğunun altında, başı önüne eğik koştu. Yatıp siper alması gerekir  ken bir kez daha koştu. Yüksekçe bir tümsek görmüştü az ilerisinde. Tam arkasına yatıp uzanacağı sırada ayağının dibinden vınlayarak bir kurşun daha sekti. Yattığı yerden dört yanını görebilirdi. Onu tavuk gibi kimse bastıramazdı artık. Yolun iki ucu da gözünün önündeydi. Geleni de, gideni de kaçırmazdı burdan. Irmak bile taaa ilerde, buluttan kurtulan güneşin altında, kazmayla bölünmüş bir yılan gibi parça parça uzanıyordu.</p>
<p class="block">Sabri iki tehlikeli sıçrayışla bu tepeciğin arkasına yanlamış olmanın üstünlüğünü daha iyi anlıyor, güvenle çekiyordu ciğerlerine nemli havayı.</p>
<p class="block">Uzun bir süre bekledi. Gözleri yolun gidiş geliş yönlerindeydi. Halit yattığı siperden kalkıp gitse bile bu yoldan yararlanacak değildi. Hemen bir yıla yakın zamandır, buralarda, kayaların arasında yaşadığını biliyordu onun. Sabri, ona bakarak, buraların yabancısı sayılırdı.</p>
<p class="block">-Kim bilir hangi taşın altındadır o şimdi! diye düşündü. Kendisini burda yattığı sürece pusuya düşüremezdi, ama kalkıp gideceğini hesaplayarak bir tuzak düşünmüş de olabilirdi.</p>
<p class="block">Reşit ten tam yararlanacağı sırada kaçırmıştı onu elinden. Canı bir sigara istemişti. Elini tütün kesesine attı.</p>
<p class="block">-Tuh anasını! dedi.</p>
<p class="block">-Tütün kesesi de Reşit te kaldı, çakmak da!.. İlk kurşun kulaktozundan geçip de tüfeğine yapıştığı zaman, sigarası bir yana gitmişti, kendisi bir yana...  Arka arkaya patlayan üç mermi altüst edivermişti kafasından geçenleri. Bu mermilerden biri boğuk martin sesiydi. Mavzerin cıvlayan kurşunlarına bakarak daha da gümbürtülüydü. Demek Reşit bir biçimine getirip Halit e ilk kurşunu atmıştı. Sesler biraz uzaktan geldiğine göre kendisi için tehlike uzaklaşmıştı.</p>
<p class="block">Reşit in yaralanıp öldüğünü aklından geçirdi bir ara. Tüyleri diken diken olmuştu.</p>
<p class="block">-Ya öldüyse? dedi.</p>
<p class="block">-Bak kepazeliğe!.. Beni öldürdü diyecekler.</p>
<p class="block">-Reşit! diye bağırdı bütün gücüyle. Hiçbir cevap alamadı. Deminki patırtının bir anlamı olmalıydı. Yaralanan ya da ölen yok muydu? Üç mermi boşuna mı yakılmıştı?</p>
<p class="block">-Evet, üçü de hedefini bulamamış, diye düşündü.</p>
<p class="block">-Bizim Çipil Reşit, yerini Halit e belli etmemek için ser vermiyor olmalı. Boş adam değildi bu Çipil.</p>
<p class="block">Böyle uzun bir süre daha bekledi. Ekmek torbasından kapkara bir ekmek parçası çıkardı. Bir parça da beze sarılı peynir. Bir çobandan almıştı iki gün önce. Biraz da hiçbir şey yapamamanın çaresizliği içinde, hiç acele etmeden, uzun uzun çiğneye çiğneye yiyip bitirdi yemeğini. Susuzluktan içi yanıyordu. Tuzlu peynir dayanılmaz bir susuzluk vermişti. Özlemle, akan ırmağa baktı. Güneş yeniden bulutun altına girmiş, akarsu puslu bir yatak içinde görüntüsünün parlaklığını yitirmişti. Eğer şimdi kıyısında olsa tüfeğini otların üstüne bırakır, yüzükoyun uzanarak tuz yalatılmış keçiler gibi başını uzatırdı.  Gözlerini Gebeşköy e doğru uzanıp giden yola çevirdiği zaman gördüklerine inanamadı. Martinini boynuna çaprazlamasına asıp iki yanına sallana sallana yürüyen adam, Reşit ten başkası olamazdı. Sağ koluyla tüfeğini tutuyordu. Sol yanı bomboştu. Kafasında ilk şimşekler çakmıştı Sabri nin.</p>
<p class="block">-Sakın, dedi,</p>
<p class="block">-Halit i haklamış olmasın! Olmaz da değildi hani. Halit in gözlerini kendisinden ayırmadığı korkulu anlarda boş kalan Reşit kolayca avlayabilirdi onu. Hem de tek kurşunla. İkinci bir martin sesi duymamıştı çünkü.</p>
<p class="block">-Aferin Reşit! dedi.</p>
<p class="block">-Eğer onu haklayabildinse ben de sözümü yerine getirmiş oldum. Bir saat önce silah seslerinin geldiği yöne doğru dört yanını kollayarak sürünmeye başladı. Çok geçmeden de kıpırdamadan yatan boz giynekli, sakalı bıyığına karışmış bir adam ilişti gözüne.</p>
<p class="block">Kıpırdamadan sırtüstü yatıyordu adam. Ceketinin düğmeleri çözüktü. Yanında ne bir tüfek vardı ne de belinde fişeklik.</p>
<p class="block">Doğruydu demek, bir kurşunla haklamıştı Reşit bu asker kaçağını. Üstünü başını aramış, kimliğini belirten nesi varsa almıştı.</p>
<p class="block">-Eeee, dedi Sabri,</p>
<p class="block">-bizim de sonumuz er geç bu! Sonra gülümseyerek mırıldandı:</p>
<p class="block">-Yaşa sen, kahraman Reşit! Halime Gelin, yumruklarıyla gözlerindeki uykuyu dağıtmaya çalışarak:</p>
<p class="block">-Kim o? diye yürüdü kapıya.</p>
<p class="block">Dışardan genç bir erkek sesi:</p>
<p class="block">-Benim! dedi.</p>
<p class="block">-Ben, Zeynel... Yanımda Bekir de var, Halil de! Halime, kapının sürgüsünü çekerken:</p>
<p class="block">-Ya babam? Babam nerde? diye sordu.</p>
<p class="block">-Reyiz Dede mi? Dur anlatayım sonra içerde. Kapının sürgüsünü çekince de hemen girdiler içeri. Halime Gelin,</p>
<p class="block">-Hoş geldiniz! bile demeyi akıl edemeden, şaşkın şaşkın bakıyordu bu üç genç gemicinin yüzüne. Neden sonra:</p>
<p class="block">-Nerde reyiz babam? diye üsteledi.</p>
<p class="block">-Oturun da anlatın bana! İnebolu da kaldı değil mi? Sağ değil mi gayrı?.. Bıraktınız geldiniz ha!.. Söylesenize, sandalı da İnebolu da mı bıraktınız?</p>
<p class="block">-Sandalı getirdik. Kabaali bir kaptan buldu, Cideli bir kaptan... Çektik iskeleye sandalı... Sırtındaki zembili yere koymayı akıl edemeden öyle duruyordu ayakta.</p>
<p class="block">-Bırak o zembili de otur şöyle! dedi Zeynel e.</p>
<p class="block">-Yolda önce bir taka yolumuzu kesti, diye başladı Zeynel.</p>
<p class="block">-Sonra gümrükçülerden öğrendik. Kara Niko nun adamlarıymış... Başlarında Laz başlığı, Pontusçu diyor kolcular onlara... İyi kurtulmuşuz ellerinden. Kerempeyi geçince önce yıldızpoyraza tutulduk. Peşinden bir yağmur ki sorma. Reyiz Dede bizi başaltına soktu. Kendisi dümende... Gocuğunu giydirdim giydirmesine amma İnebolu ya kadar ıslandı, göyneğine kadar. Sandalı Boyran altına çekince dedede bir ateş, bir ateş... Kabaali hastaneye yatırdı... Bize çok yardımı dokundu Kabaali nin.</p>
<p class="block">-Anladım, gerisini anlatma! Hastaneden çıkamadı bi daha... Memiş de uyanmıştı.</p>
<p class="block">-Anne! diye seslendi.</p>
<p class="block">-Kim onlar? Annesi duymamıştı bile çocuğun içerden sorduğunu. Karmakarışık şeyler düşünüyordu. İşte korktuğu şey başına gelmişti en sonunda! Kocası bir asker kaçağıydı, peşinde jandarmalar dolaşıyordu. Onu da bir kör kurşunla boylu boyunca uzatacaklardı bir çalılığın dibine. Kötü mü etmişti yoksa onu eve alıp saklamamakla? Babasının ölümünü duyunca bugünlerde mutlaka gelecekti kapıya... O zaman  ne yapacaktı? Köyde bir çocukla kalması çok zor olacaktı artık. Kardeşinin yanına mı gitmeliydi?</p>
<p class="block">-Anne! Memiş kalkmış, kapının önünde dikiliyor, gelenlerin kim olduğuna bakıyordu, uykudan şişmiş gözlerle. Bekir Abisini tanır tanımaz koştu yanına.</p>
<p class="block">-Hani, dedi,</p>
<p class="block">-halka şekerim?</p>
<p class="block">-Zembilde! dedi Bekir.</p>
<p class="block">-Hele gel otur yanıma! Memiş kuşkulu kuşkulu baktı Zeynel e.</p>
<p class="block">-Dedem nerde? dedi.</p>
<p class="block">-Reyiz Dedem? Anasına, kapalı da olsa, bir cevap bulup veren Zeynel, yedi yaşındaki çocuğa söyleyecek bir söz bulamıyordu.</p>
<p class="block">-Deden mi? dedi.</p>
<p class="block">-Deden gelecek.</p>
<p class="block">-Neye getirmediniz onu?</p>
<p class="block">-Sandalla gelecek.</p>
<p class="block">-Sandal nerde?</p>
<p class="block">-İskelede... Cide de!</p>
<p class="block">-Gelsin dedem. Sandal da gelsin. Bekir Abi, dedem gelsin!..</p>
<p class="block">-Yarın sandal gelecek. Sen git şimdi uyu. Ben de uyuyacağım. Halime Gelin biraz kendine gelir gibi olmuştu.</p>
<p class="block">-Uşaklarım, dedi,</p>
<p class="block">-açsınızdır siz. Bir süt çorbası yapayım da doyurun karnınızı. Biraz keşkeğim var kilerde... Zeynel doğruldu oturduğu yerden, Halil e bakarak: </p>
<p class="block">-Gidelim biz! dedi.</p>
<p class="block">-Duymuşlardır geldiğimizi, merak ederler.</p>
<p class="block">-Olmaz! dedi Halime Gelin.</p>
<p class="block">-Çorbadan sonra gidersiniz. Soracaklarım var daha size! Fazla direnemediler. Zeynel in anlatacakları vardı daha. Temel Reis hastanede kızı için de, oğlu için de çok şeyler söylemişti kendisine. Sandalı kendisine emanet etmişti.</p>
<p class="block">-Askere gidene kadar sandal senin, demişti.</p>
<p class="block">-Hak ettin bu sandalın tayfalığını. Yaman denizci olmuşsun. İki payın var, ölsem de, kalsam da... Ocakta çorba pişiren Halime, Zeynel le neler konuşacağını sıralıyordu aklından. Memiş, olan bitenden habersiz, Bekir le şakalaşıyordu sofada. Çocuğun katıla katıla güldüğünü duyuyor, hem öfkeleniyor hem seviniyordu. Hiçbir şeyin farkında olmayışı ne güzeldi. Kendisi her sıkıntıya hazırdı, bu gülüşlerden yoksun kalmaması için. Tencerenin altı sönmek üzereydi. Kocası izinli geldiği zaman kesmişti bu kuru odunları... Bir yıldan fazla oluyordu. Aha onlar da bitmişti işte. Babasıyla Köseli altından getirmişlerdi sandala atarak.</p>
<p class="block">-Zeynel kardeş! diye seslendi.</p>
<p class="block">-Sandal Cide de kalacak değil ya... Halil le alır gelirsin. Arkadaşların vardır senin!</p>
<p class="block">-Hele düşündüğün şeye bak Halime Abla! dedi Halil.</p>
<p class="block">-Deniz biraz kırılsın, alır geliriz. Çekeriz kestanelerin altına.</p>
<p class="block">-Çekmeden oduna gideriz Köseli altına.</p>
<p class="block">-  Şaşkınlığını saklayamadı Halil.</p>
<p class="block">-Sen de mi geleceksin bizimle? diye sordu.</p>
<p class="block">-Ne olur gelirsem? Zeynel de şaşırdığı halde:</p>
<p class="block">-Ne olacak! dedi.</p>
<p class="block">-İyi olur. Sandala binip gelin almaya gitmiyor mu kadınlar...</p>
<p class="block">-Ben gelin almaya değil, oduna gideceğim. Baltamı da alacağım. Odunlukta bir kucak odun bile yok. Önümüz kış! Zeynel diyecek bir şey bulamamıştı.</p>
<p class="block">-Gideriz Halime Abla! dedi.</p>
<p class="block">-Oduna da gideriz.</p>
<p class="block">-Zora gelince sefere de çıkarız. Çift sürmeye giderken kaymakamdan izin mi çıkarıyor köy karıları? Zeynel işi şakaya bozmak istedi.</p>
<p class="block">-Ama sandala binerken limandan kağıt isterler...</p>
<p class="block">-Olmazsa kağıt da çıkartırız. Sandal, evin sandalı... Evde kim kaldıysa o kullanır. Kocası askere giden kadın ağzını açıp bekleyecek mi?</p>
<p class="block">-Tayfa istersen ben hazırım. Reyiz Dede dediydi ki, hak ettin bu sefer bu sandalda tayfa olmayı...</p>
<p class="block">-İki pay</p>
<p class="block">-dan hiç söz etmedi Zeynel. Kadınla paydan söz etmek ayıptı. Hele Reis Dede nin daha kırkı çıkmadan... Onun hastanede söyledikleri, bir delikanlıya yeterdi, denizciliğinin ilk yılında.</p>
<p class="block">Halil de aşağı kalmazdı Zeynel den.</p>
<p class="block">-İşine yararsam beni de alırsın! dedi.</p>
<p class="block">-Daha askerliğime de çok var.</p>
<p class="block">-Hele benim... dedi Bekir.</p>
<p class="block">-Beş sene tayfalık ederim sana Halime Teyze!</p>
<p class="block">-  Ocaklı odanın camı yavaştan tıkırdar gibi olmuştu. Birden camın açılmasıyla içeriye asker urbalı birinin atlaması bir oldu. Sabri den başkası olamazdı bu adam. .</p>
<p class="block">-Bırak yaygarayı da biraz beni dinle! dedi.</p>
<p class="block">-Evde kalıcılardan değilim. Babamın öldüğünü duydum da geldim. Duydun mu sen de?</p>
<p class="block">-Duydum! dedi Halime hiç kıpırdamadan.</p>
<p class="block">-Sen bu sandalı yarın satacaksın!</p>
<p class="block">-Git içerde otur. Nasıl olsa senin eve girdiğini duydu çocuklar.</p>
<p class="block">-Hangi çocuklar?</p>
<p class="block">-Halil le Zeynel... Bir de bizim Bekir... Memiş de uyanık... Çocukların dördü de donup kalmışlardı sofada. Sabri uysallaşarak sordu:</p>
<p class="block">-Peki, sen ne pişiriyorsun gecenin bu saatinde?</p>
<p class="block">-Çocuklara süt çorbası pişiriyorum.</p>
<p class="block">-Bir çanak da bana verirsin elbet. Elindeki mavzeri çiviye astı. Fişeklikleri de taktı üstüne. Çivi çeker mi çekmez mi diye baktı bir süre. Gözü tutmadı. Fişeklikleri omzuna sallandırdı. Tüfeği aldı eline yeniden. Belki de bir baskından çekiniyordu. Kimseye görünmediğini sanıyordu, ama peşinde jandarmaların dolaştığını biliyordu. İki gün önce, ırmakta karşıdan karşıya geçerken sıkıştırmışlardı, zor kurtulmuştu ellerinden. Şube reisi haber göndermişti Reşit le. Halit in ölü olarak ele geçirilmesindeki yardımı öğrenmiş olacaktı.  Ama jandarmalar laf dinlemezlerdi, çektikleri gibi vururlardı teslim olmayınca.</p>
<p class="block">-Merhaba çocuklar! diyerek geçti sofaya.</p>
<p class="block">-Merhaba Sabri Abi!</p>
<p class="block">-Babamı bırakmışsınız İnebolu da, öyle mi?</p>
<p class="block">-Öyle oldu Sabri Abi!</p>
<p class="block">-Bu uğursuz sandalı satıp parasını getireceksiniz bana yarın! Önümüz kış! Bana para lazım, eve de...</p>
<p class="block">-Halime Abla diyor ki...</p>
<p class="block">-Halime Abla bir şey diyemez. Bu evin erkeği benim. Yere sofra örtüsünü sermekte olan Halime, işine ara vermeden sözünü kesti kocasının:</p>
<p class="block">-Bu evin erkeği sensin, ama askerliğini yapıp gelirsen. Yarın ne olacağın belli değil!</p>
<p class="block">-Sana geçimin için para gerek. Sandal her zaman yerine konur.</p>
<p class="block">-Eğer beni çok düşünüyorsan yarın gider, şubeye teslim olursun. Sofrayı getirip koydu örtünün üstüne. Çorba çanağını da koydu. Tahta kaşıkları dizdi sofranın çevresine. Kocasının yüzüne bakmadan:</p>
<p class="block">-Haydin, dedi,</p>
<p class="block">-geçin sofra başına! Çocuklar oturdular. Sofra örtüsünü çektiler dizlerinin üstüne. Kendisi de geçti Bekir le Memiş in arasına. Sabri onların oturduklarını görünce sofraya bir göz attı. Karısı bir kaşık da kendisi için koymuştu. Çağrılmayı beklemeden kaşığın bulunduğu  yere geçti oturdu. Tüfeği hâlâ elindeydi. Dipçiği sofraya gelmek üzere uzattı geriye doğru namlusunu. Kaçaklıktan sonra, güvensizlik onda huy olmuştu. Çöplü, samanlı sac ekmeğinden iri lokmalar kopararak çorbayı kaşıklıyordu. Sabahtan beri gırtlağından sudan başka bir şey geçmemişti. Parası olsa bile insan içine çıkacak cesareti kalmamıştı. Jandarmaların, gününe göre sivil dolaştıklarını öğrenmişti Erkütlü bir kaçaktan. Cide den ayrılıp Amasra köylerine geçse Samsun dan tanıdığı oralı bir iki arkadaşının yanında kalabilirdi.</p>
<p class="block">Bir üs vardı Amasra da. Samsun a gidip gelenler eksik olmazdı. Belki de Samsun a bir takayla geçer, eski şube arkadaşlarının yardımını sağlayabilirdi.</p>
<p class="block">Sabri karnını doyurup kaşığını sofraya bırakmıştı ki kapı vuruldu. Babasını gördüğü andan beri susup kalan Memiş birden koştu kapıya.</p>
<p class="block">-Kim o? diye seslendi.</p>
<p class="block">Annesi geceleri kapıya onu gönderirdi. Kapıyı açmadan hep Memiş konuşur, annesi lafa karışmadan dinler, ne yapması gerekirse söylerdi sonunda. Memiş e göre, babasının evde olmasıyla olmaması aynı kapıya çıkıyordu ki böyle koşmuştu kapıya. Soruyu tekrarladı:</p>
<p class="block">-Kim o? Tanıdık bir ses cevap verdi dışardan:</p>
<p class="block">-Benim ben, Reşit! Başlar Sabri den yana dönmüştü. Sabri birden yerinden kalkmış, fişekliğini beline sıkı sıkı bağla  mıştı. Eve girdiği cama doğru yürürken Reşit sanki ne yaptığını görmüş gibi seslendi.</p>
<p class="block">-Sakın Sabri Ağam camdan atlamasın. Ev sarılı. Jandarma kumandanı haber almış eve girdiğini. Sardı bir bölük jandarmayla. Ev değil, köy bile sarılı. Beni de gönderdi buraya. Şube reisi demiş ki, gelsin teslim olsun. Ona erkek sözü. Bir keresine bağışlarım. Halime nin kaşları çatılmıştı.</p>
<p class="block">-Haydi, dedi,</p>
<p class="block">-aç kapıyı da çık, teslim ol! Karısına cevap verecek yerde kapıya çevirdi başını.</p>
<p class="block">-Ulan Reşit! dedi.</p>
<p class="block">-Beni bu yalanlarla tuzağa mı düşüreceksin? Alıştın kahraman olmaya, öyle mk;ı İki gözüm kör olsun hilafım varsa!</p>
<p class="block">-O çipil gözlerin çok sürmez kör olur yakında... Başka bir yemin biliyorsan et de inanayım.</p>
<p class="block">-Eğer yalan söylüyorsam...</p>
<p class="block">-Yalan söylüyorsan nasıl olsa yaşatmam seni. Daha mavzerim elimde. İlkin seni temizlerim. Sonra Halil e döndü.</p>
<p class="block">-Aç Halil kapıyı! Mavzerin namlusunu burnuna dayamıştı.</p>
<p class="block">-Haydi dedi,</p>
<p class="block">-götür beni jandarma kumandanına! Halil kapıyı açınca Reşit içerden vuran idare  lambasının ışığıyla bir karaltı gibi çıkıvermişti ortaya. Ortalık zifir karanlığı olsa da gene elinde martinin bulunmadığı görünüyordu.</p>
<p class="block">-Nerde martinin be? diye sordu Sabri.</p>
<p class="block">-Yok!</p>
<p class="block">-Kim aldı?</p>
<p class="block">-Muhtar aldı.</p>
<p class="block">-Elinden alırım diye korktu, öyle mi?</p>
<p class="block">-Yok! Ondan değil. Karşı gelirsin de seni vururum diye korktu. Keyifli keyifli güldü Sabri.</p>
<p class="block">-Öyle ya! dedi.</p>
<p class="block">-Halit i bir kurşunda serdin yere. Bana acımış olacak. Düş önüme de gidelim! Reşit bekienmedik bir yüreklilikle:</p>
<p class="block">-Bak Sabri Ağa, dedi,</p>
<p class="block">-benden kötülük gelmez. Yolumuza çıkarlarsa bana kıymaya kalkışma. Boşuna elini kana bulamış olursun.</p>
<p class="block">-İşime karışma! Yürü! Reşit, Sabri nin namlusunun ucuna çivilenmiş bir kalas parçası gibi yürüyordu karanlıkta. Muhtarın bahçesine zincirlenmiş çoban köpeği, gelenlerin ayak seslerini duymuş olacaktı ki kuşkulu kuşkulu havlamaya başladı.</p>
<p class="block">-Bu köpek ne halt etmeye havlıyor? diye sordu Sabri.</p>
<p class="block">-Ayak seslerimizi duydu da...</p>
<p class="block">-Demek başka ayak sesi yok buralarda... Senin jandarmaların nerde pusu kurdular, onu söyle çabuk!</p>
<p class="block">- </p>
<p class="block">-İlerde, muhtarın evinin oralarda...</p>
<p class="block">-Yalan söylüyorsun. Böyle jandarmalık olmaz. Onlar muhtarı mı tuzağa düşürecekler, beni mi? Ayakları birbirine dolaşmaya başlamıştı Reşit in.</p>
<p class="block">-Muhtar dedi ki...</p>
<p class="block">-Ulan jandarma kumandanı nerde, onu söyle bana!</p>
<p class="block">-Orda. Evde...</p>
<p class="block">-Kumandan orda olamaz. Yalan. Yalanın ortaya çıkınca ne yapacaktım seni, onu söyle bana! Çekeyim mi tetiği şimdi? Haaa? Çekeyim mi?..</p>
<p class="block">-Ağam, gözünü seveyim, vurma beni! Söylediklerim yalansa muhtarın yalancısıyım! Muhtar gönderdi beni! Ne öğütlediyse onu söyledim.</p>
<p class="block">-Tuh Allah belanı versin! Bayağı da inanmıştım jandarma mandarma hikâyesine. Ne yapayım şimdi seni! İki kurşunda devirsem köyü ayağa kaldırmış olacağım. Salıvermeye de gönlüm razı olmuyor. Sallandırayım mı şu ağaca?</p>
<p class="block">-Ayağının türabı olayım ağam! Ben bu köyün korucusuyum. Benim amirim de, kumandanım da muhtar. Ne emir verdiyse onu yaparım ben. Köyün namusu ondan sorulur. Bir bildiği olmasa göndermezdi. Dedi ki, eğer aksilik edip de gelmezse, benden selam söyle. Temel Reyiz rahmetlik oldu, Sabri yi bana bıraktı. Gayrı babası da, atası da benim. Gelip görsün beni de gene bildiğini işlesin, dedi.</p>
<p class="block">-  Gecenin ayazında Reşit in ensesine değen soğuk namlu birden kaymış, Sabri nin elindeki mavzerin ucu ayaklarının burnuna düşüvermişti. Dikliğini yitirmiş bir sesle sordu.</p>
<p class="block">-Yatmadı mı daha Ali Efendi? Bu bir soru değildi, ama sormuştu işte. Ne yapacağını kendisi de bilmiyordu daha... Ali Efendi ye gitmek, teslim olmak mı demekti. Hem onunla görüşür hem bildiğini okuyabilirdi gene de. Samsun dan sevkıyattan ayrıldığı günden beri kafasını kurcalayan bir soru vardı. Sordu açık açık:</p>
<p class="block">-Ben asker kaçağıyım, öyle mi? Reşit üzerine almamıştı bu soruyu. Eğer bu soru sırf kendisine sorulmuş olsaydı ne cevap verebilirdi? Kendi kurşunuyla yere serilen Halit, Sabri yle bir olabilir miydi?</p>
<p class="block">-Söyle! dedi Sabri.</p>
<p class="block">-Ne diyorlar köyde bana? Asker kaçağı mı diyorlar? Ne desindi Reşit? Köylünün dediğinden ona neydi? Kendisinin dili varmıyordu Sabri ye asker kaçağı demeye.</p>
<p class="block">-Bana kalırsa kaçak değilsin sen!</p>
<p class="block">-Köylü ne diyor, sen onu söyle!</p>
<p class="block">-Köylü mü?.. Köylü öyle diyor...</p>
<p class="block">-Ne diyor be?</p>
<p class="block">-Kaçak diyor... Asker kaçağı...</p>
<p class="block">-Askerlik mi kalmış... Yenilmişiz... Çanakkale gitmiş... Enver Paşa gitmiş... Cemal Paşa, Talat Paşa kalmamış ortada!</p>
<p class="block">- </p>
<p class="block">-Benim aklım ermez ki hey ağam, bu paşalara... Benim askerliğim Balkan Harbi nde bitti. Bu paşalar yeni yeni duyuluyordu o zamanlar. Ben hiçbirini görmedim, bu kolumun yüzünden!..</p>
<p class="block">-Şube askeri olmasaydım da benim de kopsaydı kolum. Depoyu beklettiler boyuna bana. Bizim şube reisine, Cepheye gönder beni!.. dedikçe, Sen bana lazımsın, dedi boyuna. Ne yapacaktı beni bilmem. Aklını takalarla bozmuştu. Yelken kullananlardan, kürek çekenlerden çok hoşlanırdı. Ben Karadenizliyim, ama hoşlanmam denizden. Bilirim ondan babamın neler çektiğini... Neyse, yürü gidelim de Ali Efendi yle konuşalım bunları. Adam yüzüne hasret kaldım bir buçuk aydır, dağda bayırda. Zincire bağlı Akbaş ın yanından geçtiler. Bir iki kez havlamadan sonra hayvanın susuvermesi dikkatini çekmişti Sabri nin.</p>
<p class="block">-Ulan Akbaş! dedi.</p>
<p class="block">-Beni mi tanıdın, yoksa Reşit i mi? Kokusundan da, sesinden de Sabri yi tanıdığı belliydi. İki bulutun arasına sıkışan ayın sönük ışığında bile dostça kuyruk salladığı belli oluyordu. Cızık cızık çıkardığı seslerden henüz unutmadığını belirtmeye çalıştığı anlaşılıyordu.</p>
<p class="block">-Hey anam! dedi.</p>
<p class="block">-Bizim Halime yle Memiş ten daha yakın bu hayvan bana. Oğlumken gelip bir boynuma sarılmadı hayta! Suçun onlarda olmadığını biliyordu ya, gene de söyleniyordu işte. Kaçaklık ona insanlar için yanlış  düşünceler aşılamış olacaktı. Hem sevgi hem kuşku hem de biraz tiksinti... Kiminden korkuyor, kimini küçümsüyor, kimine de düşmanlık besliyordu. Şu Reşit e karşı bile bu duygulardan birer parça vardı içinde. Ama ne korkusu korkuya benziyordu ne içini dökme isteği bir sevgiye... Bir bunalım içindeydi iki aya yakın bir zamandır. Öyle bir tedirginlik ki, karnını doyurup bir sıcak yatağa girse de çıkmasa bir daha... Cezaevinin duvarları arasında uyanmış gibiydi. Önünde bir uçtan bir uca Karadeniz uzanıp gitse de, arkasında dereleri tepeleriyle, köyleri kentleriyle Anadolu sıralanıp gitse de zincire vurulmuş bir tutsaktan farksız görüyordu kendini. Nerden geliyordu bu yalnızlık, kimsesizlik, çaresizlik duygusu... Elindeki mavzerin, sıra sıra fişekliklerin verdiği özgürlük bile dağıtamıyordu bu yalnızlığı, bu güvensizliği...</p>
<p class="block">Merdiven başında bekleyen muhtarın elini öptü.</p>
<p class="block">-Biliyordum geleceğini! dedi Ali Efendi.</p>
<p class="block">-Jandarma masalına kızacağını da biliyordum ya, köy ihtiyar heyeti böyle karar verdi. Gözünü korkutalım da gelsin, teslim olsun, dedi. İhtiyar heyeti sözünü duyunca olduğu yere çakılıp kalmıştı genç adam.</p>
<p class="block">-Heyetin karşısına çıkacağımı bilseydim gelmezdim bu eve... dedi.</p>
<p class="block">-Gene de ben onların yanına çıkmadan elini bir kere daha öpüp ayrılabilirim. Ali Efendi, bir eli sakalında: </p>
<p class="block">-Yolladım onları, dedi.</p>
<p class="block">-Baş başa konuşacağım seninle. Bir muhtar gibi değil, kendimi Temel Reyiz in yerine koyarak... Sabri, kapısı arkasına kadar açık duran bir odaya doğru yürüdü.</p>
<p class="block">-Buyur da konuşalım, dedi.</p>
<p class="block">-Seni muhtar olduğundan çok, babamın dostu olarak sayarım ben!</p>
<p class="block">-Sağ ol! Muhtar az önce oturduğu minderi Sabri ye bırakarak geçti karşısına.</p>
<p class="block">-Esasını ararsan... dedi.</p>
<p class="block">-İhtiyar heyeti de haklı... Onlara da karakoldan böyle öğütlediler. Bugün öğütle, korkutmayla yürütülen işler bir gün gelir, zorlan yürütülür. Aklı başında olanlar durumun bozukluğunu görüp de aldanmamalı... Sabri sözün dönüp dolaşıp can alacak bir kesime girmesini bekliyordu. Ali Efendi birden giriverdi konuya:</p>
<p class="block">-Halime gibi bir kadının kocası kaçak olarak dolaşamaz bu köyde...</p>
<p class="block">-Çekip gidecektim zaten... dedi Sabri önüne bakarak.</p>
<p class="block">-Nereye gidecektin? Gideceğin yeri hiç düşündün mü?</p>
<p class="block">-Kaçmayı düşündüğüm zaman, gidecek yeri de düşünmüştüm. Ama şimdi birçok şey değişti. Daha doğrusu, o zamanlar zaten değişmiş de ben yeni yeni öğreniyorum. Bizi, padişahın adamları düşmana teslim edesilermiş.</p>
<p class="block">- </p>
<p class="block">-Haklısın oğlum. Biz buralarda olanın bitenin pek farkında olmadan yaşıyoruz. Bildiğimiz bir şey varsa Moskof gemileri kumda kızak üstünde yatan gemileri artık topa tutmuyorlar. Biten bir şey var, ama harp mi bitti, düşmanların cephaneleri mi bitti, güçleri, kuvvetleri mi bitti, belli değil...</p>
<p class="block">-İşte bu yüzden ben de...</p>
<p class="block">-Sen, ben neyiz ki bu patırtıda? Hepimiz bir araya gelirsek bir güç oluruz ancak. Bir şeyler dönüyor ortada... Nerdeyse İstanbul a düşman gemileri girecekmiş. İstanbul a İngiliz i, Fransız ı, İtalyan ı girdi mi çekiver kuyruğunu. Padişah padişahlığını, sadrazam sadrazamlığı yapabilir mi o zaman?</p>
<p class="block">-İyi söyledin ya, Ali Efendi Amca, ben kimin askeri olacağım?</p>
<p class="block">-Milletin askeri... Ben Haşim Bey le görüştüm. Yakında çok şeyler olacak, dedi, şimdiden hazır olalım!</p>
<p class="block">-Yani, dedi Sabri,</p>
<p class="block">-Haşim Bey e gidip teslim olursam... Söz kendiliğinden tam istediği yere gelmişti.</p>
<p class="block">-Hemen teslim olursan, seni Kastamonu daki alaya yollayacak, dedi muhtar.</p>
<p class="block">Sabri toparlanıp birden kalktı ayağa. Perdesi inik pencerenin önüne doğru yürüdü. Perdenin ucunu kaldırdı. Ortalık ağarmaya yüz tutmuştu. Horoz sesleri uzaklı yakınlı duyulmaya başlamıştı bile. </p>
<p class="block">-Ali Efendi Amca, dedi,</p>
<p class="block">-beni sen götürüp teslim edeceksin şubeye. Yolda çevirmeye kalkışırlarsa onlara da bana da yazık olur sonra.</p>
<p class="block">-Mavzerini fişekleriyle birlik bana bırakırsan hemen çıkarız yola. Ben kısrağa binerim, sen yanımda yürürsün. Elinden düşürmediği mavzerinin mekanizmasını şakırtıyla çekti. Beş mermiyi de teker teker boşalttı avcuna, beşini de bağına geçirip fişekliğine yerleştirdi. Çaprazlama bağlanmış iki fişekliği de çözüp çıkardı omuzlarından. Önce tüfeğini uzattı.</p>
<p class="block">-Buyur muhtarım! dedi.</p>
<p class="block">-Bu tüfeği izinli izinsiz üç buçuk yıldır kullandım. İzinli kullandığım yıllar hariç, kimsenin canını yakmadım. İşte tam yüz yirmi iki mermisi de burda... Bildiğini yap!.. Af çıkarırsan, karıma, oğluma, bütün köylülerime namussuz bir adam olmadığımı söylersen sağlığına dua ederim. Ali Efendi oturduğu minderden kalktı. Genç adamın sırtını sıvazladı:</p>
<p class="block">-Bana güven Sabri oğlum, dedi.</p>
<p class="block">-Baba dostuyum ben. Yeni yaptığım çarıklarımı çekeyim ayağıma, bekle biraz. Ulan Hüseyin! Getir çoraplarımı!</p>
<p class="block">-  Halime, ineğinin yularını çözüp yedeğine almış, Halil in kestanelikteki evinin kapısına vuruyordu erken erken. Annesi Kezban Kadın çoktan kalkmış, kümesin kapağını çekmişti. Tavuklar birbirini kovalayarak sabah güneşinde börtü böcek arıyorlardı.</p>
<p class="block">-Kezban Abla! diye seslendi Halime, kulluğa doğru.</p>
<p class="block">-Nerelerdesin? Cevap yerine iki taşın dönmesinden çıkan uğultu duyuldu.</p>
<p class="block">-Bulgur yok ki çorbalık kırıyor desem... diye düşündü.</p>
<p class="block">-Çekse çekse mısır somağı çekiyor olmalı.</p>
<p class="block">-Hüüüü! Kezban Abla!</p>
<p class="block">-Kim ooo?</p>
<p class="block">-Hele biraz in aşağı! Yularından tuttuğu ineği kapının önündeki mürdümeriğine bağladı.</p>
<p class="block">-Çıksana kız Halime yukarı!</p>
<p class="block">-Sen in çabuk! İşim acele! İskeleye gidiyorum!.. Kezban hızla inmiş, merdivenlerden kuşkuyla bakıyordu yüzüne.</p>
<p class="block">-İskeleye mi dedin?</p>
<p class="block">-Bizim sandal üç gündür iskelede çekili... İki felek ötedeymiş kıyıdan. Bir deniz patlarsa alır götürür... Baba emaneti bu!</p>
<p class="block">-Sana ne bu emanetten? diyecek oldu Kezban. Aklından geçirdiğini söyleyemedi. Halime vardı karşısında. Ne cevap vereceği belli olmazdı onun.</p>
<p class="block">-Bu inek kalsın, Kezban Abla! dedi.</p>
<p class="block">-Yüzdüreceğim sandalı. Köy altına çekmeden önce Köseli den odun yükleyeceğim ben!</p>
<p class="block">-Sen mi yükleyeceksin?</p>
<p class="block">-Kim yükleyecek? Evde erkek mi kaldı Memiş ten gayrı. Onu da alacağım yanıma.</p>
<p class="block">-Halil de gelsin sizinle.</p>
<p class="block">-Ben de onu diyecektim! Zeynel i ortalık ağarmadan çıkardım. Beğenmedim havayı da... Deniz yaparsa, bulsun iki üç kayıkçı da alsın biraz geriye dedim. Korktuğum gibi çıkmadı. Baksana ayna gibi hava!</p>
<p class="block">-Halil, Zele Nine nin kiremidini aktarmaya gitti. Peşinden hemen yollarım senin!..</p>
<p class="block">-Sağ olasın Kezban Abla! Dilinin altında bir şey vardı Kezban ın, bir türlü söyleyemiyordu. Sonunda dayanamadı. </p>
<p class="block">-Teslim olmuş diye işittim Sabri yi... Doğru mu? dedi.</p>
<p class="block">Askerden kaçtığı bütün köyde duyulmasa teslim olup olmadığı kimin aklına gelirdi.</p>
<p class="block">-Doğru! dedi.</p>
<p class="block">-Sağ olsun, Ali Efendi Emmi almış götürmüş şubeye. Götürdüğü günün akşamı da bize uğradı. Kastamonu ya yollamışlar o gün.</p>
<p class="block">-Razı etmiş demek Ali Efendi...</p>
<p class="block">-Askerlik mi kaldı bacım... Tüm teslim olmuşuz gavur askerine.</p>
<p class="block">-İstanbul da gitmiş elden diyorlar, Halime m! Bir süre düşündü kaldı.</p>
<p class="block">-Nereye gider ki padişah, diye sordu Kezban Kadın,</p>
<p class="block">-İstanbul gidince?</p>
<p class="block">-Nereye giderse gider. Nereye gitse dört ayağının üstüne düşer onlar. Olan gene bize olur. Neyse ben gideyim hadi, eğlenmeyeyim... Kal sağlıcağnan Kezban Abla!</p>
<p class="block">-Hadi, var sağlıcağnan! Yollarım oğlanı ben. Karanlığa kalmazsın herhal!</p>
<p class="block">-Kalmayız, kalmayız! İneği vaktinde sağar, kaynatırsın sütü! Hızlı adımlarla geçti köy kahvesinin önünden. Kestanelerin son yaprakları da dökülmüştü. Hışır hışır ediyordu çiğnendikçe. Bu kuru yaprakları çiğnemek her zaman bir üzüntü verirdi Halime ye. Ama bugün ilk çifte çıkan köylüler gibi umutlu ve sevinçliydi. Ektiği tohumdan bire yirmi alacak rençper gibi...  Memiş kapının önünde çelikçomak oynadığı kızılcık sopasını fındık ağacının kurumuş şıvgınlarına vuruyordu öfkeyle... Nerde kalmıştı anası? Bir ayak sesi duydu, sopasını kaldırmışken bıraktı.</p>
<p class="block">-Ne dedim ben sana? dedi anası.</p>
<p class="block">-Çarıklarını giy, demedim mi?.. Koskocaman adam oldun, beni mi bekliyorsun giydireyim diye?</p>
<p class="block">-Kurumuş çarıklarını, dedi çocuk.</p>
<p class="block">-Islatsam çok iyi olacakmış.</p>
<p class="block">-Yolda ıslanır. Kırağı daha kalkmadı yerden. Girdi kapıdan. Merdiven başına bıraktığı zembili hemen arkasına vurdu. Öylece dolaştı ocaklı odayı. Ateşin sönüp sönmediğini gözden geçirdi.</p>
<p class="block">-Haydi, dedi,</p>
<p class="block">-gidiyoruz.</p>
<p class="block">-Nereye ana?</p>
<p class="block">-İskeleye! Denizde işine yarayacak her şey tamamdı zembilde. Kaynatasının gocuğuyla başlığını alıp almamayı düşündü.</p>
<p class="block">-Şu kadarcık yol! dedi.</p>
<p class="block">-Donacak değilim ya soğuktan! Gene de bırakmayı doğru bulmadı.</p>
<p class="block">Muhtar daha uyanmamıştı. Sabah namazını kıldıktan sonra yeniden yatıyordu uykuya.</p>
<p class="block">-Ana, dedi Memiş, köyden çıkarken,</p>
<p class="block">-babam kaçak değil mi artık?</p>
<p class="block">-Değil! dedi Halime gülerek.</p>
<p class="block">-Dargın mısın babama? Doğru söyle, dedi Memiş. </p>
<p class="block">-Değilim artık! İskelenin yolunu tutmuşlardı. Bir süre kumdan yürüyorlardı, bir süre tarlaların arasından.</p>
<p class="block">-Babam kimden kaçtıydı ana? diye sordu Memiş.</p>
<p class="block">-Kimden mi kaçtıydı?.. diye duraladı Halime.</p>
<p class="block">-Herhal düşmandan kaçtıydı!</p>
<p class="block">-Peki, babam Samsun da değil miydi?</p>
<p class="block">-Samsun daydı.</p>
<p class="block">-Düşman var mıydı Samsun da? Halime ilk kez düşünüyordu, Samsun da düşmanın olup olmadığını. Memiş e ne yapıp yapıp bir karşılık vermeliydi.</p>
<p class="block">-Var, diyorlar. Pontusçular varmış oralarda. Memleketimizi bölmek isterlermiş. Bir sürü de eşkıya varmış askerden kaçan. Düşman dediğin nerde var, nerde yok belli olmuyor ki! Baban da onların karşısına çıkacak yerde, kalkmış köye gelmiş! Birden Halit geldi aklına. Kocası, Halit in karşısına çıkmamış mıydı? Halit, savaşın en kızıştığı sırada, hem de Çanakkale den kaçmış, babasının evine sığınmak istemişti. Köyleri haraca kesmiş, köy kadınlarını ürkütmüştü. Kocası onlardan değildi, ama ne de olsa bir kaçaktı. En sonunda tüfeğini şube reisine vermiş, teslim olmuştu. Bugün yarın mektubu gelirdi Kastamonu daki alaydan.</p>
<p class="block">-Baban namusludur senin! dedi.</p>
<p class="block">-Asker kaçağı değil artık. İzin alıp bir gün eve gelirse...</p>
<p class="block">-Koşup boynuna atlayacağım... dedi Memiş.</p>
<p class="block">-İyi edersin!</p>
<p class="block">- </p>
<p class="block">-Sen de küs durmazsın gayrı!</p>
<p class="block">-Durmam. Neden durayım!</p>
<p class="block">-Ana be!</p>
<p class="block">-Ne var oğlum?</p>
<p class="block">-Seni ben daha çok seviyorum be, babamdan! Halime uzun zamandır böyle bir sevinç duymamıştı. Uzun zamandır, olup bitenler yüzünden sevinci de mutluluğu da unutmuştu. Sarıldı, oğlunu öptü. Merniş i de uzun zamandır öpmediğini hatırladı. Gene de seviyordu kendisini demek.</p>
<p class="block">-Neden ki Memiş im? dedi.</p>
<p class="block">-Bilmem...</p>
<p class="block">-Babanı gördüğün yok ki! dedi.</p>
<p class="block">-Onu da çok seversin bir gün... Hele dönsün askerden. Güneş bir iki mızrak boyu yükselmişti. Ama ısıtmıyordu. Yolu kısaltmak için ıslak kumda bile yürüyorlardı. Böyle yürümek kolay olmuyordu. Çarıklarının içine kumlar doluyor, bastıkça tabanlarını acıtıyordu.</p>
<p class="block">Hacı Rasim in kızaktaki guletlerinin yanından geçerken kıyıda çırpıntıda yalpa vuran bir sandala ilişti Halime nin gözü. Demek boş durmamıştı Zeynel. Topladığı birkaç kayıkçıyla sandalı suya atmıştı. Tatlı bir poyraz, denizin yüzünü kırıştırıyordu.</p>
<p class="block">-Ana be, dedi Memiş,</p>
<p class="block">-dümene ben geçeyim, dedemin yerine!</p>
<p class="block">- </p>
<p class="block">-Geç! dedi anası.</p>
<p class="block">-Kaptanlık ikimize kaldı zaten. Ya sen geçeceksin ya ben! Bir ıslık sesi duydular gerilerden. Dönüp baktı Memiş, çakır gözlerini kısarak.</p>
<p class="block">-Halil Abi! dedi.</p>
<p class="block">-Koşa koşa geliyor. Kıyıdaki sandalı görmüş, çarıklarını eline alıp paçalarını sıvamıştı. Çırpıntının iri kumlarını çiğneyerek koşuyordu. Elini sallayarak selam verdi onlara. Sonra suları sıçratarak uzaklaştı. Çok geçmeden sandala atlamıştı bile.</p>
<p class="block">Densizce bir davranıştı bu. Delikanlılık coşkusu. Binecek olanlara yardım etmesi gerekirdi Halil in. Zeynel onun densizliğini önlemek için sandalı yanaştırmadan koyuverdi kendini kıçüstünden denize.</p>
<p class="block">-Gel b .kalım Memiş Kaptan! Memiş i tuttuğu gibi atıverdi sandala. Yeniden kıyıya dönüşünde:</p>
<p class="block">-Şimdi sıra sende Halime Abla! dedi.</p>
<p class="block">On altı, on yedi yaşında da olsa bir delikanlının sırtına binmesi doğru olmayacaktı. Şu tekneyi çekip çevirecek biri, kadın da olsa, sandala tayfanın sırtında mı binerdi? Çırpıntıya kadar sokuldu Halime Gelin.</p>
<p class="block">-Yanaştır sandalı kıyıya! dedi.</p>
<p class="block">Zeynel çımaya asılmaya başladı. Sandal kumlara sürünerek kıçtan yanaşınca Halime bir sıçrayışta çekiverdi kendini yukarıya. Kıyıda olanı biteni izleyen bir iki genç kayıkçı şaşıp kalmışlardı çevikliğine.  Zeynel:</p>
<p class="block">-Yaşşa be Halime Abla! dedi içinden.</p>
<p class="block">-Erkek kadınsın!.. Çımayı çözüp kıçüstüne sıçrarken Halil yavaş yavaş demiri çekiyordu. Gitgide sandal kıyıdan uzaklaştı, uzaklaştı...</p>
<p class="block">Demir çekilip de başüstüne yerleştirilince küreğe geçmişlerdi kendiliklerinden. Memiş kimseye bir şey sormadan yekeyi eline almış, dümenin takılmasını bekliyordu. Oysa iki usta kürekçi birini boşlayıp öbürüne asılarak sandala yön verebiliyorlardı. Kıyıdan oldukça açılmışlar, hemen tuz mağazasının hizasını tutturmuşlardı. Zeynel kürekleri bıraktı. Sandalın bordasına tutturulmuş dümeni çıkarıp geçirdi yerine. Yekeyi de dümenin ucuna geçirdikten sonra:</p>
<p class="block">-Yapış bakalım yekeye Memiş! dedi.</p>
<p class="block">-Bu sandalın bundan sonra sahibi de sensin, kaptanı da! Bir gerçek payı yok değildi bu sözlerde. Memiş olmamış da Halime olmuş, Temel Reis in evinden bir kaptan gerekirdi bu sandala!</p>
<p class="block">-Peki Zeynel! dedi Halime.</p>
<p class="block">-Dümen bizde. Sen gene geç yerine! Köseli altına kadar kürekle gitsek bile dönüşümüz poyrazda çok keyifli olacak! Kaptan böyle istiyordu. Karşılık vermek yoktu artık. Oysa İnebolu ya giderken Temel Reis bu poyrazda nasıl yelken kullanmıştı.</p>
<p class="block">Asıldıkça, kürek uçlarında burgu burgu dönüyordu sular. Her iki kürekçi de güçlü kollarına vererek birbirinden aşağı kalmamaya çalışıyordu.  Halime, kürek uçlarından kurtulan suların ölçülü açıklıklarla topaç gibi döne döne iki yanından nasıl uzaklaştıklarına bakıyor, bakışları onlarla birlikte gerilere gidiyordu, gelinlik günlerine kadar.</p>
<p class="block">Sabri, Kadirköy den bu sandalla alıp getirmişti kendi köyüne, telli duvaklı... On yıla yakın zamandır hep bu sandalın öyküsünü dinlemişti. Evin bolluğu, bereketi topraktan çok, denizden gelirdi bu tekneyle.</p>
<p class="block">Her sefer dönüşü, ocak tüter, tencereler kaynar, ağızlar tatlanırdı. Sandık sepet ne kadar dolup boşalsa da ayaklar çarıktan, sırtlar dokuma göynekten kurtulamazdı. Ama bu da bir şeydi köy yerinde. Daha kötüleri, daha beterleri az değildi. Cide köyleri demek, yokluk demekti, hastalık demekti savaş yıllarında.</p>
<p class="block">-Uşaklar, dedi,</p>
<p class="block">-bu esinti işimize yarayacak gibi geliyor bana. Yesa edelim mi dersiniz yelkeni? Zeynel bunu çoktan düşünmüştü, ama çekinirdi Halime Ablasından. Sert kadındı. Köyde aksi kadın da derlerdi ona, ama dili varmıyordu böyle demeye. Severdi Halime Ablasını. Onun akıllı bir kadın olduğundan hiç kuşkusu yoktu.</p>
<p class="block">Köpekburnu nu dolanır dolanmaz her şey değişiverdi birden. Burnun arkasında diri bir poyraz sanki onların yolunu bekliyordu. Zeynel in tek başına  yesa ettiği yelkenin etekleri kurtulmuş, boşlukta çırpınmaya başlamıştı. Iskotayı bileğine dolayıp çeken Halime, yelkene istediği biçimi vermiş, Memiş in sıkı sıkı tuttuğu dümeni rüzgara göre kırmıştı.</p>
<p class="block">Zeynel sereni tam yerine oturtmuş, makarasının dibine bağlamıştı. Amurayı germesi gerekirdi biraz. Koştu başüstüne, biçimlice bağladı.</p>
<p class="block">Kürekler ıskarmozlardan çıkarılmış, yerlerine uzatılmıştı artık. Sandal suları yararak kıyıdan uzaklaşıyordu. Zeynel böyle zamanlarda boylu boyunca başüstüne uzanır, tiflin balıklarını izlerdi suda. Bilirdi ki akıp giden yollu teknelerle yarışa çıkmaktan hoşlanırlardı bu balıklar. Tiflinlerin yarışmaktan hoşlandığı yollu bir teknede gemicilik etmek coştururdu her kayıkçı gibi onu da. Üzüldü tiflinleri göremediği için. Safrası yoktu sandalın. Yelken açacaklarını bilse üç beş kaya parçası doldururdu tekneye. Kalktı, çarmıklara tutunarak sandalın bordasına sıçradı. Dizliğinin arkası suya değene kadar sandalı yatırmaya çalıştı... Eh, başardı da... Halime Abla bile onun ne yapmak istediğini anlamış, sandalı yana yatırmak için yer değiştirmişti... Memiş sandalın suları yararak başını alıp gidişine öylesine kaptırmıştı ki kendini, nereye gidildiğini, niçin yola çıkıldığını bile unutmuştu.</p>
<p class="block">-Anne, dedi,</p>
<p class="block">-bu sandal böyle gitse nereye varır, biliyor musun? Bilmiyordu annesi. Rüzgarı yelkene doldurmak için Memiş in tuttuğunu sandığı dümeni ona belli  etmeden kırıyordu boyuna. O bile unutmuştu oduna gidildiğini. Kıyıdan uzaklaştıkça bir ferahlık, bir açıklık kabarıyordu içinde. Bir kurtuluş duygusuydu bu. Ne köy vardı ne köyün gözlerini üzerine çevirmiş kuşkucu insanları... Gelin olup da bu sandala bindiği günün umut dolu, geleceğe güvenle açılan ışıklı yolları, yeniden açılıp gidiyordu önünde. Sekiz yaş daha gençleşmişti en azdan. Gelin olduğu o günlerde ne askerlik vardı ne savaş... İki tane çocukları olacak, kocası hem bağda bostanda kendisine yardım edecek hem bu sandalda babasının hizmetinde çalışacaktı. Biliyordu ki kocası iyi bir denizci değildi. Daha çok toprakla uğraşmayı severdi o. Belki de namlı bir reisin oğlu olduğundan böyleydi. Ama Halime denizi severdi her şeyden çok. Bu sandala gelin olarak bindiği ilk günün coşkusunu hiçbir zaman unutamamıştı bu yüzden. Sanki Gebeşköy e gelin olmuş değil de bu sandala tayfa yazılmıştı. O gün bile Temel Reis dümeni oğluna bırakmamıştı. Dümende kıpırdamadan duruyor, gelinine ara sıra bir göz atarak onun evlerine neler katabileceğini anlamaya çalışıyordu.</p>
<p class="block">Memiş yeniden sordu:</p>
<p class="block">-Ha, ana? Nereye varırız hep böyle gidersek? Temel Reis sağlığında anlatırdı Karadeniz in dört bir yanını. Halime, başı önünde, ocak başına çöker, anlatılanları dinler, söze karışmadan kafasının içinde bir Karadeniz haritası çizerdi. Bu haritada Bulgariyalar, Romanyalar, Rusyalar vardı. Ama  hangisi ne yanda kalırdı? Sinop un İnceburun undan Sivastopol a bir deniz yolunun olduğunu çok dinlemişti. Sinop çok ilerde olduğuna göre Rusya da ilerde, Sinop tan tarafta olmalıydı. Kafasını daha da yormadan:</p>
<p class="block">-Kırım a! dedi.</p>
<p class="block">Çok işitmişti Kırım ı kaynatasından. Balkan Savaşı ndan önce Temel Reis Sivastopol a gitmişti, Odesa ya da... İbrail, Cebrail diye bir yerler de sayıyordu, ama nerelerde kalıyordu bu memleketler... Bir de Batum vardı, türkülerde de geçerdi, anlattığı hikâyelerde de... Memiş e verdiği cevaptan sonra gözleri Zeynel e kaymıştı, doğru mu söylemişti acaba? Ama onun, sarıyken, denizde, güneşte kararmış, yanmış, esmerleşmiş yüzünde ne bir yalanlama belirtisi gördü ne doğrulama... Belki o da Memiş kadar cahiliydi Kırım ın, Odesa nın, Sivastopol un.</p>
<p class="block">-Eeee, uşaklar, dedi,</p>
<p class="block">-bu kadar yeter! Zor buluruz bir daha böyle güzel havayı. Şimdi Köseli altına kırıyorum dümeni. Biz kışlık odun için yola çıktık, gezinti için değil! Kargacak ı da bilirdi Halime, Köseli yi de... Bayramlarda çok gelip gitmişti buralara. Cide köylüleri yoksul insanlardı, ama bayramlarda köylerini gezmeye gelenlere bol yemekli sofralar çıkarırlar, neleri varsa çekinmeden korlardı konuklarının önüne. Her köyün bir günü vardı. Bu bayram şölenlerine kasabanın memurları bile katılırlar, yer  içerlerdi. Bu yüzden her köylü uzak köyleri bile kendi köyü kadar iyi bilirdi. Hele kıyı köyleri sandalcılar için komşu kapısıydı sanki.</p>
<p class="block">Direk arkasından yelken çevrilmiş sandal iskeleye yatmıştı. Halime Gelin in isteğiyle olmuştu bu değişiklik. Sandal hızından bir şey yitirmemişti bu dönüşle. Zeynel de, Halil de Halime Ablasının bu işteki anlayışına şaşmışlar, içten içe övmüşlerdi bu becerikli kadını. Zeynel, şakaya getirip:</p>
<p class="block">-Yaşa Memiş Kaptan! dedi.</p>
<p class="block">-Ne kaptanmışsın sen! Oysa bütün bunları Halime Ablası için söylemeyi geçirmişti içinden.</p>
<p class="block">Sandal büyük bir hızla yaklaşıyordu kıyıya. Yaklaştıkça hızı artmış görünüyordu. Kıyıdaki meşeler, kocayemişler, fundalar hızla kayıp gidiyorlardı geriye doğru. Deniz mi akıyordu, bu dik yarlar, yamaçlar mı akıp gidiyordu, belli değildi. Köseli altında güzel havalarda başlarını uzatıp bakan iki ayıbalığı onları karşılamak için sandalın önüne çıkmıştı.</p>
<p class="block">Sandalın başını sokacak kadar daracık bir kumsal görünce yelkeni mayna edip baştankara ettiler. Elbirliğiyle sandalı hemen kuma oturttuktan sonra yelkeni toplayıp serene astılar.</p>
<p class="block">Güneş tam tepelerindeydi. Öylesine kuz bir kumsala yanaşmışlardı ki güneş ışınlarını bile gön  deremiyordu kıyıya. Çok dikti yamaçlar. Ağaçlar baltayı yer yemez doğru kıyıya kayıyordu, sandalın çevresine...</p>
<p class="block">Halil le Zeynel, ellerinde balta, bir ağaçtan bir ağaca geçiyorlar, daha çok, kesecek meşe arıyorlardı. Önce dallarından başlıyorlardı budamaya. Sonra bir iki baltada gövdelerini devirip yardan aşağı kaydırıyorlardı. Çoğu da denize düşüyordu kesilenlerin. Bunları da çarıklarını daha sandalda çıkaran Memiş çıkarıyordu sulardan. Islanmasın diye pantolonunu da çıkarmıştı. Topladığı odunları sürükleye sürükleye getiriyor, sandalın önüne yığıyordu. Gereksiz yanlarını budayarak ambara istifliyordu annesi de.</p>
</body></html>
