<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block">Yarların başında durmadan çalışan iki gemici kesecek meşe ağacı bulamayınca beledinlere başlamışlardı. Kızıla çalan bu ağaçların meşe kadar makbul olmadıklarını biliyorlardı. Uzaklara gidip vakit kaybetmektense bir iki vuruşta uçuruyorlardı diplerinden. Halime Gelin işe yarayan dalları budayıp atıyordu durmadan ambara. Doldukça, oturmasın diye sulara dayanıyordu sandalı.</p>
<p class="block">-Yeter artık! diye bağırdı yamaçtaki çocuklara.</p>
<p class="block">-Gelin de sandalı yükleyip hemen kaçalım! Bu kaçalım sözü de nerden çıkmıştı. Karadeniz den her an kuşkusu olan gençler baltalarına dayanıp denizi ikide bir gözden geçiriyorlardı. Nerden çıktığı belli olmayan bulutlar suları yer yer ka  rartmaya başlamıştı bile. Mavili lacivertli atlas bir bohça gibi harelenen deniz parlaklığını yitirmiş, karışık, ütüsüz, kirli bir çarşafa dönmüştü. Bir gemicinin sevinci, neşesi, denizin yüzüne bağlıydı. Denizle birlikte keyifleri kaçan çocuklar, vakit kaybetmenin tehlikesini anlayıverdiler.</p>
<p class="block">-Çabuk olun! dedi Halime Gelin.</p>
<p class="block">-Yükleyelim de kalanları, girelim yola! Zeynel başını kuru dalların arasından uzatıp açıklara baktı. Halil e:</p>
<p class="block">-Bak belaya! dedi.</p>
<p class="block">-Sakarcıkları görüyor musun? Rüzgar yıldıza kaydı birden!</p>
<p class="block">-Ne olmuş kaydıysa! dedi Halil.</p>
<p class="block">-Tam yelken kullanacak hava dönüşte.</p>
<p class="block">-Doğru! Tam dönüş havası... Kullanacak yelken kalırsa sandalda...</p>
<p class="block">-Sandalı adamakıllı yükleriz. Meşe ağacı ağır olur. Safra yerine geçer.</p>
<p class="block">-Bırakalım da uzun lafı, yükleyelim bir an önce. Baltaların sapına dayana dayana iniyorlardı.</p>
<p class="block">-Yahu, dedi Halil,</p>
<p class="block">-bu Halime Abla da nerden anladı havanın bozduğunu? Daha ortada ne rüzgar var ne dalga!</p>
<p class="block">-Ben de ona şaştım ya. Bu kadın tam kaptan be! Sen Kırım ın nerede olduğunu biliyor muydun?</p>
<p class="block">- </p>
<p class="block">-Varna yı da işitirim, Burgaz ı da ama nerde olduklarını bilmem!</p>
<p class="block">-Hepsini biliyor Halime Abla. Halime Reis desek ayıp mı olur acap?</p>
<p class="block">-Reis deyince insanın gözünün önüne yaşlı başlı kaptanlar geliyor.</p>
<p class="block">-Öyleyse kaptan diyelim!</p>
<p class="block">-Bak öyle olur işte! Kaptan diyelim!</p>
<p class="block">-Halime Kaptan!.. Yakışır ona kaptanlık! Kuma indikleri vakit, bütün dallar, gövdeler biçimlice budanmış, kıyıda, sandalın burnunda istif edilmişti.</p>
<p class="block">-Uşaklar, dedi Halime.</p>
<p class="block">-Önce şunları atalım ambara! Sonra sıkıca karnımızı doyuralım. Bu gidişle ilerde çok acıkacağa benziyoruz. Gençler sandalı yüklerken Halime zembilde işe yarar ne varsa çıkarmıştı serdiği yaygının üzerine. Memiş dayanamamıştı; ekmekten bir parça koparmış, annesinin verdiği taş gibi bir peyniri katık ediyordu. Halime:</p>
<p class="block">-Yıkayın elinizi yüzünüzü de şu örtünün birer ucuna silin! dedi.</p>
<p class="block">Gemici, ekmeğini yerken ne denizi düşünür ne rüzgarı... Sanki sefere çıkacak kendisi değilmiş gibi yemek süresince bağdaş kurup yanlamasına oturduğu yerde ağır çiğneyişlerle yiyeceğini yer bitirir. Ne arkadaşının hakkını alacak kadar acele eder ne de işini geriye atmak için yavaştan alır... Kaptanın önünde yenilen ekmeğin fırtınalı bir havada yapı  lan bir görev kadar ciddiliği, itaate, saygıya dayanan bir yanı vardır. Genç gemiciler aynı saygı ve ağırbaşlılıkla, bir kelime konuşmadan görevlerini yapıp bitirdiler. Sofranın kalkmasını kaptanlarına bırakmadan her şeyi derleyip toplayıp zembile yerleştirdiler. Sanki başlarında Temel Reis varmış gibi zembili sırtlayıp sandala götürdüler, yerleştirdiler kıçaltındaki yerine.</p>
<p class="block">-Dayanın sandalı! dedi Halime.</p>
<p class="block">-Gidiyoruz! Gençlerin ikisi sözleşmiş gibi:</p>
<p class="block">-Baş üstüne kaptan! dediler.</p>
<p class="block">-Gidiyoruz! Sandal kıyıdan açılırken herkesin üzerine düşen iş belli olmuştu artık.</p>
<p class="block">-Küreklere geçin! dedi Halime.</p>
<p class="block">-Köpekburnu na kadar kıyı kıyı gideceğiz. Burnu döner dönmez fora yelken. İki delikanlı da böyle düşünüyordu. Yelken açmak hiç de yararlarına olmayacaktı. Boşuna sandalın yolunu keserdi rüzgar. Ellerini ıslatıp yapıştılar küreklere.  Köpekbumu na kürekle ulaşmak kolay olmamıştı. Sandal kaynalara kadar gömülmüştü sulara. Üstelik odun yükü havaleli olduğundan rüzgar kolayca yolunu kesiyordu sandalın. İnebolu yolculuğundan kürekle dönmek zorunda kalan gençler idmanlı oldukları halde gene de zorlanıyorlardı. Halime Kaptan bile küreğe geçmek zorunda kalmıştı bir ara. Güçlü kuvvetli kadındı, ama avuç içleri henüz küreğe yatkın değildi. Kabardıkça eğiliyor, gittikçe kabaran sulara daldırıyordu ellerini. Memiş, görmüş geçirmiş bir kaptan gibi dümene oturmuş, sandalın başını açıyordu, kıyıya yanaştıkça.</p>
<p class="block">Kan ter içinde Köpekburnu nu bulunca, rüzgar boşanıvermişti zincirinden. Halime Kaptan:</p>
<p class="block">-Geçin uşaklar yelkene! Fora! diye bağırdı. Birden ileri atılan sandal, çakılır gibi gömüldü sulara. Başüstünü yalayan dalgalar ambara akıyor du yalpaya düştükçe Gidiş yönünü biraz da dalgaların gelişine uyduran Halime Kaptan, gençleri kıçüstünde toplamayı yararlı buldu. Sandalın başının daha çok gömülmemesi için çapayı bile kıçtan yana aldırdı. Gene de hızlı gitmekten ötürü suların baskınından kurtulmuş değildi. Dalgalar büyüdükçe başkıç yalpaları tehlikeli durumlar yaratıyordu.</p>
<p class="block">-Sarın yelkenin bir katını! diye bağırdı sesini duyurabilmek için.</p>
<p class="block">Karadenizlilerin</p>
<p class="block">-bir kat modaya gitmek dedikleri bir durumdu bu.</p>
<p class="block">Hemen isteğini yerine getirdiler. Yelken küçülmüş, sandalın yolu da ona göre azalmıştı. Hızı kırılan sandalın yalpası da o ölçüde yavaşlamıştı.</p>
<p class="block">Yıldızpoyrazdan esen rüzgar, bir kuş gibi alıp götürdüğü sandalın üstüne irileşen dalgaları da yuvarlıyordu. Üçerlemeleri2 arasında kalan sandal her seferinde sularla doldurmak zorunda kalıyordu ambarını.</p>
<p class="block">Bu denize göre çok yüklenmiş olmalıydı sandal. Odunların bir bölümünün atılması gerekirdi, ama kıyamıyordu verdikleri emeğe.</p>
<p class="block">-Tulumbanın başından ayrılmayın, dedi Halime Kaptan.</p>
<p class="block">-Bu dalgalar uğraştıracak bizi! Sandal çok hesaplı yüklenmişti. Yalpalar yüzünden bir yandan bir yana kaymalar olmuyordu.  Böyle bir tehlike kolayca kapaklayabilirdi sandalı. Gene de tedbirli olmayı yararlı gören Halime Kaptan, odun istiflerinin arasına kazıklar geçirmeyi yararlı görmüştü.</p>
<p class="block">Bu işi yaptırırken beledin odunlarını çekip ayırıyor, ilerdeki tehlikeler için denize atmak üzere kolay bir yere dizdiriyordu.</p>
<p class="block">Halime Kaptan bir ara Gebeşköy kıyılarına bir göz attı. Dalgaların köpüğü geniş bir dantel gibi ağartıyordu kıyıları bir uçtan bir uca.</p>
<p class="block">-Uşaklar, dedi,</p>
<p class="block">-yanaşamayız köy altına bu havada! Zeynel içindeki kuşkuları söylemeliydi artık.</p>
<p class="block">-Irmaktan içeri de giremeyiz! Halime Kaptan böyle düşünmüyordu. Girilebilirdi girilmesine. Üçerlemeleri kollar, atardı sandalı içeri. Gelgelelim ırmağın ağzı temiz kalmazdı ki bu havada, dalgalar kum yığarlardı. O zaman ırmak ağzının Gebeşköy altından bir ayrımı mı kalırdı.</p>
<p class="block">Sandalın başı Cide iskelesini geçmiş, köyün ilk evleriyle bir hizaya gelmişti. Kaptanca bir karar verilmesi gerekirdi. Hava da kararmak üzereydi çünkü.</p>
<p class="block">-Gideros a gireceğiz! dedi.</p>
<p class="block">-Başka çaremiz yok! Sandalın başını daha da açtı. Gideros u tutturmak için ister istemez yapacaktı bunu. Yıldız, yelkene bütün gücüyle yüklenince sandal koşu sonu  na gelmiş bir at gibi sıçradı birden. Sıçramasıyla sulara gömülmesi, yalpaya düşmesi de bir oldu.</p>
<p class="block">-Bırakın tulumbayı! dedi.</p>
<p class="block">-Bir kat daha sarın yelkeni! Ateş gibiydi çocuklar. Saçlarının diplerine kadar ıslanmışlardı. Gideros Burnu alacakaranlıkta seziliyor, fener şimdiden yeşile çalan ışıklarını yol yol seriyordu sulara. Varılması gereken yer belliydi artık. Ne yapıp yapıp kıvrılacaklardı burundan. Gerekirse birer birer kestikleri, toplayıp istif ettikleri odunların bir bölümünü sulara atacaklardı. Hepsini atamazlardı. Safrasız kalan tekne beşik gibi sallanır, sallanır, kapaklanırdı en sonunda.</p>
<p class="block">-Çıkarın kıçaltından feneri! Yakın çabuk! dedi kaptan.</p>
<p class="block">Ortalık birden zifir karanlığına bürünüvermişti. Ne olur ne olmaz, karşıdan gelen bir tekneye de bindirebilirlerdi.</p>
<p class="block">Gemici feneri yakılmış, üstüne, çarmıklardan birine sıkıca bağlanmıştı. Kendini vardiya görevine ayıran Zeynel:</p>
<p class="block">-Bir kotra giriyor Gideros a! diye bağırdı başüstünden.</p>
<p class="block">-İskelesi de, sancağı da belli!.. Kırmızısını da gördüm, yeşilini de! dedi.</p>
<p class="block">Bu gördüğü, bir Karadeniz kotrasıydı, sandalın daha karınlısı... Belki ambarı da kapaklıydı. Bir süre sulara kulak verip dinlemişti. Motor mu, yelkenli mi diye... Pek az rastlansa da tek tük motorlu takalar yok değildi Karadeniz de... Bir patapat mo tor değildi bu. Dalgaların kayalara çarpmasından gayrı bir ses duyulmuyordu. Sakın bir korsan takası olmasındı?.. İster istemez onların kucaklarına düşerlerdi o zaman. Kuşkusunu kaptana duyurması yerinde olur muydu acaba? Duyursa da, duyurmasa da yapılacak bir şey yoktu. Gideros u geçip Kurucaşile ye yanaşamazlardı ki bu sert havada. Bir iki balıkçıdan, kokudan başka kimseye rastlanmazdı bu kayaların arasındaki koyda, ama uzun süre kalacak değillerdi ya...</p>
<p class="block">Feneri sanki Gideros a girmeyeceklermiş gibi geride bıraktılar. İşin en zor yanı bundan sonra başlayacaktı. Çok uyanık olmazlarsa sandalın kapaklanması işten bile değildi. Zeynel bu durumda kaptanın ne yapması gerektiğini düşünüyor, bu durumdan kolay kolay çıkılamayacağına inanıyordu.</p>
<p class="block">-Ah, Temel Reis olsaydı tereyağından kıl çeker gibi limana girer, Düyunu Umumiye kolcusu Mehmet Efendi nin önüne demir atardı, dedi içinden. Sonra da keyifli keyifli seslenirdi Temel Reis:</p>
<p class="block">-Heey Mehmet Efendi! Balık çorban hazır mı? İşte geldik, tam saatinde! Halime Kaptan ın soğuktan çatlak çatlak olmuş sesi uyandırdı dalgınlığından Zeynel i.</p>
<p class="block">-Zeynel, kalk, çevir yelkeni, ne duruyorsun!</p>
<p class="block">-Temel Reis de olsa böyle kumanda ederdi, diye düşündü Zeynel, fırladı. Amurayı çözmesiyle yelkeni direğin arkasından geçirmesi bir olmuştu. Sandal böğründen yara almış bir hayvan gibi sağından soluna döndü. Yana yatarak öylece kaldı. Halime Kaptan yavaşça dümeni limana doğru kırmaya başlamıştı. Yelken yeni duruma göre yeniden şişiyor, sandal kıçtan gelen dalgaların itmesiyle hızla içeri giriyor, ilerledikçe dalgaların hırçınlığı kırılıyordu. Rüzgar, Halime Kaptan ın sıkı sıkı kavradığı yelkeni yavaş yavaş itiyordu dışa doğru. Dümen tam alabanda olunca yelken boşalıvermişti birden. Boşlukta bir yatak çarşafı gibi çırpınıyordu.</p>
<p class="block">-Yelken mayna! dedi Halime Kaptan.</p>
<p class="block">Zeynel direğin dibinde onun vermesi gereken bu kumandayı bekliyordu. Yelken iki kat sarılmıştı ve mendil kadar kalmıştı. Eteklerini derleyip topladı, odunların üstüne bastırıverdi. Yelkenle uğraşacak zaman değildi, taktı hemen kürekleri.</p>
<p class="block">Halime Kaptan:</p>
<p class="block">-Sen de dedi Halil e,</p>
<p class="block">-tak kürekleri!.. Boyuna dümen kırdığı için sandalın başı hemen hemen geldikleri yöne dönmüştü. Ne rüzgar tutuyordu artık sandalı ne de dalga... Durgun bir göldeymiş gibi yol alıyorlardı.</p>
<p class="block">Bir süre sonra Zeynel kürekleri bırakmış, sandalın başına geçmişti. Buralarda korkulacak döküntülerin7s bulunduğunu biliyordu. Koyu ka ranlıkta eğilmiş, suların içinden kayaların sivriliklerini seçmeye çalışıyor, eliyle de dümene işaretler veriyordu.</p>
<p class="block">-Halil! dedi.</p>
<p class="block">-Yavaş ol! Siya ! Sandal sarsılarak durmuştu.</p>
<p class="block">-Siya!.. Siya!.. Taşlara bindiriyoruz!.. Yosunlu bir taş, yarı ak, yarı kara, denizi yırtarak uç vermişti. Sandala eliyle yeni bir yön gösteren Zeynel:</p>
<p class="block">-Asıl! dedi.</p>
<p class="block">-Al kendine doğru! Gözleri kıyıya takılınca da şaşırıp kalmıştı.</p>
<p class="block">-Abla! Halime Abla! Şaşkınlıktan kaptana nasıl sesleneceğini bile unutmuştu.</p>
<p class="block">-Ne var?</p>
<p class="block">-Adamlar! Silahlı adamlar var!..</p>
<p class="block">-Nerde?</p>
<p class="block">-Kıyıda!.. Yanaşmamızı bekliyorlar. Halime Kaptan düşünmeden bağırdı.</p>
<p class="block">-Siya Halil! Açıl! Halil öylesine siyaya geçmişti77 ki sandal bir kaya döküntüsünü sıyırarak uzaklaşmıştı kıyıdan.</p>
<p class="block">-Zeynel! Sen de geç küreklere! Başını limanın ağzına çeviren sandal, ölü dalgalarla başkıç yalpaya düşmüştü. Yapılacak ilk iş, silahlıların eline düşmemeye çalışmaktı. Peki ama kimdi bu silahlılar? Kim olurlarsa olsunlar, sandalın kıyıya yanaşmasını bekleyen soyguncular olmalıydı. Ellerine düşmemeliydi bunların. Hele bir kadın olarak daha da hesaplı olması gerekirdi. Gelgelelim bu havada yeniden limandan çıksalar bile nereye sığınabileceklerdi? İlerde, çok ilerde, İstanbul tarafında bir Amasra olduğunu duymuştu. İki limanı vardı Amasra nın. Taa Cenevizliler zamanından beri Karadeniz in en güvenilir limanlarından biri olduğunu biliyordu. Ne yapıp yapıp bu limanlardan birine girmeliydi. Ya fırtına artmış, dalgalar büyümüşse dışarda? Birden iki yanından vızır vızır kurşunlar geçmeye başladı.</p>
<p class="block">-Heeey!.. Dönün geriye!.. Zifir karanlığında kıyıdan yükselen bu ses daha da ürkütücüydü. Namlunun ağzından çıkan kurşunlar kızıl noktalar bırakıyordu sesin geldiği yönde.</p>
<p class="block">-Dönmezseniz, deleceğiz teknenizi. Yelken açıp kaçmak da olanaksızdı. Rüzgar karşıdan esiyordu. Kürekle çok yol almaları gerekliydi daha.</p>
<p class="block">-Zeynel, geç dümene! dedi Halime Kaptan.</p>
<p class="block">Zeynel kürekleri bırakıp dümene geçerken Halime Kaptan kıçaltındaki Temel Reis in gocuğunu bulmuş, hemen sırtına geçirmişti. Zembilden başlığı da alıp sardı başına.</p>
<p class="block">Zeynel sandalı suya atarken zıpkasını çıkarmış, paçalarını sıvadığı ıslak iç dizliğiyle kalmıştı. Ka  radenizli bir gemici için yadırganacak bir kılık değildi bu.</p>
<p class="block">-Ver zıpkanı bana! dedi Halime Kaptan.</p>
<p class="block">-Çabuk! Zeynel dümeni Memiş e bırakıp koşmuş, başaltına getirmişti. Halime Kaptan bunu da giyince irikıyım bir erkek oluvermişti.</p>
<p class="block">-Tamam! dedi.</p>
<p class="block">-Dönebiliriz geriye. Temel Reis in toplu tabancasını da koynuna yerleştirdi. Kıyıdakiler Ceneviz korsanı bile olsalar onlardan korkacak bir şeyleri kalmamıştı. Sandalın soyulmasından korkmuyordu. Meşe odunundan başka değerli bir yükleri yoktu çünkü.</p>
<p class="block">-Heeey! Dönün geriye! Gebereceksiniz be! Başta çarmıklara bağlı gemici feneri bir kurşunda parçalanmıştı. Yaman atıcıydı bu korsanlar. Ellerinden kurtulmak çok zordu. Eğer isterlerse düşürürlerdi her attıklarını, Gideros Feneri nin ışığında. Sandal kıyıdan uzaklaştıkça ışıkların içine düşüyordu. Yoktu kurtuluş.</p>
<p class="block">-Söyle şunlara! dedi Halime Kaptan.</p>
<p class="block">-Dönüyoruz. Kessinler ateşi.</p>
<p class="block">-Heeey! diye bağırdı Zeynel kıyıdan yana.</p>
<p class="block">-Dönüyoruz! Son kurşun başlarının üzerinden cızlayarak geçti.</p>
<p class="block">-Duyduk! anlamına geliyordu bu.</p>
<p class="block">-Uşaklar, dedi Halime Kaptan,</p>
<p class="block">-benim adım Halime değil, Halim. Bildiğiniz gibi, kaptan benim. Onlardan saklayacak başka bir şeyimiz yok. Paramız pulumuz yok ki soyulmaktan korkalım.</p>
<p class="block">-  Sonra Memiş e döndü.</p>
<p class="block">-Senin anan değil, babanım ben. Anladın değil mi? Baban askerden dönene kadar bu iş bana düşecek anlaşılan. Korkmak yok. Haydi Zeynel, asıl küreklere de yanaşalım! Kıyıda bir ışık belirmişti. Yanaşacakları yeri gösteriyordu. Işığın çevresinde gidenler gelenler vardı. Sandal yaklaştıkça bir gemici fenerinin siyah zıpkalı, çapulalı, mestli, çizmeli ayakları da aydınlattığı seziliyordu. Kalınca bir erkek sesi yükseldi kıyıdan:</p>
<p class="block">-Funda demir!</p>
<p class="block">-Yavaş ol! dedi Halime Kaptan.</p>
<p class="block">-Kıçtan yanaşalım! Yekeyi kendinden yana çekebildiği kadar çekti. Sandal yarım daire çizerek başını açığa vermişti.</p>
<p class="block">-Şimdi funda edebilirsin demiri, dedi.</p>
<p class="block">Zeynel demiri atarken kendisi de dümeni çıkarmıştı yuvasından. Halil yavaştan yavaştan siyaya geçmişti. Küreklerin ucu döküntülere değince çıkardı ıskarmozlarından. Sandalın kıçı kuma oturmuştu. Kıyıdan kalın sesli adam:</p>
<p class="block">-Çıkın dışarı! dedi.</p>
<p class="block">-Sandalda kimse kalmasın! Eğer biri gizlenmeye kalkarsa uçururum bir bombayla sandalı havaya. Halime Kaptan:</p>
<p class="block">-Önce sen atla! dedi Halil e.</p>
<p class="block">-Peki kaptan! Kendini kıçtan yavaşça kaydıran Halil in yüzü  nü gemici feneri aydınlatmıştı. İki tüfekli, birer yanına geçtiler.</p>
<p class="block">-Yürü! Dur şurda! Eli tabancalı yaşlıca biri:</p>
<p class="block">-Gitme! dedi.</p>
<p class="block">-Bekle!</p>
<p class="block">-Zeynel sen de atla! dedi Halime Kaptan. Atlayan Zeynel e gene iki tüfek birden uzandı.</p>
<p class="block">-Yürü! Halil in yanına geçti Zeynel de. Bir tabancalı adam, onu da gözleriyle dipten doruğa bir taradı. Halime Kaptan kişiliğini belli etmek için seslendi kayığın kıçından.</p>
<p class="block">-Gel al şu oğlanı. Sesi her zamandan daha kalındı. Tam bir erkek sesi...</p>
<p class="block">-Al diyorum sana. Eli tabancalı, kızmıştı.</p>
<p class="block">-Kimsin sen? dedi.</p>
<p class="block">-Kaptanım ben.</p>
<p class="block">-Adın?</p>
<p class="block">-Halim Kaptan!</p>
<p class="block">-Kaptan olup olmadığını bize bırak!</p>
<p class="block">-Bir kusur mu ettik kaptanlıkta?</p>
<p class="block">-Edecektin ya, biz bırakmadık. Bu havada limandan çıkıp da nereye gidiyordun?</p>
<p class="block">-Amasra ya!</p>
<p class="block">-Zor giderdin sen Amasra ya. Rüzgar yıldıakarayele döndü, farkında değil misin? Yükün ne? Odun mu?</p>
<p class="block">- </p>
<p class="block">-Odun!</p>
<p class="block">-Ya odunun altındaki?</p>
<p class="block">-Ne olur başka?</p>
<p class="block">-Onu sen mi bize soracaksın? Ula Recep, atla sandala daa! Sen de in de kayığını bize bırak! Memiş anasına sokulmuş duruyor, gözlerini tüfeklilerden ayıramıyordu. Korktuğu halde belli etmemeye çalışıyordu. Halime Kaptan eline yapıştığı zaman korkudan titrediğini anlayıvermişti.</p>
<p class="block">-Adam yemez onlar be! dedi.</p>
<p class="block">-Ne korkuyorsun? Sonra seslendi kıyıdakilere.</p>
<p class="block">-Önce şu oğlanı indirin. Hadi Memiş, davran bakalım. Alın şunu kucağınıza! Tüfeklilerden biri isteksizce uzatmıştı kollarını, Memiş i kucaklamıştı. Onu Halil in yanına bırakırken Halime Kaptan çımaya asılıp sandalı daha da yanaştırdı kıyıya. Kıçüstünden kayıverdi aşağı. Bu inişte kadınca bir acemilik vardı, ama kimsenin gözüne çarpmamıştı karanlıkta. Namlunun burnuyla yol gösterdi biri.</p>
<p class="block">-Geç sen de şöyle! Halime Kaptan ın korkusu Memiş tendi. Ya boş bulunup da</p>
<p class="block">-Anne! diye seslenirse?..</p>
<p class="block">-Recep! diye seslendi silahlıların başı.</p>
<p class="block">-Önce kıçaltından başla. Sonra geç başaltına! Sıkı bir aramayap! Recep zembille çıkmıştı kıçaltından.</p>
<p class="block">-Bak bakalım, ne var içinde? dedi başları. </p>
<p class="block">-Kahveden başka işe yarar bir şey yok! Yiyecek içecek şeyler aradıkları anlaşılıyordu.</p>
<p class="block">-İyi. Başka içecek bir şey yok mu?</p>
<p class="block">-Bir avuç kadar da çay! Hepsi bu kadar! Temel Reis in hastalanmadan önce İnebolu da edindiği şeylerdi. Zavallı ne bir bardak çay içebilmişti ne bir fincan kahve. Reisleri soruyordu boyuna:</p>
<p class="block">-Yok mu yiyecek içecek bir şeyler? Başaltını da tarayan Recep raporunu verdi:</p>
<p class="block">-Yok Harun Reis!</p>
<p class="block">-Kaldık gene Mehmet Efendi nin balık çorbasına. Amma sen gene de sıkı sıkı ara köşeyi bucağı. Sonra geç şu odunların altına! Odunların altı da gözden geçirildi. Silah arıyorlardı şimdi de... En para eden matah silahtı, Karadeniz boylarında. Reisleri:</p>
<p class="block">-Tutun uşaklar! dedi.</p>
<p class="block">-Çekelim şu sandalı iki felek üstüne. Sandal çekilmişti Harun Reis in kıyıdaki kotrasının yanına. Kıyıda, kolcubaşı Mehmet Efendi nin az ilerdeki barakasından başka tek bir kulübe yoktu. Balıkçılardan, kara avcılarından avcı tezkeresi soran, sandallarla tuz getirenlerden vergi alan Mehmet Efendi, bunun dışında olup bitenlere pek kulak asmazdı. Gümrük kolcusu değildi ki kaçakçılarla, jandarma değildi ki çetelerle, korsanlarla uğraşsın. Kendi işinin dışında kalan hiçbir şeye ku  lak aşmazdı. Bu yüzden düşmanı dostundan çok azdı. Dalgalı, fırtınalı havalarda limana düşenlere kolaylık gösterir, onlarla yer içerdi.</p>
<p class="block">Recep zembili sırtına vurmuş, önden yürüyordu. Barakaya girdikleri zaman ılık bir hava gecenin ayazında sertleşip gerilen derilerini okşamıştı. Ocak başında tencerenin altındaki odunları düzelten Mehmet Efendi başını çevirip gelenlere baktı. Fırtınanın içinden bu kadar genç kişilerin çıktığına şaşmıştı.</p>
<p class="block">-Hoş geldiniz evlatlar! dedi güler yüzle.</p>
<p class="block">Yeni gelenler, çekinerek kapının yanına dizilmişlerdi.</p>
<p class="block">-Hoş bulduk! dediler çekinerek.</p>
<p class="block">Mehmet Efendi, barakanın sahibi olduğu halde, silahlıların reisine saygısızlık olmasın diye, gelenlere buyur edip yer göstermiyordu.</p>
<p class="block">Harun Reis:</p>
<p class="block">-Korkacak bir şey yok Mehmet Efendi! dedi.</p>
<p class="block">-Biraz patırtı ettik ama anlaştık sonunda. Geçin ocak başına da ısının uşaklar! Memiş herkesten önce ateşin önüne oturmuş, tencereye dikmişti gözlerini. Bu tencere değil, ufak bir kazandı, kulpundan bir çengele asılmış... Bol ateşte köpüre köpüre kaynıyordu. O kadar acıkmıştı ki bütün bu kazandaki yemeği tek başına yese doymayacak gibiydi.</p>
<p class="block">Harun Reis havayı birkaç kez kokladıktan sonra:</p>
<p class="block">-Ne balığı bu? dedi.</p>
<p class="block">-Olsa olsa hanostur!</p>
<p class="block">-  Mehmet Efendi:</p>
<p class="block">-Öyle! dedi.</p>
<p class="block">-Hanos çorbası çok lezzetli olur. Sen koy bir çanağa da ver önce bana. Lezzetli mi, lezzetsiz mi bir bakayım tadına. Sarı, yumuşak bir deriden yapılmış çizmesinden bir şimşir kaşık çıkarmış, bekliyordu. Kendi adamlarından birine:</p>
<p class="block">-Ula, Şadıman! dedi,</p>
<p class="block">-Git iki yumurta getir motordan. Bu Mehmet Efendi de ne yumurta bulunur ne limon. Bir binlik rakı da getir, canı çeken içsin! Halime Kaptan ocaktan uzak bir köşeye büzülmüştü. Yüzünü idare lambasının sönük ışığından bile saklıyordu tanınmamak için. Rakının gelişi onu hem sevindirmiş hem tedirgin etmişti. Bir kaptan olarak onların cümbüşüne katılma zorunluluğu, düşündürmeye başlamıştı. Bunların kim olduklarını, nereden gelip nereye gittiklerini bile bilmiyordu. Başları olduğu, davranışlarından anlaşılan şu Harun Reis in en azdan bir kaçakçı olduğu ortadaydı. Acaba kendilerine kötülüğü dokunacak mıydı?.. Eğer sandal odun yüklü olmayıp da bakkal malıyla yüklenmiş olsaydı nasıl davranırdı kendilerine? Enine boyuna kara kara düşünürken:</p>
<p class="block">-Hey kaptan! dedi Harun Reis.</p>
<p class="block">-Şöyle geç karşıma bakayım. Verin kaptana bir maşrapa rakı da çekelim karşılıklı onunla! Halime Kaptan birden topladı kendini. </p>
<p class="block">-Denize çıkınca rakı içmem reisim! dedi.</p>
<p class="block">-Kusura bakma sakın! Kendini o kadar zorladığı halde bir erkek sesinin ortalama kalınlığını tutturamamıştı. Harun Reis in de dikkatinden kaçmamıştı bu durum.</p>
<p class="block">-Kaç yaşındasın sen? dedi.</p>
<p class="block">-Doğru söyle! Hiç düşünmeye gelmezdi.</p>
<p class="block">-Doğrusu şu! dedi.</p>
<p class="block">-Benim yaşımdakiler şimdi askerde. Babam çok yaşlı olduğu için beni geç yazdırmış nüfusa!</p>
<p class="block">-Yani asker kaçağı değilsin, öyle mi?</p>
<p class="block">-Öyle sayılırım!</p>
<p class="block">-Ya bu adamlar?</p>
<p class="block">-Biri on yedi yaşında, öbürü de on altı. Şu delikanlıyı sorarsan bu yıl yedisine bastı! Harun Reis in gözlerinden yüzünü kaçırmak için dönmüş, oğlunun sarı saçlarını okşuyordu.</p>
<p class="block">Reis rakı maşrapasını dikip balık çorbasının çanağını dudaklarına dayamıştı. Bir iki yudum içtikten sonra içine giren bıyıklarını dizine serdiği çevreyle79 kuruladı.</p>
<p class="block">-Eline sağlık Mehmet Efendi! dedi.</p>
<p class="block">-Karşıya yolumuz düşerse sana biçimli oltalar getireceğim, söz!</p>
<p class="block">-Sağ ol reis! dedi.</p>
<p class="block">-Oltayı bırak da bana ağ ipliği getir! Bir serpme80 öreyim de size bol bol gü 09 çevre: Mendil. ho serpme: Bir çeşit balık ağı.  müşbalığı yedireyim uğradıkça. İşittiğime göre oralarda karışıklık çıkmış. Merak ediyorum bizim Akif i.</p>
<p class="block">-Hiç merak etme! Onlar kendi dertlerinde şimdi. Karışıklık çıktığı doğru! Akif iki yıl önce bir Rus denizaltısı tarafından kendi sandalında yakalanmış, alıp götürülmüştü. Bir iki mektupla sağ olduğunu bildirdiyse de son durumundan haber alınamamıştı.</p>
<p class="block">-Bak kaptan! dedi.</p>
<p class="block">-Adın neydi senin? Halim miydi?</p>
<p class="block">-Evet!</p>
<p class="block">-Halim Kaptan, dinle beni!</p>
<p class="block">-Buyur reis!</p>
<p class="block">-Senin sandalına el koydum ben! Gemicilerine de el koydum. Yemeniz içmeniz bundan sonra benden. İstanbul bizim olmaktan çıktı. Ha bu memleket, ha Karadeniz. Var mı bu Karadeniz in sahibi? Deniz kırılınca gidiyoruz karşıya. İki günde ordayız. Yapacağın işe göre sana da pay var. Ne düşünüyorsun?</p>
<p class="block">-Yapamam ben bu işi. Oralara gidecek kadar iyi kaptan değilim. Gemicilerim de öyle! Reis boş duran maşrapasını gemicilerden birine uzattı.</p>
<p class="block">-Ula Recep! dedi.</p>
<p class="block">-Ya doldur şunu daa!.. Dikkat etmişti Halime Kaptan. Kendisiyle başka türlü konuşuyordu bu Harun Reis, adamlarıyla başka türlü...  Yarısına kadar dolan maşrapadan birkaç yudum aldıktan sonra:</p>
<p class="block">-Kötüleme kendini! dedi.</p>
<p class="block">-İyi kaptansın sen! Gözün pek. Yüreklisin de... Gemicilik yürek ister. Gerisi boş laf! Yel üfürür, su götürür. Devrilsen de kapaklansan da dibini boylamazsın denizin. Şu yaşa gelmişsin, dara geldin mi bir iki kulaç atarsın elbet. Biri gelir, çıkarır sudan seni. Anlaştık mı? Deniz kırılır kırılmaz çıkıyoruz yola! Ver elini İnceburun dan Sivastopol! Dirense,</p>
<p class="block">-Hayır olmaz! dese, ne değeri vardı. Kaçsa kaçamazdı. Susuyordu.</p>
<p class="block">-Demek anlaştık! dedi.</p>
<p class="block">-Ula getirin kıçaltından bir iki teneke konserve de buyur edin Halim Kaptan ın adamlarına. Bir binlik de Termeli Şevket in boğma rakısından getirin de zıkkımlanın! Sonra, ocak başında tüfeğini kucağına alıp ısınan güneş yanığı bir adama döndü. Avcı yeleğinden bir zincire takılı iri bir saat çıkarıp kapağını açtı. Bir süre inceledikten sonra:</p>
<p class="block">-Kalk ula Hüseyin! dedi.</p>
<p class="block">-Üç saat sen geçecesun vardiyaya! Uyudun mu uyanamazsın bi daaa! Aç gözini! Karaduman ın çetesi girdi mi limana, ikişerden dört mermi yakacasun, anlarım ben! Sabaha doğru deniz kırılmıştı. Havanın iyiye gittiğini yattığı yerden anlayan Halime Kaptan bu korsanların elinden nasıl kurtulacağını düşünüyor, bir çözüm yolu bulamıyordu. Memiş in yanında oluşu ayrı bir dertti onun için.</p>
<p class="block">Kaçakçı mı, korsan mı, çete mi ne oldukları belli olmayan bu silahlı adamlar, rakılarını çekip uykuya dalmışlardı. Bir uyumayan Harun Reis ti. Gözleri kapalı, tavşan uykusunda Halime Kaptan la adamlarının davranışlarını kolluyordu.</p>
<p class="block">Halime Kaptan karayolundan kaçabilirdi, eğer kaçacaksa... Oğlunu Mehmet Efendi ye bırakabilirdi. Kim olduğunu açıklamış değildi henüz. Temel Reis in sıkı fıkı dostu olduğunu biliyordu onun. Çekili sandalı gündüz gözüyle görse mutlaka tanırdı. Yabancı sayılmazdı. Bu korsanların yanında tanımazlıktan gelmiş de olabilirdi. İyi ama Zeynel le Halil ne olacaktı? Bu Harun Reis denilen adam, başlarına kendi adamlarından birini katıp götüre bilirdi onları. Bir kaptanın kendini kurtarıp kendi tayfasını teknesiyle birlikte bırakıp kaçması doğru muydu? Aza koysa almıyor, çoğa koysa dolmuyordu. Ne yapması gerekirdi? Başını koyduğu döşeme, kayalara vuran dalgaların uğultusunu kendine getirmez olmuştu. Demek limanın dışında deniz kırılmıştı. Alacakaranlıkta çıkılacak demekti yola. Kışta kıyamette nereye gideceklerdi? Bu adamlar korsandı; yerine göre fırtınada da, yağmurda da açılıp giderlerdi. Ama kendisi öyle miydi ya. Ne asker kaçağıydı ne soyguncu... Kaçakçı bile değildi ki gümrükçülerden korksun! Uykusu adamakıllı kaçmıştı. Şunların sızdıkları şu saatlerde kıyıdaki nöbetçiyi kandırıp... Ya da temizleyip... Koynundaki toplu tabancasıyla...</p>
<p class="block">-Heeey!.. Kaptan! Uyumadın mı daha? Al şu tütün kesesini de sar bi sigara! Sigara içmiyorum da diyemezsin ya!.. Kurtuluş yoktu bu heriften. Doğruydu.</p>
<p class="block">-Ben sigara da içmem! diyemezdi. Uzandı aldı tütün kesesini. Keseyi açar açmaz kaçak Bafra tütününün kokusu yayılıverdi. Temel Reis in içtiği tütündendi bu.</p>
<p class="block">-Kız saçı gibi! derdi Temel Reis bu kaçak tütüne. Parmakları romatizma ağrısından uyuşup da hünerini yitirince, kaynatasına Reji nin sigarala  rından daha biçimli sigaralar sarar, diliyle de ıslatıp yapıştırırdı. Arada sırada bu sardığı sigaralardan kendisinin bile yaktığı olurdu.</p>
<p class="block">-Kaptan! dedi Harun Reis.</p>
<p class="block">-Önce bana sar da tüttüreyim. Benim de kaçtı uykum senin gibi.</p>
<p class="block">-Ben biraz kestirdim, dedi Halime Kaptan, kuşkulanmasın diye.</p>
<p class="block">-Öyle mi? Demek kestirdin biraz. Sonra uzattı elini.</p>
<p class="block">-Hele ver de karşılıklı bir tüttürelim. Halime Kaptan ın uzattığı sigarayı aldı, sönmeye yüz tutan ocaktan yaktı. Halime Kaptan da yakmıştı ister istemez. Damdan düşer gibi sordu Harun Reis.</p>
<p class="block">-Nerden yükledin sandalı?</p>
<p class="block">-Köpekburnu nun ötesinden. Ne olur ne olmaz diye köyünün adını vermek istemiyordu.</p>
<p class="block">-Liman dairesine çekiyordum. Hava bindirince...</p>
<p class="block">-Çok iyi ettin odunları iskeleye boşaltmadığına. Onları Rusya ya götürürüz. Şaka mı söylüyor diye işkillenmişti Halime Kaptan. Harun Reis de bunu anlamış olmalıydı ki:</p>
<p class="block">-Şaka söylemiyorum, dedi.</p>
<p class="block">-Rusya da en para eden şeylerden biri de odun.</p>
<p class="block">-Para mı? Para kalkmış diyorlar orada! Güldü Harun Reis.</p>
<p class="block">-Kulağın da çok delikmiş maşallah! dedi.</p>
<p class="block">-Evet, manat diyorlar çarların parasına... Bizim  kotrada bir çuval var. Biz odunları verip manat değil, karşılığında tuz alacağız.</p>
<p class="block">-Tuz mu? Ne tuzu?</p>
<p class="block">-Bayağı tuz! Çiçek gibi, bembeyaz deniz tuzu... İkisi de bir süre sustular. Halime Kaptan düşünüyordu.</p>
<p class="block">Tuz haaa!.. Ak pak, billur gibi tuz. Eritilince kapta kapkara tortu bırakan kayatuzu değil demek... Cideliler rengini unutmuşlardı bu deniz tuzunun. Bir avuç tuzu kime götürse en azdan üç yumurta alırdı karşılığında.</p>
<p class="block">-Aklın yattı mı bu tuz işine? Yatmıştı, ama hiç sesini çıkarmıyordu. Bir süre sustuktan sonra:</p>
<p class="block">-İyi ama dedi,</p>
<p class="block">-bir sandal yükü oduna bir sandal yükü tuz verirler mi orda?</p>
<p class="block">-Bir sandal olmamış da yarım sandal olmuş, ne zararın olur senin? Zeynel de, Halil de çoktan uyumuşlardı. Ne gamsız adamlardı bunlar. Kaptanlarının kadın olduğunu bildikleri halde bu vurdumduymazlık da nereden geliyordu? Çok mu güveniyorlardı kaptanlarına? Harun Reis yeleğinden saatini çıkarıp bakmış, sonra çıt diye kapağını kapatmıştı.</p>
<p class="block">-Eeee... dedi.</p>
<p class="block">-Uyaralım şunları da yollanalım yavaş yavaş. Yolcu yolunda gerek. İçi cız etmişti Halime Kaptan ın. Gideceklerdi haaa? Bilmediği, adını sık sık duyduğu, bakıp ba  kıp düşündüğü deniz diplerine doğru yol alacaklardı, havasını tuttururlarsa... İçinden gelip geçen duyguları bir yokladı. Umursamıyordu hiçbir şeyi artık. Sırtında yayıkla deniz suyu taşıyan köylü kadınları düşünüyordu. Yaz sıcağında, deniz suyunu boşalttıkları teknelerde nasıl suyun uçmasını beklediklerini, daha olmazsa kazanlarda kaynattıklarını gözlerinin önüne getiriyordu. Onlara kağıt gibi beyaz tuz getirecekti karşıdan. Onları sevindirecek, aşlarını, ekmeklerini tatlandıracaktı.</p>
<p class="block">Harun Reis kalkmış, yanında bir kadının bulunduğunu aklının ucundan bile geçirmeden, zıpkasının orasını burasını çekiştiriyor, kıvrımlarını biçimine koyuyordu. Başlığını çözdü, yeniden bir yanından kulak çıkartarak fiyakalı bir biçimde bağladı. Bu Laz başlığını herkes böyle biçimli bağlayamazdı. Delikanlının, erkeğin başı başlığından belli olurdu bu kıyılarda. Bu başlıkta biraz başkaldırış, biraz özgürlük sevgisi, biraz da Karadeniz coşkusu vardı. Halime Gelin e bile kadınerkek eşitliğini getirmişti bu Laz başlığı. Saçlarıyla birlikte yüzünün kadınsı etkisini de gizlemişti yadsı bakışlardan. Tüysüz yüzüne, henüz sakalı bitmedik bir delikanlının erkeksi görünümünü vermişti.</p>
<p class="block">Halime Kaptan da yavaşça kalktı ayağa. O da Harun Reis gibi orasını burasını düzeltti, başlığını çekiştire çekiştire bir biçime koydu. Onun alacakaranlıkta daha boylu, daha erkekçe bir duruşu, daha kendine güvenir bir dikilişi vardı. </p>
<p class="block">-Kaldır sen de adamlarını! dedi Harun Reis.</p>
<p class="block">-Hava şerbet gibi. Belli ki eski bir denizciydi bu adam. Kahve bozuntusu barakanın iki kanat camını küçük bir dolap kapağı gibi açmış, limana giren ölü dalgaları inceliyor, gözlerini henüz kendilerini gizleyemeyen bir iki yıldızdan bulutlara, deniz diplerine kaydırıyor, havanın geleceği üzerinde umutlu sonuçlar çıkarmaya çalışıyordu.</p>
<p class="block">-Göreceksin kaptan, dedi.</p>
<p class="block">-Dışarda tatlı bir lodos var. Alıp uçuracak bizi karşıya. Lodos, Karadeniz in bu kıyılarında aranan rüzgârlardandı. Bu aylarda az görünürdü, ama bir esti mi de mayıs günlerinin tatlı serinliğini aratmazdı.</p>
<p class="block">Halime Kaptan uyuyan gençleri içi sızlayarak uyarmak zorundaydı. Sesine biraz da acımasız bir anlam katmaya çalışarak:</p>
<p class="block">-Heeey!.. dedi.</p>
<p class="block">-Kalkın bakalım, gidiyoruz. Haydi Zeynel, aç gözünü! Halil de, Zeynel de uyanmışlardı, ama Memiş sağından soluna dönüp yeniden uykuya dalmıştı. Uyku sersemliğiyle ağzından yanlış bir şey kaçırmasından korkarak Halil e seslendi.</p>
<p class="block">-Al şunu sırtına! dedi.</p>
<p class="block">-Ben gidiyorum. Sandalın yanına! Zembil hâlâ Harun Reis in ayaklarının dibinde duruyordu. Temel Reis ten kalma ufak tefek eşyayla birlikte bir kutu tabanca fişeği de vardı. Bu zembile el konup konmadığını anlamak için umursamaz bir davranışla sordu: </p>
<p class="block">-Alıyorum bu zembili. İçindekilerin kimsenin işine yarayacağını hiç sanmam. Kaptan babamın bir iki döküntüsü...</p>
<p class="block">-Demek kaptandı baban? dedi Harun Reis.</p>
<p class="block">-Gece hiç lafını etmedin de...</p>
<p class="block">-Ölenlere bir rahmet borçluyuz. Tutup övünelim mi yerli yersiz... İyi bir denizciydi babam. Bu sandalı da o bıraktı bana.</p>
<p class="block">-Bak buna memnun oldum kaptan. Soylu bir kaptan olduğun her halinden belli. Sözümden çıkmazsan anlaşılır gideriz seninle... Al zembilini de yürü!</p>
<p class="block">-Yürü dedi, ama uyanan adamlarının teker teker gidişini izledikten sonra Halime Kaptan ın çıkmasını beklemeden yürüyüp gitti.</p>
<p class="block">Halime Kaptan çarığının gevşemiş iplerini çekiştirerek sıkıyordu. Mehmet Efendi nin yelken beziyle çevrilmiş bölmesinden, giyinip çıkmasını beklemekteydi. Durumunu bu ata dostuna bildirmeden limandan çıkıp gitmek istemiyordu. Bir kolcu kıyı köylerini iyi bilmek zorunda olduğundan Gebeşköy ün de muhtarını tanıması gerekirdi. Gelgelelim bir türlü çıkmıyordu çadırından. Kapı yerine geçen aralıktan yavaşça seslendi. Duyuramamıştı. Biraz daha yükseltti sesini:</p>
<p class="block">-Mehmet Efendi Amca!</p>
<p class="block">-Sen misin oğlum? dedi Mehmet Efendi içerden.</p>
<p class="block">-Ben... Kaptan... Gidiyoruz da...</p>
<p class="block">-  Kolcu hemen dışarı çıkmıştı. Giyinmiş, hazırlanmış olduğu halde içeride beklediğini anlamıştı Halime Kaptan.</p>
<p class="block">-Gidiyoruz da... diye tekrarladı.</p>
<p class="block">-Yolunuz açık olsun! dedi.</p>
<p class="block">-Demek zorla götürüyorlar! Böyledir bu zorbalar. Çare yok, gideceksin! Dışardan bir ses Halime Kaptan ı çağırıyordu:</p>
<p class="block">-Heeeyyy kaptan, gidiyoruz! Mehmet Efendi!.. Gel sen de bakalım! Harun Reis içerde onları yalnız bırakmak istemiyordu.</p>
<p class="block">Halime Kaptan:</p>
<p class="block">-Gebeşköy ün muhtarını gör, anlat bütün bunları! Haydi hoşça kal amca! diyebildi bir çırpıda.</p>
<p class="block">Hemen çıktı dışarı. Peşinden Mehmet Efendi de görünmüştü kapıda.</p>
<p class="block">-Gel bakalım! dedi Harun Reis.</p>
<p class="block">-Uğurlamayacak mısın bizi Mehmet Efendi? İster istemez indi Mehmet Efendi kıyıya.</p>
<p class="block">Kotrayla sandalı suya atmışlar, kotrayı ileri alıp demirlemişlerdi. Sandal daha beride, kıyıdaydı. Bir kalasla kıyıdan sandala, ikinci kalasla da sandaldan kotraya geçilebiliyordu.</p>
<p class="block">Harun Reis in dört adamı kotrasındaydı. İkisi de kıyıda Halim Kaptan ın adamlarını kolluyordu.</p>
<p class="block">Önden giden Harun Reis kıyıdaki iki adamından birine:</p>
<p class="block">-Durmuş! dedi.</p>
<p class="block">-Suyunuzu da aldınız mı?</p>
<p class="block">-  Her yola çıkışta su işini unuttuklarını biliyordu demek.</p>
<p class="block">-Aldık! dedi sorduğu adam.</p>
<p class="block">-Depoyu doldurduk. Sesini biraz alçaltarak ötekine sokuldu.</p>
<p class="block">-Sen bu sandalda kalacaksın! Geçeceksin başüstüne. Biraz daha yaklaştı.</p>
<p class="block">-Tüfeğin kucağında haaa!.. Ötede, kıyıda bekleyen Halime Kaptan ı başıyla göstererek:</p>
<p class="block">-Gözlerin üzerinde olacak onun! dedi.</p>
<p class="block">-Uyumak yok! Kerempe açıklarına kadar nöbet sende! Sonra Halime Kaptan a döndü.</p>
<p class="block">-Haydi bakalım kaptan! dedi.</p>
<p class="block">-Atla sandalına. Uzaktan Mehmet Efendi ye elini salladı.</p>
<p class="block">-Balık çorban çok minnete geçti, hadi eyvallah! Mehmet Efendi, duyulur duyulmaz bir sesle:</p>
<p class="block">-Yolun açık olsun, dedi.</p>
<p class="block">-Gene beklerim. Ağ ipliğini getirirsen barbun da ikram ederim, gümüş de... Gelişigüzel söylüyordu bunları. Hoşlanmadığı belliydi bu korsanlardan. Gelgelelim genç kaptan için iyi şeyler düşünüyordu. Görür görmez tanımıştı Temel Reis in sandalını. Boyası bile değişmemişti son gördüğünden bu yana. Bütün Cide sandallarından daha karınlı, daha boyluydu. Ambarı kapaklı olsa şu Harun Reis in kotrasından hiç de aşa  ğı kalır yeri olmayacaktı. Sandal Temel Reis indi, ama bu genç irisi tüysüz kaptan da kim oluyor, diye düşündü. Oğlu dese, tanırdı oğlunu az buçuk. Şimdi askerde olması gerekirdi. Acep gelininin kardeşi mi oluyordu. Ne olursa olsun, bugünden tezi yok, Gebeşköy e gidip olanı biteni Ali Efendi ye anlatmalıydı. Göz göre göre kaçırılmışlardı sandallarıyla birlikte.</p>
<p class="block">Her iki tekne de kıyıdan ayrılmış, kürekle limandan çıkmaya çalışıyorlardı. Dışarda fora etmek üzere yelkenler çözülüyordu bir yandan da. Lodosla batı karışımı bir rüzgar onları alıp götürmek üzere limanın ağzında bekliyordu. Her iki teknenin gemicileri de uykularını tam alamadıkları için bu uzun seferin havasına girmeye çalışıyorlar, isteksiz davranışlarla kaptanlarının buyruklarını yerine getiriyorlardı.</p>
<p class="block">Mehmet Efendi başüstünde oturan başlıklı, zıpkalı, mavzeri kucağında bekleyen Harun Reis in adamını görünce genç kaptana bir yakınlık duydu içinde.</p>
<p class="block">-Alıp götürüyorlar bilmediği kıyılara, diye düşündü.</p>
<p class="block">-Hem de zorla götürüyorlar, haydutça! Düyunu Umumiye nin bir kokusuydu, ne olursa olsun bir memurdu. Yanında kaçak rakı içmişler, rakılara el koymak görevi olduğu halde sesini çıkaramamıştı. Ucu İstanbul daki padişaha dayanan bir hükümet vardı memleketi yönetmeye çalışan. Sözünü geçiremez olmuştu son günlerde. Karadeniz de bir uçtan bir uca haydutlar, korsanlar  türemişti. Karşı kıyılardan tuz yükleyip getirecekler, vergisini vermeden bu kıyılarda korkusuzca satabileceklerdi. Kendi bölgesinde satılsa bile İstanbul Hükümeti ne bağlı olduğu için sesini çıkaramayacaktı. Tuz getirip satmak yasak değildi. Ama vergisi verilmeden satmak yasaktı. Tuz da alkol gibi devletin tekelindeydi çünkü. Böyle eli kolu bağlı kolculuk etmektense istifasını verip işten çekilmek çok daha namusluca bir davranış olacaktı, ama yapamıyordu işte!.. Elbet şu topraklar üzerinde, uçsuz bucaksız Karadeniz in kara sularında güvenebileceği bir devlet kurulacaktı bir gün. Bu devlet kurulana kadar, şu kıyılarda balık tutup satan fakir balıkçılardan</p>
<p class="block">-av tezkeresi sorsa bile başlarına dikilip devlet hesabına bu balıklardan pay almaya yüzü kalmamıştı artık. Zorbadan korkup susan bir kolcunun yoksul halkın karşısında aslan kesilmesi kadar gülünç ne olabilirdi? İki tekne de tam limanın ağzında yelkenlerini fora etmişti. Sağlam bir rüzgarla pupa yelken gidiyorlardı başlarını açıklara verip. Bıraktıkları köpüklü kuşaklar bozulmadan limanın ortalarına kadar uzuyordu.</p>
<p class="block">Mehmet Efendi içi üzüntülerle dolu ayrıldı kıyıdan. Kolculuğunu sürdürdüğü kahveden bozma barakasının kapısını itip girdi içeri... Bir aydır Cide deki evine, çoluk çocuğunun yanına gitmemişti. Bir iki parça kirli çamaşırını katlayıp zembiline koydu. Boş kaldığı günler kıyıya vuran çam ağaç  larından oyduğu kayığı da koydu içine. Cide de direğini diker, çarmıklarını bağlar, torununa verirdi derede yüzdürsün diye.</p>
<p class="block">Zembilini vurdu arkasına. Kapısını kilitleyip tuttu Kadirköy üzerinden Cide nin yolunu. Gideros kayalıklarını aşıp da limanın üstüne çıktığı zaman iki tekneden, el kadar iki beyaz leke kalmıştı uzakta.</p>
<p class="block">-Otur şöyle karşıma, dedi Ali Efendi.</p>
<p class="block">-Sandalın nerde şimdi?</p>
<p class="block">-İnebolu da, Boyran altına çekili.</p>
<p class="block">-Doğru söyle. Sen kendiliğinden mi girdin mendirekten ?</p>
<p class="block">-Yok!Kendiliğimden girmedim. Gümrükçüler çevirdiler. Bana kalsaydı Amasra ya girecektim. Büyük limana... Gösterdiği mindere geçip oturmuştu. Muhtarın bir şeyler sormasını bekliyordu suçlu suçlu.</p>
<p class="block">-Bu iki delikanlının köylerine dönmesine izin vermemişsin, diyorlar. Anaları da şikayetçi senden. Erkekçe bir gülüşten sonra oturuşuna daha rahat bir biçim verdi.</p>
<p class="block">-Suçum buysa, anlaştık analarıyla demektir. Ben onları zorla tutmadım. Beni geçen yıl, kışa doğru Harun Reis, adamlarıyla aldı götürdü Gideros tan. Mehmet Efendi tanıktır.</p>
<p class="block">-Doğru! Seni götürdükleri gün geldi gördü beni.</p>
<p class="block">-Zorla götürüldüğümü de anlatmış olacak.</p>
<p class="block">-Anlattı.</p>
<p class="block">-Niçin götürüldüğümü de anlattı mı?</p>
<p class="block">-Anlattı biraz. Tuz için demişti. Nasıl oldu o iş?</p>
<p class="block">-Kayığıma odun yüklemiştim Köseli altından. Dönerken havaya tutulduk. Köyün altına yanaşamayınca vurduk Gideros a... Gece bastırdı, fırtına da... Karanlıkta Gideros a girince kumda silahlılar çıktı önümüze. Geceyi nerde geçirdiğimizi anlatmıştır Mehmet Efendi. Harun Reis diye bir başları vardı silahlıların. Kayığımıza bizimle birlikte el koydu. Ben kurtulmak için çok yollar düşündüm bütün gece ama olmadı. Karşıdan söz etti bir ara. Oralarda karışıklık çıkmış. Ne odun ne kömür. Üstelik de soğuk mu soğukmuş... Ne halkın odun kesecek zamanı varmış ne de şehirlerde odun satacak bir kimse... Ben razı olsam da, olmasam da baktım götürecek, en iyisi uyar görünmekti. Öyle yaptım. Gene de sandalımıza bir silahlı adam koymaktan vazgeçmedi. Geceli gündüzlü fıldır fıldır nöbet tuttular tepemizde.</p>
<p class="block">-İki üç sefer tuz getirdiğin doğru mu?</p>
<p class="block">-Doğru.</p>
<p class="block">-Kimin hesabına yaptın bu işi?</p>
<p class="block">-Kendi hesabıma.</p>
<p class="block">-Kendi hesabına mı? diye kuşkulu kuşkulu baktı Halime Kaptan ın yüzüne.</p>
<p class="block">-Kendi hesabıma. Kayıktakilere sor!</p>
<p class="block">- </p>
<p class="block">-Kaçak mı yaptın bu işi?</p>
<p class="block">-Yakalanmazsam kaçak. Kolcular karşıma çıkınca da sattım verdim vergisini tuzun! İster istemez üstüne başına bir göz gezdirdi Ali Efendi. Temiz bir Cide köylüsü gibi giyinmişti Halime. Başında sarı yazma. Kırmızı paçalık... Çarıklar gitmiş, yerine sağlam bir kentli iskarpini gelmişti. İçinde de beyaz çoraplar... Sarı yazmanın içinde iyi cinsten bir yazma daha... Masmavi, deniz rengi bir entari, bele kadar inen sarı yazmanın altında... Tam görünmese de konuştuğu sırada, elini kolunu saygılıca sallarken görünen düğmeli bilekçelerinden belli. Muhtarın bakışları, odaya girdiği zaman kapının arkasındaki aynanın önüne koyduğu pakete ilişti. İstanbul dan mı, İnebolu dan mı alındığı belli olmayan hediyelik paketiydi bu. Ne vardı acaba içinde? Kahve mi, şeker mi? Yoksa bir kilo tahinhelvası mı? Demek elinden çok paralar gelip geçmişti bu yürekli kadının. Ama nasıl da belliydi onun erkeklerin bile zor başaracağı büyük işlere girişeceği... Gene de erkeksizlik yüzündendi bu atılış ama her babayiğit başarabilir miydi!</p>
<p class="block">-Bak muhtar amca, dedi Halime Kaptan,</p>
<p class="block">-kim ne derse desin, inanmayacaksın, Ben çok karışık işlere girmedim. Ama şunu da öğrendim en sonunda: Bu kıyılarda iyi insanlar da yaşıyor, kötü insanlar da... Zembilimde gemici kağıdım var... İnebolu limanından aldım. Kuvayı Milliyeciler verdi bana. Sandalımdaki Halil le Zeynel de Cide li  manından almış. Zeynel i askere çağırdıkları için getirdim onu. Bilirsin ben asker kaçağını evime bile sokmadım. Kayığıma da sokmam. Ali Efendi rahat bir soluk almıştı.</p>
<p class="block">-Ben de lafı buraya nasıl getireceğim diye düşünüyordum, dedi.</p>
<p class="block">-Zeynel asker kaçağı görünüyor. Biliyorsun artık padişaha askerlik kalktı. Ankara var.</p>
<p class="block">-Biliyorum. Sinop larda, Samsun larda bunu da öğrendik. Ata dostusun, bir sual sormama izin ver. Muhtar aşağı yukarı biliyordu ne soracağını onun. İçi rahatlayarak kaşlarıyla, gözleriyle</p>
<p class="block">-sor demeye getirdi.</p>
<p class="block">-Padişahçı mısın, Mustafa Kemalci mi? Aldanmamıştı muhtar, biraz da şakaya getirerek:</p>
<p class="block">-Bu şube reisi buradayken sen padişahçı ol da gör gününü! dedi.</p>
<p class="block">-Demek yanılmamışım! İnebolu da öğrendim, Kemal Paşa buyruk çıkarmış. Kim bir sandalla üç kayıkçı bulursa kaptana da, kayıkçılara da askerlik yok, diye.</p>
<p class="block">-Var böyle bir emir. Hurşit in Beşir de Amasra yla Samsun arasında vazifeye başladı üç kayıkçısıylan.</p>
<p class="block">-Demek doğru!</p>
<p class="block">-Doğru olmasına doğru ya... Bundan sana ne? Gülüyordu sinsi sinsi. </p>
<p class="block">-Zeynel için söylüyorum bunları. Kayığın kaptanı o görünecek... Sabri gelene kadar...</p>
<p class="block">-Şimdi anladım! dedi.</p>
<p class="block">-Demek bana şubeye gitmek düşüyor, öyle mi?</p>
<p class="block">-Mustafa Kemal e bizim Zeynel daha yararlı olacaksa vereyim gitsin. Eğer denizde yaptığı işler yetiyorsa bozulmasın düzenimiz. Muhtar biraz da kuşkuyla sordu:</p>
<p class="block">-Denizde ne işler başardı dişe dokunur? Bir süre cevap vermedi Halime Kaptan. Hiç cevap vermese uygunsuz kaçacağını düşündü:</p>
<p class="block">-Ali Efendi Amca, dedi,</p>
<p class="block">-Zeynel yalnız tuz alıp satmadı.</p>
<p class="block">-Daha neler yaptı onu öğrenmek istiyorum ben de.</p>
<p class="block">-Daha iyisini bilirsin sen! Kastamonu üzerinden Ankara ya sandık sandık cephane taşınıyor. Bunu padişahın gemileri getirip bırakmıyor İnebolu kıyılarına. Bizim gibi beş on tonluk takalar, sandallar... Koynundan mühürlü, imzalı bir iki kağıt çıkarıp uzattı.</p>
<p class="block">-Gerekirse gösterirsin Haşim Bey e. Ben kendi adımı yazdırmadım. Bak, hep Zeynel yazılı... Kaptan yardımcısı olarak...</p>
<p class="block">-Asıl kaptan kim oluyor?</p>
<p class="block">-Şimdilik ben, kocam yerime geçene kadar... Artık anlatacağı, isteyeceği bir şey kalmamıştı. Birden kalktı ayağa, muhtarın elini öpmek için davrandığı sırada: </p>
<p class="block">-Bir şey takıldı kafama, dedi muhtar.</p>
<p class="block">-Karşıya ilk gidişinde o Harun Reis denilen adamın elinden nasıl kurtuldun? Bir de onu anlatırsan...</p>
<p class="block">-Sivastopol taraflarında küçük bir limandaydık, diye başladı.</p>
<p class="block">-Bizim sandaldaki nöbetçi gözlerinden kaçmamış milislerin. Bir gün tutup karakola götürdüler bizi. Ben ne olur ne olmaz diye açık vermemeye çalıştım. Onlar gene de işkillendiler. Sandaldaki nöbetçiyi sıkıştırınca her şey ortaya çıktı. Harun Reis i buldular hemen. Limandan çıkıp gitmezse tutuklayacaklarını söylediler. Biz bir hafta daha kaldık. Almak istediğimiz tuz, hükümetin tuzu... Odun da onların işine yarıyor...</p>
<p class="block">-Anladım! dedi muhtar.</p>
<p class="block">-Sanıldığı kadar karışık değilmiş. Çok namuslu başlamışsın!</p>
<p class="block">-Merak etme sen muhtar amca. Namuslu bir denizci gibi de getiririm gerisini. Sen bu kağıtları göster şube reisine, yapıversin işimizi. Unutmayın ki bu iş tüm kendi işim değil... Muhtarın elini öptükten sonra çıktı yanından. Muhtarın karısı kullukta yolunu bekliyordu. Girerken hal hatır sormuştu Halime Kaptan. Sıdıka Kadın uzattıkça kısa kesmek istemiş, kurtulmuştu elinden.</p>
<p class="block">-Eeee, dedi Sıdıka Kadın,</p>
<p class="block">-daha daha nasılsın bakalım?</p>
<p class="block">-Nasıl olacağım, dedi Halime.</p>
<p class="block">-İyi diyelim de iyi olalım!</p>
<p class="block">- </p>
<p class="block">-Hadi hadi, çok iyiymişsin. Bir elin yağda, bir elin baldaymış. Altınların varmış dizi dizi.</p>
<p class="block">-Öyle mi?.. Çok şükür aç değilim, açık değilim ama altınlarım olduğunu şimdi senden öğrendim.</p>
<p class="block">-Seymenlerin Raziye, çok para var kaçakçılıkta, diyor. Deniz tüm kaçakçı takalarıyla doluymuş. Karşıya bir çuval mısır götüren, bir çuval altın alıyormuş karşılığında... Oraların halkı tüm açmış. Açlıktan dökülüyorlarmış sapır sapır...</p>
<p class="block">-Bir zamanlar odun götürüp karşılığında tuz alıyordum. Şimdi yeni yeni işler çıktı. Sandık sandık cephane yüklüyoruz bizimkiler için.</p>
<p class="block">-Hiç İstanbul a gidip gelmiyor musun?</p>
<p class="block">-İş olursa neden gitmeyeyim?</p>
<p class="block">-Biraz zormuş girip çıkması diyorlar. İngiliz varmış da...</p>
<p class="block">-Var. Temiz İngiliz mavzerleri de var. Kuvayı Milliyecilerin çok işine yarıyor bunlar. Atıcısını bulursa iyi de vuruyormuş. Birden canı sıkılıvermişti Halime Kaptan ın. Kendini bu kadınlardan ayrı cinste bir yaratık gibi görüyordu. Konuşacak bir konusu kalmamıştı onlarla. Mavzerden, tabancadan hoşlanıyordu artık. İnebolu da, Halil in Boyran altında tente çekip içinde nöbet beklediği sandalda, sandalın başaltında çadır bezine sarılı kız gibi dört mavzeri vardı, bir iki sandık da fişeği... Ambarı cephedekilerin işine yarar şeylerle doldurup pupa yelken yola düzüldü mü... Hele sandalın başını da rüzgarına göre  açıklara verdi mi, çıkardı bu tüfekler başaltından. Sandalın burnuna dikilen tahta parçasına yuvarlak çizilir, ortasına nişan alıp ateş ederlerdi kıçüstünden. Her üçü de birer keskin nişancı olup çıkmıştı, son bir yıl içinde. Memiş sadece destekli olarak atış yapan düpedüz bir atıcıydı daha...</p>
<p class="block">Sıdıka ya söyledikleri boşuna değildi. Atıcısını bulunca iyi de vuruyordu bu İngiliz mavzerleri, denemişti... Hele İngiliz süvarisi denilen kasalı filintalar daha da kolay kullanılıyordu, ele geldiğinden. Ama örgütün subayları gemicilere bir tüfekten fazlasını yasak etmişlerdi. Oysa yüzlercesi gelip geçiyordu ellerinden. Hani haksız da değildi bu subaylar. Cephede av tüfekleriyle savaşan erler dururken yunusbalıklarına ateş açan sandalcıların tüfek nesineydi.</p>
<p class="block">-Hadi kal sağlıcağnan Sıdıka Teyze! dedi.</p>
<p class="block">-Şu savaş bir türlü bitmedi ki biz de kadınlığımızı bilip evde oturalım!.. Biliyordu ki savaş bitse de şu Karadeniz i kolay kolay bırakmayacaktı. Köy kahvesi erkenden dolmuşa benziyordu. Koskoca köyde tek kahve olduğu için en yaşlılarla en gençler yaş farkı gözetmeden bir arada yaşamak zorundaydılar. Gençler biraz durulmuş, yaşlılar biraz hoyratlaşıp savruklaşarak ortalama bir insan örneği çıkarmışlardı ortaya. Yerine göre şakalaşıp yerine göre ağırbaşlı olmasını öğrenmişlerdi karşılıklı...</p>
<p class="block">Kahvenin açık duran kapısından on iki, on üç yaşlarında bir çocuk fırlamıştı Halime Kaptan ın önüne. </p>
<p class="block">-Seni gözlüyordum Halime Abla! dedi çocuk.</p>
<p class="block">-Ağabeyimi iskelede yakaladılar, asker kaçağı diye. Eğildi, çocuğun yüzüne baktı.</p>
<p class="block">-Saim, sen misin? dedi.</p>
<p class="block">-Zeynel i mi yakaladılar?</p>
<p class="block">-Büyük abimin künyesi geldi geçen gün. Afyon taraflarından.</p>
<p class="block">-Öyle mi... Başınız sağ olsun.</p>
<p class="block">-Zeynel Abim haber göndermiş. Beni kurtarsa kurtarsa Halime Kaptan kurtarır, demiş dayıma.</p>
<p class="block">-Yarın muhtar şubeye gidecek dedi Halime.</p>
<p class="block">-Annen merak etmesin! Saim suçlu suçlu bakıyordu önüne. Onun bu durumundan kuşkulanan Halime Kaptan üsteledi:</p>
<p class="block">-Hiç merak etmesin. Söyle annene!</p>
<p class="block">-Onun merak ettiği yok! dedi Saim yavaşça.</p>
<p class="block">-Askere gider de ayağı sudan kesilir, diyor annem. Öfkeyle karışık bir kurcalama isteğiyle sordu yeniden:</p>
<p class="block">-Daha ne diyor annen?</p>
<p class="block">-Daha mı... Ayağı denizden kesilir de başına adam gibi biri geçer. Ölse de şehit olur hiç olmazsa, diyor.</p>
<p class="block">-Öyle diyor haaa!.. Peki, sen annene bakma. Bize eksik etek derler buralarda. Aklımız fazla ermez bizim. Abin ne diyor, ondan haber ver sen!</p>
<p class="block">-İşte öyle diyor. Kurtarsın beni, diyor. Kurtarsa kurtarsa Halime Kaptan kurtarır beni, diyor.</p>
<p class="block">- </p>
<p class="block">-Peki öyleyse! Annen gene merak etmesin. Kurtarmayacağını onu. Anlı şanlı asker yapacağım. Hem de deniz askeri... Hadi git annene öyle söyle! Çocuk gideceği yerde, durmuş, karşısındaki kaptanı tepeden tırnağa inceliyordu. Pırıl pırıl sarı yazmalar altında, korkusuz duruşu, rastıksız , düzgünsüz yanık yüzü, bir kıza yakışan kırmızı paçalığı altındaki pırıl pırıl iskarpinleri çok hoşuna gitmişti. Durup bakmaktan kendini alamıyordu.</p>
<p class="block">Uyandırdığı hayranlığı kadınca sezgileriyle hemen anlayanların tatlılığıyla Halime:</p>
<p class="block">-Hadi oğlum! dedi.</p>
<p class="block">-Daha olmazsa yarın uğrarım ben annene, selam söyle! Çocuğun ardından bir süre baktıktan sonra:</p>
<p class="block">-Bir asker daha yetişiyor! diye düşündü.</p>
<p class="block">-Dilerim bu yaştaki çocuklar olsun cephelerde ziyan olmasın da bu topraklar ekicisiz, biçicisiz, bu denizler gemicisiz kalmasın. Hem yürüyor hem düşünüyordu. Mustafa Kemal i görmemişti, ama onun birçok iyi şeyler yapacağına inancı vardı. Bugüne kadar uzak topraklar üzerinde savaşılmıştı. Bu sefer bıçak gelip kemiğe dayanmıştı. Samsun daki örgüt subaylarından birinin neler anlattığını anımsadı. Binbaşıymış ama sivil giyiniyordu. Bütün denizciler şimdilik öyleydi.  Tanınmamak için... Karadeniz e giren gâvur gemileri sandallarda bastırınca toplayıp götürüyordu onları... Daha olmazsa topa tutup batırıyordu takalarını... Bandırasından Yunan gemisi olduğunu anladığı bir zırhlı, kendi sandalına bile bir iki mermi yollamış, Sinop kıyılarındaki kayaların arasına gizlenip zor kurtulmuştu ellerinden. Sonradan öğrenmişti bu geminin Averof zırhlısı olduğunu. İnebolu yu, Samsun u bile topa tutmuştu bu namussuz gemi...</p>
<p class="block">Ayakları onu kapısının önüne getirmişti kendiliğinden. Oysa Memiş evde değildi. Zele Abla ya bırakmıştı onu, muhtarın evine giderken.</p>
<p class="block">Bir iki gün kalacağını düşünerek Kırlangıç vapuruna atlayıp gelmişti. İki gün sonra İstanbul dan gelecek olan Bandırma yla dönmeliydi. Doğru olmazdı sandalı kıyıda bekletmek...</p>
<p class="block">Gurbete çıkan bütün Cideliler gibi sarı yazmasını, kırmızı paçalığını yanında taşımış, Cide sınırlarından içeri girerken giyinmişti. Dışarı çıktığı zaman zıpka da giyerdi, yerine göre İstanbul kadınları gibi manto da. Çok şükür bunları edinecek parası da vardı, pulu da... Dara geldiği zaman bozdurup harcayacak bir beşibiryerdesi bile vardı boynunda.</p>
<p class="block">Zele Kadın ın kulluğuna girince durdu. Basamakları çıkmadan önce ahırın kapısına gitti. Işık girsin diye açık bırakmıştı Zele Kadın. </p>
<p class="block">-Üresin! diye seslendi içeri.</p>
<p class="block">İneğinin adıydı Üresin. Kaynanası koymuştu bu adı ona.</p>
<p class="block">-Üresiiin! diye uzatarak seslendi bir daha. Kaynanası da böyle seslenirdi. Üresin neresinden tanıdıysa tanımıştı geleni. Başını sallayıp yularını zorladı, yetişip yalamak için.</p>
<p class="block">-Kız nerde buzağın, bir göreyim!.. dedi alnını okşayarak.</p>
<p class="block">Zele Kadın dan öğrenmişti ineğinin doğurduğunu. Gözleri ahırın alacakaranlığına alışıncaya kadar bir süre baktı. Buzağıya benzer bir şey göremedi. Köşeyi bucağı gözleriyle araştırmaya koyuldu. Bir köşede sandık büyüklüğündeki bölmeden pıtır pıtır ayak sesleri geliyordu.</p>
<p class="block">-Öyle ya!.. diye düşündü.</p>
<p class="block">-Zele Abla bırakır mı anasının yanına. Boyuna emerse, sütünü nasıl alıp da yoğurt yapacak. Bölmenin kapısını açmak gereksizdi. Böyle üstten bakınca da görüyordu onu. Aklı karalı bir buzağıydı, büyümüştü de üstelik. Alnındaki sakar ilerde sevimli bir inek olacağını belli ediyordu. Elini uzatarak okşamak istedi. Kaçıyordu. Gitti ahırın kapısını açtı. Az önce kaçan yavru ok gibi fırlamıştı koltuğunun altından. Kendini anasının ayakları arasına atmıştı. Başını vura vura emmeye başlamıştı bile. </p>
<p class="block">-Üresiiin!.. Demek sen de ana oldun ha?</p>
<p class="block">-Benim gibi... diye düşündü, güldü.</p>
<p class="block">-Var mı bu kıyılarda benim gibi ana?.. Yavrusunu sandalda büyüten. Onu iyi bir gemici yapmak için deniz suyuyla pişirilmiş fasulyeyle doyurup poyrazla, karayelle besleyip büyüten... Bir türlü doymak bilmiyordu buzağı... Demek Zele Kadın onu gerektiği kadar besleyemiyordu.</p>
<p class="block">Üresin anlamıştı bu eli açık konuğun Zele Bacı olmadığını. Yavrusunu doyurmasına fırsat verdiği için ona gözleriyle teşekkür ediyordu. Kendi diliyle bir iki kez seslendi. Beklediği ilgiyi de gördü. Eski sahibi, buzağısını bırakıp Üresin i okşadı, iki boynuzunun arasını kaşıdı uzun uzun...</p>
<p class="block">Denizde yapacak işleri olmasaydı döner gelir, ineğini de, buzağısını da alır kapanırdı evine. Oğlu Memiş i okula gönderir, Samsun da, Amasra da, İnebolu da tanıdığı yetişkin subaylar gibi okutup adam ederdi. Kocası da dönerdi askerden. Dümenin yekesini teslim ederdi onun eline. İstemezse sabanın kulpuna yapışırdı. Bahçesindeki fidanlar bakımsızlıktan kurumuş olmalıydı. Trabzon da gördüğü bir meyve bahçesindeki sıra sıra elma ağaçları gibi elma ağaçları yetiştirirlerdi. Kiraz ağaçlarını İstanbul taraflarından getirdiği çubuklarla yeniden aşılarlardı. Severdi toprağı eşeleyip meyve, sebze yetiştirmeyi. Ne çare ki karşısına bu Karadeniz çıkmış, bütün sevgilerinin yerini o almıştı. Onu bırakabilir miydi? Barış olursa yeniden odunluktan ku  cağında getireceği odunlarla ocağını yakıp kendi eliyle yaptığı tarhanadan bir çorbacık kaynatabilecek miydi kış sabahlarında? Ama bunlar çok uzaktı şimdi. Yakın olan denizdi. Hemen ayaklarının ucunda çırpınan şu deniz... Gitmeliydi bir an önce. Zeynel ini, en iyi gemicisini, en yürekli denizcisini şube reisinin elinden alıp dümenin başına geçmeliydi. Hasköy, Halıcıoğlu depolarında çok tüfekler, çok cephaneler vardı İnebolu iskelesine götürüp Kemal Paşa nın subaylarına teslim edecek... Oradan da EcevitKastamonu yolundan, gene çoğu kendisi gibi kadınların</p>
<p class="block">-Ho... deyip sürdüğü kağnılarla Ankara istasyonuna indirilecekti. Eğer bu savaş kazanılacaksa böyle kazanılacaktı. Erkeklerine cephelerde, tutkulu siyaset adamları tarafından yüzyıllardır kıyılan bir memleketin kurtuluş savaşına kadınlar da karışmalıydı.</p>
<p class="block">Basamakları yorgun argın çıkıyordu Halime Kaptan. Zele Kadın tanıyamamış olacaktı ayak seslerini.</p>
<p class="block">-Sen misin Halime? diye seslendi sofadan.</p>
<p class="block">-Zeynel in anası az önce seni aradı.</p>
<p class="block">-Ne yapacakmış beni?</p>
<p class="block">-Yarın sevkıyat varmış Kastamonu ya.</p>
<p class="block">-Eeee?</p>
<p class="block">-Sakın karışmasın. Varsın gitsin oğlan, dedi.</p>
<p class="block">-Benim elimde miymiş bu işler?</p>
<p class="block">-Ben muhtara da gittim, diyor. Asker kaçakları  gibi denizde dolaşan evlat istemiyorum, söyle Halime ye, diyor.</p>
<p class="block">-Oğluna da sormuş mu ne istediğini? Zele Kadın sesini alçaltarak cevap verdi:</p>
<p class="block">-Ağzımı açtırmasın o Halime, diyor... Sonra köyü de Cide yi de ayağa kaldırırım... Ne demek istediğini anlamıştı.</p>
<p class="block">-Bak Zele Abla! dedi.</p>
<p class="block">-Kim ne derse desin. Başını alıp denize çıkan kadın için her şeyi söylerler... Hiçbiri umurumda değil! Ben kendi isteğimle başlamadım gemiciliğe. Rüzgar alıp götürdü beni. Namuslu bildiğim insanlara söz verdim, yapacak işlerim var daha!.. İş oraya dayanırsa kendim çıkarım şube reisine. Zeynel i isterim ondan. Vermezse köyümün yeniyetmelerinden bir Zeynel daha bulurum. Kafamı kızdırmasın benim! Gerçekten kafası kızmıştı Halime Kaptan ın. Zele bilirdi onun sırasında ne ters kadın olduğunu!</p>
<p class="block">-Canım sen ona ne bakıyorsun! dedi.</p>
<p class="block">-Senin kadar, şube reisi kadar mı bilecek o! Üzme canını sen! Her şey yoluna girer. Sana süt çorbası yaptım. Memiş i de çağırayım da oturup için. Olanı biteni unutuvermiş gibi sordu Halime:</p>
<p class="block">-Memiş nerde?</p>
<p class="block">-Bahçede, kiraz topluyor. Eline bir dilim de ekmek verdim.</p>
<p class="block">-İyi! Varsın toplasın! Sen koy önüme çorbayı, yiyip de gideyim ben!</p>
<p class="block">-Nereye gideceksin?</p>
<p class="block">- </p>
<p class="block">-Şube reisine çıkacağım. Memiş e göz kulak olursun gayrı!</p>
<p class="block">-Hiç merak etme sen! O gün Cide nin pazarıydı. Halime Kaptan, tek başına yola girip giderdi ya, pazara gidecek kadınlar aradı buldu, karıştı aralarına. Kimisinin elinde samanlarla döşenmiş yumurta sepetleri, kiminin elinde de akşamdan uyundurulmuş yoğurt vardı. Başlarına sarı yazmalar dolamışlardı. Sonra beyaz şalvar, kırmızı paçalık... Entariler renk renkti, ama sarı yazmaları bellerine kadar sarktığı için altta görünmüyorlardı. Hemen hepsinin de ayakları çıplaktı. Kış olsa iyi kötü birer çarık çekerlerdi ayaklarına. Ama şimdi havalar ısınmıştı. Altları nasırlı, topukları çatlayıp pekişmiş ayakların ne dikenden korkusu vardı ne çöpten, çividen...</p>
<p class="block">Bir süre onlarla birlikte yürüdü Halime Kaptan. Pazarda satacak hiçbir şeyi olmadığı için eline ne sepet almıştı ne de bakraç. Muhtara bıraktığı paket büyüklüğünde, gene aynı renk kağıda sarılı bir hediyelik sıkıştırmıştı koltuğunun altına. Karşısına çıkabilirse şube reisine verecekti.</p>
<p class="block">Sessizlik içinde yürüyenlerle birlikte yol alan güneş nerdeyse tepelerinin üstüne gelmiş geçiyordu. Halime Kaptan yürüdükçe iskarpinlerinin ayaklarını sıktığının farkına varmıştı. Hemen çöktü yolun kenarına, çıkardı iskarpinlerini. Çoraplarını da sı  yırdı. Deniz suyuyla, güneşte kavrulmuş ayakları bakır kızılı rengiyle çıkıvermişti ortaya. Öbür kadınlarınki gibi yarık, çatlak, nasırlı değildi, ama gene de açıkta yanan, kavrulan, zorlanan çilekeş ayaklardı bunlar. Onlardan ne büyüktü ne küçük... Ama daha biçimli ve daha diriydiler.</p>
<p class="block">Çoraplarını iskarpinlerinin burunlarına doğru dayadı. Sonra her ikisini üst üste kapaklayıp aldı koltuğunun altına. Üstüne de sarı yazmasını çekip önden giden kadınlar topluluğuna katıldı.</p>
<p class="block">Halime Kaptan şubenin önüne vardığı zaman oralar ana baba günüydü. Hükümete giden yol analar, babalar, kardeşlerden geçilmiyordu. Gönderilecek olanlar henüz asker giysilerini giymemişlerdi. Hemen hepsinin sırtında yerli dokuma bezden birer ak torba, bu torbanın üstüne kıvrılıp yerleştirilmiş birer pösteki vardı. Yollarda yatıp uyumaları için yatakları da, yorganları da bu pöstekiler olacaktı. Belki başlarının altına konacak yastıkları da bu torbalardı.</p>
<p class="block">Yeni yeşeren söğüt ağaçlarının, ıhlamurların altında üçer beşer toplanmışlar, sigara içiyorlar, sigaralarının dumanını çabuk çabuk üfleyip konuşuyorlar, sonra birden durup düşünüyorlardı.</p>
<p class="block">Halime Kaptan tam hükümete giden yola sapıp da şubenin önüne yönelince arkasından gelen  bir atın çevik nal seslerini duydu. Bir yana çekileceği sırada attan birinin indiğini gördü. Muhtar Ali Efendi ydi bu. Şaşkınlığını saklayamamıştı. Muhtar:</p>
<p class="block">-Demek durmadın köyde haaa? dedi.</p>
<p class="block">-Bakalım Haşim Bey i görebilecek miyiz? Başı da çok kalabalıktır bugün.</p>
<p class="block">-Görmeliyiz. Onun için gelmedik mi?</p>
<p class="block">-Doğru! Hele sen şu atın dizginlerini tut bakayım! Atın dizginlerini eline tutuşturup çıktı merdivenleri. Çok geçmeden de döndü. Taa uzaktan:</p>
<p class="block">-Altı tane hapis var! dedi.</p>
<p class="block">-Bir tanesi de bizim Zeynel!</p>
<p class="block">-Göremedin mi? diye sordu azarlar gibi.</p>
<p class="block">-Göstermediler.</p>
<p class="block">-Ben bir baksam nasıl olur?</p>
<p class="block">-Haşim Bey ters bir adamdır. Hele böyle bir günde...</p>
<p class="block">-Verdiğim kağıtlar yanındaysa... Bir göstereyim şube reisine. Bana o kağıtları böyle bir gün için vermişlerdi.</p>
<p class="block">-Halime, kızım dedi muhtar çekinerek,</p>
<p class="block">-senin gitmen biraz yakışık almaz gibi geliyor bana. Dur da ben göreyim Haşim Bey i. Biraz da hukukumuz var... Halime Kaptan ı, elinde atının dizginleri, ıhlamurların altında bırakarak az önce umutsuzlukla indiği basamaklardan hızlı hızlı çıktı.  Haşim Bey in odasının önü kalabalıktı. Kapıda bekleyenlerin hemen hepsi de kendi yaşından aşağı değildi. Eski muhtarlardan olduğu için, başka köylerden olsalar da hemen hepsi onu tanımış, kendi sıralarını vermek için geri çekilmişlerdi. İşin aslına bakılırsa hiçbirinin de sırası yoktu. İçeri girmeye cesaretleri olmadığından bir iki saattir dikiliyorlardı birbirlerinin yüzüne bakarak. Belki de içerden birinin kendilerini çağırmasını bekliyorlardı. Ali Efendi nin gelişi onlara biraz da yüreklilik kazandırmıştı. Hele onun kapıya parmağının kemikli yanıyla vurup da içerden bir ses beklemeden küt diye girişi bayağı yüreklendirmişti onları. Dernek içeriye girilemez değildi. Birden canlanıp sıralanıverdiler arka arkaya.</p>
<p class="block">Ali Efendi girdiği sırada Binbaşı Haşim Bey elindeki listeyi kırmızı kalemin ucuyla izliyordu. Karşısında küçük rütbeli yaşlıca bir subay vardı. Dikkat edince onun sol kolunun eksik olduğunu anlamakta gecikmedi.</p>
<p class="block">Haşim Bey listeyi öylesine kendinden geçerek izliyordu ki içeriye birinin girdiğinin farkına bile varmamıştı. Neden sonra birden ayağa kalkıp hazır ola geçen kolsuz subaya buyurdu:</p>
<p class="block">-Yanına iki de yazıcı al, sevk edilecek erlerin çevresini sevkıyatı götürecek jandarmalar çevirsin! Dışardan tek bir yabancı sokulmasın. Yoklama yapılırken Burda diyenleri hemen ayır, öbürlerini de jandarmalara teslim edersin! O altı kişiye gelince... Vurun kelepçeleri, en önde yürüsünler!</p>
<p class="block">-  Söz buraya gelince Ali Efendi bir iki adım ilerledi binbaşıya doğru. Reis, masaya birinin yaklaştığını görmüş, gene işine koyulmuştu.</p>
<p class="block">-Kelepçeli altı kişi en önde gidecek! diye tekrarladı.</p>
<p class="block">-İbret olsun diye!.. Biz cepheye çamurdan adam yapıp göndermeye çalışırken onlar başlarını alıp kaçmışlar! Yağma yok. Düşman Ankara ya doğru ilerliyor. Beylikköprü ye girdi iki gün önce. Acımak yok bunlara! Kapıdan yana dönüp içerde, dışarda kim varsa duyurabilmek için:</p>
<p class="block">-Vatan hainlerine acımak yok! diye bağırdı.</p>
<p class="block">-Düşman Beylikköprü de... Bu memleketin kadınları bile kağnısında, takasında cephedekilere cephane yetiştirirken başına buyruk, dağda bayırda kaçaklık yok! Haydi Hüsamcığım, sıkı bir yoklama isterim senden!</p>
<p class="block">-Baş üstüne binbaşım! Karşısındaki subay sol ayaktan yürüyüşe geçerken binbaşının gözleri Ali Efendi nin üzerinde gezindi. Tanımıştı.</p>
<p class="block">-Otur bakalım Ali Efendi! dedi.</p>
<p class="block">-Görüyorsun halimizi! Nasılsın?</p>
<p class="block">-Sağ ol reisim! Sizin gibilerin sağlığına duacıyız. Siz sağ olun ki... Hele böyle günlerde... Buyurduğun gibi düşman Ankara ya doğru yürürken...</p>
<p class="block">-Askerden kaçanlara acımak yok Ali Efendi! Tekrarladı Ali Efendi de, biraz umudunu yitirerek: </p>
<p class="block">-Yok reis bey! Seni rahatsız etmemin sebebi...</p>
<p class="block">-Aman bu kaçaklarla ilgili bir şey olmasın!..</p>
<p class="block">-Kaçaklara ben de acımam. Halit i unutmamışsındır. Şu bütün Cide nin yüzkarası Halit...</p>
<p class="block">-Yalnız Cide için değil, bütün memleketin yüzkarasıdır bunlar... Bugün böylelerin üstünde daha da önemle durmalıyız. Kurtuluş savaşı yapıyoruz, gencimizle, yaşlımızla, kadınımızla birlik olup...</p>
<p class="block">-Bir kadın var ki...</p>
<p class="block">-Evet, bir kadın. Hem de buralı imiş. İnebolu dan bir mektup aldım. Örgütten... Acele gönderilmesini istiyor Binbaşı Mithat.</p>
<p class="block">-Adı Halime olmasın sakın, bu kadının! Gözlerini dikip kuşkulu kuşkulu baktı muhtarın yüzüne.</p>
<p class="block">-Evet, Halime! dedi.</p>
<p class="block">-Halime Kaptan... Erkek gibi bir kadınmış. Yürekli, gözü pek... Öyle yazıyor bizim Mithat. İyi de denizciymiş.</p>
<p class="block">-Öyledir!</p>
<p class="block">-Tanıyorsun demek?</p>
<p class="block">-Bizim köylüdür!</p>
<p class="block">-Nerde şimdi? Acele işaretli bir telgraf da var. Hemen bulmalıyız onu. Mektupta, onun bana anlatacakları olduğu yazılı... Hatta diyor ki, bizim Binbaşı Mithat... Muhtar cebinden mühürlü, imzalı bir iki kağıt çıkarıp uzattı.</p>
<p class="block">-Bu kâğıtlarda adı geçen iki genç de gene bizim köyden. Halil le Zeynel...</p>
<p class="block">-  Kâğıtları inceleyen Binbaşı Haşim Bey bir düşten sıyrılır gibi sordu:</p>
<p class="block">-Zeynel mi dedin? Kaşif oğlu Zeynel olmasın? Gebeşköy den...</p>
<p class="block">-Odur binbaşım! Bu kâğıtlarda adı geçen Zeynel, o işte!</p>
<p class="block">-Bizim kelepçe vurup Kastamonu ya yollamak istediğimiz delikanlı ha? Ali Efendi nin</p>
<p class="block">-evet demesini beklemeden kalktı yerinden. Kapıyı açıp seslendi:</p>
<p class="block">-Ali Osman! Koş hapislerin içinden Kâşif oğlu Zeynel i tut getir! Çabuk! Görünmeyen yazıcı ta içerlerden cevap verdi:</p>
<p class="block">-Baş üstüne binbaşım! Çok geçmeden getirdiler Zeynel i. Kelepçeyi yeni vurdukları halde bilekleri morarmıştı. Binbaşı, sertliğinden hiçbir şey yitirmeden sordu:</p>
<p class="block">-Adın ne senin?</p>
<p class="block">-Zeynel!</p>
<p class="block">-Babanın adı?</p>
<p class="block">-Kâşif!</p>
<p class="block">-Doğum yerin Cide, Gebeşköy, öyle mi?</p>
<p class="block">-Öyle binbaşım! Zeynel in bakışları binbaşının karşısında oturan yaşlı adama kaymıştı. Demek bu sorgular Ali Efendi nin isteği üzerine oluyordu. Yoksa muhtarın da bir şikâyeti mi vardı kendisinden?</p>
<p class="block">-Demek o yiğit delikanlı sensin, öyle mi?</p>
<p class="block">-  Şaşırmıştı Zeynel! Ne demesi gerekirdi şube reisine? Hiç kimse bugüne kadar kendisine yiğit dememişti. Önüne bakarak sustu.</p>
<p class="block">Binbaşı yerinden kalkmış, Zeynel in elini sıkmıştı. Bunu yeterli görmeyince eğilip alnından öptü.</p>
<p class="block">-Seni kaptanına teslim edip İnebolu ya göndereceğim. Ne dersin? dedi.</p>
<p class="block">Zeynel in gün yanığı, deniz yanığı genç yüzü kıpkırmızı kesilmişti. Bebeklerine kadar ışıyıvermişti gözlerinin içi.</p>
<p class="block">-Sağ ol! diyebildi.</p>
<p class="block">Yirmi dört saat içinde öğrenebildiği askerce tek sözdü bu.</p>
<p class="block">Ali Efendi ayağa kalkmıştı birden.</p>
<p class="block">-Binbaşım! dedi.</p>
<p class="block">-Kaptanını da getireyim size, bu iş bitsin!</p>
<p class="block">-Çok iyi edersin! Az sonra, sarı yazmalı, yanık yüzlü bir kadının, babası yerindeki bir adamla merdivenden çıktığını gören kapının önündeki yaşlılar, gene umutlanarak geri çekildiler. Reisin odasına kadınlar bile girebildiğine göre sıranın çok sürmeden kendilerine de geleceğine akılları yatmıştı artık.</p>
<p class="block">Halime Kaptan ı ayakta karşılayan binbaşı şaşırmışa benziyordu. Karadeniz i yılın hemen dört mevsiminde bir uçtan bir uca korkusuzca dolaşan, sandık sandık cephane, yüzlerce mavzer, mitralyöz taşıyan yılmaz, yorulmaz kaptan bu sarı yazmalı, yanık yüzlü kadın mıydı?  Sokakta görse pazara gelenlerden ayıramazdı onu. Şöyle biraz alıcı gözle bakıldığı zaman, onu bütün köylülerden, hatta bütün kadınlardan ayıran pek çok özellikleri olduğunu da bir anda anlayıverirdi insan. Güzel miydi? Böyle kendine güvenen, güzelliğe alışılagelen önemi vermeyen bir kadının güzelliği olup olmadığını düşünmek bile yersizdi. Binbaşı bir bakışta onu değerlendirmiş, yerine oturtmuştu Halime yi. O, iyi bir kaptan olmak isteyen ve bunu başarmış olan bir kadındı. Yararlı olmayı düşünmüş, onun da üstesinden gelmişti. Davranışıyla belki kocasına örnek olmak istemiş, bütün erkeklere en iyi örneği vermişti yurtseverlikte.</p>
<p class="block">Binbaşı aklından birçok şeyler geçirip de söze nerden başlayacağını düşünürken, Halime Kaptan gerisinde kalan genç adama göz ucuyla bakmış, Zeynel i tanıyıvermişti. Göz göze gelince Zeynel in bütün tasalardan sıyrıldığını da anlayıvermişti. Demek işler yoluna girmişti, muhtarın çabasıyla. Hızır gibi yetişirdi bu Ali Efendi her yerde... Binbaşı da şu elinde tuttuğu paketteki</p>
<p class="block">-çamsakızı çoban armağanı</p>
<p class="block">-nı hak etmişti demek. Masasının üstüne koymanın zamanı gelmiş miydi? Şube reisi söze neresinden başlayacağını bulmuş gibiydi. Halime Kaptan, kadın da olsa, gemici de olsa her şeyden önce bir asker sayılırdı. Askerce konuşmalıydı onunla.</p>
<p class="block">-Bak Halime Kaptan! dedi.</p>
<p class="block">-Senden önce, üzülerek söyleyeyim, kocanı tanıdım. Hem de bir  asker kaçağı olarak... Hepimizin zorlamasıyla bugün iyi bir asker oldu. Daha çok, senin kocan olduğu için, iyi bir asker olmak zorunda kaldı da ondan. Bugün Eskişehir gerilerinde düşmanla karşı karşıya... Halime Kaptan ı ayakta beklettiğini anlayınca kesti konuşmasını. O, bir asker de sayılsa, önce bir kadındı. Hem de saygıdeğer bir kadın.</p>
<p class="block">-Buyurun, oturun şöyle! dedi.</p>
<p class="block">Ayağa kalktı birden.</p>
<p class="block">-Seni önce kutlamak isterim yaptığın büyük işlerden ötürü! dedi coşkuyla.</p>
<p class="block">Elini sıktı. Alnından öpmenin yerinde olup olmadığını düşünür gibi bir süre alnına çektiği sarı yazmaya baktı. Kendinde o yürekliliği bulamadığı için, tuttuğu elinden yavaşça çekerek masasına en yakın sandalyeye oturttu.</p>
<p class="block">-Bir mektup aldım bizim Mithat tan... diye başladı. Onun bir şey anlamadığını görünce:</p>
<p class="block">-Canım! dedi.</p>
<p class="block">-İnebolu dan. Bizim Binbaşı Mithat tan. Senden, senin Zeynel inden, Halil inden söz ediyor.</p>
<p class="block">-Mithat Bey i iyi tanırım... dedi Halime.</p>
<p class="block">-Bir de telgraf aldım.</p>
<p class="block">-Ne var? Ne olmuş orda? diye sordu Halime merakla.</p>
<p class="block">-Bir şey olduğu yok. Sizi istiyor. İkinizi... Gözü Zeynel e kaymıştı. Halime Kaptan yeniden kuşkulandı. </p>
<p class="block">-Gidecek miyiz? dedi.</p>
<p class="block">-Zeynel e izin var mı?</p>
<p class="block">-Var. Senin emrin altında olduğu sürece izin var. Onun kaptanı da sensin, kumandanı da... İlk vapurla gideceksiniz...</p>
<p class="block">-Sağ ol binbaşım! dedi Halime toparlanarak.</p>
<p class="block">-Belki sandal bulursak vapuru bile beklemeyiz. Muhtar da ayağa kalkmıştı. Asker gönderme günü bu odada daha fazla kalmanın yersizliğini bilecek kadar hükümet adamı sayılırdı o da.</p>
<p class="block">-İlerde sizden daha başka sorularımız olacak, dedi.</p>
<p class="block">-Bu sandala bir gemici daha gerekecek...</p>
<p class="block">-Hazırım, dedi binbaşı.</p>
<p class="block">-Eğer Temel oğlu Sabri karısının emrinde bir gemici olmak istiyorsa, yazarız Ankara ya. Halime Kaptan ın çatık kaşları odaya girdiği andan beri ilk defa çözüldü. Güzel bir kadın gülüşüyle:</p>
<p class="block">-Sandalımın kaptanı o! dedi.</p>
<p class="block">-Gelir dümene geçer. Binbaşı da içtenlikle güldü.</p>
<p class="block">-Biz kaptan olarak seni tanıyoruz. Sen bunu, görünür görünmez pek çok tehlikelerle çarpışarak kazandın. Siciline geçirdik kaptanlığı. Haydi yolunuz açık olsun! Elindeki paketi bırakmanın tam zamanıydı. Usulca koydu masanın ucuna Halime.</p>
<p class="block">-Hadi kal sağlıcağnan binbaşım! dedi.</p>
<p class="block">-Kusurumuza bakma!</p>
<p class="block">- </p>
<p class="block">-Güle güle kaptan! Zeynel kalemden alsın kağıdını. Nüfus cüzdanına işleyelim de başı derde girmesin bir daha. Şubenin önüne indikleri zaman, askerlerin yoklaması bitmiş, tabur çarıkların kaldırdığı toz bulutunun içinde Köprübaşı na doğru yola koyulmuştu. Ön sıralardan kopan</p>
<p class="block">-kemane</p>
<p class="block">-9° seslerine ortalardan yükselen kaval sesleri karışıyordu. En gerilerden de umutla umutsuzluk arası bir türkü, her iki çalgının da ezgisini bastırmaya çalışıyordu.</p>
<p class="block">Ben askere gidiyon Helallaşalım gayrı!  Temel Reis ten kalma saatin kapağını açıp baktı. Ay ışığında gündüz gibiydi ortalık. Vakit gece yarısını geçiyordu. Yani İnebolu da Binbaşı Mithat Bey in sıkı sıkı belirttiği saatti. Bu saatlerde Kefken Adası nı sancağına alıp kıyı kıyı yol alması gerekirdi.</p>
<p class="block">-İşte Kefken, dedi, Karadeniz in insansız, tek adasına bakarak. Her şey yolunda gidiyordu. Memiş i de bırakmıştı köyde Zele Kadın a. Bir de onu düşünmeyecekti. Zor bir görevdi üzerine aldığı. Ne yapıp ne edip başarmalıydı.</p>
<p class="block">Dışarı rüzgarı hızını yitirdi sabaha doğru. Karayla denizin aşağı yukarı aynı ısıda birleşmesi demekti bu. Yelkenin hiçbir yararı yoktu sandala. Mayna edilmiş, sarılıp bağlanmıştı serene. Akşam bir poyrazın ölü dalgaları tekneye kıç tarafından vuruyor, gidişini kolaylaştırıyordu.</p>
<p class="block">Birinci kürekte Zeynel vardı, ikinci kürekte Bekir le Halil... Kocaman adam olmuştu Bekir. Halil den hiç de aşağı kalır yanı yoktu artık. Köyde pazarcı kayıklarında çalıştığı için sağlam bir kürekçi olup çıkmıştı şimdi. Duyulur duyulmaz bir sesle:</p>
<p class="block">-Haydi uşaklar! dedi Halime Kaptan.</p>
<p class="block">-Asılın biraz daha, geç kalmayalım. Tam üç saattir, dur durak bilmeden kürek çekiyorlardı. Sandal odun yüklüydü. İstanbul a boş tekneyle sokulmanın kuşku uyandıracağı düşünülmüş, bir iki ton odun atılmıştı ambara. Yerine göre de safra olarak yararlanılacaktı bu odunlardan.</p>
<p class="block">Zeynel ikide bir geri dönüp bakıyordu, sandalın burnundan doğru. Bir çift balıkçı teknesiydi Şile üzerine doğru gelmesi beklenen. Bir gecikme olursa Boğaz a kadar sokulacaklar, eğer aradıklarına rastlayamazlarsa Kefken e dönüp ertesi gece gene sabaha doğru kıyı kıyı yola düzüleceklerdi. Boğaz dan Karadeniz e balığa çıkılacak bir mevsimde olduklarından her şey ona göre hesaplanmıştı.</p>
<p class="block">Halime Kaptan, Kefken üstünden doğuya doğru baktı. Tanyeri ağarmaya yüz tutmuştu. Leke leke olan alacakaranlığın içinde kopuk kopuk sis yumaklarının parçalarının uçtuğu görülüyordu.</p>
<p class="block">-Çok kötü! dedi duyulur duyulmaz bir sesle.</p>
<p class="block">-Sis inecek suyun üstüne. Akla gelecek olan en kötü olay ancak sis olabilirdi. Eğer gerçekten sis inerse yollarını da göremezlerdi. Boğaz dan geçip balığa çıkacak o iki sandalı da... Bu sandallarda ağların altındaki silahları yükleyip dönmek için gelmişlerdi ta İnebolu kıyılarından.  Planın en ince ayrıntılarını kaptandan sonra yalnız Zeynel biliyordu. Parolayı bile ne olur ne olmaz diye ezberletmişti ona kaptan. Her şey vardı hesapta. Boğaz ın ağzı en tehlikeli bölgeydi Kuvayı Milliyeciler için. Vızır vızır İstanbul Hükümeti nin gambotları , motorları dolaşırdı bu kesimde.</p>
<p class="block">Gözü kulağı kirişte olan Zeynel:</p>
<p class="block">-Kaptanım! dedi.</p>
<p class="block">-Sisten ortalık görünmez oldu. Beş metre ilerisi görünmüyor!</p>
<p class="block">-Sen sandalın başına geç! Çıkar kürekleri de... İki tek küreğe kalmıştı sandalın hızı. Bir bakıma daha tedbirli bir işti tehlike karşısında. Çarpışmanın önüne daha da kolay geçilebilirdi. Yalnız yavaş gitmenin başka bir sakıncası vardı. Kıyılar görünmediği için yönü değişebilirdi yavaş giden sandalın. Zeynel in uyanıklığı kendini göstermişti çok geçmeden.</p>
<p class="block">-Sandalın başı karaya döndü gibi geliyor bana, dedi.</p>
<p class="block">-Bu gidişle baştankara edeceğiz. Ya Karakiraz ya Kayacık a!</p>
<p class="block">-Kelpe yi bari tuttursak! İki üç metre ilerisini görmedikleri halde ölü poyraz dalgalarından anlamışlardı karaya yaklaştıklarını. Yolsuz tekneyi dalgalar kendine uydurmayı başarmış, sandalı dümen almaz hale getirmişti. Hemen açığa verdi sandalın burnunu Halime Kaptan. </p>
<p class="block">-Biraz diri çekin kürekleri! dedi.</p>
<p class="block">Her zaman dalgaları çekinerek kollayan gemiciler, şimdi poyraz dalgalarına gözlerini dikmişler, belirli biçimde kabarmasını bekliyorlardı. Gidecekleri yönü bu dalgalara göre ölçüp biçerek bir süre Boğaz a doğru yol aldılar. Sis daha yoğunlaşmış, kurşun geçmez bir hal almıştı. Şafak çoktan atmış olmalıydı. Geceden bir farkı yoktu ortalığın. Şile yi çoktan geçmiş olduklarından Boğaz ın karşılıklı ışıklarının bulundukları yerden rahatça görünmesi gerekirdi. Ne Boğaz fenerleri ne de doğması gereken güneşin ışıkları, hiçbir aydınlık seçilmiyordu bu yoğun sisin içinde.</p>
<p class="block">Zeynel başüstünde çarmıklara tutunarak ayağa kalkmış, daha ilerisini görebilmek için sandalın bordasına basıp topuklarını kaldırarak yükselmişti. Çıkacak tehlikeyi bir an önce görebilmek için başını sandalın burnundan da ileriye uzatarak Üzerlerine gelmesi gereken bir karaltı arıyordu bu yoğun sisin içinde. Gittikçe hızını yitiren poyraz dalgalarını inceliyordu.</p>
<p class="block">-Kaptanım! dedi.</p>
<p class="block">-Bu sis sakın bir lodosun habercisi olmasın!</p>
<p class="block">-Uyuyorsun sen! dedi Halime Kaptan.</p>
<p class="block">-Rüzgar çoktan lodosa çevirdi. Bir bak, kaldı mı ölü dalgalar. Ütülenmiş gibiydi deniz. Dışarı rüzgarı gibi başlayan esinti hızını artıra artıra sakarcıklarını dökmüştü denize. Hemen hemen sandalın burnundan  esmesi gereken lodos yollarını kesmişti. Oldukları yerde demirli gibiydiler. Belki kıçın kıçın da gidiyorlardı. Hızlarını ölçecek, duran bir şey görünmüyordu ki durumlarını anlayabilsinler.</p>
<p class="block">Bir karış bile ilerleyemedikleri ortadaydı, ama bundan bir zararları da yoktu. Yol alsalar da Boğaz dan içeri girmeyeceklerdi ki. Güneşin yükselmesini, yükselip de sisleri dağıtmasını beklemekten başka yapacak işleri kalmamıştı. Bu da tabak gibi ortaya çıkmalarıyla sonuçlanacak çok kötü bir durum yaratabilirdi. Küçük toplarla, mitralyözlerle donanmış gambotlar kendilerini durduracak, ufak bir aramadan sonra neyin nesi olduklarını ortaya çıkarıvereceklerdi.</p>
<p class="block">Onlara karşı yapılacak hiçbir iş yoktu. İster istemez buyur edecekler sandallarına, dipten direğe kadar aramalarına göz yumacaklardı.</p>
<p class="block">Zeynel, gökyüzüne kaldırdığı başını Halime Kaptan a çevirip üzüntüyle:</p>
<p class="block">-Kaptanım, dedi,</p>
<p class="block">-hava tüm kapalı, bir yağmur da patlayabilir. Güldü Halime Kaptan.</p>
<p class="block">-Bunu görmeyen var mı? dedi.</p>
<p class="block">-Bu kör dumanın tümünün sisten çıkmadığı meydanda. Yağmur da çıkar, bora da!</p>
<p class="block">-Güneş kurtulamadı buluttan demek istiyorum. Kurtulsaydı sis bu kadar sürmezdi. Dağılırdı bu saate kadar.</p>
<p class="block">- </p>
<p class="block">-Sus bakalım, dedi kaptan.</p>
<p class="block">-Sus da dinle! Ne duyuyorsun?</p>
<p class="block">-Bir motor sesi...</p>
<p class="block">-Siz de dinleyin uşaklar! Ses ne taraftan geliyor? Küreğini bırakan Bekir sulara eğilerek dinlemeye başlamıştı.</p>
<p class="block">-Nah, şu taraftan geliyor, dedi. Tam sandalın geçtiği yönü gösteriyordu.</p>
<p class="block">-Yok! dedi Halil.</p>
<p class="block">-Kıyıdan geliyor. Kaptan tekrar sordu:</p>
<p class="block">-İyi dinleyin! Ses yaklaşıyor mu, uzaklaşıyor mu? Bir süre dinlediler. Hemen hepsi birden:</p>
<p class="block">-Üzerimize doğru geliyor! diye bağırdı.</p>
<p class="block">-Tamam! dedi Halime Kaptan.</p>
<p class="block">-Zeynel, sen de geç küreğe! Alın diri diri! Sandal birden fırlamıştı yerinden. Lodosa karşı giderlerse hızları kesilecekti. Sandalın başını açıp sesten uzaklaşmaktan başka çıkar yol yoktu. Ya yakalanırlarsa...</p>
<p class="block">Halime Kaptan son aylarda dümene geçtiği günler başına sardığı Laz başlığını fırlatıp attı kıçaltına. Omuzları düğmeli kara gömleğini de sıyırdı. Kıçaltından uzanıp aldığı bir yazmayı doladı başına. Zıpkasını sıyırsa da olurdu, sıyırmasa da... Nasıl olsa kolay kolay yerinden kalkacak değildi.</p>
<p class="block">-Gel oğlum Bekir! dedi.</p>
<p class="block">-Geç dümene! Zembilini kaptığı gibi düzgün kesilmiş odunla  rın üstünde uygun bir yer buldu kendisine. Saf bir köylü kadın rahatlığıyla oturdu. Zembilden çıkardığı yedi sekiz el bombasını, elinin uzanabileceği bir yere, odunların arasına yerleştirdi.</p>
<p class="block">-Çocuklar! dedi.</p>
<p class="block">-Biz Ağva dan geliyoruz. Kasımpaşa da Hacı Tahsin in fırınına odun götürüyoruz, anladınız mı? Ben Zeynep, Ağva dan bindim. Hacı Tahsin in hizmetçisiyim. Köyüme izinli gitmiştim, dönüyorum... Söyle şimdi Bekir, ben kimim?</p>
<p class="block">-Hizmetçi Halime Abla.</p>
<p class="block">-Ben ne Halime yim ne ablayım. Kaptan da değilim. Hizmetçiyim. Adımı bilmesen de olur. Kimin hizmetçisiyim?</p>
<p class="block">-Hacı... Tahsin miydi?</p>
<p class="block">-Hacı Tahsin... Aman çocuklar, sakın yanlış olmasın. Böyle bir adam var Kasımpaşa da... İş sarpa sararsa beni ona teslim edeceklerdir sonunda.</p>
<p class="block">-Olmaz öyle şey abla! Başka zaman olsaydı bu</p>
<p class="block">-abla sözüne çok kızardı, ama şimdi aldırmadı. Zaten olmak istediği de</p>
<p class="block">-Zeynep Abla</p>
<p class="block">-dan başka bir şey değildi.</p>
<p class="block">Bir süre susup motorun sesini dinlediler. Sandal çok hızlanmıştı, ama gene de motorun sesi onlara oldukça yaklaşmıştı. Halime Kaptan:</p>
<p class="block">-Oğlum! dedi Bekir e.</p>
<p class="block">-Dümeni biraz daha sağa kır bakalım. Bizi görmeden üstümüzden geçecekler mi?.. Zeynel: </p>
<p class="block">-Ses solumuzdan geliyor. Gerilerden. Bence, dümeni sağa kırarsak kurtulacağız!</p>
<p class="block">-Çocuklar. Aklınızda olsun. Mavzerler başaltında eski yerinde; hemen hepsi de dolu! Çadır bezlerine sarılı. Fişek sandıkları kıçaltında. Ben emir verir vermez Bekir dümeni bırakıp sandıkları direk dibine götürecek. Zeynel mavzerleri... Bekir sen de benim mavzerime yapışacaksın. Her attığını vuramazsan hiç sürme elini, anladın mı?</p>
<p class="block">-Hiç merak etme abla. Eğer ahiler bana canlı birini bırakırlarsa, hiç elimden kurtulamaz.</p>
<p class="block">-Tamam! Göründüler. Halime Kaptan:</p>
<p class="block">-Hadi Zeynel, kaptan sensin! dedi.</p>
<p class="block">-Dümene geç! Onlarla sen konuşacaksın, göreyim seni! Zeynel dümene oturur oturmaz açık mavi boyalı bir motor, sandalın kıç tarafından bodoslamasını gösterdi. Halime Kaptan içindekileri gözden geçirmeye başlamıştı. Motorun bandırası ilişti gözüne. İngiliz sahil muhafaza motorlarına benziyordu. Makinist eğer içerde işinin başında ise, onunla beş kişi olmaları gerekirdi. Görünürde dört asker vardı. Biri yaşlıca bir kaptandı.</p>
<p class="block">Bütün bunları göz açıp kapayıncaya kadar görmüştü Halime Kaptan. İngiliz motoru tam bordalarına yaklaştığı zaman Halime Kaptan motorun arkasına bağlı iki balıkçı teknesi görmüştü. Hemen anlamıştı işin sarpa sardığını. Kıyı kıyı aradıkları silah yüklü kayıklar bunlardı işte. Her ikisi de ayrı  ayrı halatlarla bağlanmıştı motora... Her kayığın kıçında da elleri filintalı birer asker ateşe hazır bekliyordu. Kayıkçılar başüstünde bir arada oturuyorlar, sanki filintadan çıkacak kurşunları korkuyla bekliyorlardı.</p>
<p class="block">Motorun suratsız kaptanı bütün bunlara kalın sis perdesi altında daha umut kırıcı, daha sinir bozucu bir görünüm katıyordu. Kaptanın gıdaklamayı andıran bir konuşmayla bir sivile seslendiği duyuldu. Tercüman olacaktı herhalde bu sivil ya da İstanbul Hükümeti nin dil bilen bir temsilcisi... Aldığı buyrultu sanki kendinden çıkıyormuş gibi sordu yüksek sesle Zeynel e:</p>
<p class="block">-Heey, kaptan!.. Nerden geliyorsun?</p>
<p class="block">-Ağva dan! diye cevap verdi Zeynel, hiç kılı kıpırdamadan.</p>
<p class="block">-Bu odunların altında ne var?</p>
<p class="block">-Hiçbir şey yok!</p>
<p class="block">-Nereye gidiyor bu odunlar? Kime gidiyor yani?</p>
<p class="block">-Kasımpaşa ya... Şeye... Hacı Tahsin e!.. Kasımpaşa da fırıncı.</p>
<p class="block">-Yalan söylüyorsun!</p>
<p class="block">-Yalanım yok! Doğru söylüyorum!</p>
<p class="block">-Peki neden Boğaz a çevirmedin sandalı da başını almış gidiyorsun?</p>
<p class="block">-Sisten Boğaz ın ışıklarını göremedim de ondan.</p>
<p class="block">-Nasıl göremezsin! Kayıkların başında toplu halde oturan kayıkçılar durumu anlamışa benziyorlardı. Ama direk di  binde oturan bu başı yazmalı kadın da kim oluyordu? Silah kaçırma işlerine katılan sandallar çoğu zaman odun yüklü olurdu. Gerektiği zaman denize atması kolay olsun diye...</p>
<p class="block">Sivil tercüman biraz da umursamazlıkla konuştuklarını İngilizce olarak kaptana anlatıyordu. Motordan iki er filintalarını sandala çevirmiş, dümendeki komutanlarından gelecek emri bekliyorlardı. Tercüman bu oduncu teknesinden işkillenmişe benzemiyordu, ama komutan hiç de öyle görünmüyordu. Şu iki balıkçı kayığında, ağların altındaki silahların ve cephane sandıklarının Karadeniz den gelecek bir sandala ya da bir Karadeniz kotrasına aktarılması gerekirdi. Böyle bir sandal da olabilirdi alıp götürecek olan tekne, daha büyük bir taka da...</p>
<p class="block">Ama belli olmazdı ki bu Kuvayı Milliyeci Karadenizliler. Bir iki aydır nelerle karşılaşmıştı şu sıralarda!..</p>
<p class="block">İngiliz komutan vermişti kararını:</p>
<p class="block">-Bağlayın bunu da şu teknelerin arkasına! Sivil yetkilinin emri burada bitmiyordu:</p>
<p class="block">-Kaptan! Bu sandalı sen bağlayacaksın şu kayıkların kıçına. Geriye kalanlar hemen motora geçecek!</p>
<p class="block">-Heeey, kadın! dedi.</p>
<p class="block">-Sen de atla bizim motora da burda konuşalım seninle. Bakalım sen nerden gelip nereye gidiyorsun?..</p>
<p class="block">-  Halime Kaptan, kadınlığından kuşkulanmamaları için yazmasını başından kaydırmış, gür, kumral saçlarını sağ kulağının üstüne dökmüştü. Bu yazmanın altında bir erkeğin gizlenmiş sanılması böyle bir zamanda hiç hoşuna gitmezdi.</p>
<p class="block">Bütün güzelliği ve saflığıyla direk dibinde verilecek emri bekleyen bir kadın, filintalı erlerden dümendeki komutana kadar hiç kimseyi kuşkulandırmamıştı. Bunu iyi bildiği için rahatça gözle, kaşla emirlerini verebiliyordu gemicilerine.</p>
<p class="block">-Zeynel, demek istiyordu,</p>
<p class="block">-geç baş tarafa. Gir başaltına, tüfekleri çıkar! Ben başlıyorum işe! Zeynel kalkmış, sivil yetkilinin emrini yerine getirmek için baş tarafa geçerken Halime Kaptan kucağına aldığı el bombalarından birine yapıştı, yayını çektiği gibi kaptanın ayaklarının dibine fırlattı. Bu kesimde makinistle filintayı Zeynel e doğrultan er de vardı. Göz açıp kapayana kadar ikinci bombayı da ikinci filintalıya fırlatmıştı. Bunlar o kadar çabuk olmuştu ki hemen el bombalarının ikisi de aynı zamanda patlamıştı. Sıra gelmişti kayıklardaki filintalara. Onlara bomba savurmak demek, gözünün bebeğinden çok esirgediği silahları, cephaneleri de uçurmak demekti. Koynundan çıkardığı toplu tabancaya el attığı sırada bir kurşun kulağının dibinden geçip direğe saplandı. İkinci kurşun yazmasını delip arkasındaki odunlara karışmıştı ki tabancasının tetiğine dokunan Halime Kaptan ateş eden askerlerden birini olduğu yere yığıvermişti.  Bombaların patlamasıyla havaya dağılan yıkıntılar olduğu gibi kayıklardan birinin üzerine dökülmüştü havadan. Arkadaşlarının devrildiğini gören ikinci kayıktaki filintalı tam Halime Kaptan a nişan alıp tetiğe dokunduğu sırada, bu yıkıntılardan iri bir tahta parçası omzuna fırlamış, namlunun ucunu yukarı kaldırdığından kurşun hedefinden çok uzaklara gitmişti.</p>
<p class="block">Toplu tabancadan çıkan ikinci kurşun tam hedefini bulduğu sırada kulağının dibinde bir mavzer patlamıştı. Zeynel, Halime Kaptan ın her zaman içi dolu bulundurduğu mavzeri, daha başaltından çıkarır çıkarmaz omzuna dayamış, kendisine en yakın yerde dikilen filintalının alnına nişan alıp tetiğe dokunmuştu.</p>
<p class="block">Bekir bu sırada kıçaltından bir cephane sandığı çıkarıp kapağını açmıştı bile. Zeynel başüstünde yattığı yerden nişan alacak canlı hedef arıyordu. Mavzerleri taşımak ister istemez Halil e düşmüştü. Mavzerler doldurulmuş, namlular sandalın bordasına uzatılmıştı. Baştan ve kıçtan iki bomba yarası alan motor su almaya. başlamıştı. Geriye kalanlar, motorun güvertesinde yüzükoyun yatıyorlar, parçalanan kaptanlarının yerini tutması gereken birinden emir bekliyorlardı. Bu patırtıda sağ kalan sivil yetkili, bildiği İngilizceyi çoktan unutmuştu. Yarı Rumca, yarı İngilizce:</p>
<p class="block">-Vire ne duruyorsunuz? diye bağırdı.</p>
<p class="block">-Kadına ateş!</p>
<p class="block">-  Kayıktakiler, ölenlerin elinden filintalarını almışlar, ilk iş olarak kayıklarını motora bağlayan halatları kesip küreklere geçmişlerdi. Filintalı kayıkçılar ölenlerin fişekliklerini de söküp çoktan bağlamışlardı bellerine. İki kayığın da başüstüne uzanmışlar, nişan alacak bir canlı kişi arıyorlardı motorda. Sivil yetkili, eline bir filinta geçirmiş, yattığı yerden ilk kurşunu göndermişti.</p>
<p class="block">Halime Kadın durumu anlamakta gecikmedi. Kayıklarda rütbeli bir subay vardı, ama henüz toparlanacak vakit bulamadığı anlaşılıyordu. Sesini duyurabilmek için bağırdı yüksek perdeden:</p>
<p class="block">-Bırakın motoru da açılın! Üçüncü bombayı aldı, yayını çekip savurdu motorun direk dibine. Peşinden de dördüncü, beşinci bombaları... İpler, direk, tahta, demir parçaları yağmur gibi yağıyordu. Hızla su alıyordu motor. Takalar Halime Kaptan ın emrini yerine getirirken boş durmuyorlar, motorun içinden gelişigüzel ateş eden birine durmadan kurşun yağdırıyorlardı.</p>
<p class="block">Motor bordasına kadar suya gömülmüş, erlerden biri kendini sulara bırakıvermişti. Yaralı olduğu, kulaç atışından belli oluyordu. Halil mavzerini ona çevirmişti ki Halime Kaptan:</p>
<p class="block">-Dur! diye bağırdı.</p>
<p class="block">-Ziyan etme kurşunu!</p>
<p class="block">-Geçin küreklere! diye seslendi Halime Kaptan.</p>
<p class="block">-Açılın motordan. Halil le Bekir geçmişlerdi yerlerine.</p>
<p class="block">-Zeynel! diye bağırdı.</p>
<p class="block">-Sen de geç küreğe!</p>
<p class="block">-  Zeynel başüstünde hâlâ yatıyordu. Mavzeri karnının altında, sıçramaya hazır, bekliyor gibiydi. Onun yerine küreğe Halime Kaptan geçti hemen.</p>
<p class="block">Sandalı, sulara gömülmekte olan motorun anaforundan uzaklaştırdıktan sonra hemen hepsi birden koştular Zeynel in yanına, başüstüne... Zeynel bu süre içinde başını sağdan sola döndürebilmiş, Halime Kaptan a bakıyordu mutlu gözlerle. Yanına koştuklarını görünce toplanıp oturmak istedi, toplanamadı. Bir eliyle karnını tutup kıvrıldığı için alnı güvertenin tahtalarına çarptı. Acıdan kendinden geçmiş gibiydi. Bir eliyle sıkı sıkı tüfeğini kavramış, bırakmıyordu. Halime Kaptan anlamıştı onun ağır yaralı olduğunu. İlk defa yaralıyla karşılaşıyordu.</p>
<p class="block">-Açın karnını! dedi.</p>
<p class="block">-Görelim önce! Kemerini gevşetip gömleğini sıyırdılar. Tam göbeğinin altından girmişti kurşun.</p>
<p class="block">-Bir de sırtına bakın! dedi.</p>
<p class="block">Çevirmek için elini uzatan Halil çekti birden.</p>
<p class="block">-Vıcık vıcık kan! dedi.</p>
<p class="block">-Gömleğinin arkası kan, olduğu gibi! Demek kurşun içerde kalmamıştı. Bir kemiğe değmeden çıkıp gitmiş olmalıydı.</p>
<p class="block">-Bir bakıma iyi olması gerek bunun! diye düşündü Halime Kaptan.</p>
<p class="block">Umutsuzlukla doğruldu çöktüğü yerden. Kayıklar bordalarına yanaşmış bekliyorlardı. Düzgünce giyinişli, yaşlıca biri sandala tutunmuş, kaptanla  konuşmak için izin istiyor gibiydi. Sandalda bir yaralının bulunduğunu görünce seslenmek zorunda kalmıştı:</p>
<p class="block">-Kaptan! Bir dakika! Halime Kaptan, üzüntülü bakışlarını çevirdi ondan yana:</p>
<p class="block">-Buyur! dedi.</p>
<p class="block">-Bir şey mi söyleyeceksin?</p>
<p class="block">-Kaptanı görmek istiyorum. İzin versin de geçeyim sandala.</p>
<p class="block">-Buyur geç! Elindeki filintayı kayıktaki arkadaşlarına uzatan adam hâlâ bekliyordu.</p>
<p class="block">-Atlasana, ne duruyorsun! dedi.</p>
<p class="block">-Kaptan...</p>
<p class="block">-Canım, kaptan benim, buyur sandala! Adam şaşkınlık içindeydi.</p>
<p class="block">-Biz bir sandal bekliyorduk Şile açıklarında... diye başlamak istedi.</p>
<p class="block">-Biziz o beklediğiniz sandal! dedi Halime Kaptan.</p>
<p class="block">-Parola mı istiyorsun, söyleyeyim!</p>
<p class="block">-Evet! Önce sizin söylemeniz gerekir parolayı, ama biz buna lüzum bile görmüyoruz. Hazırız emanetleri size teslim etmeye. Ben Teğmen İhsan!</p>
<p class="block">-Ben de Halime Kaptan! Çok mu şaşırdınız? Halime den kaptan olacağına sen de inanmıyorsun, öyle mi?</p>
<p class="block">-Ben Halime Kaptan ı görmedim. Benim duyduğuma göre Halime Kaptan zıpkalı, Laz başlıklı, çizmeli ya da mestli, çapulalı...</p>
<p class="block">- </p>
<p class="block">-Bu kıyafetle İngiliz motorunun üstüne gideyim de beni görür görmez alnımdan çivilesinler, öyle mi... Şimdi kardeş, ben aldığım emri yerine getireyim... İki balıkçı kayığı görünce kürek kaldırıp dur diyecek, sizden su isteyecektik, tamam mı?</p>
<p class="block">-Tamam!</p>
<p class="block">-Siz parola soracaktınız. Ben size cevap verecektim. Bu da tamam mı?</p>
<p class="block">-Tamam!</p>
<p class="block">-Öyle bir karşılaşma oldu ki ne kürek kaldırabildik ne biz ayağa kalkabildik. Şimdi sorun bana parolayı!</p>
<p class="block">-Parola?</p>
<p class="block">-İnebolu. Oldu mu?</p>
<p class="block">-Oldu!</p>
<p class="block">-Şimdi siz söyleyin! Parolanız?</p>
<p class="block">-Kefken!</p>
<p class="block">-Tamam! Verin silahlarla cephane sandıklarını!</p>
<p class="block">-O kadar güven verdiniz ki parola sormadan da vermeye hazırdık...</p>
<p class="block">-Kime güvendiniz?</p>
<p class="block">-Bu sandala! .. Dumendeki kaptana!.. s!ze...</p>
<p class="block">-Sağ ol! Şimdi işe geçelim. Siz okumuş yazmış birine benziyorsunuz! Önce bizim bir yaralımız var. Onun başından ayrılmayın. Biz yükleme işini yapana kadar ne gerekirse yapın!</p>
<p class="block">-Hiç merak etmeyin! Anlarım o işlerden biraz. Sizinle gitmem için teşkilattan bir emrim de var. Yol boyunca da ayrılmam başından.</p>
<p class="block">- </p>
<p class="block">-Sağ ol! Genç adam kayıktakileri çenesiyle göstererek:</p>
<p class="block">-Önce adamlarıma yükleme emri vereyim... dedi.</p>
<p class="block">Sandalın bordasına kadar gitti. Sabırsızlıkla kendisini bekledikleri anlaşılan arkadaşlarına biraz da sandaldakilere duyurmak için:</p>
<p class="block">-Arkadaşlar! dedi.</p>
<p class="block">-Sandal, kaptanın sandalıymış. O başörtülü kadın var ya... Bombaları atan... Kayıktakilerden biri dayanamadı.</p>
<p class="block">-Zeki be! dedi.</p>
<p class="block">-Demedim mi sana, Halime Kaptan dır o diye!.. Direğin dibinde uslu uslu oturduğunu gören, Kurucaşile den gelin gidiyor sanır Cide ye! Ne kadınmış be!.. Sandaldakilerden biri:</p>
<p class="block">-Bizim Cide den de böyle kadınlar çıkar işte!.. dedi, yüzü coşkudan al al olarak. Halime Kaptan la görüşen genç adam:</p>
<p class="block">-Uzatmayalım da boşaltalım kayıkları! dedi.</p>
<p class="block">-Gevezeliği bırakın! Bir de ağır yaralımız var sandalda! Birden susuverdiler kayıktakiler. Balık ağlarını başüstüne derleyip toplamaya başlamışlardı. Geniş bir muşambanın üstüne sardalye istifler gibi dizilen mavzerler kucaklanıp taşındı sandala. Sandaldaki biçimli odunların arasına istif edildi. Üstleri örtüldü odunlarla. Cephane sandıkları, gizli gömme dolaplara, duvar örer gibi yerleştirildi. Odunların bi  çimsizleri atılmış, sandal tam savaş gemisi haline getirilmişti. Kayıktan en sonra getirilen iki mitralyöz, şeritleriyle birlikte yeri belli olsun diye direk dibine yerleştirildi.</p>
<p class="block">Teslim kağıdında işin bu yanı da belirtilmişti ayrıca.</p>
<p class="block">Teslim işlemi bittikten sonra Teğmen İhsan:</p>
<p class="block">-Kaptanım! dedi.</p>
<p class="block">-Şimdi beni teslim almanızı rica edeceğim. Savaşmak üzere cepheye gönderiliyorum. Ben Teğmen İhsan! Size bu kadar silah, bu kadar cephane teslim eden birinden, ister subay olsun ister sivil, belge sormazsınız herhalde! Halime Kaptan işini başarmış kişilerin rahatlığıyla:</p>
<p class="block">-Ben sormam ama... dedi.</p>
<p class="block">-Belge soracak olanlara elimle teslim ederim sizi!</p>
<p class="block">-Sağ ol.</p>
<p class="block">-Daha bitmedi...</p>
<p class="block">-Buyur kaptan?</p>
<p class="block">-Teslim edene kadar da Zeynel in bakımını üzerinize almanızı isteyeceğim ayrıca. Kabul mü?</p>
<p class="block">-Kabul!</p>
<p class="block">-Hemen ceket çıksın, kollar sıvansın! Teğmen İhsan olanı biteni kendilerinden geçerek izleyen arkadaşlarına döndü.</p>
<p class="block">-Yerime Dursun Efendi bakacak! dedi.</p>
<p class="block">-Az işler başarmadık... Bu sefer de daha son sözümüzü söylememiştik. Halime Kaptan yetişti de iş kolaylaştı. Motora atlayıp kaptanın üzerine saldırmak  için on dakika daha bekleyebilirdik. Nöbetçilerin ellerindeki filintalarını alıp onları suya atacak kadar çevik arkadaşlar yok değildi aramızda. Yüzde yüz başarırdık demiyorum, ama bizi kapatacakları kodese kuzu kuzu da gidecek değildik. Ne olursa olsun, başta Halime Kaptan olmak üzere sandaldaki arkadaşlara teşekkürler... Uzatmayayım! Bizi uğurlayın da girelim yola! Sandaldakiler Halime Kaptan ın elini sıkıp askerce selamlayarak kayıklarına inerken Teğmen İhsan her biriyle ayrı ayrı kucaklaşıp öpüştü. Çok geçmeden iki balıkçı kayığı, hâlâ yoğunluğundan hiçbir şey yitirmeyen sisin içinde bir iki kürekte silinip gitti.</p>
<p class="block">Bir süre suların akıntısından, hafiften artan lodosun yönünden yolunu bulup çıkaran Halime Kaptan, kollarını sıvayıp küreğe oturmaya kalkışan Teğmen İhsan a:</p>
<p class="block">-Sizi yormayalım! dedi.</p>
<p class="block">-Nasıl olsa yelken basacağız. Haydi bizim uşaklar, yesa! Siz de İhsan Bey, yaralımızın yanına! Böyle zamanlar için Mithat Bey in bize verdiği ilkyardım kutusunu hemen getiriyorum! Yelken basılmış, bir iki çarmık gevşetilmiş, rüzgâr alması için sandala gereken biçim verilmişti. Sandalın yol alması için Bekir in ıskota ipiyle yekeyi bırakmaması yeterdi.</p>
<p class="block">Halime Kaptan, kıçaltından eğilip aldığı kutuyla, Zeynel in yanına gitti. Arkadaşları başının altı  na giysilerini koyduğu torbayı yastık olarak yerleştirmiş, üşümemesi için de üstüne bir muşamba örtmüşlerdi. Çok kan kaybettiği için gecenin çok hafif serinliği bile onu üşütüyordu.</p>
<p class="block">Teğmen İhsan yaralının başucuna eğilmiş, ona ne gibi yardımda bulunabileceğini düşünüyordu. Karnına giren kurşun herhalde bağırsaklarını delmiş olacaktı. En büyük tehlike peritonit olmasıydı. İçerdeki kan birikiminin yaralı için zararlı olacağından kuşkusu yoktu. Şu halde arada sırada hafifçe sağdan sola çevrilmesi gerekirdi. Kanama sürüp gidiyordu. Tuzlu su verse hem kanı koyultur hem de bağırsaklardaki emilmeye hazır besini daha geç bozulur hale sokabilir miydi? Bütün bu düşündüklerinin yanlış olduğunu yaralının durmadan su istemesinden anlamıştı. Ya tuzlu suyu içirirse susuzluğu daha da artmayacak mıydı?..</p>
<p class="block">İlk yapılacak iş, kurşunun hem girdiği hem çıktığı yeri temiz tutmaktı. İlkyardım kutusunu açtı. Pamuktan bir parça koparıp tentürdiyot döktü üstüne. Pamuğun kurusuyla kanları temizledikten sonra öbür elindeki pamukla da yaraların çevresini tentürdiyotla sildi.</p>
<p class="block">Halil, ona kendisini kimin yaraladığını sormuştu. Ağır yaralı olsa da bilincini kaybetmediği için, başüstündeki filintalının ateş ettiğini, bununla birlikte onun yaralayıp yaralamadığını bilmediğini  söyledi. Konuşma daha da uzun sürecekti. Bunun kanamayı artırdığını sezinleyen teğmen:</p>
<p class="block">-Konuşturmasak iyi olacak, dedi.</p>
<p class="block">Halime Kaptan, durumun ağır olduğunu düşünerek:</p>
<p class="block">-İhsan Bey, dedi,</p>
<p class="block">-Zeynel i Akçakoca ya bıraksak hiç de kötü olmayacak! İhsan Bey şaşırmıştı.</p>
<p class="block">-Bizim bildiğimize göre, dedi,</p>
<p class="block">-İnebolu ya kadar bütün kıyılar İstanbul Hükümeti nin kontrolü altında...</p>
<p class="block">-Öyleydi... Yavaş yavaş bize geçiyor. Akçakoca dan Ankara ya bile gidilebilir artık. Orda bir Murat Bey var ki...</p>
<p class="block">-Buna çok sevindim. Gerekirse ben de ordan Ankara ya geçer, giderken de bu yaralı arkadaşı iyi bir doktora bırakırım.</p>
<p class="block">-Buna çok sevindim, dedi Halime Kaptan.</p>
<p class="block">-Yalnız denizlerde henüz bizim sözümüz geçmiyor. İngiliz gemileri, Yunan gemileri karşılaşınca topa tutuyor bizleri. Bir de çeteler... Kimin nesi olduğu belli olmayan çeteler aldı yürüdü. Zoru görünce hepsi de Kuvayı Milliyeci. Benim bunlardan çektiğim... Neyse, ben dümene geçiyorum, sis biraz açılır gibi oldu. Görüş uzaklığı bir iki metreden on beş, yirmi metreye çıkmıştı, ama gene de kıyılar görünmediği gibi, karşılaşmalar henüz tehlikeli olmaktan çıkmış değildi. Kıçüstüne geçen Halime Kaptan: </p>
<p class="block">-Haydi Bekir, dedi,</p>
<p class="block">-mavzerini kucağından bırakma, git Halil e yardım et. O iskele vardiyası olsun, sen sancak! Zembilden</p>
<p class="block">-kıblename dedikleri pusulayı aldıktan sonra, geçti dümene. Karadenizli kaptanlar güneyi gösteren bu alete kıblename adını vermişlerdi. Güneyi bulduktan sonra kuzeyi, doğuyu, batıyı bulmak işten bile değildi. Kıblenameye bakınca:</p>
<p class="block">-Çok açılmış sandalın başı, diye düşündü. Ama yine de sevindi bu duruma. İlerde Kefken vardı. Hiç olmazsa bindirmezdi adanın döküntülerine.</p>
<p class="block">Aklına Kefken gelince kötü şeyler de düşünmekten kendini alamamıştı. Böyle havalarda Kefken Adası Karadeniz korsanlarının yatağı olurdu. Bu evsiz, köysüz adada birkaç günlüğüne yerleşir, sis yüzünden, fırtına yüzünden rahatsız edilmeyeceklerini anlayınca yer içer, vur patlasın yaşarlardı. Yaptıkları kepazelikler de sayısızdı.</p>
<p class="block">Bütün bunları aklından geçiren Halime Kaptan farkında olmadan dümeni kırmıştı açıklara. Açıldıkça lodos yelkeni dolduruyor, sertleşen rüzgârın sakarcıklarını köpürterek sandalı daha da hızlandırıyordu.</p>
<p class="block">Halime Kaptan nerden geldiğini, nereye gittiğini, sandalının paha biçilmez yükünü unutmuş, kotrasıyla yarışa çıkmış bir denizci coşkusuyla almış başını gidiyordu. Tam bir denizciydi Halime Kaptan şimdi. Sayılı kaptanlara yakışır bir ustalıkla  rüzgârın esintisine göre yelken doldurup boşaltan bir denizci. Böyle ne kadar yol almıştı bilmiyordu.</p>
<p class="block">Batırdıkları motordan ayrılırken kapaklı saatine bakmıştı. Geçen bir iki saat içinde sandalın ne kadar gideceğini hesaplamak da işten değildi. Şu sandal taş çatlasa üç dört milden fazla gidemezdi. Daha da açılmazdı. Yunan gemileri bir işkillendi mi salardı mermiyi. En iyisi kıyı kıyı gitmekti. Gemiler göründü mü baştankara eder, gene de kurtarırdı yükünü. Hele böyle sisli havada bir gemiye toslayıp da davranmaya vakit bulamadan teslim olmak zorunda kalırdı.</p>
<p class="block">-İhsan Bey! diye seslendi başüstüne.</p>
<p class="block">-Akçakoca ya uğruyoruz değil mi?</p>
<p class="block">-Çok iyi olur.</p>
<p class="block">-Öyleyse kıyı kıyı gideceğiz.</p>
<p class="block">-Siz bilirsiniz kaptanım!</p>
<p class="block">-Fazla açılamayız. Yabancı gemiler kol geziyor.</p>
<p class="block">-Motorun battığını haber alıp da peşimize takılırlar mı dersiniz?</p>
<p class="block">-Şimdilik tehlike yok! Haberi geç alırlar sis yüzünden. Bir bakıma işimize de yaradı bu sis. Teğmen içini çekti.</p>
<p class="block">-Bizim işimize yaramadı, dedi.</p>
<p class="block">-Düşüverdik kucaklarına. Bir de baktım ki beş filinta burnumuzun ucunda.</p>
<p class="block">-Deniz bu. Hepsi var hesapta!.. İyisi mi gene aynı tuzağa düşmeyelim. İki de mitralyözümüz vardı değil mi?</p>
<p class="block">- </p>
<p class="block">-Evet kaptanım! Direk dibinde saklı! Demek o da gözünden kaçmadı. Nasıl bastık cephaneliği de kaçırdık. Size teslim etsem de aklım hep o iki mitralyözde... Piyade subayıyım ben.</p>
<p class="block">-Bana da mitralyöz kullanan bir piyade subayı lazımdı. Hemen birini hazırlayın, takın şeridini.</p>
<p class="block">-Buna çok sevindim kaptanım. Hep aklımdan geçiriyordum, acaba şu kaçırdığım tüfeği bir gün kullanabilir miyim diye...</p>
<p class="block">-Eğer yabancı bir gemiyle karşılaşırsak elimizle teslim etmeyeceğiz sandalımızdakileri. Teğmen mitralyözü çıkarmış, kullanılır hale getirivermişti birkaç dakikada.</p>
<p class="block">-Tetiğe bir dokunsam da bir denesem... Fabrikasında denenmiştir, ama bir de ben elden geçirsem! Önce tüfeği yerleştirecek yer aradı. Kendisi de yattı gerisine. Öyle bir yer hazırlamıştı ki yarım dairelik bir alanı tarayabilirdi. Dokundu tetiğe. Bir takırtıdır gitti. Dalgın yatan Zeynel kendine gelmiş, sıcak bir gülüşle teğmeni gözden geçiriyordu. Soluk benzine kan gelmişti sanki. O halsiz halinde bile inanmıştı emanetlerin sağ selamet yerine ulaştırılacağına.</p>
<p class="block">-Güzel! dedi Halime Kaptan.</p>
<p class="block">-Çok güzel! Teğmen tüfeğine daha da güzel bir yer arıyordu.</p>
<p class="block">-İyi tüfektir bunlar, hiç tutukluk yapmaz. Çabuk da kızmaz namluları... Yedek namluları da vardır, kızsa bile...</p>
<p class="block">- </p>
<p class="block">-İş oraya kalmasın! dedi Halime Kaptan.</p>
<p class="block">-Yedek mitralyözümüz bile var, değil mi?</p>
<p class="block">-Doğru!</p>
<p class="block">-Ona bir de yedek nişancı bulduk mu deniz savaşlarına bile katılırız teğmenim. Nasıl, bana öğretebileceğinize aklınız yatıyor mu?</p>
<p class="block">-Hem de beş dakikada. Karşılığında bomba atmayı öğrettiğiniz takdirde...</p>
<p class="block">-Ben okuma yazmayı yeni öğreniyorum. Sizin kadar çabuk öğreneceğimi sanmam! Yelken birden pırpırlanmaya başlayınca konuşma kesilmişti kendiliğinden. Halime Kaptan da şaşırmıştı. Ne olabilirdi? Suyun yüzü de, rüzgar da birden duruluvermişti.</p>
<p class="block">-Tamam! dedi.</p>
<p class="block">-Kefken e geldik. Esen sert lodosu ada göğüsleyince ortalık sütliman olmuştu.</p>
<p class="block">-Mayna yelken. Yelken mayna edilmişti.</p>
<p class="block">-Bırakın yelken sarmayı, dedi kaptan.</p>
<p class="block">-Geçin küreklere. Siya! Sandal, dizginleri çekilmiş bir at gibi olduğu yerde durmuştu.</p>
<p class="block">-Teğmenim, dedi,</p>
<p class="block">-geçin sandalın burnuna. Bindirmeyelim kayalara. Alın çocuklar kendinize, asılın yavaş yavaş! Teğmenin verdiği el işaretleri sağa sola yoluna koyuyordu sandalı... İki elini birden kaldırdı şaşkınlıkla. Kaptan:</p>
<p class="block">-Siya çocuklar! diye değerlendirdi bu işareti.</p>
<p class="block">-Ne var?</p>
<p class="block">-Bir taka!</p>
<p class="block">-Taka mı? Değmezdi yol değiştirmeye.</p>
<p class="block">-Peki! dedi.</p>
<p class="block">-Asılın küreklere! Sen de tüfeğinin başına teğmenim. Kendine iyi bir yer seç!</p>
<p class="block">-Hiç merak etme! Halime Kaptan ın yazması hâlâ başında duruyordu. Rüzgârda uçmasın diye başına dolamış, uçlarını da sıkıca düğümlemişti. Onu dümende gören bile Halime Kaptan olduğuna inanmaz, olsa olsa pazar dönüşü kürekteki kocasına vekillik eden iyi huylu bir köylü kadın, derdi. Başında Laz başlığı, ayağında zıpkası, elinde mavzeri yoktu, ama birden yüzünde o zıpkalı, başlıklı günlerin sertliği belirivermişti.</p>
<p class="block">-Teğmenim, dedi,</p>
<p class="block">-ben göremiyorum, adam var mı takada?</p>
<p class="block">-Var!</p>
<p class="block">-Kaç kişi?</p>
<p class="block">-Kalabalık!</p>
<p class="block">-Çete bunlar... Bizden de olabilirler... Uyanık olalım. Çocuklar, tüfeklerinizi alın elinize! Doldurun çabuk!</p>
<p class="block">-Dolu! dedi Halil.</p>
<p class="block">Bekir beş fişek birden sürüp kapattı, mekanizmasını şakırdatmadan.</p>
<p class="block">Nerden geldiği belli olmayan bir yaylım ateş, sandalın henüz bağlanmayan yelkenini taramıştı. n Halime Kaptan, yalnız sandaldakilerin duyabileceği bir sesle:</p>
<p class="block">-Teğmenim! dedi.</p>
<p class="block">-Tara sen de takayı! Bırakın kürekleri, çocuklar! Ateş!.. Herkes önceden hazırlanmış atış yerlerine yatıp takayı taramaya başlamıştı.</p>
<p class="block">Şeridin biri bitmişti. Tam şerit değiştirme arasında takadan beyaz bir mendil göründü. Teslim oluyorlardı görünüşe göre. İnanmalı mıydı?.. Halime Kaptan teğmene seslendi:</p>
<p class="block">-Söyleyin boşaltsınlar sandalı, kuma insinler! Emri olduğu gibi tekrarladı teğmen.</p>
<p class="block">-Benden gayrısı yaralı! diye bağırdı beyaz mendili sallayan.</p>
<p class="block">-Kimsin sen?</p>
<p class="block">-Neyine gerek kim olduğum?</p>
<p class="block">-Ateş! diye seslendi Halime Kaptan. Bekir le Halil beşer mermi yaktılar.</p>
<p class="block">-Söyle adını şimdi!</p>
<p class="block">-Aranızda subay da var öyle mi? Ne sandınız kendinizi be! Salla Recep bombayı! Alın Kuvayı Milliye köpekleri!.. İki bomba, iki iri portakal gibi, havada bir yay çizerek sandala doğru uçtu. Su kesimine yakın yerlerde denize düştüler. Peşinden sıkı bir yaylım ateş!..</p>
<p class="block">Halime Kaptan, bombayı sallayanlardan birini olduğu yere çivilemişti, bir kurşunda. İkinciyi de Halil hakladı.</p>
<p class="block">-Tara ambarı teğmenim! Mitralyözün ateşi cevapsız kalmıştı. Halime Kaptan tanımıştı sandaldakileri, seslendi:</p>
<p class="block">-Harun Reis! Sağ mısın, yaralı mı?</p>
<p class="block">-Yaralıyım!.. dedi.</p>
<p class="block">-Ya sen?</p>
<p class="block">-Kalleşlerin kurşunları değmez bana!</p>
<p class="block">-Tanıdım seni! Kadın kıyafetine girmişsin ama Halim Kaptan sın sen! Nerde zıpkanla başlığın?</p>
<p class="block">-Çık takadan dışarı! Teslim ol!</p>
<p class="block">-Söz ver öldürmeyeceğine!</p>
<p class="block">-Ben katil değilim. İstiklal Mahkemesi var sizin gibiler için! Ama silah kullanmaya kalkışırsan kendi elimle öldürürüm.</p>
<p class="block">-Teslim!</p>
<p class="block">-Çıkar yaralılarını dışarı!</p>
<p class="block">-Kalmadı. Hepsi tamam!</p>
<p class="block">-Hele sen çık dışarı bakalım. Topun tüfeğin içerde kalsın! Taka kıçtankara etmişti. Sandaldan, Laz başlıklı, zıpkalı biri atladı kuma. Tanımıştı Halime Kaptan, oydu. Harun Reis ti. İki üç adım atabildi. Topallıyordu. Elinde ne tüfek vardı ne tabanca... Ancak iki üç adım atabildi, çöküverdi oracığa...</p>
<p class="block">Gene de inanmamıştı Halime Kaptan. Ayrıca takadakilerin de öldüğüne ya da ağır yaralı olduklarına inanmıyordu. Harun Reis in bir planı olabilirdi. Adamlarını yaralı da olsalar öylesine yerleştirirdi ki sandalla üzerine gittiklerinde az önce denedikleri gibi bir iki bomba savurabilirlerdi. En kötü  sü, bu bombalardan bir tanesi cephane sandıklarının bulunduğu bölmeye düşse tek parçaları kalmazdı. Ne iyi etmişti de onları su kesiminden aşağıdaki gizli bölmelere saklamıştı.</p>
<p class="block">-Bekir! dedi.</p>
<p class="block">-Geç küreğe! Sen de Halil! Teğmenim, sen de gel tüfeğinle yanıma! Hedef karşıdaki taka! Şu adamı gözden kaçırma! Sandal beş on metre gitmiş, kıyıya yanaşmıştı. Halime Kaptan:</p>
<p class="block">-Al tüfeğini de atla! dedi Halil e.</p>
<p class="block">-Baş üstüne kaptanım! Sandal, kıyı taşlık olduğu için iyice yanaşamamıştı. Yanaşmasını da bekleyemezdi Halil. Dizkapaklarına gelen suya atladı hemen.</p>
<p class="block">-Al koltuğunun altına tüfeğini! Yürü! dedi Halime Kaptan.</p>
<p class="block">Suyun içinden yürümesi kolayına gidiyordu. Kaptan seslendi arkasından:</p>
<p class="block">-Namlunun ucu kaptanda olsun. Takadan ateş başladı mı kaptanın alnına! İyi duymaları için tekrarladı yüksek sesle.</p>
<p class="block">Halil, Harun Reis in yanına varmış, bir kımıldama olmamıştı. Yorgun bakışlarla Halil i izliyordu adam.</p>
<p class="block">-Teğmenim, dedi,</p>
<p class="block">-hedef Harun Reis. Takadan bir kıpırdanma olursa reise ateş! Hadi Halil, şimdi gir takaya! Halil irkilmişti durduğu yerde. Az önce bombaların, kurşunların yağdığı bir cephane deposuydu  bu takanın içi. Duraklaması çok sürmedi Halil in. Yürüdü namlunun ucunu çevirdiği takaya. Sıçrayıp girdi içeri. Sandaldakilerin gözü Halil in üzerindeydi, namlularla birlikte.</p>
<p class="block">Halil in incelemesi çok sürmemişti. Çevik adımlarla kıçüstüne geldi.</p>
<p class="block">-Tamam! dedi.</p>
<p class="block">-Dördü de ölü!</p>
<p class="block">-Ne kadar silah, tabanca varsa topla!.. Bombaları, fişekleri de topla başüstüne! Bu iş de bitmişti.</p>
<p class="block">-Geliyoruz, dedi Halime Kaptan.</p>
<p class="block">-Sen reisin başından ayrılma. Halime Kaptan küreğe geçti. Bekir le birlikte sandalı orsa , siya , takanın başına yanaştırdılar. İşe yarar ne varsa aktardılar sandala. Seslendi kaptan kıyıdaki Halil e:</p>
<p class="block">-Getir şu adamı da görelim yarasını! Ayağındaydı yarası, durmadan kan kaybediyordu. Halil, sırtında taşıdı sandala, Zeynel in yanına uzattı. Tanımıştı Zeynel, gülüyordu sinsi sinsi. Takılmaktan da kendini alamadı.</p>
<p class="block">-Bakalım, dedi,</p>
<p class="block">-hangimiz sağ kalacağız.</p>
<p class="block">-Haydi! dedi Halime Kaptan.</p>
<p class="block">-Açın sandalın başını, gidiyoruz! Halil kıyıdaki takanınbodoslamasını iki eliyle itti. Sandalın başı açılmıştı. </p>
<p class="block">-Hemen geç küreğe!</p>
<p class="block">-Baş üstüne!</p>
<p class="block">-Haydi çocuklar! Bu işi de atlattık sağ selamet. İhsan Bey, sen de sağ ol. Çok iş varmış tüfeğinde.</p>
<p class="block">-Ölüler? dedi İhsan.</p>
<p class="block">-Ya takadaki ölüler? Buna hepsi de gülmüştü.</p>
<p class="block">-Biz gömme işleriyle uğraşmıyoruz! dedi Halime Kaptan.</p>
<p class="block">-Bir yaralımız var. Kendine iş arıyorsan sarıver yarasını! Çocuklar, çok vakit kaybettik. Ziyan edecek bir dakikamız yoktu, ama oldu bir kere. Cephedekiler silahla cephane bekliyor. Küçükçekmece Temmuz 1972 Rıfat İlgaz, Halime Kaptan da Cideli Temel Reis in gelini Halime nin bir kaptan olarak ortaya çıkışının öyküsünü anlatır. Eli silah tutan bütün erkeklerin cepheye gönderildiği Kurtuluş Savaşı yıllarıdır. Köyde yalnızca yaşlılar, kadınlar ve çocuklar kalmıştır. Herkesin tuza, şekere, ekmeğe hasret kaldığı o günlerde, evinin ihtiyaçlarını karşılamak için sefere çıkan Temel Reis, yolda hastalanarak hayatını kaybeder. Oğluyla bir başına kalan Halime nin, geçimini sağlamak için babasından kalan sandalla Karadeniz e açılmasının zamanı gelmiştir. Erkek kılığına girerek, oğlu ve iki tayfasıyla çıktığı ilk seferinde hırçın dalgalarla, korsanlarla mücadele etmek zorunda kalır. Bu zorlukların hiçbiri onu yıldırmaz, aksine Karadeniz e tutkuyla bağlanır. O artık İnebolu ya cephane taşıyan, Kurtuluş Savaşı nın fedakâr kadınlarından biridir, Halime Kaptan dır...</p>
<p class="block">Türkiye İş Barıkası nın ilköğretim öğrencilerine karne armağanıdır.</p>
<p class="block">TÜRKİYE BANKASI</p>


</body></html>
