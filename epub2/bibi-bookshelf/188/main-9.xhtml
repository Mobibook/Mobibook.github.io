<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>RUH VE ÖZ</h4>
<p>Tiffany gözlerini açtı, hatırladı ve düşündü: Bu bir düş müydü, yoksa gerçek miydi?</p>
<p>Bir sonraki düşüncesi de şu oldu: Benim ben olduğumu nereden bileceğim? Ya ben değilsem ve yalnızca ben olduğumu sanıyorsam? Ben olup olmadığımı nereden anlayacağım? Bu soruyu soran ‘ben’ kim? Bu düşünceleri ben mi&#160;düşünüyorum? Ben düşünmüyorsam nasıl anlayacağım?</p>
<p>“Bana sorma,” dedi bir ses kafasının yanından. “Bu, şu hileli sorulardan biri mi?”</p>
<p>Konuşan Kaçık Wulbe’ydi. Tiffany’nin yastığının üzerine oturmuştu.</p>
<p>Tiffany gözlerini kıstı. Bayan Düzgün’ün kulübesindeki yatağmdaydı. Önünde yeşil bir yorgan uzanıyordu. Bir yorgan. Yeşil. Çimen değil, tepeler değil... ama buradan&#160;baktığında yaylalara benziyordu.</p>
<p>“Bunu yüksek sesle mi söyledim?” diye sordu.</p>
<p>“Ah, he ye.”</p>
<p>“Şey... hepsi oldu gerçekten, değil mi?” dedi Tiffany.</p>
<p>“Ah, he ye,” dedi Kaçık Wullie neşeyle. “Koca kocakarı biraz önce geldiydi, ama muhtemelen bi daaki aydedeye&#160;kadar uyanmıycaam sööledi.”</p>
<p>Tiffany’nin hafızasına, huzurlu bir gezegene inen kor kızıl kayalar gibi, başka anı parçaları kondu.</p>
<p>“Sen iyi misin?”</p>
<p>“Ah, he ye,” dedi Kaçık Wullie.</p>
<p>“Ya Bayan Düzgün?”</p>
<p>Bu anı kayası devasa bir şeydi; bir milyon dinozorun, canını kurtarmak için kaçmasına sebep olacak alev alev bir&#160;dağ. Tiffany ellerini ağzına götürdü.</p>
<p>“Onu öldürdüm!” dedi.</p>
<p>“Bak şindi, sen.</p>
<p>“Yaptım! Zihnimin düşündüğünü hissettim. Beni öfkelendirmişti! Elimi şöyle salladım...” bir düzine Nac Mac Feegle kendini yere attı veo patlayıp yok oluverdi! Ben&#160;yaptım! Hatırlıyorum! ”</p>
<p>“He ye, ama koca kocakarıların kocakarısı, kovanın düşünmek için senin zihnini kullandıım sööledi...” diye başladı Kaçık Wullie.</p>
<p>“Anılarım var! Bendim, bu elle yaptım!” Kafasını kaldırmış olan Feegle adamcıkları yine çöktüler. “Ve... sahip olduğum anılar... toz hatırlıyorum, yıldızlara dönüşmek...</p>
<p>başka şeyler... sıcak... kan... kanın tadı... hatırlıyorum... beni gör numarasını hatırlıyorum! Ah, hayır! Onu resmen&#160;ben davet ettim! Bayan Düzgün’ü öldürdüm!”</p>
<p>Görüş alanı gölgelere boğuluyordu ve kulaklarında bir çınlama vardı. Tiffany kapının açıldığını duydu, bedeni&#160;sabun köpüğü kadar hafifmiş gibi ellerin onu kaldırdığını&#160;hissetti. Bir omuza atıldı ve hızla merdivenlerden aşağı, dışarı, parlak sabah güneşine taşındı. Orada yere indirildi.</p>
<p>&quot;... Ve hepimiz... onu biz öldürdük... bir pota dolusu gümüş al...” diye mırıldandı.</p>
<p>Bir el yüzüne sert bir tokat attı. Kafasının içindeki pusların arasından önünde duran uzun boylu, karanlık şekle baktı. Bir kova sapı sertçe eline tutuşturuldu.</p>
<p>“Hemen keçileri sağ Tiffany! Hemen Tiffany, duydun mu? Zavallı yaratıklar sana güveniyor! Seni bekliyor! Tiffany&#160;keçileri sağar! Yap şunu Tiffany! Ellerin nasıl yapacağını biliyor, zihin de hatırlayacak ve güçlenecek Tiffany!”</p>
<p>Tiffany süt sağma taburesine oturtuldu ve kafasının içindeki pusların arasından, önünde ezilip büzülen... Kara&#160;Meg’i gördü.</p>
<p>Elleri hatırladı. Kovayı yerleştirdiler, bir memeyi yakaladılar ve Meg, kovaya tekme oyununu oynamak için bacağını kaldırdığında bacağı sıkı sıkı tutup aşağı indirdiler.</p>
<p>Tiffany yavaş yavaş çalıştı. Kafası sıcak sislerle doluydu. Ellerinin, kendi bildiğini okumasına izin verdi. Kovalar dolup dolup boşaldı, sağılmış keçilere sandıktan birer kova&#160;yem verildi...</p>
<p>Sensibility Büstle, ellerini bir keçiyi sağarken bulunca çok şaşırdı. Durdu.</p>
<p>“Adın nedir?” diye sordu bir ses arkasından.</p>
<p>“Büstle. Sensibil...”</p>
<p>“Hayır! O, sihirbazın adıydı Tiffany! O en güçlü yankıydı, ama sen o değilsin! Süthaneye gir, TİFFANY!”</p>
<p>O sesin emri üzerine Tiffany sendeleyerek serin odaya girdi ve dünya odaya geldi. Tezgâhın üzerinde kötü, küflenmiş ve pis pis kokan bir peynir vardı.</p>
<p>“Bunu buraya kim koydu?” diye sordu.</p>
<p>“Kovan, Tiffany. Büyüyle peynir yapmaya çalıştı Tiffany. Ha!” dedi ses. “Ve sen kovan değilsin Tiffany! Sen peynir&#160;yapmanın doğru yolunu biliyorsun, değil mi Tiffany? Evet,&#160;biliyorsun. Adm nedir?”</p>
<p>... her şey kargaşa içindeydi, tuhaf kokular vardı. Panik içinde kükredi...</p>
<p>Yüzüne bir tokat daha indi.</p>
<p>“Hayır, o kama dişli kaplandı Tiffany! Onlar yalnızca kovanın arkada bıraktığı eski anılar Tiffany! O bir sürü yaratığın bedenini kullandı, ama onlar sen değilsin! Öne çık,&#160;Tiffany!”</p>
<p>Sözcükleri, doğru düzgün anlamadan sadece dinledi. Yalnızca orada bir yerdeydiler, yalnızca gölge olanların arasında. Ama onlara itaat etmemek düşünülemez bir şeydi.</p>
<p>“Kahretsin!” dedi uzun boylu, puslu şekil. “Şu küçük mavi adam nerede? Bay Herhangibir?”</p>
<p>“Buradayım, hamfendi. Adım Herhangibi Rob, hamfen-di. Lütfen beni tuhaf bi şeye dönüştürmeyin, hamfendi!” “Tiffany’nin bir hatıra kutusu olduğunu söylemiştin.&#160;Hemen buraya getir. Bunun olmasından korkmuştum. Bu&#160;şekilde yapmaktan nefret ediyorum!”</p>
<p>Tiffany döndürüldü ve bir kez daha bulanık bir yüze baktı. Güçlü eller, kollarını kavramıştı, iki mavi göz ona&#160;bakıyordu. Pusun içinde safir gibi parlıyorlardı.</p>
<p>“Adın nedir Tiffany?” dedi ses.</p>
<p>“Tiffany!”</p>
<p>Gözler içine işliyordu. “Öyle mi? Gerçekten mi? ilk öğrendiğin şarkıyı söyle Tiffany! Hemen!”</p>
<p>“Hzan, hzana, m’taza...”</p>
<p>“Dur! Bu, tebeşir tepesinde öğrenilmiş bir şarkı değil! Sen Tiffany değilsin! iddiaya girerim, on iki kocasını akrepli sandviçle öldürmüş olan şu çöl kraliçesisindir! Ben&#160;Tiffany’nin peşindeyim! Sen karanlığa dön bakalım!”</p>
<p>Her şey yine bulanıklaştı. Tiffany, pusun içinde fısıltıyla sürdürülen bir tartışma olduğunu duyabiliyordu. Bir ses,&#160;“Eh, bu işe yarayabilir. Adm nedir, ecinni?” dedi.</p>
<p>“Fena Halde Mini Billy Kocaçene Mac Feegle, hamfendi.” “Çok da küçükmüşsün, değil mi?”</p>
<p>“Yalnızca boy açısından, hamfendi.”</p>
<p>Tiffany’nin kolları yine kavrandı. Mavi gözler ışıldadı.</p>
<p>“Nac Mac Feegle halkının eski dilinde adının anlamı nedir, Tiffany? Düşün...”</p>
<p>Pusları peşinden sürükleyerek zihninin derinliklerinden yükseldi. Şamata yapan seslerin arasından süzüldü ve hayalet ellerin ulaşamayacağı bir yere tırmandı. İleride, bulutlar açıldı.</p>
<p>“Adım, Dalganın Altındaki Ülke,” dedi Tiffany ve öne yığıldı.</p>
<p>“Hayır, hayır, bu olmaz, bunu kabul edemeyiz,” dedi onu tutan şekil. “Yeterince uyudun. Güzel, kim olduğunu biliyorsun! Ama işine bakıyor olmalısın! Tiffany olmak&#160;için mümkün olduğunca çaba göstermelisin, o zaman diğer sesler seni rahat bırakacak, emin olabilirsin. Ama bir&#160;süreliğine sandviç yapmasan daha iyi olabilir.”</p>
<p>Gerçekten de kendini daha iyi hissediyordu. İsmini söyledi. Kafasının içindeki şamata sakinleşti, ama yine de&#160;doğru düzgün düşünmesini engelleyen bir gevezelik olarak kaldı. Ama en azından artık açık açık görebiliyordu.&#160;Onu tutan siyah elbiseli şekil uzun boylu değildi, ama&#160;uzun boyluymuş gibi görünmek konusunda o kadar iyiydi&#160;ki çoğu insanı kandırıyordu.</p>
<p>“Ah... sen... Bayan Havausta?”</p>
<p>Bayan Havausta onu nazikçe sandalyeye oturttu. Mutfaktaki bütün düz yüzeylerden Nac Mac Feegle adamcıkları onu izliyordu.</p>
<p>“Evet öyle. Burada ortalık amma karışmış. Biraz dinlen, sonra kalkıp işimize bakmalıyız...”</p>
<p>“Günaydın hanımlar. Şey, Tiffany nasıl?”</p>
<p>Tiffany başını çevirdi. Kapıda Bayan Düzgün duruyordu. Solgun görünüyordu ve bir bastona yaslanarak yürüyordu.</p>
<p>“Yatakta yatıyordum ve kendi kendime dedim ki, eh, burada uzanıp kendi kendim için üzülüp durmanın anlamı</p>
<p>yok.”</p>
<p>Tiffany ayağa kalktı. “Ben çok üzg...” diye başladı, ama Bayan Düzgün elini salladı.</p>
<p>“Senin suçun değildi,” dedi, bütün ağırlığıyla masanın başına oturarak. “Sen nasılsın? Ve aynı sebepten, sen kimsin?”</p>
<p>Tiffany kızardı. “Hâlâ benim, sanırım,” diye mırıldandı.</p>
<p>“Buraya dün gece geldim ve Bayan Düzgünle ilgilendim,” dedi Bayan Havausta. “Sana da göz kulak oldum kızım. Uykunda konuşuyordun. Daha doğrusu Sensibility Bustle’dan geriye kalanlar konuşuyordu. O yaşlı sihirbaz,&#160;bir avuç alışkanlık ve anıdan ibaret biri için epey yardımcı&#160;oldu.”</p>
<p>“Sihirbaz konusunu anlamıyorum,” dedi Tiffany. “Çöl kraliçesini de.”</p>
<p>“Öyle mi?” dedi cadı. “Eh, bir kovan, insan biriktirir. Onları kendine eklemeye çalışır da diyebilirsin. Düşünmek&#160;için onları kullanır. Dr. Büstle yüzlerce sene önce kovanları inceliyordu ve bir tanesini yakalamak için tuzak kurdu.</p>
<p>Ama kovan onu yakaladı, zavallı aptal. Sonunda kovan onu öldürdü. Sonunda kovan hepsini öldürüyor. Öyle ya&#160;da böyle deliriyorlar, neleri yapmamaları gerektiğini unutuyorlar. Ama kovan bir tür... solgun kopyalarını saklıyor,&#160;bir tür yaşayan hafıza...” Tiffany’nin şaşkın yüzüne baktı&#160;ve omuzlarını silkti. “Hayalete benzeyen bir şey,” dedi.</p>
<p>“Ve kafamda hayaletler bıraktı, öyle mi?”</p>
<p>“Aslında daha çok hayaletlerin hayaleti gibi,” dedi Bayan Havausta. “İfade edecek sözcüğümüz olmayan bir şey belki.”</p>
<p>Bayan Düzgün ürperdi. “Eh, neyse ki sonunda ondan kurtuldun, en azından,” dedi titrek bir sesle. “Güzel bir&#160;fincan çay isteyen var mı?”</p>
<p>“Agh, o işi bize bırak!” diye bağırdı Herhangibir Rob, ayağa fırlayarak. “Kaçık Wullie, sen ve delikanlılar, hanımlar için çay yapın!”</p>
<p>“Teşekkür ederim,” dedi Bayan Düzgün zayıfça, arkasından takırtılar gelmeye başlarken. “Çok beceriksiz hisse-di... ne? Bulaşık yıkarken bütün çay fincanlarını kırdığınızı sanıyordum!”</p>
<p>“Ah, he ye,” dedi Rob neşeyle. “Ama Wulbe bi dolabın içinde bissürü eski fincan buldu...”</p>
<p>“Onlar çok sevdiğim bir dostumun bıraktığı çok kıymetli porselenler! ” diye bağırdı Bayan Düzgün. Ayağa fırladı ve&#160;lavaboya döndü. Kısmen ölü birisi için şaşırtıcı bir hızla&#160;çaydanlığı, fincanı ve tabağı şaşkın ecinnilerden kaptı ve&#160;becerebildiğince yükseğe kaldırdı.</p>
<p>“Amanın!” dedi Herhangibir Rob, porselenlere bakarak, “işte buna kocakarılık denir!”</p>
<p>“Kaba davrandığım için özür dilerim, ama onlar benim için büyük duygusal öneme sahip!” dedi Bayan Düzgün.</p>
<p>“Bay Herhangibir, sen ve adamların nezaket gösterip Bayan Düzgün’den uzaklaşabilir misiniz? Bir de, kesin sesinizi!” dedi Bayan Havausta çabucak. “Lütfen çay yaparken&#160;Bayan Düzgün’ü rahatsız etmeyin!”</p>
<p>“Ama tuttuğu..diye başladı Tiffany, şaşkınlık içinde. “Ve sen de gevezelik etme de Bayan Düzgün işine baksın!” diye terslendi cadı.</p>
<p>“He ye, ama o çaydanlığı şey olmadan...” diye başladı bir ses.</p>
<p>Yaşlı cadının başı hızla döndü. Feegle adamcıkları, bir fırtınanın önünde eğilen ağaçlar gibi gerilediler.</p>
<p>“Kaçık Wilbam,” dedi Bayan Havausta soğuk soğuk, “evimdeki kuyuda bir kurbağa için daha yer var, yalnız&#160;sende bir kurbağanın beyni bile yok!”</p>
<p>“Ahahaha, bu tamamen dooru, hamfendi,” dedi Kaçık Wullie, çenesini gururla çıkararak. “Bu konuda seni kandırdım! Bende bi böceen beyni var!”</p>
<p>Bayan Havausta ona dik dik baktı, sonra Tiffany’ye döndü.</p>
<p>“Ben birini kurbağaya dönüştürdüm!” dedi Tiffany. “Korkunçtu! Adamın hepsi kurbağaya sığmadı, bu yüzden&#160;kocaman pembe bir...”</p>
<p>“Bunu boş ver şimdi,” dedi Bayan Havausta. Sesi aniden öyle iyi ve sıradan olmuştu ki çan gibi çınlıyordu. “Herhalde buraları sizin oralardan daha değişik bulmuşsundur,&#160;değil mi?”</p>
<p>“Ne? Şey, evet, bizim oralarda ben hiçbirini kurbağaya...” diye başladı Tiffany şaşkınlık içinde, sonra yaşlı kadının ellerinin kucağı hizasında, hiçbir şey olmamış gibi&#160;konuşmaya devam et anlamına gelen çılgın, dairesel hareketler yapmakta olduğunu gördü.</p>
<p>Böylece koyunlar hakkında deli gibi gevezelik ettiler. Bayan Havausta, koyunlar oldukça yünlü oluyor, değil mi,&#160;dedi. Tiffany, evet, epey yünlü oluyorlar, diye yanıt verdi. Bayan Havausta, kendisinin işittiğine göre son derece&#160;yünlü olduklarını söyledi... Bu arada odadaki bütün gözler&#160;Bayan Düzgün’ün...</p>
<p>... dört kol kullanarak çay yapmasını izliyordu. Dört kolun ikisi aslında yoktu ve bunun hiç farkında değildi.</p>
<p>Siyah çaydanlık odada süzüldü ve kendini demliğe boşalttı. Fincanlar, fincan tabakları, kaşıklar ve şeker çanağı bir amaçla uçtular.</p>
<p>Bayan Havausta, Tiffany’ye doğru eğildi.</p>
<p>“Umarım hâlâ... yalnız... hissediyorsundur?” diye fısıldadı.</p>
<p>“Evet, teşekkür ederim. Demek istediğim, ben... aslında... onları orada hissedebiliyorum, ama yoluma çıkmıyorlar. .. şey... eninde sonunda fark edecek... yani, değil mi?”</p>
<p>“Çok tuhaf bir şeydir, insan zihni,” diye fısıldadı yaşlı kadın. “Bir kez zavallı bir genç adamın ağaçtan, bacaklarının üzerine düştüğünü gördüm. İki bacağının da dizden&#160;aşağısını kaybetti. Tahta bacaklar yaptırmak zorunda kaldı. Aynı ağaçtan yapılmışlardı ve sanırım bu biraz teselli&#160;veriyordu. Oldukça iyi durumda. Ama delikanlının bir kez,&#160;‘Bayan Havausta, hâlâ bazen ayak parmaklarımı hissedebiliyorum,’ dediğini hatırlıyorum. Sanki kafası olanları kabullenmemiş gibiydi. Ve Bayan Düzgün de... zaten baştan&#160;sıradan biri değildi, demek istediğim, göremediği kollara&#160;sahip olmaya alışıktı.</p>
<p>“İşte oldu,” dedi Bayan Düzgün, üç fincan, fincan tabağı ve şeker çanağıyla yaklaşarak. “Bir sana, bir sana, bir de...&#160;Ah...”</p>
<p>Şeker çanağı görünmez ellerin birinden düştü ve içindeki şekerler masaya saçıldı. Bayan Düzgün bir süre dehşet içinde ona baktı. Olmayan diğer elindeki fincan ve tabak&#160;görünmez bir desteğin üzerinde sallandı.</p>
<p>“Gözlerini kapat, Bayan Düzgün!” Ve seste bir şey vardı, Tiffany’ye de gözlerini kapattıran bir keskinlik, tuhaf bir tını.</p>
<p>“Tamam! Şimdi fincanın orada olduğunu biliyorsun, kolunu hissedebiliyorsun,” dedi Bayan Havausta, ayağa kalkarak. “Ona güven! Gözlerin bütün gerçeklere hâkim değil! Şimdi fincanı nazikçe bırak... işte böyle. Şimdi gözlerini&#160;açabilirsin, ama bana iyilik olarak yapmanı istediğim şey,&#160;evet, görebildiğin ellerini masanın üzerine dümdüz koyman.&#160;Tamam. Güzel. Şimdi, o elleri kaldırmadan dolaba git ve&#160;bana mavi bisküvi kutusunu getir, olmaz mı? Çayımın yanında bisküvi yemeyi çok severim. Çok teşekkür ederim.”</p>
<p>“Ama... ama artık bunu yapamam...”</p>
<p>“Yapamam kısmını geç, Bayan Düzgün,” diye terslendi Bayan Havausta. “Düşünme, yalnızca yap! Çayım soğuyor!”</p>
<p>Demek bu da cadılık, diye düşündü Tiffany. Sızı Ni-ne’nin hayvanlarla konuşması gibi. Püf noktası, kullandığın ses! Bir keskin, bir yumuşak. Kısa emir ve teşvik sözcükleri kullanıyorsun ve konuşmaya devam ediyorsun,&#160;sözcüklerin, yaratığın dünyasını doldurmasına izin veriyorsun, öyle ki çoban köpekleri sana itaat ediyor ve sinirli&#160;koyunlar sakinleşiyor...</p>
<p>Bisküvi kutusu uçarak dolaptan masaya geldi. Yaşlı kadına yaklaştığında kapağı açıldı ve kutunun yanında kaldı. Bayan Havausta nazikçe ona uzandı.</p>
<p>“Ah, dükkândan alınmış Karışık Çayzamanı bisküvisi,” dedi. Dört bisküvi aldı ve üçünü çabucak cebine koydu.&#160;“Çok şık.”</p>
<p>“Bunu yapmak çok zor!” diye sızlandı Bayan Düzgün. “Pembe bir gergedanı düşünmemeye çalışmak gibi!”</p>
<p>“Ee?” dedi Bayan Havausta. “Pembe gergedan düşünmemekte zor olan ne ki?”</p>
<p>“Biri pembe gergedan hakkında düşünme dedikten sonra düşünmemek imkânsızdır,” diye açıkladı Tiffany.</p>
<p>“Hayır değildir,” dedi Bayan Havausta kararlılıkla. “Şu anda ben pembe gergedan hakkında düşünmüyorum, sana&#160;yemin edebilirim. Beyninin kontrolünü ele geçirmek istiyor musun Bayan Düzgün? Yedek bedenini kaybetmişsen&#160;ne olmuş? Her şey düşünüldüğünde, fazladan bir beden&#160;nedir ki? Yalnızca yapılacak fazladan bakım, beslenecek&#160;fazladan bir ağırlık, mobilyaların daha fazla eskiyip yıpranması... Tek sözcükle, zahmet. Kafanı topla Bayan Düzgün,&#160;o zaman dünya senin...” Yaşlı cadı Tiffany’ye doğru eğildi&#160;ve fısıldadı: “Denizin içinde yaşayan ve insanların yediği&#160;şey neydi?”</p>
<p>“Karides mi?” dedi Tiffany, biraz şaşırarak.</p>
<p>“Karides? Tamam. Dünya senin karidesin olur, Bayan Düzgün. Giysi ve yiyecek masraflarından tasarruf etmekle&#160;kalmazsın, ki zor zamanlarda burun kıvrılacak şey değildir&#160;bu, insanlar senin bir şeyleri havada oynattığını gördüklerinde şöyle derler: ‘İşte bu, bir buçuk cadı, orası kesin!’&#160;ve haklı da olurlar. Sen yeteneğinin peşini bırakma, Bayan&#160;Düzgün. Onu sürdür. Sözlerimi düşün. Şimdi sen burada&#160;kal ve dinlen. Bugün yapılması gerekenleri biz hallederiz.&#160;Sen benim için küçük bir liste yap, yeter. Tiffany, neyin&#160;nasıl yapılacağını biliyordur.”</p>
<p>“Eh, gerçekten de ben... kendimi biraz sarsılmış hissediyorum,” dedi Bayan Düzgün, görünmez eliyle dalgın dalgın gözlerine düşen saçları arkaya süpürerek. “Bakalım... Bay Umbril’e, Bayan Turvy’ye ve Raddle’larm küçük oğluna</p>
<p>uğrayabilirsiniz. Bayan Towny’nin morluğuna bir bakabilirsiniz. Bay Drover’a Beş Numaralı Merhem’den götürebilirsiniz. Suluköşe’de oturan yaşlı Bayan Hunter’ı bir ziyaret edebilirsiniz ve... başka... ne unutmuş olabilirim?..”</p>
<p>Tiffany nefesini tuttuğunu fark etti. Korkunç bir gün ve dehşet verici bir gece geçirmişti, ama Bayan Düzgün’ün&#160;dilinin ucuna kadar gelen şey ikisinden de kötü olacaktı.</p>
<p>“... Ah, evet, Mutlakyamaç’ta yaşayan Bayan Quickly’nin genç kızma iki çift laf etmek lazım. Bayan Quickly ile de&#160;konuşmalısınız. Yolda bırakılacak birkaç paket var. Hepsi&#160;sepetimde, etiketlenmiş. Sanırım hepsi bu... ah, hayır, ne&#160;aptalım, neredeyse unutuyordum... Bay Weavall’a da uğramak gerek.”</p>
<p>Tiffany nefesini salıverdi. Bunu yapmayı istememişti aslında. Bay Weavall ve boş kutuyla yüzleşmektense bir daha nefes almamayı tercih ederdi.</p>
<p>“Tamamen... kendinde olduğundan emin misin Tiffany?” dedi Bayan Düzgün. Tiffany gitmemek için bu cankurtaran&#160;bahaneye sarıldı.</p>
<p>“Şey, gerçekten de biraz...” diye başladı, ama Bayan Havausta onun sözünü kesti, “Yankılar dışında Tiffany iyi,&#160;Bayan Düzgün. Kovan bu evden gitti, seni temin ederim.”</p>
<p>“Gerçekten mi?” dedi Bayan Düzgün. “Kaba konuşmak istemem, ama nasıl bu kadar emin olabiliyorsun?”</p>
<p>Bayan Havausta yeri işaret etti.</p>
<p>Saçılmış şeker zerrecikleri teker teker masanın üzerinde yuvarlanıyor, şeker çanağına atlıyordu.</p>
<p>Bayan Düzgün ellerini kenetledi.</p>
<p>“Ah, Oswald,” dedi, yüzünde kocaman bir gülümseme belirerek, “geri dönmüşsün!”</p>
<p>Bayan Düzgün ve muhtemelen Oswald, ikisinin uzaklaşmasını bahçe kapısından izlediler.</p>
<p>“Senin küçük adamlar ona arkadaşlık ederken Bayan Düzgün de kendine gelecektir,” dedi Bayan Havausta, o ve&#160;Tiffany ormandan geçen yola dönerlerken. “Yarı ölü olmak&#160;onu baştan yaratabilir, biliyorsun.”</p>
<p>Tiffany şok olmuştu. “Nasıl bu kadar zalim olabilirsin?”</p>
<p>“İnsanlar, onun, eşyaları havada oynattığını gördüğünde ona saygı duyacaklar. Saygı, bir cadının besini ve suyudur. Saygı olmadan, hiçbir şeysin. Bizim Bayan Düzgün pek fazla saygı görmüyor.”</p>
<p>Bu doğruydu. İnsanlar Bayan Düzgün’e saygı duymuyordu. Üzerinde düşünmeden ondan hoşlanıyorlardı, o kadar. Bayan Havausta haklıydı, ama Tiffany haklı olmamasını diliyordu.</p>
<p>“Neden sen ve Bayan Kene beni ona gönderdiniz o zaman?” dedi.</p>
<p>“Çünkü Bayan Düzgün insanlardan hoşlanıyor,” dedi cadı, uzun adımlarla Tiffany’nin önünde yürürken. “Onları önemsiyor. Hatta aptal, kötü ve salyalar akıtan insanları, bebekleri ishal olmuş akılsız anneleri, beceriksiz&#160;ve aptalları, ona bir tür hizmetkâr gibi davranan aptalları.&#160;İşte buna büyü derim ben; bütün bunları görmek, bütün&#160;bunlarla uğraşmak, ama yine de devam etmek, öte yana&#160;göçmek üzere olan zavallı yaşlı bir adamın başında bütün&#160;gece oturmak, acılarını becerebildiğince gidermek, dehşetlerini yatıştırmak, onları güvenle yollarına göndermek...&#160;ve sonra onları temizlemek, yatırmak, cenaze için üstlerine&#160;başlarına çekidüzen vermek, yaslı dulun yatak örtülerini&#160;çıkarıp yıkamasına yardım etmek, ki bunun korkak yüreklilere uygun bir iş olmadığını söyleyebilirim sana ve bir&#160;sonraki gece uyumayıp cenazeden önce tabuta göz kulak&#160;olmak ve sonra eve gitmek, beş dakika oturduktan sonra&#160;ilk çocuğunun doğumu sırasında, karısı güçlük çektiği ve&#160;ebe aklını yitirmek üzere olduğu için öfkelenmiş bir adamın&#160;bağıra çağıra gelip kapıyı yumruklaması, kalkıp çantanı almak ve yine dışarı çıkmak... Bunu her birimiz kendi yöntemimizle yaparız ve elimi yüreğime koymam gerekirse, o&#160;benden daha iyi yapıyor. İşte cadılığın kökü, yüreği, ruhu&#160;ve özü budur. Ruhu ve özü! ” Bayan Havausta yumruğunu&#160;avucuna vurdu ve sözcükler ağzından kurşun gibi çıktı.&#160;“Ruhu... ve... özü!&quot;</p>
<p>Birden çöken sessizlikte sözcükler ağaçlarda yankılandı. Yolun kenarındaki çekirgeler bile cırcırlamayı bıraktılar.</p>
<p>“Ve Bayan Kulağakaçan,” dedi Bayan Havausta, sesi alçak bir hırlamaya dönüşerek, “Bayan Kulağakaçan eğittiği kızlara cadılığın kozmik dengeler, yıldızlar, halkalar, renkler, sihirli değnekler ve... ve oyuncaklarla ilgili olduğunu&#160;söylüyor. Hepsi yalnızca oyuncak!” Burnunu çekti. “Ah,&#160;herhalde süs olarak hepsi iyidir, çalışırken bakacak hoş&#160;nesneler, gösteriş yapmak için bir şeyler, ama bu işin başı&#160;ve sonu, başı ve sonu, yaşamın kıyısındaki insanlara yardım&#160;etmektir. Hatta hoşlanmadığın insanlara. Yıldızlar kolaydır, insanlar ise zor.”</p>
<p>Konuşmayı bıraktı. Saniyeler sonra kuşlar yine ötüşmeye başladı.</p>
<p>“Her neyse, ben böyle düşünüyorum işte,” diye ekledi, düşündüğünden biraz daha ileri gittiğini düşünen birinin&#160;sesiyle.</p>
<p>Tiffany bir şey söylemeyince döndü ve onun durduğunu, boğulmuş bir tavuk gibi bir ifadeyle yolun ortasında dikildiğini gördü.</p>
<p>“Sen iyi misin kızım?” dedi.</p>
<p>“Bendim!” diye feryat etti Tiffany. “Kovan bendim! Benim beynimle düşünmüyordu, benim düşüncelerimi kullanıyordu! Kafamda bulduklarını kullanıyordu! Bütün o hakaretler, bütün o...” Yutkundu. “O... kötülükler. Hepsi&#160;bendim...”</p>
<p>“Bir köşeye kapatılmış olan sen dışında,” dedi Bayan Ha-vausta keskin bir sesle. “Bunu unutma.”</p>
<p>“Evet, ama ya...” diye başladı Tiffany, içini dökmeye çalışarak.</p>
<p>“Önemli olan kapatılmış kısımdı,” dedi Bayan Havaus-ta. “Bazı şeyleri yapmamayı öğrenmek, onları yapmayı öğrenmek kadar zordur. Belki daha zor. İnsanları kurbağaya döndürmemeyi bilmeseydim, dünyada çok daha fazla kurbağa olurdu. Bir de kocaman pembe balonlar.”</p>
<p>“Yapma,” dedi Tiffany ürpererek.</p>
<p>“İşte bu yüzden ortalıklarda dolaşıp hekimlik falan yapıyoruz,” dedi Bayan Havausta. “Eh, bir de insanları iyileştirdiği için elbette. Ama bunu yaparken özüne dönüyorsun, böylece tereddüde düşmüyorsun. Seni oraya bağlıyor. İnsanlığını koruyor, keh keh gülmeni engelliyor. Tıpkı ninen&#160;ve koyunlar gibi. Bana göre koyunlar da insanlar kadar aptal, aksi ve nankör. Kendini gördüğünü ve beğenmediğini&#160;düşünüyorsun, öyle mi? Hah! Ben daha kötüsünü gördüm,&#160;sen yaklaşamazsm bile. Şimdi, yazıklanmayı bırakacak mısın?”</p>
<p>“Ne?” diye terslendi Tiffany.</p>
<p>Bayan Havausta, Tiffany’nin ani öfkesine bakarak kahkaha attı.</p>
<p>“Evet, iliklerine dek cadısın,” dedi. “Üzüntülüsün ve bunun arkasından kendi üzüntünü izliyor ve ah zavallı ben, diye düşünüyorsun. Bunun da arkasından, ‘Ah canım canım, zavallı kız’ demediğim için bana kızıyorsun.&#160;O zaman o Üçüncü Şüphelerle konuşayım, çünkü elinde&#160;kızartma tavasından başka silah olmadan Peri Kraliçesi ile&#160;savaşmaya giden kızla konuşmak istiyorum, kendine acıyan ve ıstırap içinde debelenen küçük bir çocukla değil!”</p>
<p>“Ne? Ben ıstırap içinde debelenmiyorum!” diye bağırdı Tiffany, yürüyüp Bayan Havausta’nm birkaç santim ötesinde dikilerek. “Hem, bütün o insanlara iyi davranma meselesi nereye gitti, ha?”</p>
<p>Yukarıdan, ağaçlardan yapraklar döküldü.</p>
<p>“Bir başka cadının karşısında işe yaramaz, özellikle de senin gibi birinin karşısında!” diye terslendi Bayan Hava-usta, tahta kadar sert parmağıyla Tiffany’nin göğsünü dür-tükleyerek.</p>
<p>“Ah! Öyle mi? Peki bu ne demek oluyor?” Ağaçların arasından bir geyik hızla kaçtı. Rüzgâr yükseldi.</p>
<p>“Sözlerime dikkat etmeyen biri, çocuğum!”</p>
<p>“Niye, s enin gördüğün neyi gözden kaçırdım ki... yaşlı kadın?”</p>
<p>“Yaşlı bir kadın olabilirim, ama ben sana kovanın hâlâ buralarda olduğunu söylüyorum! Sen yalnızca onu dışarı&#160;attın!” diye bağırdı Bayan Havausta. Kuşlar panikle ağaçlardan havalandı.</p>
<p>“Biliyorum!” diye haykırdı Tiffany.</p>
<p>“Ah, öyle mi? Gerçekten mi? Peki nereden biliyorsun?”</p>
<p>“Çünkü benim bir parçam hâlâ onun içinde! Hiç bilmesem daha iyi hissedeceğim bir parçam, teşekkür ederim! Onu orada hissedebiliyorum! Hem, sen nereden biliyorsun?”</p>
<p>“Çünkü ben lanet olası iyi bir cadıyım, işte öyle biliyorum,” diye hırladı Bayan Havausta, tavşanlar yollarından kaçmak için derinlere dalarken. “Peki sen oturmuş burnunu çekerken benim yaratığa ne yapmamı istersin, ha?”</p>
<p>“Ne cüretle! Ne cüretle! O benim sorumluluğum! Ben onunla başa çıkarım, çok çok teşekkür ederim!”</p>
<p>“Sen mi? Bir kovanla mı? Bunun için bir kızartma tavasından daha fazlası gerekir! Kovanlar öldürülemez!”</p>
<p>“Ben bir yolunu bulurum! Bir cadı, sorunları halleder!” “Hah! Bunu nasıl deneyeceğini görmek isterim!”&#160;Yapacağım! ’ diye bağırdı Tiffany. Yağmur yağmaya&#160;başladı.</p>
<p>“Öyle mi? Demek nasıl saldıracağını biliyorsun, öyle mi?”</p>
<p>Aptallaşma! Saldıramam! Kovan benim yoluma çıkmamayı her zaman başarabilir! Yere bile batabilir! Ama beni aramaya gelecektir, anlıyor musun? Beni, başka birini değil! Biliyorum! Ve bu sefer hazır olacağım!”</p>
<p>Hazır olacaksın demek?” dedi Bayan Havausta, kollarını kavuşturarak.</p>
<p>“Evet!”</p>
<p>“Ne zaman?”</p>
<p>“Şimdi!”</p>
<p>“Hayır!”</p>
<p>Yaşlı cadı elini kaldırdı.</p>
<p>Bu mekân huzur bulsun,” dedi sessizce. Rüzgâr dindi. Yağmur durdu. “Hayır, henüz değil,” diye devam etti, huzur çökerken. “Henüz saldırmıyor. Sence bu tuhaf değil&#160;mi? Bir dili olsa yaralarını yalıyor olurdu. Sen ne düşünürsen düşün, sen de henüz hazır değilsin. Hayır, yapacak&#160;başka bir şeyimiz var, değil mi?”</p>
<p>Tiffany nin nutku tutulmuştu. İçinde yükselen öfke dalgası öyle kızgındı ki kulaklarını yakıyordu. Ama Bayan</p>
<p>Havausta gülümsüyordu. Bu iki gerçek pek de uyumlu gelmiyordu.</p>
<p>Birinci Görüsü şunları düşündü: Biraz önce Bayan Havausta ile korkunç bir kavga ettim! Onu bıçakla kesseniz, kendisi isteyene kadar kanamazmış, öyle diyorlar! Bazı&#160;vampirler onu ısırdığında, hepsinin canı çay ve tatlı bisküvi&#160;çekmeye başlarmış. O her şeyi yapabilir, her yerde olabilir!&#160;Ve ben ona yaşlı kadın dedim!</p>
<p>İkinci Şüphesi ise şöyle dedi: Eh, ama o yaşlı bir kadın.</p>
<p>Ve Üçüncü Kuşkusu: Evet, o Bayan Havausta. Ve senin öfkeni korumanı sağlıyor. Öfkeyle dolu olursan korkuya&#160;yer kalmaz.</p>
<p>“Sen o öfkeyi koru,” dedi Bayan Havausta, Tiffany’nin akimdan geçenleri okumuş gibi. “Onu yüreğine doldur,&#160;onun nereden geldiğini hatırla, onun şeklini hatırla ve gerekene kadar sakla. Ama şimdi kurt ormanda bir yerde ve&#160;senin, sürünle ilgilenmen gerek.”</p>
<p>Sesi yüzünden, diye düşündü Tiffany. Gerçekten de insanlarla, Sızı Nine’nin koyunlarla konuştuğu gibi konuşuyor, yalnız o hemen hemen hiç küfretmiyor. Ama ben&#160;kendimi daha iyi hissediyorum.</p>
<p>“Teşekkür ederim,” dedi.</p>
<p>“Buna Bay Weavall da dahil.”</p>
<p>“Evet,” dedi Tiffany. “Biliyorum.”</p><div><img src="main-23.jpg" alt=""/></div>
<p>Böfâm 10</p>
</body>
</html>