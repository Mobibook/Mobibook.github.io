<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Böfüra T</h4><h4>BRMN MESELEMİ</h4>
<p>Kendine Tiffany diyen bir şey ağaç tepelerinin üzerinde uçuyordu.</p>
<p>Kendini Tiffany sanıyordu. Tiffany olmak hakkında her şeyi -hemen hemen her şeyi- hatırlayabiliyordu. Tiffany’ye&#160;benziyordu. Hatta üç aşağı beş yukarı Tiffany gibi düşünüyordu. Tiffany olmak için gereken her şeye sahipti...</p>
<p>Tiffany’nin kendisi dışında. İçindeki minicik... ben... parçası dışında.</p>
<p>Tiffany’nin kendisi kendi gözlerinden dışarıya bakıyor; kendi kulaklarıyla işitmeye, kendi beyniyle düşünmeye çalışıyordu.</p>
<p>Bir Kovan, kurbanını tam olarak güç kullanarak ele geçirmezdi, yalnızca, tıpkı bir münzevi fil gibi, boş bulduğu her</p>
<p>yeri doldururdu.* Sırf yaptığı iş bu olduğu için sizi ele geçirirdi, ta ki her yeri kaplayana ve size yer kalmayana kadar... Yalnız. ■ .</p>
<p>... sorun yaşıyordu. Tiffany’nin içine karanlık bir dalga gibi akmıştı; ama sıkı sıkı mühürlenmiş, hâlâ kapalı olan tek&#160;bir yer kalmıştı. Onda bir ağacın beyni olsa şaşırırdı.</p>
<p>Bir insanın beyni olsa korkardı...</p>
<p>Tiffany, çalı süpürgesini ağaçların üzerinde alçalttı ve rahatça Bayan Kulağakaçanın bahçesine kondu. Aslında&#160;bir numarası yok, diye karar verdi. Onun uçmasını istemeniz yeterli oluyordu.</p>
<p>Sonra yine kustu ya da en azından kusmaya çalıştı, ama havadayken iki kez kustuğundan artık kusacak pek bir şey&#160;kalmamıştı. Saçmalıktı bu! O artık uçmaktan korkmuyordu, ama aptal midesi hâlâ korkuyordu!</p>
<p>Ağzını dikkatle sildi ve çevresine bakındı.</p>
<p>Çimlerin üzerine konmuştu. Çim denen şeyi duymuştu, ama daha önce gerçek çim görmemişti. Bayan Düzgün’ün</p>
<p>* Howondaland’da yaşayan münzevi filin, başı dışında her yerindeki derisi çok incedir. Küçük filler, sahipleri dışarıdayken küçük çamur&#160;kulübelere girerler. Herhangi birini incitmeyecek kadar utangaçtırlar, ama fil kulübeye taşındıktan sonra kısa zamanda bütün insanlar&#160;başka yere taşınır. Her şeyden önce, otlaklarda dolanırken fil kulübeyi yerden kaldırıp, sırtında taşır ve güzel otlar bulduğu zaman yere&#160;bırakır. Bu, ev işlerini oldukça öngörülmez kılar. Bununla beraber,&#160;münzevi fillerden oluşan koca bir köyü ovalarda hareket ederken&#160;görmek, kıtanın en güzel manzaralarından biridir.</p>
<p>kulübesinin çevresi çepeçevre çimenlerle kaplıydı, ama bu yalnızca, eh, açıklıktaki çimenlerdi. Gördüğü tüm diğer&#160;bahçeler sebze yetiştirmek için kullanılıyordu, bir de evin&#160;hanımı kararlı davranırsa çiçekler için de birazcık yer ayrılmış oluyordu. Çim demek, kıymetli patates yetiştirme&#160;alanından vazgeçebilecek kadar zenginsiniz demekti.</p>
<p>Bu çimlerin üzerinde çizgiler vardı.</p>
<p>Tiffany süpürgeye döndü ve, “Bekle!” dedi. Sonra çimlerin üzerinden, eve doğru yürüdü. Bayan Düzgün’ün kulübesinden çok daha görkemliydi ve Tiffany’nin işittiklerine göre, Bayan Kulağakaçan çok daha kıdemli bir cadıydı. Aynı zamanda, bir sihirbazla evlenmişti, ama kocası bugünlerde artık pek fazla sihirbazlık yapmıyordu. Gülünç&#160;bir şey, demişti Bayan Düzgün, ama fakir bir sihirbazla pek&#160;sık karşılaşmazsın.</p>
<p>Tiffany kapıyı çaldı ve bekledi.</p>
<p>Verandadan bir lanetağı sarkıyordu. Bir cadının bu tür şeylere ihtiyacı olmadığını düşünürdünüz, ama Tiffany cadıların onları süs olarak kullandıklarını tahmin ediyordu.&#160;Bir de duvara yaslanmış bir çalı süpürgesi ve kapıda beş&#160;uçlu gümüş bir yıldız vardı. Bayan Kulağakaçan reklam yapıyordu.</p>
<p>Tiffany kapıyı daha sesli çaldı.</p>
<p>Kapı, hemen hemen tamamen siyahlara bürünmüş, uzun boylu ve zayıf bir kadın tarafından açıldı. Üstündeki giysiler çok süslü, pahalı ve koyu siyahtandı, tamamen&#160;danteller ve fırfırlarla kaplıydı ve Tiffany’nin, var olduğunu hayal edebileceğinden daha fazla gümüşle süslenmişti.&#160;Parmaklarında yalnızca yüzükler yoktu; bazı parmaklarında, pençeye benzeyecek şekilde tasarlanmış gümüş, eldiven parmaklarına benzeyen şeyler vardı. Kadın, gece göğü&#160;gibi parlıyordu.</p>
<p>Bir de sivri tepeli şapka takıyordu, ki Bayan Düzgün’ün evde asla yapmadığı bir şeydi bu. Tiffany’nin gördüğü bütün şapkalardan daha yüksekti. Üzerinde yıldızlar vardı ve&#160;gümüş şapka iğneleri parlıyordu.</p>
<p>Bütün bunlar oldukça etkileyici bir manzara yaratmalıydı. Yaratmıyordu. Bunun sebebi kısmen her şeyde aşırıya kaçılmış olmasıydı, ama daha çok Bayan Kulağakaçan yü-zündendi. Kadının uzun ve keskin bir yüzü vardı ve yan&#160;komşunun kedisinin çimlerinin üzerinde oynadığından&#160;şikâyet etmeye hazırlanan bir kadına çok benziyordu ve&#160;devamlı bu ifadeyi taşıyordu. Konuşmadan önce, kapının&#160;hızla çalınmasının kapı üzerinde iz bırakıp bırakmadığını&#160;görmek için anlamı anlamlı kapıyı inceledi.</p>
<p>“Evet?” dedi kibirle ya da kendisinin kibir sandığı bir şekilde. Aslında, boğuluyormuş gibi konuşmuştu.</p>
<p>“Bu evdeki herkes kutsansın,” dedi Tiffany.</p>
<p>“Ne? Ah, evet. Görüşmemiz üzerinde iyi sihirler parlasın,” dedi Bayan Kulağakaçan çabuk çabuk. “Evet?”</p>
<p>“Annagramma’yı görmek için geldim,” dedi Tiffany. Gerçekten de çok fazla gümüş vardı.</p>
<p>“Ah, sen kızlardan biri misin?” dedi Bayan Kulağakaçan.</p>
<p>“Pek sayılmam,” dedi Tiffany. “Bayan Düzgünle çalışıyorum.”</p>
<p>“Ah, şu kadın,’' dedi Bayan Kulağakaçan, Tiffany’yi tepeden tırnağa süzerek. “Yeşil çok tehlikeli bir renktir. Adın nedir, çocuğum?”</p>
<p>“Tiffany.”</p>
<p>“Hımm,” dedi Bayan Kulağakaçan, hiç de onaylayıcı olmayan bir tavırla. “Eh, içeri girsen iyi olacak.” Başını kaldırdı ve bir cık sesi çıkardı. “Ah, şuna bakar mısın? Bunu, Dilim’deki&#160;cadılık fuarından almıştım. Çok pahalı bir şeydi!”</p>
<p>Lanetağı paramparça olmuş, sarkıyordu.</p>
<p>“Bunu sen yapmadın, değil mi?” diye sordu Bayan Kulağakaçan.</p>
<p>“Çok yüksekte,” dedi Tiffany.</p>
<p>“Çok yüksekte, Bayan Kulağakaçan, diyeceksin,” dedi Bayan Kulağakaçan.</p>
<p>“Affedersiniz Bayan Kulağakaçan.”</p>
<p>“Gel.”</p>
<p>Tuhaf bir evdi. İçinde bir cadının yaşadığından kuşku duyamazdınız ve bunun tek sebebi bütün kapı çerçevelerinin tepesine, Bayan Kulağakaçanın şapkası geçebilsin&#160;diye yüksek, sivri bir oyuk açılmış olması değildi. Bayan&#160;Düzgün’ün duvarlarında sirk posterlerinden başka hiçbir&#160;şey yoktu, ama Bayan Kulağakaçanın duvarlarının her yerinde kocaman, doğru düzgün resimler vardı ve her biri&#160;çok... cadımsıydı. Bir sürü hilaller, dürüst olmak gerekirse&#160;yeterince giyinik olmayan genç kadınlar, boynuzları olan&#160;iri yarı adamlar vardı. Bir de... ah, boynuzdan fazlası olan&#160;adamlar. Yerdeki seramiklerin üzerinde güneşler ve aylar&#160;vardı. Tiffany’nin götürüldüğü odanın tavanı çok yüksekti,&#160;maviydi ve yıldız resimleriyle süslenmişti. Bayan Kulağakaçan, ayakları, griftanm pençeleri biçiminde oyulmuş, hilal şeklinde minderleri olan bir sandalyeyi işaret etti.</p>
<p>“Oraya otur,” dedi. “Geldiğini Annagramma’ya haber vereyim. Sandalye bacaklarını tekmeleme lütfen.”</p>
<p>Bir başka kapıdan çıktı.</p>
<p>Tiffany çevresine bakındı...</p>
<p>... Kovan çevresine bakındı...</p>
<p>... ve düşündü: En güçlü ben olmalıyım. En güçlü olduğumda güvende olacağım. Bu kadın zayıf. Büyüyü satın alabileceğini düşünüyor.</p>
<p>“Ah, gerçekten sensin,” dedi keskin bir ses arkasından. “Peynirci kız.”</p>
<p>Tiffany ayağa kalktı.</p>
<p>... Kovan çok kılığa girmişti ve aralarında sihirbazlar da vardı, çünkü sihirbazlar her zaman güç arardı ve bunu bazen&#160;Kovanın tehlikeli halkalarının içinde bulurlardı. Tehditler ve&#160;bilmecelerle aldatılabilen bir iblisi değil, aldatılamayacak kadar aptal olan bir Kovanı. Ve Kovan hatırlardı...</p>
<p>Annagramma bir bardak süt içiyordu. Bayan Kulağakaçan’ı gördükten sonra Annagramma’yı anlamaya başlıyordunuz.</p>
<p>işleri geliştirmek için bir öneri listesi hazırlıyormuş gibi, dünya hakkında not tuttuğunu düşündüren bir havası vardı.&#160;“Merhaba,” dedi Tiffany.</p>
<p>“Aramıza katılmana izin verilmesi için yalvarmaya geldin, değil mi? Eğlenceli olabilirsin sanırım.”</p>
<p>“Hayır, pek değil. Ama senin bana katılmana izin verebilirim,” dedi Tiffany. “O süt hoşuna gidiyor mu?”</p>
<p>Bir bardak dolusu süt, diken ve ot tutamına dönüştü. Annagramma onu hemen bıraktı. Yere düştüğünde, yine&#160;bir bardak süt oldu, kırıldı ve saçıldı.</p>
<p>Tiffany tavanı işaret etti. Yıldız resimleri alev aldı, odayı ışıkla doldurdu. Ama Annagramma yere dökülen süte bakıyordu. “Zamanla gücün sana geldiğini söylüyorlar ya?”&#160;dedi Tiffany, onun çevresinde dolaşarak. “Eh, bana geldi.&#160;Arkadaşım olmak istiyor musun? Yoksa istediğin, yoluma&#160;çıkmak mı? Ben senin yerinde olsam o sütü temizlerdim.”&#160;Yoğunlaştı. Bunun nereden geldiğini bilmiyordu, ama&#160;ne yapacağını çok iyi bilir gibiydi.</p>
<p>Annagramma yerden birkaç santim havalandı. Çabaladı, koşmaya çalıştı, ama çabası onu fır fır döndürmekten başka işe yaramadı. Tiffany sevinç içinde, kızın ağlamaya&#160;başladığını gördü.</p>
<p>“Gücümüzü kullanmamız gerektiğini sen söylemiştin,” dedi Tiffany, Annagramma kurtulmaya çalışırken onun&#160;çevresinde dolaşarak. “Yeteneğimiz varsa, insanların bunu&#160;bilmesi gerektiğini sen söyledin. Sen, kafası yerli yerinde&#160;olan bir kızsın.” Tiffany biraz eğilip onun gözlerinin içine&#160;baktı. “Yerli yerinde olmaması korkunç olmaz mıydı?”</p>
<p>Elini salladı ve tutsağı yere düştü. Annagramma hoş biri olmasa da korkak değildi. Ayağa kalkarken bağırmak için&#160;ağzını açtı ve elini kaldırdı...</p>
<p>“Dikkatli ol,” dedi Tiffany. “Yine yapabilirim.”</p>
<p>Annagramma aptal da değildi. Elini indirdi ve omuzlarını silkti.</p>
<p>“Eh, şansın yaver gitti,” dedi istemeye istemeye.</p>
<p>“Ama senin yardımına ihtiyacım var,” dedi Tiffany.</p>
<p>“Neden benim yardımıma ihtiyacın olacak ki?” dedi Annagramma surat asarak.</p>
<p>... Müttefiklere ihtiyacımız var, diye düşündü Kovan, Tiffany’nin zihniyle. Bizi korumaya yardım edebilirler. Gerekirse, onları kurban edebiliriz. Diğer yaratıklar her zaman&#160;güçlü olanlarla dost olmak ister ve bu kız güce bayılıyor...</p>
<p>“Başlangıç olarak,” dedi Tiffany, “seninkine benzer bir elbiseyi nereden bulabilirim?”</p>
<p>Annagramma’nm bakışları aydınlandı. “Ah, Gurbetteki Miğfer dükkânının sahibi Zakzak Kolugüçlü’yü bulacaksın,” dedi. “Çağdaş bir cadının ihtiyaç duyacağı her şeyi&#160;satıyor.”</p>
<p>“O zaman her şeyi istiyorum,” dedi Tiffany.</p>
<p>“Ama o ücretini isteyecek,” diye devam etti Annagramma. “O bir cücedir. Cüceler gerçek altını yanılsama altından ayırabilir. Herkes bu numarayı onun karşısında bir kez deniyor elbette. O yalnızca gülüyor, iki kez denersen de&#160;hanımına şikâyet ediyor.”</p>
<p>“Bayan Kene, bir cadının ancak yetecek kadar parası olması gerektiğini söyledi,” dedi Tiffany.</p>
<p>“Bu doğru,” dedi Annagramma. “İstediği her şeyi satın almasına yetecek kadar! Bayan Kulağakaçan, cadıların köylüler gibi yaşaması gerekmediğini söylüyor. Ama Bayan&#160;Düzgün eski moda biri, değil mi? Muhtemelen evinde hiç&#160;para yoktur.”</p>
<p>Tiffany dedi ki, “Ah, nereden para bulabileceğimi biliyorum. Seninle bu akşam burada ‘lütfen bana yardım et!’ buluşalım. Bana cücenin dükkânını gösterirsin.”</p>
<p>“O neydi?” dedi Annagramma keskin bir sesle.</p>
<p>“Dedim ki, seninle ‘durdurbenir burada buluşacağız...” diye başladı Tiffany.</p>
<p>“İşte yine geldi! Sesinde bir tür... tuhaf yankı vardı,” dedi Annagramma. “Aynı anda iki kişi konuşmaya çalışıyormuş gibi.”</p>
<p>“Ah, şu,” dedi Kovan. “Önemli bir şey değil. Yakında geçer.”</p>
<p>İlginç bir zihindi ve Kovan onu kullanmaktan keyif alıyordu; ama her zaman o tek köşe vardı, kapalı kalan o minik köşe; sinir bozucuydu, tıpkı bir türlü geçmek bilmeyen bir kaşıntı gibi...</p>
<p>Kovan düşünmüyordu. Kovanın zihni yalnızca, daha önce içinde yaşadığı zihinlerden hatırladıklarından ibaretti.</p>
<p>Müzik bittikten sonra kalan yankılar gibiydiler. Ama birbirine çarparak seken yankılar bile yeni ahenkler doğurabilir.</p>
<p>Şimdi çınlıyorlardı. Şu tür sesler çıkarıyorlardı: Uyum sağla. Henüz düşman edinecek kadar güçlü değilsin. Dost&#160;edin...</p>
<p>Zakzak’ın alçak tavanlı, karanlık dükkânında para harcanacak epey şey vardı. Zakzak gerçekten de bir cüceydi ve cüceler genellikle büyü kullanmakla ilgilenmezler. Ama&#160;Zakzak, mallarını nasıl teşhir edeceğini kesinlikle biliyordu, ki cücelerin iyi olduğu konu budur.</p>
<p>Çoğu metalden, bazıları nadir ağaçlardan yapılmış sihirli değnekler vardı. Bazılarının üstüne parlak kristaller yapıştırılmıştı, ki bu onları daha kıymetli kılıyordu elbette.&#160;İksirler kısmında, renkli camdan şişeler vardı ve tuhaftır,&#160;şişe ne kadar küçükse o kadar pahalıydı.</p>
<p>“Bunun sebebi, çok nadir şeyler içermeleri; örneğin nadir bir yılanın gözyaşları falan,” dedi Annagramma.</p>
<p>“Yılanların ağladıklarını bilmiyordum,” dedi Tiffany.</p>
<p>“Ağlamıyorlar mı? Ah, şey, herhalde bu yüzden pahalıdır.”</p>
<p>Başka bir sürü şey daha vardı. Tavandan hercümerçler sarkıyordu. Tiffany’nin gördüğü, işe yarar hercümerçler-den çok daha güzel ve ilginçtiler. Artık tamamlandıklarına&#160;göre, kuşkusuz ölüydüler; tıpkı Bayan Düzgün’ün süs olarak sakladıkları gibi. Ama sağlam görünüyorlardı, sağlam&#160;görünmek önemliydi.</p>
<p>İçine bakmak için kullanılan taşlar bile vardı.</p>
<p>“Kristal küreler,” dedi Annagramma, Tiffany bir tanesini eline alırken. “Dikkatli ol! Onlar çok pahalıdır!” Düşünceli düşünceli, ışıl ışıl kürelerin arasına yerleştirilmiş bir tabelaya işaret etti. Üzerinde şöyle yazıyordu:</p>
<p>Bakması güzel Tutması hoş&#160;Bir düşürürsen</p>
<p>Yabanatları tarafından paramparça edilirsin</p>
<p>Tiffany en büyük küreyi bir elinde tuttu ve Zakzak’ın, tezgâhından biraz uzaklaştığını gördü. Tiffany elindeki küreyi düşürürse bir faturayla koşturmaya hazırlanıyordu.</p>
<p>“Bayan Kene, içine biraz mürekkep dökülmüş bir tabak dolusu su kullanıyor,” dedi. “Ve genelde suyu ödünç alıyor&#160;ve mürekkebi de dileniyor.”</p>
<p>“Ah, bir köktencadı,” dedi Annagramma. “Letice -Bayan Kulağakaçanın ismi bu- o tür cadıların bizi fena halde hayal kırıklığına uğrattığını söylüyor. Gerçekten insanların,&#160;cadıların kargaya benzeyen bir avuç deli, yaşlı kadın olduğunu düşünmesini istiyor muyuz? Ne kadar pastadan&#160;evsel! Bu konularda gerçekten de profesyonel olmalıyız.”&#160;“Hımm,” dedi Tiffany, kristal küreyi tek eliyle havaya&#160;atıp tutarak. “İnsanların cadılardan korkması gerekiyor.”&#160;“Şey, ee, bize saygı duymaları gerektiği kesin,” dedi Annagramma. “Mm... ben olsam ona dikkat ederdim...”</p><div>
<p>f</p></div>
<p>“Niye?” dedi Tiffany, küreyi omzunun üzerinden arkaya atarak.</p>
<p>“O, en kaliteli kuvarstandı!” diye bağırdı Zakzak, tezgâhını hızla dolanarak.</p>
<p>“Ah, Tiffany,” dedi Annagramma şokla, ama bir yandan da kıkırdamamaya çalışarak.</p>
<p>Zakzak yanlarından geçip paramparça olmuş kürenin, çok pahalı yüzlerce parça halinde yattığı yere koştu...</p>
<p>... çok pahalı parçalar halinde yatmadığı yere.</p>
<p>Zakzak ve Annagramma, Tiffany’ye döndüler.</p>
<p>Tiffany, kristal küreyi parmağının ucunda döndürüyordu.</p>
<p>“El çabukluğu gözü yanıltıyor,” dedi.</p>
<p>“Ama kırıldığını duydum!” dedi Zakzak.</p>
<p>“Kulağı da yanıltıyor,” dedi Tiffany, küreyi yerine geri koyarak. “Bunu istemiyorum, ama...” parmağını uzattı,&#160;“... şu kolyeyi, bunu, şu kedili olanı, şu yüzüğü, şunlardan&#160;bir takım, bunlardan iki, hayır, üç tane alacağım. Bir de...&#160;şunlar nedir?”</p>
<p>“Mm, bu bir Gecenin Kitabı,” dedi Annagramma huzursuzluk içinde. “Bir tür büyülü günlük. Ne üzerinde çalıştığını yazıyorsun...”</p>
<p>Tiffany deri ciltli defteri aldı. Kapakta, daha kalın deriyle yapılmış bir göz deseni vardı. Göz dönüp ona baktı. Bu gerçek bir cadı günlüğüydü ve bir çerçiden satın alınmış,&#160;utanç verici ölçüde ucuz, eski bir defterden çok daha etkileyiciydi.</p>
<p>“Üzerindeki kimin gözüydü?” dedi Tiffany. “İlginç birinin mi?”</p>
<p>“Şey, defterleri Görünmez Üniversite’deki sihirbazlardan alıyorum,” dedi Zakzak, sarsılmış halde. “Onlar gerçek göz değil, ama bir başka gözü görene dek dönecek kadar&#160;akıllılar.”</p>
<p>“Biraz önce gözünü kırptı,” dedi Tiffany.</p>
<p>“Çok akıllı adamlar, bu sihirbazlar,” dedi cüce. Satış fırsatı gördüğünde anlardı. “Senin için sarayım mı?”</p>
<p>“Evet,” dedi Tiffany. “Her şeyi sar. Şimdi ‘beni duyabilen biri var mı?’ bana giysi bölümünü göster...”</p>
<p>... şapkaların olduğu yeri. Başka her şeyde olduğu gibi, cadılıkta da modalar vardır. Bazı seneler şapkaların hafifçe&#160;kırışık görünmesi moda olur ve şapkanın sivri ucunun neredeyse yeri gösterecek kadar büküldüğünü görürsünüz.&#160;Siyah, dik ve koni biçimindeki en geleneksel şapkanın bile&#160;çeşitleri vardır; örneğin ‘Köylü Kadın’ (içinde cepleri olan,&#160;su geçirmez bir şapka), ‘Bulut Patlatan’ (çalı süpürgesinde kullanılmak üzere düşük hava direnci katsayılı) ve en&#160;önemlisi, ‘Güvenlik’ (yıkılan çiftlik evlerinin % 80’inden&#160;canlı kurtulma garantili).</p>
<p>Tiffany en yüksek, en dik koniyi seçti. Altmış santimden daha yüksekti ve üzerine iri yıldızlar dikilmişti.</p>
<p>“Ah, Gökdelen. Tam da size göre,” dedi Zakzak, telaşlı telaşlı dolanıp çekmeceler açarken. “Yükselmeye hazırlanan, ne istediğini bilen ve bunun için kaç kurbağa kurban&#160;edeceğine aldırmayan cadılar içindir. Tesadüf eseri, pek&#160;çok hanım o şapkayla birlikte bir de pelerin ister. Şimdi,&#160;saf yünden, ince dokumak, sıcacık Geceyarısı pelerinimiz&#160;var, ama,” Tiffany’ye bilgiç bilgiç baktı, “kısa süre önce gelen, çok sınırlı sayıda Meltem Dalgası da var, çok nadirdir,&#160;kömür karasıdır ve bir gölge kadar incedir. Seni sıcak ya&#160;da kuru tutmak konusunda kesinlikle faydasızdır, ama en&#160;ufak esintide bile muhteşem görünür. Bir bak...”</p>
<p>Pelerini kaldırdı ve hafifçe üfledi. Pelerin neredeyse yatay hale gelerek dalgalandı, fırtınaya tutulmuş bir çarşaf gibi çırpındı, büküldü.</p>
<p>“Ah, evet,” diye nefes verdi Annagramma.</p>
<p>“Onu alacağım,” dedi Tiffany. “Cumartesi günkü cadı yarışlarında giyeceğim.”</p>
<p>“Eh, kazanırsan, pelerini buradan aldığını herkese mutlaka söyle,” dedi Zakzak.</p>
<p>“Kazandığım zaman, onu büyük indirimle aldığımı söyleyeceğim,” dedi Tiffany.</p>
<p>“Ah, ben indirim yapmam,” dedi Zakzak, bir cücenin becerebildiği en çalımlı tavırla.</p>
<p>Tiffany ona baktı, sonra sergilenen en pahalı sihirli değneklerden birini aldı. Değnek ışıldıyordu.</p>
<p>“Bu Altı Numara,” diye fısıldadı Annagramma. “Bayan Kulağakaçan’mkinden! ”</p>
<p>“Görüyorum ki üzerinde sihirli yazılar var,” dedi Tiffany ve konuşma tarzındaki bir şey Zakzak’m solmasına sebep oldu.</p>
<p>“Eh, elbettededi Annagramma. “Olmak zorunda.”</p>
<p>“Bunlar Ogghamca,” dedi Tiffany, Zakzak’a pis pis gülümseyerek. “Cücelerin çok eski dilidir. Sana ne dediklerini söyleyeyim mi? Şöyle diyorlar: Ah, bu değneği sallayan kişi&#160;ne de hoş.”</p>
<p>“Benimle o pis tavırla konuşma, küçük hanım!” dedi cüce. “Senin hanımın kim? Senin gibileri bilirim! Bir büyü&#160;öğrenirsin ve kendini Bayan Havausta sanmaya başlarsın!&#160;Ben bu tür davranışlara tahammül edemem! Brian!”</p>
<p>Dükkânın arkasına açılan kapıya asılmış boncuk perde hışırdadı ve bir sihirbaz belirdi.</p>
<p>Sihirbaz olduğu hemen anlaşılıyordu. Sihirbazlar tahmin yürütmenizi asla istemezler. Üzerine yıldızlar ve büyülü simgeler işlenmiş uzun, dökümlü cübbesi vardı; hatta biraz payet bile vardı. Uzatılacak türden sakalı olan bir genç adam olsa, uzun ve gür bir de sakalı olacaktı. Ama&#160;onunki eğri büğrü, tel teldi ve pek de temiz değildi. Sigara&#160;içmekte olması, elinde bir çay kupası tutması ve yüzünün&#160;biraz, ıslak kütüklerin altında yatan şeylere benzemesi de&#160;bıraktığı genel etkiyi bozuyordu.</p>
<p>Kupa çentilmişti ve üzerine neşeli harflerle “Burada Çalışmak İçin Büyülü Olman Gerekmiyor, Ama İşe Yarıyor! !!!!” yazılmıştı.</p>
<p>“Evet?” dedi Brian, sonra paylamasına ekledi, “çay molası vermiştim, biliyorsun.”</p>
<p>“Bu genç... hanım münasebetsizlik yapıyor,” dedi Zak-zak. “Büyü saçıyor. Bana dikleniyor ve ukalalık ediyor. Her zamanki şeyler yani.”</p>
<p>Brian, Tiffany’ye baktı. Tiffany gülümsedi.</p>
<p>“Brian, Görünmez Üniversite’ye gitti,” dedi Zakzak, ‘işte gördün mü’ gülüşüyle. “Diploma aldı. Büyü hakkında bildikleri bir kitap doldurabilir! Bu hanımlara kapıyı gösterir&#160;misin Brian?”</p>
<p>“Şimdi, hanımlar,” dedi Brian huzursuzluk içinde, kupayı bırakarak. “Bay Kolugüçlü’nün dediğini yapın ve yaylanın, tamam mı? Sorun istemiyoruz, değil mi? Hadi bakalım, aferin size.”</p>
<p>“Dükkânında bu kadar tılsım varken seni koruyacak bir sihirbaza neden ihtiyaç duyuyorsun Bay Kolugüçlü?” dedi&#160;Tiffany tatlı tatlı.</p>
<p>Zakzak, Brian’a döndü. “Ne diye dikiliyorsun?” diye sordu. “Aynı şeyi yine yapıyor! Sana para ödüyorum, değil&#160;mi? Onlara büyü falan yap!”</p>
<p>“Şey, ee... şu kız biraz münasebetsiz bir müşteri çıkabilir...” dedi Brian, Tiffany’ye doğru başını sallayarak.</p>
<p>“Sihirbazlık okuduysan Brian, o zaman kütlenin korunumu kanununu biliyorsundur, değil mi?” dedi. “Demek istediğim, birini bir kurbağaya dönüştürdüğün zaman gerçekte ne olduğunu biliyor musun?”</p>
<p>“Ee, şey.diye başladı sihirbaz.</p>
<p>“Ha! Bu yalnızca bir mecaz!” diye payladı Zakzak. “Birini kurbağa dönüştür de göreyim!&quot;</p>
<p>“Dileğin yerine gelecek,” dedi Tiffany ve değneği salladı.</p>
<p>Brian, “Bak, Görünmez Üniversite’ye gittim derken asıl kastettiğim...” demeye çalıştı.</p>
<p>Ama ağzından çıkan yalnızca, “Vrak,” oldu.</p>
<p>Bakışlarını Tiffany’den çevir, dükkândan yüksel, yüksel, köyden yüksel, ta ki manzara; tarla, orman ve dağlardan oluşan yamalı bir yorgana benzeyene kadar.</p>
<p>Büyü, biri suya taş attığında yayılan dalgalar gibi yayılır. Büyü yapılan yerin birkaç kilometre çevresinde her-cümerçleri döndürür, lanetağlarmm ipliklerini koparır. Dalgalar genişledikçe büyü hafifler, ama asla sönmez, bir&#160;hercümerçten çok daha duyarlı şeyler tarafından hissedi-lebilir yine de...</p>
<p>Gözün hareket etsin ve bu ormana, bu açıklığa, bu kulübeye takılsın...</p>
<p>Duvarlarda badanadan, yerde soğuk taştan başka hiçbir şey yok. Devasa şöminede yemek pişirmek için bir alet bile&#160;yok. Yalnızca birbirine sokulmuş birkaç küçük sopadan&#160;oluşan, ateş demek için bin şahit isteyen ateşin üzerindeki&#160;siyah kancaya, kararmış bir çaydanlık asılmış.</p>
<p>Burası, özü kalacak şekilde fazlalıklarından arındırılmış bir hayatın yaşadığı ev.</p>
<p>Yukarı katta, tamamen solmuş siyahlara bürünmüş yaşlı bir kadın, dar bir yatağın üzerinde yatıyor. Ama onun ölü olduğunu düşünmezsiniz, çünkü boynuna bir iple astığı&#160;kocaman kartta şu yazıyor:</p>
<p>j Ben Clmedirr, •,</p>
<p>HUBIhHI</p>
<p>... ve bu şekilde yazıldığında, inanmanız gerekir.</p>
<p>Kadının gözleri kapalı, elleri göğsünde çaprazlanmış, ağzı açık.</p>
<p>Ve ağzında, kulaklarının içinde, yastığının her yerinde arılar kaynıyor. Odayı dolduruyorlar, açık pencereden girip çıkıyorlar. Biri pencere pervazına, ağzına kadar şekerli&#160;suyla dolu bir dizi tabak yerleştirmiş.</p>
<p>Tabakların hiçbiri diğerleriyle uyumlu değil elbette. Bir cadının asla uyumlu çanak çömleği olmaz. Ama arılar çalışmaya devam ediyorlar, gelip gidiyorlar... arı gibi çalışıyorlar.</p>
<p>Büyü dalgasının geçtiği yerde uğultu, bir kükremeye dönüşüyor. Arılar, bir fırtınanın önüne kapılmış gidiyorlarmış gibi, pencereden içeri akıyorlar. Kıpırtısız yatan&#160;yaşlı kadının üzerine konuyorlar, öyle ki kadının başı ve&#160;omuzları minik, kahverengi bedenlerle kaynıyor.</p>
<p>Ve sonra, tek bir vücut halinde, bir fırtına gibi kalkıyorlar ve dışarıya akıyorlar. Dışarıda hava, döne döne saçılan akçaağaç tohumlarıyla dolu.</p>
<p>Bayan Havausta doğrulup dimdik oturdu ve “Bzzzt!” dedi. Sonra parmağını ağzına soktu, biraz karıştırdı ve</p>
<p>çabalayan bir arı çıkardı. Üfledi ve onu, pencereden dışarı kışkışladı.</p>
<p>Bir an gözlerinde, tıpkı bir armınkinde olduğu gibi, sayısız düzlem göründü.</p>
<p>“Demek öyle,” dedi. “Ödünç Alma öğrendi, öyle mi? Ya da biri onu Ödünç Aldı!”</p>
<p>Annagramma bayıldı. Zakzak da bakakaldı, haydamayacak kadar korkmuştu.</p>
<p>“Görüyorsun,” dedi Tiffany, havada, tepelerinde bir şey gluup gluup ederken, “Bir kurbağa gramlarla ölçülür, ama&#160;Brian, ah, yaklaşık altmış kilo, değil mi? Bu yüzden, o kadar&#160;iri birini kurbağa dönüştürdüğünde, kurbağaya sığmayan&#160;kısımlarla bir şeyler yapman gerek, değil mi?”</p>
<p>Eğildi ve yerdeki sivri tepeli sihirbaz şapkasını kaldırdı.</p>
<p>“Mutlu oldun mu Brian?” dedi.</p>
<p>Giysi yığınının üzerinde oturan küçük kurbağa, başını kaldırdı ve “Vrak!” dedi.</p>
<p>Zakzak, kurbağaya bakmadı. O glup glup sesini çıkaran şeye bakıyordu. Su dolu, kocaman, pembe bir balona benziyordu, aslında oldukça şekerdi, tavanın orada nazikçe&#160;sallanıyordu.</p>
<p>“Onu öldürdün!” diye mırıldandı Zakzak.</p>
<p>“Ne? Ah, hayır. O yalnızca şu anda Brian’ın ihtiyaç duymadığı kısmı. Bir tür... yedek Brian.”</p>
<p>“Vrak,” dedi Brian. Kalan kısmı “Glup” dedi.</p>
<p>“Şu indirim hakkında...” diye başladı Zakzak. “Belki yüzde on...”</p>
<p>Tiffany değneği salladı. Arkasında sergilenen tüm kristaller havalandı. Işıl ışıl ve her şeyden önce çok kırılgan bir biçimde birbirlerinin çevresinde dönmeye başladılar.</p>
<p>“O değnek o işi yapamıyor olmalıydı!” dedi Zakzak.</p>
<p>“Elbette yapamıyor. Bu değnek bir süprüntü. Ama ben yapabiliyorum,” dedi Tiffany. “Yüzde doksan indirim dediğini mi duydum? Çabuk düşün, yorulmaya başlıyorum.&#160;Ve yedek Brian da... ağırlaşıyor.”</p>
<p>“Hepsi senin olsun!” diye bağırdı Zakzak. “Bedava! Yalnız Brian’ı düşürme! Lütfen!”</p>
<p>“Yo, yo, iflas etmeni istemem,” dedi Tiffany. “Yüzde doksan indirim yeterli. Beni bir... bir dost olarak düşünmeni isterim...”</p>
<p>“Evet! Evet! Ben senin dostunum! Ben çok dost canlısı biriyimdir! Şimdi ne olur onu yere indir! Lütfen!” Zakzak&#160;yere diz çöktü, ki bu çok uzak bir mesafe değildi. “Lütfen!&#160;O aslında sihirbaz değil! Orada yalnızca ahşap oyma dersi&#160;aldı! Sınıflarını kiraya falan veriyorlar. Benim bilmediğimi&#160;sanıyor! Ama gizli gizli birkaç büyü kitabı okudu, birkaç&#160;cübbe arakladı ve sihirbaz dilini öyle iyi kullanıyor ki farkı&#160;anlamıyorsun bile! Lütfen! Ona ödediğim parayla hayatta&#160;gerçek bir sihirbaz tutamam! Onu incitme, lütfenI”</p>
<p>Tiffany elini salladı. Yedek Brian’m tavana çarptığı daha da nahoş bir an oldu ve sonra Brian’m tamamı gözlerini&#160;kırpıştırarak yerde duruyordu.</p>
<p>“Teşekkür ederim! Teşekkür ederim! Teşekkür ederim!” diye inledi Zakzak.</p>
<p>Brian gözlerini kırpıştırdı. “Ne oldu?” dedi.</p>
<p>Dehşet ve rahatlamayla kendinden geçmiş olan Zakzak çılgınca onun sırtını okşadı. “Tamamın orada mı?” dedi.&#160;“Balon değilsin, değil mi?”</p>
<p>“Gitsene ya!” dedi Brian, onu iterek.</p>
<p>Annagramma inledi. Gözlerini açtı, Tiffany’yi gördü ve ayağa kalkarken bir yandan da gerilemeye çalıştı, yani&#160;örümcek gibi geri geri gitti.</p>
<p>“Lütfen bunu bana yapma! Lütfen yapma!” diye bağırdı. Tiffany onun peşinden koştu ve onu ayağa kaldırdı.&#160;“Sana hiçbir şey yapmam Annagramma,” dedi mutlu mutlu. “Sen benim arkadaşımsm! Hepimiz arkadaşız! Ne güzel,</p>
<p>‘lütfen, lütfen beni durdurun’. .. değil mİ?”</p>
<p>Ecinnilerin iyilik cini olmadığını hatırlamanız gerekir. Teorik olarak, bir tabak dolusu süt bıraktığınızda iyilik&#160;cinleri sizin ev işlerinizi yapar.</p>
<p>Nac Mac Feegle halkı ise... yapmaz.</p>
<p>Ah, sizden hoşlanmışlarsa ve tabağa süt koyarak onlara hakaret etmemişseniz yapmaya çalışırlar. Aslında yardımseverdirler. Yalnız, bu konuda iyi değildirler. Örneğin, bir&#160;tabaktaki inatçı lekeyi çıkarmak için ona tekrar tekrar kafa&#160;atmazsınız.</p>
<p>Ve bir lavabo dolusu Nac Mac Feegle adamcığını en iyi porselenlerinizle birlikte görmek istemezsiniz. Ya da içine&#160;doluşmuş Feegle adamcıkları, hem yapışmış kirlerle hem&#160;de birbirleriyle savaşırken değerli bir tencerenin yerde ileri&#160;geri yuvarlandığını...</p>
<p>Bayan Düzgün, en iyi porselenlerini sakladıktan sonra, Feegle halkından epey hoşlandığına karar vermişti. Onların kendilerine has bir çekicilikleri vardı. İki bedeni olan&#160;bir kadın onları hiç şaşırtmamıştı aynı zamanda.</p>
<p>“Agh, bu bi şey diil,” demişti Herhangibir Rob. “Biz Kralça için yaama yaparken, bi kez herkezin beşer bedeni&#160;olduu bi dünya bulduyduk. Hem de her türden, biliyon&#160;mu, her tür işi yapmak için.”</p>
<p>“Gerçekten mi?” dedi iki Bayan Düzgün birden.</p>
<p>“He ye. En büyüünün, sırf turşu kavanozu açabilmek için, dev gibi bi sol eli vardı.”</p>
<p>“O kapaklar bazen çok sıkışabiliyor, bu doğru,” diye onayladı Bayan Düzgün.</p>
<p>“Ah, Kralça için yaama yaparken gerçekten de çok tuhaf yerler gördük,” dedi Herhangibir Rob. “Ama soora vazgeçtik, çünkü o çok entrikacı, açgözlü, kötü kalpli bi kadındı!”</p>
<p>“He ye, hem de ööleden soora ikide bulut olduumuz için bizi Peri Ülkesi’nden attımdan diil. Hangi kılçık ne derse&#160;desin biz mmf mmf... ” dedi Kaçık Wullie.</p>
<p>“Bulut?” dedi Bayan Düzgün.</p>
<p>“He ye... ah, he ye, anlamı... yorgun. He ye. Yorgun. Anlamı bu işte,” dedi Herhangibir Rob, ellerini sıkı sıkı erkek kardeşinin ağzına kapatarak. “Bi hanımın önünde nasıl konuşcaanı bilmiyon, seni dalavereci mini kılçık!”</p>
<p>“Şey... çamaşırları yıkadığınız için teşekkür ederim,” dedi Bayan Düzgün. “Buna gerçekten de gerek...”</p>
<p>“Agh, hiç sorun diil,” dedi Herhangibir Rob neşeyle, Kaçık Wullie’yi bırakarak. “Eminim bütün o tabaklar falan&#160;da birazcık yapışkanla güzelce onarılır.”</p>
<p>Bayan Düzgün başını kaldırıp kolları olmayan saate baktı. “Geç oluyor,” dedi. “Tam olarak ne yapmayı öneriyorsun Bay Herhangibir?”</p>
<p>“Ne?”</p>
<p>“Bir planın var mı?”</p>
<p>“Ah, he ye!”</p>
<p>Herhangibir Rob kesesini karıştırdı. Kese, çoğu Feegle adamcığının kemerinden sarkan deri bir çantadır. İçinde&#160;neler olduğu genelde sırdır, ama bazen aralarında ilginç&#160;dişler bulunur.</p>
<p>Defalarca katlanmış bir kâğıt parçası çıkardı Herhangibir Rob.</p>
<p>Bayan Düzgün, kâğıdı dikkatle açtı.</p>
<p>“PLN mi?” dedi.</p>
<p>“He ye,” dedi Rob gururla. “Hazırlıklı geldik! Bak, hem de yazıya döküldü. Pee Lee Nee. Plan.”</p>
<p>“Şey... bunu nasıl anlatayım...” dedi Bayan Düzgün düşünceli düşünceli. “Ah, evet. Tiffany’yi görülemeyen,&#160;dokunulamayan, koklanamayan ve öldürülemeyen bir&#160;yaratıktan kurtarmak için bunca yol geldiniz. Onu bulduğunuzda ne yapmayı düşünüyordunuz?”</p>
<p>Herhangibir Rob, genel bir kafa süsü yağmuru eşliğinde kafasını kaşıdı.</p>
<p>“Sanırım tek zayıf noktaya parmak bastın hamfendi,” diye itiraf etti.</p>
<p>“Öylesine saldırmayı mı düşünüyorsunuz?”</p>
<p>“Ah, he ye. Plan bu, orası kesin,” dedi Herhangibir Rob, neşelenerek.</p>
<p>“Sonra ne olacak?”</p>
<p>“Şeey, genelde o sırada insanlar bizi pataklamaya çalışı-yo olur, bu yüzden biz de savaşırken uyduruveriyoz.”</p>
<p>“Evet Robert, ama yaratık Tiffany’nin kafasının içinde!”</p>
<p>Herhangibir Rob soru sorarcasına Billy’ye baktı.</p>
<p>“Robert, Rob demenin fiyakalı şeklidir,” dedi ozan ve zamandan tasarruf etmek için Bayan Düzgün’e, “Fiyakalı&#160;demek, şık demektir,” dedi.</p>
<p>“Agh, gerekirse onun kellesinin içine girebiliriz,” dedi Rob. “O şey ona ulaşmadan buraya gelmeyi umduydum,&#160;ama onu kovalayabiliriz.”</p>
<p>Bayan Düzgün’ün yüzü allak bullak olmuştu.</p>
<p>“Kafasının içine mi?” dedi.</p>
<p>“Ah, he ye,” dedi Rob, bu tür şeyler her gün oluyormuş gibi. “Hiç sorun diil. Biz her yere girip çıkabiliriz. Belki&#160;meyhaneler dışında. Bi sebepten ordan çıkmakta sorun ya-şıyoz. Kelle?.. Çok kolay.”</p>
<p>“Pardon, ama burada gerçek bir kafadan bahsediyoruz, değil mi?” dedi Bayan Düzgün dehşet içinde. “Ne yapıyorsunuz, kulaklardan mı geçiyorsunuz?”</p>
<p>Rob bir kez daha Billy’ye baktı. Billy şaşırmış görünüyordu.</p>
<p>“Hayır, hamfendi. Kulaklar çok küçük,” dedi sabırla. “Ama biz dünyadan dünyaya geçebiliyoz, biliyon mu? Biz&#160;peri halkıyız.”</p>
<p>Bayan Düzgün iki kafasını salladı. Bu doğruydu, ama orada toplanmış Nac Mac Feegle adamcıklarına bakıp teknik olarak peri olduklarını hatırlamak güçtü. Su altında&#160;yüzen penguenleri izlerken onların kuş olduğunu hatırlamak gibiydi.</p>
<p>“Ve?..” dedi.</p>
<p>“Onun düşlerine girebiliriz, biliyon mu? Hem, zihin de-diin bi düş dünyasından başka nedir ki?”</p>
<p>“Hayır, bunu yasaklamalıyım!” dedi Bayan Düzgün. “Genç bir kızın kafasının içinde koşturmanıza izin veremem! Demek istediğim, kendinize bir bakın! Siz iyice büyümüş... şey, siz erkeksiniz! Bu şeye benzer, şeye... eh,&#160;sizin, onun günlüğünü okumanıza benzer!”</p>
<p>Herhangibir Rob’un kafası karışmış gibiydi. “Ah, ööle mi?” dedi. “Biz onun günlüüne defalarca baktık. Hiçbi zararı da olmadı.”</p>
<p>“Siz Tiffany’nin günlüğüne mi baktınız?” dedi Bayan Düzgün, dehşet içinde. “Neden?”</p>
<p>Aslında, diye düşündü daha sonra, yanıtı tahmin etmeliydi.</p>
<p>“Çünkü kilitliydi,” dedi Kaçık Wullie. “Birinin, günlüüne bakmasını istemiyosa neden çorap çekmecesinin dibinde saklıyodu ki? Zaten yalnızca bir dolu sözcük vardı. Bi de&#160;kalp ve çiçek resimleri falan.”</p>
<p>“Kalp resimleri mi? Tiffany mi?” dedi Bayan Düzgün. “Gerçekten mi?” Silkelendi. “Ama bunu yapmamalıydınız!&#160;Birinin zihnine girmek daha da kötüdür!”</p>
<p>“Kovan orda hamfendi,” dedi Fena Flalde Mini Billy uysallıkla.</p>
<p>“Ama ona bir şey yapamayacağınızı söylediniz!” “Kendisi yapabilir. Onu bulabilirsek,” dedi ozan. “Hâlâ&#160;kendisi olan mini mini parçayı bulabilirsek. Kızdıında oldukça iyi bi savaşçı oluyo. Bi zihin de başlı başına bi dünya&#160;gibidir hamfendi, anlıyon mu? O orda bi yerde saklamyo,&#160;kendi gözlerinden bakıyo, kendi kulaklarıyla dinliyo, insanlara sesini duyurmaya çalışıyo, o yaratım onu bulmasını engellemeye çalışıyo olmalı... ve yaratık onu devamlı&#160;arıyo, onun iradesini kırmaya çalışıyodur...”</p>
<p>Bayan Düzgün de dehşete kapılmaya başlıyordu. Endişe, umut ve kırık burun dolu elli küçük surat ona bakıyordu. Ve Bayan Düzgün daha iyi bir plana sahip olmadığım biliyordu. Bir PLNı bile yoktu.</p>
<p>“Tamam,” dedi. “Ama en azından banyo yapmalısınız. Bunun aptalca olduğunu biliyorum, ama kendimi daha iyi&#160;hissetmemi sağlayacak.”</p>
<p>Genel bir homurtu dalgası yükseldi.</p>
<p>“Banyo mu? Ama daa geçen sene yaptıydık,” dedi Her-hangibir Rob. “Koynlar için yapılan yalaan içinde!”</p>
<p>“Agh, amanın!” dedi Koca Yan. “Bi adamdan bu kadar sık banyo yapmasını istiyemezsin hamfendi! Bizden geriye&#160;bi şey kalmaz yoksa!”</p>
<p>“Hem de sıcak su ve sabunla!” dedi Bayan Düzgün. “Ciddiyim! Suyu ben doldururum ve... kenardan bir ip&#160;sarkıtırım, böylece ipe tutunarak suya girip çıkabilirsiniz,&#160;ama mutlaka temizleneceksiniz. Ben bir ca... kocakarıyım,&#160;bu yüzden dediğimi yapsanız iyi olur!”</p>
<p>“Ah, tamaaam!” dedi Rob. “Koca mini kocakarı için yapçaaz. Ama gözetlemiycen, tamam mı?”</p>
<p>“Gözetlemek mi!” dedi Bayan Düzgün. Titreyen parmağını uzattı. “Hemen şu banyoya girin!”</p>
<p>Bayan Düzgün gözetlemedi, ama kapıyı dinledi. Bir cadının yaptığı türden bir şeydir bu.</p>
<p>Başta, hafif su şıpırtıları dışında işitecek hiçbir şey yoktu. Sonra:</p>
<p>“Bu, sandıım kadar kötü diilmiş!”</p>
<p>“He ye, çok hoş. ”</p>
<p>“Hey, burada kocaman, sarı bi ördek var. Sen gagam kime uzatıyon, seni kılçık... ”</p>
<p>İslak bir ciykleme ve lastik ördek batarken su fokurtuları geldi.</p>
<p>“Rob, höyüüe bunlardan bi tane koymak lazım. Kış vakti sıcacık olur.”</p>
<p>“He ye, bizim banyo yaptumız sudan içmek koynlar için hiç iyi diil zaten. Tükürmeye çalışan bi koyunu dinlemek korkunç oluyo.”</p>
<p>“Agh, bizi yumuşatacak! Kellenin tepesinde buz oluşmadan yıkanmak hiç iyi diil!’’</p>
<p>“Sen kime yumuşak diyon?”</p>
<p>Ardından daha fazla foşurtu oldu ve kapının altından su sızmaya başladı.</p>
<p>Bayan Düzgün kapıyı çaldı. “Artık çıkın ve kurulanın!” diye emretti. “Tiffany dönmek üzeredir.”</p>
<p>Aslında Tiffany’nin dönmesi için iki saat daha gerekti. Bu süre içinde Bayan Düzgün o kadar huzursuzluğa kapıldı ki kolyeleri durmaksızın şıngırdadı.</p>
<p>İki bedenli olduğu için doğal olarak yetenekli sayıldığından cadılığa çoğu kişiden geç başlamıştı, ama büyü onu asla mutlu etmemişti. Aslında, çoğu cadı bütün yaşamlarını&#160;ciddi, büyü olduğu inkâr edilemez herhangi bir büyü yapmadan geçirebiliyorlardı (hercümerç, lanetağı ve düşkapa-nı büyü yapmak sayılmıyordu aslında, kalanların çoğu da&#160;pratik hekimlik, sağduyu ve sivri şapka altında sert görünme yeteneğiydi). Ama cadı olmak ve kocaman, siyah bir&#160;şapka takmak polis memuru olmak gibiydi. İnsanlar üniformayı görürdü, sizi değil. Deli ve babalı bir adam sokakta koşarken sizin gerilemenize ve “Başka birini bulamaz&#160;mısınız? Aslında, ben daha çok başıboş köpekler ve yol güvenliği ile ilgilenirim, bilirsin...” diye mırıldanmanıza izin&#160;yoktu. Oradaydınız ve şapka sizdeydi, bu yüzden işi siz&#160;yapardınız. Cadılığın temel kuralı şuydu: Sana bağlı.</p>
<p>Tiffany döndüğünde Bayan Düzgün iki sinir torbası olmuştu. Yan yana durdu ve kendi kendine güven vermek için kendi kendiyle el ele tutuştu.</p>
<p>“Neredeydin, hayatım?”</p>
<p>“Dışarıda,” dedi Tiffany.</p>
<p>“Peki ne yapıyordun?”</p>
<p>“Hiçbir şey.”</p>
<p>“Bakıyorum alışveriş yapmışsın.”</p>
<p>“Evet.”</p>
<p>“Kiminle?”</p>
<p>“Kimseyle.”</p>
<p>“Ah, evet,” dedi Bayan Düzgün titrek bir sesle, sohbetin kontrolünü tamamen kaybederek. “Dışarı çıkıp hiçbir şey&#160;yapmadığım zamanları hatırlıyorum da, bazen insan kendi&#160;kendinin en kötü arkadaşı oluyor. İnan bana, ben biliyorum...”</p>
<p>Ama Tiffany yukarı kata çıkmıştı bile.</p>
<p>Kimse herhangi bir hareket görmeden, odanın her yerinde Feegle adamcıkları belirmeye başladı.</p>
<p>“Eh, daha iyi bi sohbet olabilirdi,” dedi Herhangibir Rob.</p>
<p>“Ne kadar farklı görünüyordu!” diye patladı Bayan Düzgün. “Çok farklı hareket ediyordu! Ne yapacağımı bilemedim! Ve o giysiler!”</p>
<p>“He ye. Genç bi kuzgun gibi parlıyodu,” dedi Rob.</p>
<p>“Onca torbayı gördünüz mü? Parayı nereden bulmuş olabilir? Ben kesinlikle o tür şeyler...”</p>
<p>Durdu ve iki Bayan Düzgün aynı anda konuştu.</p>
<p>“Ah, yo...”</p>
<p>“... kuşkusuz hayır! O asla...”</p>
<p>“... yapmaz, yapar mı?”</p>
<p>“Neyden bahsediyon bilmiyom,” dedi Fena Halde Mini Billy, “ama onun ne yapıp yapmayacağı deyil mesele. Düşünme işini Kovan yapıyo!”</p>
<p>Bayan Düzgün dört elini acı içinde kenetledi. “Ah eyvah.. . hemen köye gidip kontrol etmeliyim!”</p>
<p>Bir Bayan Düzgün kapıya koştu.</p>
<p>“Eh, en azından çalı süpürgesini geri getirmiş,” diye mırıldandı evde kalan Bayan Düzgün. İki bedeni aynı yerde olmadığında beliren o hafifçe dalgın ifadeyi edindi.</p>
<p>Yukarıdan sesler geliyordu.</p>
<p>“Ben oyumu kellesine nazikçe vurmaya veriyom,” dedi Koca Yan. “Uykuya dalarsa bize sorun yaratmaz, diil mi?”</p>
<p>Bayan Düzgün huzursuzluk içinde yumruklarını sıkıp açıyordu. “Hayır,” dedi. “Ben yukarı çıkıp onunla ciddi bir&#160;konuşma yapacağım!”</p>
<p>“Sana sööledim hamfendi, bu o diil,” dedi Fena Halde Mini Billy bıkkınlık içinde.</p>
<p>“Eh, en azından Bay Weavall’ı ziyaret edene kadar bekleyeyim,” dedi Bayan Düzgün, kendi mutfağında durarak.</p>
<p>“Geldim sayılır... ah... uyuyor. Şu kutuyu sessizce çekeyim. .. Bay Weavall’ın parasım almışsa çok kızacağım.</p>
<p>İyi bir şapka, diye düşündü Tiffany. En az Bayan Kula-ğakaçan’mki kadar yüksek ve karanlık karanlık parlıyor. Yıldızları ışıldıyor.</p>
<p>Diğer paketler yere ve yatağa saçılmıştı. Siyah elbiselerden diğerini, dantel kaplı olanı çıkardı. Pelerini havada yaydı. Bu gerçekten hoşuna gitmişti. Havada mutlak sakinlik yoksa, fırtına tarafından savruluyormuş gibi çırpmıyor,&#160;kabarıyordu. Cadı olacaksanız işe cadı gibi görünerek başlamalıydınız.</p>
<p>Pelerini bir iki kez döndürdü, sonra öyle düşünmeden konuştu ki içindeki Kovan kısmı hazırlıksız yakalandı.</p>
<p>“Beni gör.”</p>
<p>Kovan aniden Tiffany’nin bedeninden atıldı. Tiffany serbestti. Bunu hiç beklememişti...</p>
<p>Kendini parmak uçlarına dek hissedebiliyordu. Yatağa doğru daldı, Zakzak’ın en iyi sihirli değneklerinden birini&#160;kaptı ve silah gibi çılgınca önünde salladı.</p>
<p>“Dışarıda kal!” dedi. “Uzak dur! Bu benim bedenim, senin değil! Ona korkunç şeyler yaptırdın! Bay Weavall’ın parasını çaldın! Şu aptal giysilere bak! Hem, sen yemek içmek bilmez misin? Uzak dur! Geri dönmeyeceksin! Cüret&#160;edemezsin! Benim gücüm var, biliyorsun!”</p>
<p>Bizim de var, dedi kendi sesi, kafasının içinde. Seninki.</p>
<p>Savaştılar. Bir izleyici yalnızca siyah elbiseli bir kızın, odanın içinde döndüğünü, arı sokmuş gibi kollarını salladığını görürdü, ama Tiffany dişi ve tırnağıyla savaşıyordu.&#160;Bir duvardan sekti, dolaba çarptı, bir başka duvara tosladı...</p>
<p>... ve kapı çarpılarak açıldı.</p>
<p>Bayan Düzgünlerden biri oradaydı, artık huzursuz değildi ve öfkeden titriyordu. Titreyen parmağını uzattı.</p>
<p>“Her kimsen, beni dinle! Bay WeavaH’ın parasını sen mi çal...” diye başladı.</p>
<p>Kovan döndü.</p>
<p>Kovan saldırdı.</p>
<p>Kovan... öldürdü.</p><div><img src="main-19.jpg" alt=""/>
<p>Böfürrj 8</p></div>
</body>
</html>