<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>AYRILIK</h4>
<p>Tepelerin üzerinden görünmez bir sis gibi, çıtırdayarak geldi. Bedensiz hareket etmek onu yoruyordu, bu yüzden çok&#160;yavaş süzülüyordu. Şimdi düşünmüyordu. Son düşüncesinin&#160;üzerinden aylar geçmişti, çünkü onun adına düşünme işini&#160;yapan beyin ölmüştü. Beyinler hep ölürdü zaten. Şimdi yine&#160;çıplaktı ve korkuyordu.</p>
<p>Çimenlerin üzerinde ağır ağır ilerleyen şey; yünlü, meleyen, beyaz yaratıklardan birinin içine saklanabilirdi. Ama onların beyinleri faydasızdı, çimenler ve meleyen başka şeyler&#160;yapmak dışında hiçbir şey düşünemiyorlardı. Hayır. Onlar iş&#160;görmezdi. Onun daha iyi bir zihne ihtiyacı vardı: güçlü bir&#160;zihne, kudretli bir zihne, onu güvende tutabilecek bir zihne.</p>
<p>Aramaya devam etti.</p>
<p>Yeni botlarından utandı: Kaskatı ve pasparlaktılar. Parlak botlar! Rezaletti bu. Temiz botlar deseniz, onlar farklıydı.</p>
<p>içine su işlemesin diye botları birazcık cilalayabilir diniz. Ama var olmayı hak etmek için botların iş görmesi gerekirdi. Parlamamalıy dılar.</p>
<p>Tiffany Sızı, yatak odasındaki halının üzerinde durdu ve başını iki yana salladı. O botları bir an önce sürtüp es-kitmeliydi.</p>
<p>Bir de yeni, kurdeleli hasır şapkası vardı. O konuda da şüpheler besliyordu.</p>
<p>Aynada kendine bakmaya çalıştı, ama kolay iş değildi, çünkü ayna lekeli, çatlak ve avuç içi kadardı. Aynayı etrafında gezdirerek kendini mümkün olduğunca çok görmeye&#160;çalışması ve gördüğü parçaların birbirine uyup uymadığını&#160;hatırlaması gerekiyordu.</p>
<p>Ama bugün, eh, normalde evde bu tür şeyler yapmazdı, ama bugün düzgün görünmesi önemliydi ve çevrede kimse&#160;olmadığından...</p>
<p>Aynayı yatağın yanındaki dingildek sehpaya koydu, lime lime olmuş halının ortasında durdu, gözlerini kapattı&#160;ve konuştu:</p>
<p>“Beni gör.”</p>
<p>Ve uzakta, tepelerin üzerinde, bedensiz ve zihinsiz olan, ama korkunç bir açlık ve dipsiz bir korku hisseden şey, gücü&#160;sezdi.</p>
<p>Bir burnu olsa havayı koklayabilir di.</p>
<p>Aradı.</p>
<p>Buldu.</p>
<p>Ne tuhaf bir zihin, tıpkı iç içe geçmiş, gittikçe küçülen bir sürü zihin gibi! Ne kadar güçlü! Ne kadar yakın!</p>
<p>Hafifçe yön değiştirdi ve biraz daha hızlandı. Hareket ederken, sinek sürüsü gibi bir ses çıkarıyordu.</p>
<p>Koyunlar bir anlığına, göremedikleri, duyamadıkları ve kokusunu alamadıkları bir şey yüzünden huzursuzlanarak&#160;melediler...</p>
<p>...ve çimen çiğnemeye devam ettiler.</p>
<p>Tiffany gözlerini açtı. İşte oradaydı, kendinden bir iki metre uzakta. Kendi kafasının arkasını görebiliyordu.</p>
<p>Dikkatle, hareket eden ‘kendisine’ bakmadan, odada hareket etti, çünkü ‘kendisine’ bakarsa bu numaranın sona&#160;ereceğini öğrenmişti.</p>
<p>Bu şekilde hareket etmek oldukça zordu, ama sonunda kendi önüne geçti ve kendini tepeden tırnağa süzdü.</p>
<p>Kahverengi gözler ve onlara uygun kahverengi saçlar... Bu konuda yapabileceği bir şey yoktu. En azından saçları&#160;temizdi ve yüzünü yıkamıştı.</p>
<p>Üzerindeki yeni elbise, görüntüsünü biraz düzeltiyordu. Sızı ailesinde yeni giysiler almak o kadar sıra dışı bir şeydi ki! Elbette, ‘içinde büyüsün’ diye elbiseyi büyük almışlardı. Ama en azından açık yeşildi ve yere değmiyordu.&#160;Parlak botları ve hasır şapkasıyla tıpkı bir çiftçi kızı gibi&#160;görünüyordu, ilk işine gitmeye hazırlanan, oldukça saygın&#160;bir çiftçi kızı gibi... Bu kadarı, yeterli olmalıydı.</p>
<p>Buradan bakınca kafasındaki sivri tepeli şapkayı görebiliyordu, ancak dikkatli bakması gerekiyordu. Havada bir ışıltı gibiydi, gördüğünüz an kayboluyordu. Yeni hasır şapkası endişelendirmişti onu, ama sivri şapka hiç yokmuş gibi&#160;hasır şapkanın içinden geçivermişti.</p>
<p>Bunun sebebi, bir açıdan, var olmamasıydı. Şapka, yağmurlu havalar dışında görünmezdi. Güneş ve rüzgâr içinden geçip gidiyordu, ama yağmur ve kar bir şekilde onu görüyor, gerçek bir şapkaymış gibi davranıyordu.</p>
<p>Dünyadaki en harika cadı vermişti onu Tiffany’ye. Siyah elbise giyip siyah şapka takan; gözleri, hasta bir koyunun&#160;içinden geçen terebentin gibi içinize işleyen, gerçek bir&#160;cadı. Onu tanımak bir ödüldü.</p>
<p>Tiffany büyü yapmıştı, ciddi bir büyü. Yapmadan önce yapabildiğini, yaparken de ne olduğunu bilmiyordu. Yaptıktan sonra nasıl yaptığını anlamamıştı. Şimdi, nasıl yaptığını öğrenmek zorundaydı.</p>
<p>“Beni görme,” dedi. Kendi görüntüsü ya da her ne idiyse o -çünkü bu numarayı nasıl yaptığından da emin değildi- yok oldu.</p>
<p>Bunu yaptığı ilk seferde şok olmuştu. Ama kendini görmeyi her zaman kolay bulmuştu, en azından kafasının içinde. Tüm anıları, bir şeyler yapan ya da bir şeyler izleyen kendine dair küçük resimler gibiydi. Kafasının önündeki&#160;iki delikten bakan birinin göreceği resimler gibi değildi,&#160;içinde, her zaman kendisini izleyen bir parça olmuştu.</p>
<p>Bayan Kene -bir başka cadıydı, ama Tiffany’ye şapkayı veren cadıdan daha kolay konuşabildiğiniz biriydi- bir cadının nasıl ‘mesafe koyacağını’ bilmesi gerektiğini ve yetenekleri arttıkça daha fazlasını öğreneceğini söylemişti. Bu&#160;yüzden Tiffany ‘kendini görme’ işinin bunun bir parçası&#160;olduğunu tahmin ediyordu.</p>
<p>Tiffany bazen, ‘beni gör’ meselesi hakkında Bayan Kene ile konuşması gerektiğini düşünüyordu. Kendi bedeninden&#160;çıkıyormuş ve çevrede dolaşabilen bir başka hayalet bedene&#160;sahip oluyormuş gibi hissediyordu. Hayalet, aşağıya bakıp&#160;gerçekten de hayalet bir beden olduğunu görmediği sürece&#160;işe yarıyordu. Bu olduğunda, içinde bir parça, paniğe kapılıyor, kendini hemen katı bedeninin içinde buluyordu.&#160;Tiffany sonunda bu becerisini kendine saklamaya karar&#160;vermişti. Bir öğretmene her şeyi de anlatmak gerekmiyordu. Hem, aynanız olmadığında işe yarayan bir numaraydı.</p>
<p>Bayan Kene, bir tür cadı bulucuydu. Cadılık bu şekilde işliyor gibiydi. Bazı cadılar, umut vadeden kızlara karşı gözlerini açık tutuyorlardı ve onların gelişmesine yardım&#160;edecek yaşlı cadılar buluyorlardı. Onlar nasıl yapacağınızı&#160;öğretmiyorlardı. Ne yaptığınızı, nasıl bileceğinizi öğretiyorlardı.</p>
<p>Cadılar biraz kedilere benziyorlardı. Birbirlerinin arkadaşlığından hoşlanmıyorlardı ama, belki onlara ihtiyaç duyarlar diye, tüm diğer cadıların nerede olduğunu bilmekten çok hoşlanıyorlardı. Bunun sebebi, keh keh gülmeye</p>
<p>başladıklarında arkadaşlarının onları uyarmalarını istemeleriydi.</p>
<p>Cadılar pek çok şeyden korkmazlardı, Bayan Kene öyle söylemişti. Güçlü olanlar, bundan bahsetmekten hoşlan-masalar bile, ‘kötü bir cadı olmaktan’ korkarlardı. Sırf sizin&#160;gücünüz var, başkalarının yok diye, küçük, dikkatsiz zalimliklere kaçmak, diğer insanların çok da önemli olmadığını düşünmek çok kolaydı. Doğru ve yanlış gibi fikirlerin&#160;sizin için geçerli olmadığını düşünmek çok kolaydı. Bu yolun sonunda kendinizi pastadan bir evde yapayalnız, salyalarınızı akıtarak keh keh gülerken ve burnunuzda siğiller&#160;büyütürken bulurdunuz.</p>
<p>Cadılar, başka cadıların kendilerini izlediğini bilmeye ihtiyaç duyarlardı.</p>
<p>Ve Tiffany’ye göre şapkanın orada olmasının sebebi buydu. Gözlerini kapadığı sürece, ona her dilediğinde dokunabiliyordu. O bir hatırlatıcıydı...</p>
<p>“Tiffany!” diye bağırdı annesi merdivenlerden yukarı. “Bayan Kene geldi!”</p>
<p>Dün, Tiffany, Sızı Nine’ye veda etmişti...</p>
<p>Eski çoban kulübesinin demir tekerlekleri tepelerde, çimenlere yarı gömülmüş duruyordu. Yamulmasına rağmen hâlâ ayakta olan koca göbekli soba, pastan kırmızılaşmıştı.&#160;Tebeşir tepeleri onları içine alıyordu, tıpkı Sızı Nine’nin&#160;kemiklerini aldığı gibi.</p>
<p>Kulübenin kalanı Nine’nin gömüldüğü gün yakılmıştı. Değil o kulübede bir gece geçirmek, hiçbir çoban ona girmeye bile cüret edemezdi. İnsanlar Sızı Nine’yi gözlerinde&#160;çok büyütmüşlerdi. Yerinin doldurulması zordu. Her mevsim, gece gündüz, Tebeşir ülkesi oydu: Tebeşir ülkesinin&#160;en iyi çobanı, en bilge kadını, onun hafızası. Eski botlar ve&#160;çuval bezinden önlükle dolaşan, pis kokulu eski bir pipo&#160;içen ve koyunlara ilaç diye terebentin veren bir ruhu vardı&#160;sanki artık yaylaların.</p>
<p>Çobanlar, Sızı Nine’nin mavi göğe lanet okuduğunu söylerlerdi. Küçük, yumak yumak beyaz yaz bulutlarına&#160;“Sızı Nine’nin küçük kuzuları” derlerdi. Bunu söylerken&#160;gülüyor olsalar da içlerinde bir parça buna inanırdı.</p>
<p>Hiçbir çoban o kulübede yaşamaya cüret edemezdi, hem de hiçbiri.</p>
<p>Bu yüzden çimenleri kesmişler, Sızı Nine’yi Tebeşir’e gömmüşler, iz bırakmamak için çimenleri sulamışlar, sonra kulübeyi yakmışlardı.</p>
<p>Koyun yünü, Neşeli Denizci tütünü ve terebentin...</p>
<p>Çoban kulübesinin kokusu bunlardan oluşuyordu, Sızı Nine’nin kokusu da... Bu tür şeyler insanın yüreğini dağlıyordu. Kulübenin sıcaklığına, sessizliğine ve güvenliğine geri dönmek için Tiffany’nin bunları koklaması yeterli&#160;oluyordu. Üzüldüğü zaman oraya gidiyordu, mutlu olduğu&#160;zaman oraya gidiyordu; Sızı Nine her zaman gülümsüyor,</p>
<p>çay yapıyor ve hiçbir şey söylemiyordu. Çoban kulübesinde hiçbir kötü şey olamazdı. O, dünyaya karşı bir kaleydi. Şimdi, Nine gittikten sonra bile, Tiffany oraya gitmekten&#160;hoşlanıyordu.</p>
<p>Rüzgâr, çimenlerin üzerinde eserken ve koyun çanları uzaktan uzağa tıngırdarken Tiffany orada durdu.</p>
<p>“Benim...” boğazını temizledi, “benim gitmem gerek. Ben... ben doğru düzgün cadılık öğrenmeliyim ve artık&#160;burada bana öğretebilecek kimse yok, biliyorsun. Benim...&#160;tıpkı senin yaptığın gibi tepelere göz kulak olmam gerek.&#160;Ben bazı şeyler yapabiliyorum, ama ne yaptığımı bilmiyorum. Bayan Kene diyor ki, bilmediği şey insanı öldürebilirmiş. Bu işte senin kadar iyi olmak istiyorum. Geri döneceğim! Yakında döneceğim! Söz veriyorum, gittiğim&#160;zamankinden daha iyi biri olarak döneceğim!”</p>
<p>Bir esintinin yolundan saptırdığı mavi bir kelebek Tiffany’nin omzuna kondu, kanatlarını bir iki kez açıp&#160;kapattı, sonra uçup gitti.</p>
<p>Sızı Nine konuşurken kendini asla rahat hissetmezdi. Diğer insanların ip toplaması gibi o da sessizliği toplardı.&#160;Onun sessizliği her şeyi anlatırdı.</p>
<p>Tiffany, gözyaşları kuruyana kadar, bir süre daha orada kaldı, sonra tepeden indi. Tekerleklerin çevresinde kıvrılan ve koca göbekli sobanın bacasında ıslık çalan, dinmek&#160;bilmez rüzgârı geride bıraktı. Yaşam devam ediyordu.</p>
<p>Tiffany gibi küçük kızların, birinin hizmetine girmesi sıra dışı değildi. Bir yerlerde hizmetçi olarak çalışmak anlamına geliyordu. Geleneksel olarak, yalnız yaşayan yaşlı&#160;bir hanıma yardım ederek başlıyordunuz. Yaşlı hanım çok&#160;para ödeyemiyordu, ama bu ilk işiniz olduğundan siz de&#160;fazla para almayı hak etmiyordunuz zaten.</p>
<p>Aslında Tiffany, Yuva Çiftliği’ni neredeyse tek başına idare ediyordu. Bir başkasının yardımına yalnızca büyük&#160;süt güğümlerini kaldırmak için ihtiyaç duyuyordu. Hizmetçilik yapmak istediği zaman annesi ve babası şaşırmıştı. Ama Tiffany’nin dediği gibi, herkes yapıyordu bunu.&#160;Dünyayı biraz görmüş oluyordunuz. Yeni insanlarla tanışıyordunuz. Bunun size neler yaşatacağını asla bilemiyordunuz.</p>
<p>Bu sonuncusu, annesini Tiffany nin tarafına çeken kurnazca bir iddia olmuştu. Annesinin zengin teyzesi, bulaşıkçı olmak üzere evinden ayrılmış, sonra ev hizmetçisi olmuş, çalışarak kâhyalığa yükselmiş, bir uşakla evlenmişti. Şimdi güzel bir evde yaşıyordu. Bu güzel evin sahibi değildi. Onun yalnızca küçük bir kısmında yaşıyordu, ama&#160;neredeyse bir hanımefendi olmuştu.</p>
<p>Tiffany hanımefendi olmayı planlamıyordu. Zaten bütün bunlar aldatmacaydı. Bayan Kene de aldatmacanın bir parçasıydı.</p>
<p>Cadılıktan para kazanmanız yasaktı, bu yüzden bütün cadılar başka işler de yapıyordu. Bayan Kene aslında, öğretmen</p>
<p>kılığına girmiş bir cadıydı. Diğer gezgin öğretmenlerle birlikte yolculuk yapıyordu. Grup halinde köy köy dolaşıyorlar, yiyecek ve eski kıyafetler karşılığında kim isterse ona, ne isterse onu öğretiyorlardı.</p>
<p>Yolculuk yapmak için bu iyi bir yoldu, çünkü tebeşir ülkesinde kimse, cadılara güvenmezdi. Cadıların ay-ışıklı&#160;gecelerde donsuz dans ettiklerini düşünüyorlardı. (Tiffany&#160;bu konuda araştırma yapmıştı ve cadı olmak için bunu yapmak zorunda olmadığını öğrendiğinde biraz rahatlamıştı.&#160;İsterseniz yapabiliyordunuz; ama bütün ısırgan, diken ve&#160;kirpilerin tam olarak nerede olduğunu bildiğiniz zaman.)</p>
<p>Ama insanlar gezgin öğretmenlere de kuşkuyla bakıyordu. Onların tavuk aşırdığını ve çocuk çaldığını -aslında bir açıdan doğruydu bu- söylüyorlardı. Cafcaflı arabalarıyla&#160;köyden köye gidiyor, kollarında deri koruyucular bulunan&#160;uzun cüppeler giyiyor, tuhaf düz şapkalar takıyor, kendi&#160;aralarında kimsenin anlamadığı, ‘Aleajacta est<a id="footnote1"></a><sup><a href="#bookmark0">1</a></sup> <a id="footnote2"></a><sup><a href="#bookmark1">2</a></sup><sup></sup> ve Quid pro&#160;quo’“ gibi kâfirce laflar kullanarak konuşuyorlardı. Bayan&#160;Kene için onların arasına saklanmak çok kolaydı. Sivri tepeli şapkası gizli cinstendi, gizli yaya basılmadığı sürece,&#160;kâğıttan çiçeklerle süslenmiş siyah bir hasır şapkaya benziyordu.</p>
<p>Son bir senedir Tiffany’de beliren ani eğitim açlığı, annesini hem oldukça şaşırtmış hem de biraz endişelendirmişti. Köydeki insanlar biraz eğitimin iyi bir şey olduğunu, ama fazlasının huzursuzluğa yol açacağını düşünürdü.</p>
<p>Sonra, bir ay önce, mesaj gelmişti: Hazır ol.</p>
<p>Bayan Kene, çiçekli şapkasını takıp çiftliği ziyarete gelmiş, Bay ve Bayan Sızı’ya dağlarda yaşayan yaşlı bir hanımın Tiffany’nin mükemmel peynircilik kabiliyetini duyduğunu&#160;ve ayda dört lira karşılığında ona hizmetçilik önerdiğini&#160;açıklamıştı. Tiffany’nin kendi yatağı olacaktı ve Domuznö-beti Bayramı’nda bir hafta tatil yapabilecekti.</p>
<p>Tiffany anne babasını tanıyordu. Ayda üç hra biraz azdı, beş lira kuşku uyandıracak kadar yüksek gelirdi, ama peynircilik kabiliyeti fazladan parayı hak ederdi. Ve kendine&#160;ait bir yatağının olması çok hoş bir ayrıcalıktı. Tiffany nin&#160;ablaları evden ayrılmadan önce, bir yatakta iki kardeşin&#160;yatması olağan bir şeydi. Gerçekten iyi bir öneriydi.</p>
<p>Anne babası Bayan Kene’den etkilenmiş ve biraz da korkmuşlardı, ama kendilerinden daha fazla bilgisi olan ve&#160;zor sözcükler kullanan insanların oldukça önemli insanlar&#160;olduklarına inanarak yetiştirilmişlerdi, bu yüzden kabul&#160;ettiler.</p>
<p>O gece yattıktan sonra, Tiffany onların konuşmalarına yanlışlıkla kulak misafiri oldu. Ters çevirdiğiniz bardağı&#160;yer tahtalarına dayarsanız ve kulağınızı yanlışlıkla bardağın dibine bastırırsanız aşağı katta konuşan insanlara yanlışlıkla kulak misafiri olmak çok kolaydı!</p>
<p>Babasının, Tiffany’nin gitmesine hiç de gerek olmadığını söylediğini duymuştu.</p>
<p>Annesi, bütün kızların dış dünyada neler olduğunu merak ettiğini, bu yüzden Tiffany’nin merakını gidermesine izin vermenin en iyisi olacağını söylemişti. Dahası, kafası&#160;iyi çalışan, çok becerikli bir kızdı o. Niye olmasmdı ki; sıkı&#160;çalışırsa, bir gün tıpkı Hetty Teyze gibi önemli birinin hizmetçisi olmaması ve tuvaleti içeride olan bir evde yaşamaması için sebep göremiyordu.</p>
<p>Babası, yer silmenin her evde aynı olduğunu göreceğini söylemişti.</p>
<p>Annesi, eh, bu durumda canının sıkılacağını, sene dolduğunda eve döneceğini söylemiş, bu arada, kabiliyet ne demek, diye sormuştu.</p>
<p>Beceri, diye düşünmüştü Tiffany kendi kendine. Evde eski bir sözlük vardı, ama annesi asla kapağını açmazdı,&#160;çünkü onca sözcüğün görüntüsü onu altüst ederdi. Oysa&#160;Tiffany, sözlüğü baştan sona okumuştu.</p>
<p>Hepsi buydu, işte beklediği an gelmişti. Ondan önce tüm ablalarının giymiş olduğu eski botlarını bir parça temiz beze sarıyor, annesinin onun için satın aldığı, elden&#160;düşme bavula yerleştiriyordu. Bavul kötü kartondan ve&#160;kulak kiriyle karıştırılmış üzüm çekirdeklerinden yapılmış&#160;gibi görünüyordu ve bir iple bağlanması gerekiyordu.</p>
<p>Vedalaşmışlardı. Tiffany biraz ağlamıştı, annesi çok ağlamıştı ve küçük kardeşi Wentworth, ne olur ne olmaz,</p>
<p>belki biraz şeker alabilirim diye ağlamıştı. Tiffany’nin babası ağlamamıştı, ama ona gümüş bir dolar vermişti ve boğuk bir sesle her hafta mektup yazmasını söylemişti. Erkekler&#160;böyle ağlardı işte. Tiffany süthanedeki peynirlere, ağıldaki&#160;koyunlara, hatta kedi Sıçantorbası’na veda etmişti.</p>
<p>Sonra, peynirler ve kedi dışında herkes kapıda durmuş, ikisi tebeşir beyazı yoldan, köye varana kadar ona ve Bayan&#160;Kene’ye el sallamıştı, haa, koyunlar da yapmamıştı bunu.</p>
<p>Sonra, çakmaktaşlarma çarpan botlarının sesi ve yukarıdaki tarlakuşlarmın sonsuz şarkıları dışında, sessizlik çökmüştü. Ağustos sonlarıydı ve hava çok sıcaktı. Yeni botları ayağını vuruyordu.</p>
<p>“Yerinde olsam çıkarırdım onları,” dedi Bayan Kene, bir süre sonra.</p>
<p>Tiffany yolun kenarına oturdu ve eski botlarını bavuldan çıkardı. Yeni botlarının ayağını vurduğunu Bayan Ke-ne’nin nereden bildiğini sormaya zahmet etmedi. Cadılar dikkat ederdi. Ayağından çıkmasın diye kat kat çorap giymek zorunda olmasına rağmen eski botları çok daha iyiydi&#160;ve onlarla yürümesi rahattı. Tiffany doğmadan çok önce&#160;yürüyordu onlar, bu işi nasıl yapacaklarını biliyorlardı.</p>
<p>“Bugün hiç... küçük adam görecek miyiz?” diye devam etti Bayan Kene, yürümeye koyulduklarında.</p>
<p>“Bilmiyorum Bayan Kene,” dedi Tiffany. “Gideceğimi bir ay önce söyledim. Senenin bu zamanında çok meşgul&#160;olurlar. Ama beni izleyen bir ikisi her zaman bulunur.”</p>
<p>Bayan Kene çabucak çevresine bakındı. “Ben hiçbir şey göremiyorum,” dedi. “Duyamıyorum da.”</p>
<p>“Doğru. Burada olduklarını bu şekilde anlarsın,” dedi Tiffany. “Onlar beni izlerken ortalık hep daha sessiz olur.&#160;Ama sen yanımdayken kendilerini göstermezler. Kocakarılardan biraz korkuyorlar, cadılara verdikleri isim bu,” diye&#160;ekledi çabucak. “Kişisel bir şey değil.”</p>
<p>Bayan Kene içini çekti. “Ben küçük bir kızken ecinni görmeyi çok isterdim,” dedi. “Etrafa küçük süt tabakları&#160;koyardım. Elbette, daha sonra yapılması gereken şeyin bu&#160;olmadığını fark ettim.”</p>
<p>“Evet, sert içki kullanmalıydın,” dedi Tiffany.</p>
<p>Çalı çite baktı ve bir anlığına, kızıl saçların görünüp kaybolduğunu sandı. Bunun üzerine, biraz huzursuzca gülümsedi.</p>
<p>Tiffany, yalnızca birkaç günlüğüne de olsa, keldalık yapmıştı. Bir insan, peri kraliçesi olmaya bundan daha fazla yaklaşamazdı. itiraf etmek gerekir ki ona kraliçe denmiyordu ve ancak kavga arıyorsanız Nac Mac Feegle halkının&#160;yüzüne peri derdiniz. Diğer yandan, Nac Mac Feegle halkı, neşeli bir tarzda, zaten her zaman kavga arardı ve kavga edecek birini bulamadıkları zaman, birbirleriyle kavga&#160;ederlerdi. Yalnız kalmış bir Feegle, sırf formunu korumak&#160;için, kendi burnuna tekme atardı.</p>
<p>Teknik olarak, Peri Ülkesi’nde yaşadıkları bir zaman olmuştu, ama tahminen ayyaş oldukları için oradan</p>
<p>atılmışlardı. Bir kez keldaları olmuşsanız sizi hiç unutmadıklarından. ..</p>
<p>... her zaman buradaydılar.</p>
<p>Tebeşir yaylalarının yükseklerinde, halkalar çizen bir akbabanın sırtında ya da çiftlikte bir yerde her zaman bir&#160;Feegle olurdu. Ve Tiffany istese de istemese de ona göz&#160;kulak olurlar, yardım ederler, onu korurlardı. Tiffany bu&#160;konuda becerebildiğince nazik davranmıştı. Günlüğünü&#160;bir çekmecenin en dibine saklamış, tuvaletteki çatlakları&#160;kâğıt tomarları ile tıkamıştı ve yatak odasının yer tahtaları&#160;arasındaki aralıklar için de elinden geleni yapmıştı. Ne de&#160;olsa küçük adamlardı onlar. Onu rahatsız etmemek için&#160;göze görünmemeye çalıştıklarından emindi, ama Tiffany&#160;onları bulmakta oldukça başarılı hale gelmişti.</p>
<p>Onlar Tiffany’nin dileklerini yerine getiriyorlardı, büyülü peri masallarındaki gibi üç dileği değil, sonunda hep sorun yaratan dilekleri de değil, sıradan, gündelik dilekleri. Nac Mac Feegle halkı son derece güçlü, korkusuz ve&#160;inanılmaz ölçüde hızlı bir halktı, ama insanların söyledikleri şeyin aslında kastettikleri şey olmadığını anlamakta pek&#160;iyi değillerdi. Bir gün, süthanedeyken Tiffany, “Keşke bu&#160;peyniri kesmek için daha keskin bir bıçak olsaydı,” demişti&#160;ve daha cümlesini bitirmeden annesinin en keskin bıçağı&#160;masanın üzerinde, yanı başında sallanıyordu.</p>
<p>Keşke şu yağmur dinse, demek sorun değildi muhtemelen, çünkü Feegle halkı gerçek büyü yapamıyordu, ama</p>
<p>küçük, kararlı, güçlü, korkusuz, hızlı ve canları çektiğinde birilerini bir güzel tekmeleyebilecek adamlar tarafından yerine getirilebilecek şeyler dilememeye dikkat etmeyi öğrenmişti Tiffany.</p>
<p>Bir şey dilemeden önce düşünmesi gerekiyordu. Sesli olarak, keşke yakışıklı bir prensle evlensem, diyecek biri&#160;değildi, ama diyecek olursa, kapıyı açtığında karşısında&#160;şaşkın bir prens, bağlanmış bir rahip ve neşeyle sırıtan,&#160;sağdıç olmaya hazır bir Nac Mac Feegle adamcığı bulacağını bildiğinden, ağzından çıkan sözlere dikkat ediyordu.&#160;Ama, gelişigüzel bir şekilde de olsa işe yarıyordu.</p>
<p>Tiffany, ailesinin ihtiyaç duymadığı, ama minik bir halk için faydalı olabilecek şeyleri ortalıklarda bırakır olmuştu;&#160;örneğin küçük çay kaşıkları, iğneler, bir Feegle için güzel&#160;bir banyo küveti olabilecek bir çorba çanağı ve imayı anlamamaları olasılığına karşın, yine de biraz sabun. Feegle&#160;halkı sabun çalmıyordu.</p>
<p>Tebeşir yaylalarındaki eski höyüğe en son, kabilenin Koca Adam’ı Flerhangibir Rob ile Uzungöllü Jeannie’nin&#160;düğününe katılmak için gitmişti. Jeannie yeni kelda olacak, hayatının geri kalanını höyükte geçirecek, bir kraliçe&#160;arı gibi bir sürü bebek doğuracaktı.</p>
<p>Düğün için diğer kabileden de Feegle adamcıkları gelmişti, çünkü Feegle halkının partiden daha çok sevdiği bir şey varsa, o da daha büyük bir partiydi ve daha büyük bir partiden daha iyi bir şey varsa, o da içki paralarını</p>
<p>başkasının ödediği daha büyük bir partiydi. Dürüst olmak gerekirse, oradaki en uzun boylu kişiden on kat daha uzun&#160;olduğu için Tiffany biraz yersiz kaçtığını hissetmişti, ama&#160;herkes ona çok iyi davranmıştı ve Herhangibir Rob onun&#160;hakkında bir konuşma yapmış, ona “bizim iyi koca mini&#160;genç kocakarımız” dedikten sonra yüzüstü pudinge düşmüştü. Çok sıcak ve çok gürültülü bir kutlama olmuştu,&#160;ama Jeannie, Herhangibir Rob’u kucağına alıp yerde duran&#160;minik çalı süpürgesinin üzerinden geçtiği zaman alkışlara o da katılmıştı. Geleneksel olarak gelin ve damat çalı&#160;süpürgesinin üzerinden atlamalıydı, ama yine geleneksel&#160;olarak kendine saygısı olan hiçbir Feegle, düğün gününde&#160;ayık kalmazdı.</p>
<p>Gelinin kabilesi ve damadın kabilesi arasında yapılacak ve cuma gününe kadar sürebilecek geleneksel kavga yüzünden düğünden o sırada ayrılmasının iyi bir fikir olacağı&#160;konusunda önceden uyarılmıştı.</p>
<p>Tiffany eğilerek Jeannie’ye selam vermişti, çünkü kocakarılar böyle yapardı. Onu bir güzel süzmüştü. Küçük, tatlı ve çok güzel bir Feegle kadıncığıydı. Aynı zamanda, gözlerinde bir ışıltı ve çenesini kaldırmasında belli bir gurur&#160;vardı. Nac Mac Feegle kızları çok nadir doğardı ve bir gün&#160;kelda olacaklarını bilerek büyürlerdi. Herhangibir Rob’un&#160;evlilik hayatının, düşündüğünden daha zorlu olacağını&#160;hissetmişti Tiffany.</p>
<p>Onları geride bıraktığına üzülecekti, ama o kadar da değil. Bir açıdan hoştular, ama bir süre sonra insanın sinirine</p>
<p>dokunmaya başlıyorlardı. Hem, artık on bir yaşındaydı ve belli bir yaştan sonra, minik adamlarla konuşmak için yerdeki deliklerden geçmemesi gerektiğini hissediyordu.</p>
<p>Dahası, Jeannie’nin ona fırlattığı bakış saf zehirdendi. Tiffany bunu, özel bir çaba göstermeden anlamıştı. Kısa bir&#160;süreliğine de olsa, Tiffany kabilenin keldalığım yapmıştı.&#160;Aynı zamanda, bir tür siyasi hile olsa da Herhangibir Rob&#160;ile evlenmek üzere nişanlanmıştı. Jeannie bütün bunları&#160;biliyordu ve o bakış şöyle demişti: O benim. Burası benim.&#160;Seni burada istemiyorum! Uzak dur!</p>
<p>Yolda Tiffany ve Bayan Kene’yi bir sessizlik halkası izliyordu, çünkü normalde çalıların içinde hışırdayan şeyler, Nac Mac Feegle adamcıkları varken çok sessiz duruyordu.</p>
<p>Küçük köyün çayırına ulaştılar ve nakliye arabasını beklemek için oturdular. Araba yürüyüş hızından birazcık&#160;daha hızlı gidiyordu ve İkigömlek köyüne beş saatte varacaktı. Tiffany’nin anne babası, o köyde daha büyük bir yolcu arabasına binip ta uzak dağlara ve ötesine gideceklerini&#160;sanıyorlardı.</p>
<p>Tiffany, arabanın geldiğini gördüğünde çayırda nal sesleri duydu. Döndü ve yüreği aynı anda hem sıçradı hem büzüldü sanki.</p>
<p>Gelen Roland’dı, Baron’un oğlu. Güzel, siyah bir ata binmişti. Daha at durmadan Roland yere atladı ve mahcup&#160;mahcup baktı.</p>
<p>“Ah, şurada çok güzel ve ilginç bir... bir... kocaman taş gördüm,” dedi Bayan Kene, mide bulandırıcı ölçüde tatlı&#160;bir sesle. “Gidip bir bakayım, olmaz mı?”</p>
<p>Bunu yaptığı için Tiffany onu çimdikleyebilir di.</p>
<p>“Şey, gidiyorsun demek,” dedi Roland, Bayan Kene hızla uzaklaşırken.</p>
<p>“Evet,” dedi Tiffany.</p>
<p>Roland gerginlikten patlayacakmış gibi görünüyordu.</p>
<p>“Bunu senin için getirdim,” dedi. “Şeyde, ee, Yelp’te yaşayan bir adama yaptırdım.” Yumuşak kâğıda sarılı bir&#160;paket uzattı.</p>
<p>Tiffany paketi aldı ve dikkatle cebine koydu.</p>
<p>“Teşekkür ederim,” dedi ve hafifçe diz kırdı. Bir asille karşılaştığınızda yapmanız gereken şey buydu, ama Roland&#160;kızardı ve kekelemeye başladı.</p>
<p>“A... aslında daha sonra aç,” dedi Roland. “Şey, umarım beğenirsin.”</p>
<p>“Teşekkür ederim,” dedi Tiffany tatlı tatlı.</p>
<p>“Araba geldi. Ee... arabayı kaçırmak istemezsin.”</p>
<p>“Teşekkür ederim,” dedi Tiffany ve sırf yarattığı etki yüzünden bir daha diz kırdı. Biraz zalimceydi, ama bazen&#160;zalim olmak gerekirdi.</p>
<p>Arabayı kaçırmak çok zordu. Hızlı koşarsanız ona kolaylıkla yetişebilirdiniz. O kadar yavaş giderdi ki durması asla sürpriz olmazdı.</p>
<p>Koltuk yoktu. Nakliyeci iki günde bir köyleri dolaşır, paketleri ve bazen de insanları taşırdı. Meyve kutuları ve&#160;kumaş topları arasında rahat edecek bir yer bulurdunuz.</p>
<p>Tiffany arabanın arkasına oturdu, eski botlarını kenardan sarkıttı ve araba düzensiz yolda sarsılırken ileri geri sallanmaya başladı.</p>
<p>Bayan Kene yanma oturdu. Siyah elbisesi kısa zamanda dizlerine dek tebeşir tozuna bulanmıştı.</p>
<p>Tiffany, araba gözden kaybolana dek Roland’ın atma binmediğini fark etti.</p>
<p>Bayan Kene’yi tanıyordu. Şu anda soru sormak için patlıyor olmalıydı, çünkü cadılar bir şeyleri bilmemekten&#160;nefret ederler. Gerçekten de köy arkada kaldığında Bayan&#160;Kene uzun uzun kıpırdandıktan ve boğazını temizledikten&#160;sonra sordu:</p>
<p>“Açmayacak mısın?”</p>
<p>“Neyi açmayacak mıyım?” dedi Tiffany, ona bakmadan.</p>
<p>“Oğlan sana bir armağan verdi,” dedi Bayan Kene.</p>
<p>“İlginç bir taşı incelediğini sanıyordum, Bayan Kene,” dedi Tiffany suçlarcasma.</p>
<p>“Eh, pek ilginç değildi.” dedi Bayan Kene, hiç utanmadan. “Ee... açmayacak mısın?”</p>
<p>“Daha sonra açacağım,” dedi Tiffany. Şu anda Roland hakkında bir tartışma istemiyordu. Aslında, hiçbir zaman&#160;istemiyordu.</p>
<p>Aslında ondan hoşlanıyordu. Onu Periler Kraliçesi’nin ülkesinde bulmuştu ve kurtarmıştı, ama bu zamanın büyük</p>
<p>kısmında Roland baygındı. Sinirleri tepesinde bir Nac Mac Feegle halkı ile ani bir karşılaşma insanda bu etkiyi bırakabilirdi. Elbette, kimse yalana başvurmadan, köydeki herkes Ro-land’m Tiffany’yi kurtardığı fikrine kapılmıştı. Kızartma tavasıyla silahlanmış dokuz yaşında bir kız çocuğu, kılıcı olan&#160;on üç yaşında bir oğlan çocuğunu kurtaramazdı, değil mi?</p>
<p>Tiffany buna aldırış etmemişti. Bu açıklama insanların, Tiffany’nin yanıt vermek istemediği ya da ne yanıt vereceğini bilemediği çok fazla soru sormasını engellemişti. Ama&#160;Roland, çevresinde dolanmaya başlamıştı. Tiffany yürüyüşe&#160;çıktığında, tesadüf olamayacak kadar çok kez karşılaşmıştı&#160;onunla ve Roland hep Tiffany’nin gittiği köy etkinliklerine&#160;katılıyor gibiydi. Oğlan hep nazik davranıyordu, ama tekme yemiş köpek yavrusu gibi görünmesine dayanamıyordu&#160;Tiffany.</p>
<p>İtiraf etmek gerekirdi, gerçekten de itiraf etmek gerekmişti, eskisi kadar ahmak değildi. Diğer yandan, en başta çok fazla ahmaktı.</p>
<p>Ve sonra düşündü, At... Ve nedenini merak etti. Ta ki gözleri manzaraya bakarken beyninin geçmişe baktığını&#160;fark edene kadar...</p>
<p>“Bunu daha önce hiç görmemiştim,” dedi Bayan Kene.</p>
<p>Tiffany onu eski bir dost gibi karşıladı. Tepelerin bu yanında, Tebeşir aniden ovalardan yükseliyordu. Alçalan&#160;yaylaların arasına sıkışmış küçük vadinin oluşturduğu kıvrımda bir oyma vardı. Çimenler uzun, akıcı çizgiler halinde</p>
<p>kesilmişti ve geriye kalan çıplak tebeşir, bir hayvan şeklini almıştı.</p>
<p>“Beyaz At bu,” dedi Tiffany.</p>
<p>“Neden öyle diyorlar ona?” dedi Bayan Kene.</p>
<p>Tiffany ona baktı.</p>
<p>“Tebeşir beyaz olduğundan?” diye yine kendi yanıtladı Bayan Kene, aptal gibi konuşmamaya çalışarak. “Hayır, demek istediğim, neden ona at diyorlar? Bir ata benzemiyor.&#160;O yalnızca... kıvrımlı çizgiler... ”</p>
<p>... hareket ediyormuş gibi görünen çizgiler, diye düşündü Tiffany.</p>
<p>İnsanlar, Beyaz At’m eski günlerde, taş halkalarını diken ve krallarını büyük toprak tümseklerinin altına gömen kişiler tarafından çimene oyulduğunu söylüyordu. Ve At’ı&#160;bu küçük vadinin sonuna, gerçek bir attan on kat büyük&#160;boyda oymuşlardı ve ona doğru zihinsel halde bakmazsanız şekli de yanlıştı. Ama onlar atları biliyor olmalıydılar.&#160;Muhtemelen atları vardı, onları her gün görüyor olmalıydılar ve sırf çok uzun zaman önce yaşamış olmaları onların&#160;aptal insanlar oldukları anlamına gelmiyordu.</p>
<p>Tiffany bir kez, bir koyun fuarı için ta buraya kadar geldiklerinde babasına At’m görünüşünü sormuştu ve babası ona, kendisi küçük bir çocukken Sızı Nine’nin kendisine&#160;söylediklerini söylemişti. Nine’nin söylediklerini kelimesi&#160;kelimesine aktarmıştı ve Tiffany de şimdi aynısını yapıyordu.</p>
<p>“O, bir atın nasıl göründüğü değil,” dedi Tiffany. “O, bir atın ne olduğu. ”</p>
<p>“Ah,” dedi Bayan Kene. Ama cadı olmanın yanında bir de öğretmen olduğundan ve muhtemelen kendine hakim&#160;olamadığından ekledi, “Ama aslında tuhaftır, resmi olarak&#160;beyaz at diye bir şey yoktur. Onlara kır at denir.”*</p>
<p>“Evet, biliyorum,” dedi Tiffany. “Ama bu beyaz,” diye ekledi ifadesiz bir sesle.</p>
<p>Bu, Bayan Kene’yi bir süreliğine susturdu, ama akimda bir şey var gibiydi.</p>
<p>“Tebeşir’den ayrıldığın için üzülüyorsundur, değil mi?” dedi, araba tangır tungur ilerlerken.</p>
<p>“Elayır,” dedi Tiffany.</p>
<p>“Üzülmen doğal,” dedi Bayan Kene.</p>
<p>“Teşekkür ederim, ama gerçekten üzgün değilim,” dedi Tiffany.</p>
<p>“Birazcık ağlamak istiyorsan, gözüne toz kaçmış falan gibi yapman gerekmez.</p>
<p>“Aslında, ben iyiyim,” dedi Tiffany. “Gerçekten.”</p>
<p>“Biliyorsun, o tür şeyleri içinde biriktirirsen, daha sonra sana büyük zarar verebilir.”</p>
<p>“Biriktirmiyorum Bayan Kene.”</p>
<p>* Bunu söylemek zorundaydı, çünkü o hem cadı hem öğretmendi ve bu korkunç bir birleşimdir. Onlar her şeyin doğru ve düzgün olmasını ister. Bir cadıyı altüst etmek istiyorsanız tılsımlarla ve büyülerle&#160;uğraşmanız gerekmez. Onu, duvarında hafif çarpık duran bir resmin&#160;olduğu bir odaya koyun ve kıvranmasını izleyin.</p>
<p>Aslında Tiffany ağlamamasına biraz şaşırmıştı, ama bunu Bayan Kene’ye söyleyecek değildi. Kafasının içinde,&#160;gözyaşlarına boğulmak için bir tür boşluk bırakmıştı, ama&#160;boşluk dolmuyordu. Belki de bütün o duyguları ve kuşkuları paketleyip tepedeki koca göbekli sobanın yanma bıraktığı içindi.</p>
<p>“Ve elbette, şu anda biraz canın sıkkınsa aldığın hediyeyi açabilirsin...” diye şansını denedi Bayan Kene.</p>
<p>“Bana Bayan Düzgün’den bahset,” dedi Tiffany çabucak. Yanında kalacağı hanım hakkında, ismi ve adresi dışında&#160;hiçbir şey bilmiyordu, ama ‘Bayan Düzgün, Kayıp Adam&#160;Yolu’ndaki ölü meşe ağacının yakınında bulunan ormandaki kulübe, yüksek çıkıntı. Evde yoksam mektupları kapının yanındaki eski botun içine bırakıverin’ gibi bir adres&#160;kesinlikle bir şeyler düşündürüyordu.</p>
<p>“Bayan Düzgün, evet,” dedi Bayan Kene, pes ederek. “Şey, evet. Aslında çok yaşlı değil, ama evde üçüncü bir&#160;çift el olmasından mutluluk duyacağını söylüyor.”</p>
<p>Bayan Kene bile olsanız, Tiffany’den bir şey saklaya-mazdmız.</p>
<p>“Demek yanında biri var zaten, öyle mi?” dedi.</p>
<p>“Şey... hayır. Tam olarak değil,” dedi Bayan Kene.</p>
<p>“O zaman dört kolu mu var?” dedi Tiffany, Bayan Kene konudan kaçınmaya çalışan biri gibi konuşmuştu.</p>
<p>Bayan Kene içini çekti. Sözlerinize her zaman dikkat eden biriyle konuşmak zordu. İnsanın sinirini bozuyordu.</p>
<p>“Onunla tanışana kadar beklesen daha iyi,” dedi. “Sana ne söylesem yanlış fikir edineceksin. Onunla iyi anlaşacağından eminim. İnsanlara karşı çok iyidir ve boş zamanlarında araştırma cadılığı yapar. Arı kovanları vardır, bir de&#160;keçileri. Keçi sütünün içinde bulunan homojenize yağlar&#160;sayesinde, gerçekten çok iyi olduğuna inanıyorum.”</p>
<p>“Araştırma cadıları ne yapar?” diye sordu Tiffany.</p>
<p>“Ah, çok eski bir zanaattır. Eski büyülerin gerçekten nasıl yapıldığını öğrenerek yeni büyüler bulmaya çalışır.&#160;Yarasa kulağı ve kurbağa parmağı gibi şeyleri bilirsin, değil mi? Asla işe yaramazlar, ama Bayan Düzgün bunun sebebinin ne tür bir kurbağa ya da hangi parmak olduğunu&#160;bilmememiz...”</p>
<p>“Özür dilerim, ama ben kimsenin masum kurbağaları ve yarasaları doğramasına yardım etmeyeceğim,” dedi&#160;Tiffany kararlılıkla.</p>
<p>“Ah, yo, onları öldürmez ki!” dedi Bayan Kene telaşla. “Yalnızca doğal yollardan ölmüş, ezilmiş ya da intihar etmiş yaratıkları kullanır. Kurbağalar zaman zaman büyük&#160;ruhsal çöküntü yaşayabiliyorlar.”</p>
<p>Araba; beyaz, tozlu yolda sallana sallana uzaklaştı, gözden kayboldu.</p>
<p>Hiçbir şey olmadı. Tarlakuşları ötüşüyorlardı, o kadar yüksekteydiler ki görünmüyorlardı. Hava, çimen tohumu&#160;doluydu. Tebeşir’in yükseklerinde koyunlar meliyordu.</p>
<p>Ve sonra yoldan bir şey yaklaştı. Küçük, ağır bir hortum gibi hareket ediyordu, bu yüzden yalnızca toz kalktığı zaman&#160;görülebiliyordu. Gelip geçerken, bir sinek sürüsü gibi ses çıkarıyordu.</p>
<p>Sonra o da tepenin aşağısında kayboldu...</p>
<p>Bir süre sonra, uzun otların arasından, yerden, bir konuşma duyuldu: “Agh, amanın! Gerrrçekten de onun peşinde!”</p>
<p>İkinci bir ses yanıt verdi: “Yaşlı kocakarı onu görür he-ralde, diil mi?”</p>
<p>“Ne? Ööretmen kocakarı mı? O dooru düzgün bi kocakarı diil ki!”</p>
<p>“Onca çiçeen altında sivri bi şapkası var, Koca Yan,” dedi ikinci ses, paylarcasına. “Kendi gözlerimle gördüm.&#160;Mini bi yaya basınca sivri tepe çıkıyo! ”</p>
<p>“Ah, he ye, Hamish, okuma yazma işini iyi yapıyodur heralde, ama kitaplarda olmıyan şeyleri bilmiyo. O ortalardayken de ben kendimi göstermiyom. Bi adam hakkında&#160;bi şeyler yazabilcek türden biri o! Hadi gel, gidip keldayı&#160;bulalım!”</p>
<p>Tebeşir’deki Nac Mac Feegle adamcıklarının yazıdan nefret etmesi için onların her tür sebebi vardı, ama en&#160;önemlisi şuydu: yazı kalıcıydı. Sözcükleri sıkı sıkı bağlardı.&#160;Bir adam akimdan geçeni söylerdi ve pis bir mini kıpkılçık&#160;onları yazardı ve ondan sonra kim bilir o sözcüklerle ne&#160;yapardı? Adamın gölgesini duvara çivilesen olurdu!</p>
<p>Ama şimdi yeni bir keldaları vardı ve yeni kelda, yeni fikirler getirirdi. İşler böyle yürürdü. Bu, bir kabilenin&#160;âdetlerinin çok durağan olmasını engellerdi. Kelda Jeannie&#160;dağlarda yaşayan Uzungöl kabilesindendi ve onlar bir şeyler yazıyorlardı.</p>
<p>Kelda, kocasının neden yazmadığını anlamıyordu. Ve Herhangibir Rob, Jeannie’nin tam bir kelda olduğunu öğreniyordu artık.</p>
<p>Alnından ter damlıyordu. Bir kez tek başına bir kurtla savaşmıştı ve tek eli arkasında bağlıyken, gözleri kapalı yapabilirdi aynısını. Yeter ki, şu anda yapmakta olduğu işi&#160;yapmaya devam etmesin!</p>
<p>Yazı yazmanın ilk iki kuralını, anladığı şekliyle öğrenmişti:</p>
<p>1) &#160;&#160;&#160;Biraz kâğıt çal.</p>
<p>2) &#160;&#160;&#160;Bir kurşunkalem çal.</p>
<p>Ne yazık ki öğrenecek daha çok şey vardı.</p>
<p>Şimdi, kısacık kalmış kurşunkalemi iki eliyle tutmuş, erkek kardeşlerinden ikisi onu oda duvarına iğnelenmiş&#160;kâğıt parçasına -çiftlikten çalınmış, eski bir koyun çanı&#160;faturasıydı- doğru iterken arkaya doğru yaslanmıştı. Kabilenin kalanı, duvarlardaki balkonlardan, büyülenmiş bir&#160;halde ve dehşet içinde izliyordu.</p>
<p>“Belki yavaş yavaş öörenmem lazım,” diye itiraz etti, topukları höyüğün sıkı toprak zemininde küçük oyuklar</p>
<p>bırakırken. “Belki şu vürgüllerden ve noktacıklardan birini yapabilirim...”</p>
<p>“Koca Adam sensin, Herhangibi Rob, bu yüzden yazı yazmayı ilk öörenen sen olmalısın,” dedi Jeannie. “Kendi&#160;ismini bile yazamıyan bi kocam olamaz. Sana harfleri gösterdim, diil mi?”</p>
<p>“He ye kadın, pis, eeri büürü şeylerdi!” diye hırladı Rob. “O, Ş denen şeye hiç güvenmedim. O harf, adamın canını&#160;yakmak için fırsat kolluyo. linesi var o harfin!”</p>
<p>“Sen kurşunkalemi kaada tut, ben sana ne işaret yapçaa-nı söölerim,” dedi Jeannie, kollarını kavuşturarak.</p>
<p>“He ye, ama yazı dediin bir dolu dertten başka bişii diil,” dedi Rob. “Yazılmış bi sözcük adamı ipe götürür!”</p>
<p>“Öfff, kes artık! Çok kolay!” diye terslendi Jeannie. “Kocatip bebeleri bile yapabiliyo ve sen yetişkin bi Feegle&#160;adamısın!”</p>
<p>“Hem yazı dediin, adamın sözcüklerini o öldükten sonra bile tekrarlar!” dedi Herhangibir Rob, kötü ruhları kovalamaya çalışırmış gibi kurşunkalemi sallayarak. “Bunun iyi bi şey olduunu sööliyemezsin bana!”</p>
<p>“Ah, demek harflerden korkuyon, ööle mi?” dedi Jeannie kurnazlıkla. “Ah, tamam o zaman. Bütün koca adamlar bi&#160;şeyden korkar. Al kalemi ondan Wullie. Bi adamdan korkularıyla yüzleşmesini istiyemezsin.”</p>
<p>Kaçık Wullie huzursuzluk içinde kalemi erkek kardeşinden alırken höyüğün içinde bir sessizlik oldu. Boncuk</p>
<p>gözlerin her biri Herhangibir Rob’a çevrilmişti. Rob’un elleri açılıp kapandı. Boş kâğıda dik dik bakarak derin derin nefes almaya başladı. Çenesini çıkarttı.</p>
<p>“Agh, sen korrrrkunç bi kadınsın, Jeannie Mac Feegle!” dedi sonunda. Ellerine tükürdü ve kalemi Kaçık Wullie’nin&#160;elinden kaptı. “Ver şu ceennem aletini bana! O harfler onlara neyin çarptımı anlamıycaklar!”</p>
<p>“İşte benim cesur kocam!” dedi Jeannie, Rob kâğıda yanaşırken. “Tamam madem, ilk harf R. Yürüyen şişko bi&#160;adama benziyen, hatırladın mı?”</p>
<p>Toplanan ecinniler Herhangibir Rob’un öfkeyle homurdanarak ve dilini ağzının köşesinden çıkararak, kalemi harflerin kıvrım ve çizgileri üzerinde sürüklemesini izlediler. Rob her harften sonra beklenti içinde keldaya bakıyordu.</p>
<p>“İşte bu,” dedi kelda sonunda. “İyi iş başardın!”</p>
<p>Herhangibir Rob geriye çekildi ve eleştirircesine kâğıda baktı.</p>
<p>“Hepsi bu mu?” dedi.</p>
<p>“He ye,” dedi Jeannie. “Kendi adını yazdın, Herhangibi Rob!”</p>
<p>Rob yine harflere baktı. “Şindi hapse mi gitçeem?” dedi.</p>
<p>Jeannie’nin yanından nazik bir öksürme sesi geldi. Kurbağaya aitti. Kurbağaların isimlerle işi olmadığı için başka ismi yoktu. İnsanların farklı şekilde düşünmesine sebep&#160;olan kötücül güçlere rağmen, örneğin, Kurbağa Kubi adlı&#160;hiçbir kurbağa olmamıştı. Olan türden bir şey değildi işte.</p>
<p>Bu kurbağa eskiden bir avukattı (bir insan avukat; kurbağalar avukatsız da yaşayabilir). Aslında onu bir su&#160;kurbağasına çevirmeyi hedefleyen, ama aradaki farkı pek&#160;bilmeyen bir iyilik perisi tarafından kara kurbağasına dönüştürülmüştü. Şimdi Feegle höyüğünde yaşıyor, solucan&#160;yiyor, zorlu düşünme işlerinde onlara yardım ediyordu.</p>
<p>Sana daha önce de söyledim, Bay Herhangibir, sırf ismini yazman hiç sorun yaratmaz,” dedi. “Herhangibir Rob sözcüklerinde yasadışı bir şey yok. Elbette,” kurbağa hafifçe, yasal bir biçimde öksürdü, “bir talimat olarak, Rob&#160;Herhangi Biri şeklinde telaffuz edilmemişse!”</p>
<p>Feegle adamcıklarının hiçbiri gülmedi. Onlar mizahlarının biraz daha, eh, gülünç olmasını isterdi.</p>
<p>Herhangibir Rob kendi titrek elyazısma baktı. “Bu benim ismim, ööle mi?”</p>
<p>“Kesinlikle öyle, Bay Herhangibir.”</p>
<p>“Ve hiçbi kötü şey olmuyo,” diye belirtti Rob. Daha yakından baktı. “Benim ismim olduunu nerden anlıyon?”</p>
<p>Ah, bu işin okuma kısmı,” dedi Jeannie.</p>
<p>“Harfçiklerin kellenin içinde ses çıkardıı kısım mı?” dedi Rob.</p>
<p>“İşte numarası bu,” dedi kurbağa. “Ama sen ilk önce işin fiziksel kısmıyla başlarsın, demiştik.”</p>
<p>Sırf yazmayı öörensem ve okumayı başkasına bıraksam olmaz mı?” diye sordu Rob, umutsuz bir tavırla.</p>
<p>“Hayır, benim erkeem ikisini de yapmalı, dedi Jeannie, kollarını kavuşturarak. Dişi bir Feegle bunu yaptığında hiç&#160;umut kalmamış demekti.</p>
<p>“Agh, insanın karısının bi kurbaayla birlik olması korkunç bişii,” dedi Rob, başını iki yana sallayarak. Ama dönüp pis kâğıda baktığında yüzünde biraz gurur vardı.</p>
<p>“Yine de, bu benim ismim, diil mi?” dedi sırıtarak.</p>
<p>Jeannie başını salladı.</p>
<p>“Orada, tek başına ve Aranıyo afişi üzerinde falan diil. benim ismim, benim tarafımdan çizilmiş.”</p>
<p>“Evet Rob,” dedi kelda.</p>
<p>“Benim ismim, benim burnumun dibinde. Hiçbi kılçık onunla ilgili bişii yapamaz, diil mi? Ben ismimi güzelce saa-lama aldım, diil mi?”</p>
<p>Jeannie kurbağaya baktı, kurbağa omuzlarını silkti. Feegle halkını tanıyan çoğu kişi, beyin kısmının daha çok kadınlarda olduğunu bilirdi.</p>
<p>“Kendi ismini kimsenin dokunamıycaa bi yerde saala-ma almış adama adam derler,” dedi Herhangibir Rob. İşte bu ciddi büyü...”</p>
<p>“R harfi yanlış tarafa bakıyor ve Herhangibi yazarken A ve H harflerini unuttun,” dedi Jeannie, çünkü bir erkeğin&#160;gururdan patlamasını önlemek, karısının görevidir.</p>
<p>“Agh, kadın, şişman adamın ne yöne yürüdüünü bil-miyodum,” dedi Rob, elini havalı havalı sallayarak. “Şişman adama güvenemezsin. Bu biz, yazıcı adamların bildiii</p>
<p>türden bişiidir. Bi gün o yöne yürür, ertesi gün bu yöne yürüyebilir.”</p>
<p>Kendi ismine bakarak gülümsedi:</p>
<p>ERhNGİBİ HOB</p>
<p>“Hem, o Herhangibi Rob meselesini yanlış bildiinden eminim,” diye devam etti. “Eminim aslında ERNGİBÎ olmalıydı. O zaman Errnnnn... giii... biiii oluyo, gördün&#160;mü? Çok mantıklı/”</p>
<p>Kurşunkalemi saçlarına soktu ve meydan okurcasına keldaya baktı.</p>
<p>Jeannie içini çekti. Yedi yüz erkek kardeşle büyümüştü ve nasıl düşündüklerini bilirdi: Oldukça hızlı, ama yanlış&#160;yönde. Ve düşüncelerini çevrelerindeki dünyaya göre düzenleyemezlerse, dünyayı kendi düşüncelerine göre düzenlerlerdi. Normalde, demişti annesi ona, itiraz etmemek&#160;en iyisidir.</p>
<p>Aslında, Uzungöl kabilesindeki Feegle adamcıklarının yalnızca yarım düzinesi iyi okuma yazma biliyordu. Okumak ve yazmak, tuhaf hobiler sayılıyordu. Hem, sabah yataktan kalktığınızda ne işe yarıyorlardı ki? Bir alabalıkla&#160;güreş tutmak, bir tavşanın kafasına vurup bayıltmak ya da&#160;sarhoş olmak için onları bilmenize gerek yoktu. Rüzgâr&#160;okunamazdı ve suya yazı yazılmazdı.</p>
<p>Ama yazılan şeyler kalıcı olurdu. Onlar, tuhaf şeyler görmüş, tuhaf keşifler yapmış ve uzun zaman önce ölmüş olan</p>
<p>Feegle adamcıklanmn sesleriydi. Bunu onaylayıp onaylamanız bunun ne kadar ürkütücü öldüğünü duşunme-r:<sub>8</sub>Ml. Uzungül kabilesi onayl,yordu, jeaunte, yent kabilesi için de her şeyin en iyisini istiyordu.</p>
<p>Genç bir kelda olmak kolay değildi. Yanınızda koruma olarak yalnızca birkaç erkek kardeşinizle yem bir kabileye&#160;“'Lor bir erkekle evleniyor, yüzlerce kayınbirader edim-yordunuz. Üzerinde düşünürseniz can sıkıcı olabiliyordu.&#160;Uzungöl’deki adada en azından annesiyle konuşabiliyordu, ama bir kelda asla evine dönmezdi.</p>
<p>Koruması olan erkek kardeşleri dışında, kelda yapayal-</p>
<p><sup>IUZ</sup>Jeannie evini özlemişti, yalnızlık çekiyordu ve gelecek-ten korkuyordu. İşte bu yüzden her şeyi yanhş anlamak üzereydi...</p>
<p>“Rob!”</p>
<p>Hamish ve Koca Yan, höyüğün girişi olan sahte tavşan</p>
<p>deliğinden teker meker içeri daldılar.</p>
<p>Herhangibir Rob dik dik baktı onlara. “Biz ebedıyat</p>
<p>^^ve^Rob, ama dediin gibi koca mini genç kocakarıyı saa salim uurladık, ama peşinde bı Kovan var. diye p</p>
<p>^ <sup>H</sup>Emin misin?” dedi Rob, kalemi bırakarak. “Bu dünyada hiç duymadıydım onları!</p>
<p>“Ah, he ye,” dedi Koca Yan. “Uuultusu dişlerimi kamaştırdı!”</p>
<p>“Peki ona söölemedin mi, seni kaçık?” dedi Rob.</p>
<p>“Yanında başka bi kocakarı var Rob,” dedi Koca Yan. “Eyitmen cadı.”</p>
<p>“Bayan Kene mi?” dedi kurbağa.</p>
<p>“He ye, suratı yoourt tarlasına benzeyen,” dedi Koca Yan. “Hem, kendimizi göstermememizi söölemiştin Rob.”</p>
<p>“He ye, şeey, bu farklı.diye başladı Herhangibir Rob, ama durdu.</p>
<p>Koca olmasının üzerinden çok zaman geçmemişti, ama evli erkeklerin beynine bir sürü fazladan sezgi eklenir ve&#160;bunlardan bir tanesi, ona gırtlağına dek belaya gömüldüğünü söyler.</p>
<p>Jeannie ayağını yere vuruyordu. Kollarını kavuşturmuştu. Yüzünde, kadınların da evlendiklerinde öğrendikleri, ‘Evet, başın büyük belada ve kendini belaya daha fazla&#160;gömmene izin vereceğim,’ der gibi görünen, özel bir gülümseme vardı.</p>
<p>“Bu koca mini kocakarı meselesi nedir?” dedi, Kemirgenler İçin Suikast Okulu’nda eğitim görmüş bir fare kadar hafif ve uysal bir sesle.</p>
<p>“Ah, ya, agh, şeey, he ye...” diye başladı Rob, yüzü asılarak. “Hatırlamadın mı hayatım? Düünümüze de geldiy-di. Bi iki günlüüne keldamız olduydu, biliyon. Eski kelda Yaşayanların Dünyası’na gitmeden hemen önce bunu yap-çaana yemin ettirdiydi,” diye ekledi, son keldanın dileklerinden bahsetmek, yaklaşan fırtınayı yolundan saptırabilir</p>
<p>diye. “Bizim kocakarımız olduu için ona göz kulak olmak iyi olabilir, biliyon ve..</p>
<p>Jeannie’nin yüzündeki ifadeye bakarken Herhangibir Rob’un sesi solup gitti.</p>
<p>“Gerçek bi kelda Koca Adam’la evlenmelidir,” dedi Jeannie. “Tıpkı benim seninle evlendiim gibi, Herhangibi&#160;Rob Feegle. Sana iyi bir eş olmadım mı?”</p>
<p>“Ah, iyi, çok iyi,” diye hırıldadı Rob. “Ama...”</p>
<p>“Hem, iki kadınla evli olamazsın, çünkü bu yasa dışıdır, diil mi?” dedi Jeannie, tehlikeli ölçüde tatlı bir sesle.</p>
<p>“Agh, o kadar da büyük bi mesele diildi,” dedi Herhangibir Rob, çaresizce bir kaçış yolu bulmaya çalışarak. “Hem, yalnızca geçici bişiydi. Hem, o yalnızca bi çocuk ve&#160;düşünmek konusunda iyiydi.</p>
<p>“Ben de düşünmek konusunda iyiyim, Herhangibi Rob ve bu kabilenin keldası benim, diil mi? Yalnızca birr kelda&#160;olabilir, öyle diil mi? Ve benim düşünceme göre bu koca&#160;mini kız artık izlenmiycek. Utanın, utanın! Koca Yan gibi&#160;birinin günün her dakikası kendisini seyretmesini istemi-yodur eminim.”</p>
<p>Herhangibir Rob başını eğdi. “He ye... ama...” dedi.</p>
<p>“Ama ne?”</p>
<p>“Zavallı mini kızı bi Kovan kovalıyo.”</p>
<p>Uzun bir sessizlik oldu. Sonra Jeannie, “Emin misin?” dedi.</p>
<p>“He ye kelda,” dedi Koca Yan. “O uultuyu bi duydun mu bi daa unutmazsın.”</p>
<p>Jeannie dudağım ısırdı. Sonra, biraz solgun bir şurada konuştu:</p>
<p>“Güçlü bi kocakarı olcaanı söylemedin miydi Rob?” “He ye, ama bi Kovandan canlı kurtulan duyulmamıştır! Onu öldüremezsin, durduramazsın...”</p>
<p>“Ama koca mini kızın Kralça’yla savaşıp kazandımı an-latmıyo muydunuz?” dedi Jeannie. “Tavayı kafasına geçirmiş, öyle dediniz. Yani bu işte iyi, diil mi? Eyer gerçek bi cadıysa kendi başına bi yol bulur. Alınyazma kısmet diycek-sin. Peşinde ne varsa, kendi başına yüzleşmek zorunda.”&#160;“He ye, ama Kovan dediin.diye başladı Rob.</p>
<p>“Başka kocakarılardan, kocakarı işi öörenmeye gitti o,” dedi Jeannie. “Ama ben keldalıı tek başıma öörenmek zorundayım. Umalım ki o da benim kadar hızlı öörensin Her-hangibi Rob.”</p><div><img src="main-9.jpg" alt=""/></div>
<p><a id="bookmark0"><sup><a href="#footnote1">1</a></sup></a></p>
<p> Geri dönüş yok anlamında kullanılıyor. (Lat.) [Ç. N.]</p>
<p><a id="bookmark1"><sup><a href="#footnote2">2</a></sup></a></p>
<p> Bedelsiz olmaz şeklinde çevrilebilir. (Lat.) [Ç. N. ]</p>
</body>
</html>