<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>KOVAN</h4>
<p>Tebeşir’in üzerinde gök gürültüsü yuvarlanıyordu.</p>
<p>Jeannie, annesinin Uzungöl höyüğünden ayrıldığı gün verdiği paketi dikkatle açtı. Geleneksel bir armağandı bu,&#160;bir daha dönmemek üzere evinden ayrılırken her genç kel-danın aldığı bir armağan. Keldalar asla evlerine dönemezdi. Keldalar evin kendisiydi.</p>
<p>Armağan şuydu: hafıza.</p>
<p>Torbanın içinde üçgen şeklinde, tabaklanmış koyun derisi, üç tahta kazık, ısırgan liflerinden eğirilmiş uzun bir sicim, minik, deri bir şişe ve bir çekiç vardı.</p>
<p>Jeannie ne yapacağını biliyordu, çünkü annesinin nasıl yaptığını defalarca izlemişti. Çekiç; kazıkları, közlenmiş&#160;ateşin çevresine çakmak içindi. Sicim; üçgen deriyi, ortası&#160;sarkacak şekilde kazıklara bağlamak içindi. Sarkık kısmın&#160;içine, Jeannie’nin derin kuyudan kendi çektiği küçük bir&#160;kova su konacaktı.</p>
<p>Diz çöktü ve su yavaşça deriye işleyip sızmaya başlayana dek bekledi, sonra ateşi canlandırdı.</p>
<p>Çevresindeki ve yukarıdaki gölgeli balkonlardan izleyen Feegle adamcıklarının bakışlarının farkındaydı. Kazanı kaynatırken hiçbiri yanma yaklaşmazdı. Kendi bacaklarını&#160;kesmeyi tercih ederlerdi. Bu, yaptığı iş saf gizem doluydu.</p>
<p>Ve insanlar bakır işlemeye ve demir dökmeye başlamadan önce, kazan dedikleri şey de buydu işte. Büyüye benziyordu. Benzemesi gerekiyordu. Ama işin hilesini biliyorsanız, kazan kaynayıp içindeki suyun tamamını buharlaştırmadan derinin yanmadığını görürdünüz.</p>
<p>Derinin içindeki suyun buharları çıkmaya başladığında, Jeannie ateşi söndürdü ve suya küçük deri şişenin içindeki&#160;şeyi, yani annesinin kazanından aldığı bir miktar suyu boşalttı. En baştan beri hep böyle, anneden kıza aktarılmıştı.</p>
<p>Jeannie, kazan biraz daha soğuyana kadar bekledi, sonra bir kupa aldı, doldurdu ve içti. Gölgelerin arasındaki Feegle adamcıkları içlerini çektiler.</p>
<p>Jeannie, arkasına yaslandı ve gözlerini kapatıp bekledi. Çevreyi sarsan gök gürültüsü ve dünyayı siyah beyaza döndüren şimşek dışında hiçbir şey olmadı.</p>
<p>Ve sonra, öyle hafifçe başladı ki, Jeannie, gerçekleşmeye başladığını fark edene kadar çoktan olmuştu; geçmiş ona</p>
<p>yetişti. Orada, çevresinde, annesinden, büyükannelerinden, onların annelerinden başlayarak tüm eski keldalar duruyordu.. . ta ki kimsenin hatırlamadığı zamanlara kadar... çok kişi tarafından taşman, yer yer yıpranmış ve puslu gelen, ama bir dağ kadar eski, tek bir hafıza.</p>
<p>Bunu bütün Feegle halkı bilirdi. Gerçek gizemi yalnızca kelda bilirdi. Gerçek gizem şuydu: hafızanın ırmağı aslında&#160;bir ırmak değil, bir denizdi.</p>
<p>Henüz doğmamış keldalar, bir gün hatırlayacaktı. Gelecek günlerde, kazanlarının yanma uzanacaklar, birkaç dakikalığına ebedi denizin parçası olacaklardı. Doğmamış&#160;keldaların geçmişlerini hatırlamasını dinleyerek geleceği&#160;hatırlardınız...</p>
<p>O hafif sesleri bulma becerisine ihtiyacınız vardı ve Jeannie o beceriyi henüz tamamen kazanmamıştı, ama&#160;orada bir şey vardı.</p>
<p>Şimşek, dünyayı siyah beyaza çevirirken doğrulup dimdik oturdu.</p>
<p>“Kızı buldu,” diye fısıldadı... “Ah, zavallı mini şey!”</p>
<p>Tiffany uyandığında yağmur, halıyı sırılsıklam etmişti. Odaya ıslak güneş ışığı doluyordu.</p>
<p>Yataktan kalktı ve pencereyi kapattı, içeriye birkaç yaprak girmişti.</p>
<p>Tamaam.</p>
<p>Düş değildi. Bundan emindi. Bir şey olmuştu... tuhaf bir şey. Parmak uçları karıncalanıyordu. Sanki farklıymışlar&#160;gibi. Ama şimdi bir düşündüğünde, kötü bir şekilde değil.&#160;Hayır. Dün gece kendini korkunç hissetmişti, ama şimdi,&#160;şimdi... yaşam dolu hissediyordu.</p>
<p>Aslında, mutluydu. İpleri kendi eline alacaktı. Yaşamının kontrolünü kendi ellerine alacaktı. Kalkıp kendi işini halletme zamanı gelmiş de geçiyordu bile.</p>
<p>Yeşil elbisesi kırışmıştı ve yıkanması gerekiyordu. Dolabından eski mavi elbisesini çıkardı; ama bir şekilde, artık onu giymeyi uygun bulmuyordu. Yeni bir tane edinene kadar yeşil elbiseyle idare etmesi gerekecekti.</p>
<p>Botlarını giymeye kalktı, sonra durdu ve onlara bakakaldı.</p>
<p>Onları giyemezdi, artık değil. Yeni, parlak botlarını bavulundan çıkardı ve giydi.</p>
<p>İki Bayan Düzgün’ü gecelikleri içinde, bahçede buldu. Üzüntü içinde, düşkapanı parçalarını ve yere düşmüş elmaları topluyorlardı. Bahçe süslerinden bazıları kırılmıştı,&#160;ama ne yazık ki, deli gibi sırıtan yer cüceleri sağlamdı.</p>
<p>Bayan Düzgün, bir çift gözüne düşmüş saçlarını kenara çekti ve, “Çok, çok tuhaf,” dedi. “Bütün lanetağları patlamış gibi. Sabır taşları bile çatlamış! Sen hiçbir şey fark&#160;etmedin mi?”</p>
<p>“Hayır Bayan Düzgün,” dedi Tiffany uysallıkla.</p>
<p>“Atölyedeki bütün eski hercümerçler de paramparça! Yani, onların aslında yalnızca süs olduğunu ve hemen hemen hiç güçleri kalmadığını biliyorum, ama gerçekten tuhaf bir şey olmuş olmalı.”</p>
<p>İkisi birden Tiffany’ye, Bayan Düzgün’ün muhtemelen çok sinsi ve kurnaz olduğunu düşündüğü, ama aslında yalnızca biraz midesi bulanıyormuş gibi göründüğü bir şekilde baktılar.</p>
<p>“Fırtına bana biraz büyülü gibi geldi. Siz kızlar dün gece tuhaf bir şey yapmamışsmızdır herhalde, değil mi hayatım?” dedi.</p>
<p>“Hayır Bayan Düzgün. Ben onların biraz aptal olduğunu düşündüm.”</p>
<p>“Çünkü Oswald gitmiş, biliyor musun?” dedi Bayan Düzgün. “O, hava durumuna karşı çok hassastır...”</p>
<p>Tiffany’nin, onun neden bahsettiğini anlaması biraz zaman aldı. Sonra, “Ama o hep burada!” dedi.</p>
<p>“Evet, hatırlayabildiğim kadar eskilerden bu yana!” dedi Bayan Düzgün.</p>
<p>“Bıçak çekmecene kaşık koymayı denedin mi?”</p>
<p>“Evet, elbette! Tek bir tıkırtı bile gelmedi!”</p>
<p>“Elma koçanı düşürdün mü? O hep.</p>
<p>“Denediğim ilk şey bu oldu!”</p>
<p>“Ya tuz ve şeker numarası?..”</p>
<p>Bayan Düzgün duraksadı. “Şey, hayır...” Neşelendi. “Buna bayılır gerçekten, bu yüzden mutlaka geri döner,&#160;değil mi?”</p>
<p>Tiffany büyük bir torba tuz, bir torba da şeker buldu ve ikisini bir çanağa boşalttı. Sonra eliyle ince beyaz kristalleri&#160;karıştırdı.</p>
<p>Yemek pişirirlerken Oswald’ı meşgul etmenin en iyi yolunun bu olduğunu öğrenmişlerdi. Tuz ve şeker zerrelerini doğru torbalara ayırırken bir öğleden sonrayı mutluluk içinde geçirebiliyordu. Ama şimdi karışım oracıkta,&#160;Oswaldsız bir halde kaldı.</p>
<p>“Ah, pekâlâ... ben evi arayayım,” dedi Bayan Düzgün, görünmez birini bulmak için iyi bir yolmuş gibi. “Sen gidip&#160;keçilerle ilgilen, olmaz mı hayatım? Ve sonra çamaşırların&#160;nasıl yıkanacağını hatırlamamız gerekiyor!”</p>
<p>Tiffany keçileri ağıldan salıverdi. Normalde Kara Meg hemen gidip süt sağma yerinde durur, ‘yeni bir numara&#160;buldum’ dercesine, beklenti içinde ona bakardı.</p>
<p>Ama bugün değil. Tiffany ağılın içine baktığında keçilerin karanlıkta, uzak tarafta birbirlerine sokulmuş olduğunu gördü. Panik içindeydiler, burun delikleri açılıp kapanıyordu. Onlara doğru gittiğinde kaçıştılar; ama Tiffany, Kara Meg’i tasmasından yakalamayı başardı. Onu sağım&#160;yerine doğru sürüklerken keçi kıvranıyor, mücadele ediyordu. Sağım yerine çıktı, çünkü ya çıkacaktı ya da kafası&#160;kopacaktı, sonra meleyerek durdu orada.</p>
<p>Tiffany keçiye bakakaldı. Kemikleri kaşınıyordu sanki. O... bir şeyler yapmak istiyordu, en yüksek dağa tırmanmak, gökyüzüne sıçramak, koşarak dünyayı dolanmak. Ve&#160;şöyle düşündü: Bu aptalca, her güne bir hayvanla akıl yarıştırarak başlıyorum!</p>
<p>Eh, bu yaratığa iplerin kimin elinde olduğunu gösterelim...</p>
<p>Sağım yerini süpürmek için kullandıkları süpürgeyi kaldırdı. Kara Meg’in kısık gözleri korkuyla irileşti ve sonra süpürge bam diye indi.</p>
<p>Sağım bölmesine çarptı. Tiffany bu şekilde ıskalamayı istememişti. Meg’e, hak ettiği dayağı atmayı istemişti, ama&#160;bir şekilde süpürgenin sapı ellerinde dönmüştü. Onu tekrar kaldırdı, ama yüzündeki ifade ve süpürgenin yere çarpması istediği etkiyi yaratmıştı. Meg büzülüyordu.</p>
<p>“Başka oyun yok!” diye tısladı Tiffany, sopayı indirerek.</p>
<p>Keçi, kütük kadar kıpırtısız duruyordu. Tiffany onu sağdı, kovayı süthaneye götürdü, tarttı, sonucu kapının&#160;yanındaki tahtaya tebeşirle yazdı ve sütü iri bir çanağa boşalttı.</p>
<p>Keçilerin kalanı da neredeyse Meg kadar kötüydü, ama bir sürü çabuk öğrenir.</p>
<p>Toplam on üç buçuk litre süt vermişlerdi, ki on keçi için oldukça azdı bu. Tiffany hevessizce yazdı bunu ve tebeşirle oynayarak durup baktı. Bunun anlamı neydi? Dün&#160;kafası deneysel peynirler hakkında planlarla doluydu, ama&#160;şimdi peynirler sıkıcı geliyordu.</p>
<p>Neden buradaydı, neden aptalca ev işleri yapıyordu, neden kendi kendilerine yardım edemeyecek kadar aptal&#160;insanlara yardım ediyordu? Bunun yerine... her şeyi yapabilirdi!</p>
<p>Ovalanarak temizlenmiş tahta masaya baktı.</p><div><img src="main-17.jpg" alt=""/></div>
<p>Biri tebeşirle tahtanın üzerine yazmıştı. Ve tebeşir parçası hâlâ Tiffany’nin elindeydi...</p>
<p>“Petulia seni görmeye geldi hayatım,” dedi Bayan Düzgün, arkasından.</p>
<p>Tiffany çabucak süt kovasım sözcüklerin üzerine kaydırdı ve suçlu suçlu döndü.</p>
<p>“Ne?” dedi. “Neden?”</p>
<p>“Yalnızca iyi olup olmadığını görmek için sanırım,” dedi Bayan Düzgün, Tiffany’yi dikkatle izleyerek.</p>
<p>Kısa boylu ve tombul kız huzursuzluk içinde eşikte durmuştu ve sivri tepeli şapkası ellerindeydi.</p>
<p>“Mm, yalnızca senin, mm, nasıl olduğunu göreyim dedim...” diye mırıldandı, gözlerini Tiffany’nin botlarına dikerek. “Mm, kimsenin aslında kaba davranmak istediğini sanmıyorum...”</p>
<p>“Çok akıllı değilsin ve çok şişmansın,” dedi Tiffany. Bir an yuvarlak, pembe yüze baktı ve bazı şeyleri anladı. “Hâlâ&#160;bir oyuncak aym var 'banayardımve perilere inanıyorsun.”</p><div>
<p>.</p></div>
<p>Kapıyı çarparak kapattı, süthaneye geri döndü. Süt ve kesmik çanaklarına onları ilk defa görüyormuş gibi baktı.</p>
<p>Peynir Yapmakta İyi. Herkesin onun hakkında hatırladığı şeylerden biri buydu: Tiffany Sızı, kahverengi saçlı, Peynir Yapmakta İyi. Ama artık süthane tamamen yanlış&#160;ve yabancı geliyordu.</p>
<p>Dişlerini gıcırdattı. Peynir Yapmakta İyi. Gerçekten olmak istediği şey bu muydu? Dünyada insanların olabildiği onca şey içinde, bozulmuş sütün çevresinde bulundurulacak güvenilir bir kişi olarak bilinmek mi istiyordu? Gerçekten de bütün günü masaları ovarak, kovaları, tabakları&#160;yıkayarak ve... ve... şuradaki tuhaf telden şeyi, şu...</p>
<p>. .. peynir kesici.. .</p>
<p>... şu peynir kesiciyi temizleyerek mi geçirmek istiyordu? Bütün hayatı boyunca...</p>
<p>Bir dakika...</p>
<p>“Kim var orada?” dedi Tiffany. “Biri biraz önce ‘peynir kesici’ mi dedi?”</p>
<p>Kurutulmuş bitki demetlerinin arkasına biri saklanabilirmiş gibi çevresine bakındı. Oswald olamazdı. O gitmişti ve hiç konuşmazdı zaten.</p>
<p>Tiffany kovayı aldı, eline tükürdü ve tebeşirle yazılmış</p>
<p>... yazısını sildi... silmeye çalıştı. Ama eli masanın kenarını yakaladı ve çekmek için ne kadar çabalarsa çabalasın sıkı sıkı tuttu. Sol eliyle sağ elini itti, bir kova sütü devirmeyi başardı, süt harflerin üzerine aktı... ve sağ eli&#160;aniden masayı bırakıverdi.</p>
<p>Kapı itilip açıldı. İki Bayan Düzgün de oradaydı. Bayan Düzgün bu şekilde kendini topladığı, yan yana durduğu&#160;zaman, önemli olduğunu düşündüğü bir şey söylemek&#160;üzere demekti.</p>
<p>“Söylemeliyim ki Tiffany, bence...”</p>
<p>“... biraz önce Petulia’ya çok.</p>
<p>“... kötü davrandın. Ağlaya ağlaya gitti.”</p>
<p>Tiffany’nin yüzüne baktı. “Sen iyi misin, çocuğum?” Tiffany ürperdi. “Şey... evet. İyiyim. Kendimi biraz tuhaf hissediyorum. Kafamın içinde bir ses duydum. Artık&#160;gitti.”</p>
<p>Bayan Düzgün başlarını yana, farklı farklı yönlere, sağa ve sola eğerek baktı ona.</p>
<p>“Madem eminsin... Ben üzerimi değiştireceğim. Bir an önce çıksak iyi olacak. Bugün yapacak çok iş var.”&#160;“Yapacak çok iş,” dedi Tiffany zayıfça.</p>
<p>“Şey, evet. Slapwick’in bacağı var. Sonra gidip Grimly’le-rin hasta bebeğini görmeliyim. Surleigh Dibi’ni son ziyaretimden bu yana bir hafta geçti. Bay Plover yine titrersinek hastalığına yakalandı. Bayan Slopes ile konuşmak için de&#160;birkaç dakika bulmam gerek... sonra Bay WeavaH’m öğle&#160;yemeğini pişirmek gerek. Sanırım bu işi burda yapmalı ve&#160;yemeği alıp ona götürmeliyim. Elbette Bayan Fanlight’m doğurma zamanı da gelmek üzere ve,” içini çekti, “bekâr Bayan&#160;Hobblow’un da doğurma zamanı geldi, yine... Çok işimiz&#160;var. Aslında her şeye yetişmek zor olacak, gerçekten zor.”</p>
<p>Tiffany düşündü: Seni aptal kadın, insanlara talep ettikleri her şeyi verecek zamanın olmadığı için orada durmuş, endişeli endişeli bakıyorsun! Onlara yeterince yardım edebileceğini düşünüyor musun gerçekten? Her zaman talep&#160;eden açgözlü, tembel, aptal insanlar! Grimly’lerin bebeği&#160;ha? Bayan Grimly’nin on bir çocuğu var! Bir bebeğin eksikliğini kim çeker ki?</p>
<p>Bay Weavall ölmüş sayılır! Yalnızca, öte tarafa gitmiyor! Sen onların minnettar olduğunu sanıyorsun, ama onların&#160;tek yaptığı senin yine gelmeni sağlamak! Bu minnet değil,&#160;yalnızca güvence!</p>
<p>Düşünce, bir parçasını dehşete düşürmüştü; ama birden kafasının içinde belirmiş, alevlenmişti ve ağzından kaçmak&#160;için kıvranıyordu.</p>
<p>“Buranın derlenip toplanması gerek,” diye mırıldandı.</p>
<p>“Ah, biz gittikten sonra ben yapabilirim bunu,” dedi Bayan Düzgün neşeyle. “Hadi, bir gülümseme görelim! Yapacak çok iş var!”</p>
<p>Her zaman yapacak çok iş var zaten, diye hırladı Tiffany kafasının içinde, Bayan Düzgün’ün peşinden ilk köye doğru yürürken. Hem de bir sürü. Ve asla fark yaratmıyor.&#160;Taleplerin sonu yok.</p>
<p>Kirli, pis kokulu bir kulübeden diğerine gittiler, sabun kullanamayacak kadar aptal insanların ihtiyaçlarını gördüler, çatlak fincanlardan çay içtiler, ayak parmaklarından&#160;daha az dişi kalmış yaşlı kadınlarla dedikodu yaptılar. Bütün bunlar Tiffany’nin midesini bulandırıyordu.</p>
<p>Parlak bir gündü, ama yürüdükçe ona karanlık geliyordu. Sanki kafasının içinde bir fırtına vardı.</p>
<p>Sonra gündüz düşleri başladı. Aptal bir çocuğun kırık koluyla ilgilenirken başını kaldırdı ve kulübe penceresindeki yansımasını gördü.</p>
<p>Devasa dişleri olan bir kaplandı.</p>
<p>Ciyakladı ve doğruldu.</p>
<p>“Ah, lütfen dikkatli ol,” dedi Bayan Düzgün. Sonra Tiffany’nin yüzünü gördü. “Bir sorun mu var?” dedi.</p>
<p>“Ben... ben... bir şey beni ısırdı!” diye yalan söyledi Tiffany. Buralarda geçerli bir mazeretti. Pireler sıçanları,&#160;sıçanlar çocukları ısırıyordu.</p>
<p>Başı döne döne gün ışığına çıkmayı başardı. Birkaç dakika sonra Bayan Düzgün de çıktı ve onu duvara yaslanmış, titrerken buldu.</p>
<p>“Korkunç görünüyorsun,” dedi.</p>
<p>“Eğreltiotları!” dedi Tiffany. “Her yerde! Kocaman eğ-reltiotları! Ve büyük şeyler, kertenkeleden yapılmış inekler gibi!” Geniş, neşesiz gülümsemesini Bayan Düzgün’e çevirdi. Bayan Düzgün bir adım geriledi. “Onları yiyebiliyor-sun!” Gözlerini kırpıştırdı. “Neler oluyor?” diye fısıldadı.</p>
<p>“Bilmiyorum, ama hemen oraya gelip seni alıyorum,” dedi Bayan Düzgün. “Hemen süpürgeme biniyorum!”</p>
<p>“Onlardan birini tuzağa düşürebileceğimi söylediğimde bana güldüler. Eh, şimdi gülme sırası kimde, bana bunu&#160;söyle, ha?”</p>
<p>Bayan Düzgün’ün endişeli ifadesi, paniğe daha yakın bir şeye dönüştü.</p>
<p>“Bu senin sesine benzemiyordu. Bu bir erkeğin sesine benziyordu! Sen kendini iyi hissediyor musun?”</p>
<p>“Ben... kalabalık... hissediyorum,” diye mırıldandı Tif-fany.</p>
<p>“Kalabalık mı?” dedi Bayan Düzgün.</p>
<p>“Tuhaf.. . ‘bana yardım et’... anılar... ”</p>
<p>Tiffany koluna baktı. Kolunda pullar vardı. Şimdi kıllar. Şimdi pürüzsüz ve kahverengi ve bir şey tutuyor...</p>
<p>“Akrepli sandviç mi?” dedi.</p>
<p>“Beni duyabiliyor musun?” dedi Bayan Düzgün, uzaklardan gelen bir sesle. “Sayıklıyorsun. Siz, kızların iksirlerle falan oynamadığınızdan emin misin?”</p>
<p>Çalı süpürgesi gökyüzünden indi ve Bayan Düzgün’ün diğer yarısı neredeyse düşüyordu. İki Bayan Düzgün konuşmadan Tiffany’yi süpürgeye bindirdiler ve Bayan Düzgün’ün bir yarısı arkasına geçti.</p>
<p>Kulübeye uçmak fazla zaman almadı. Uçuş boyunca Tiffany’nin beyni sıcak ham yün gibi bir his veriyordu ve&#160;nerede olduğunu bilmiyordu, ama bedeni biliyordu ve yine&#160;kustu.</p>
<p>Bayan Düzgün onun süpürgeden inmesine yardım etti ve onu kulübe kapısının hemen dışındaki bahçe sırasına&#160;oturttu.</p>
<p>“Şimdi sen buracıkta bekle,” dedi Bayan Düzgün. Acil durumlarla, durmaksızın konuşarak ve yatıştırıcı olsun&#160;diye ‘-cık’ takısını sık sık kullanarak başa çıkardı. “Ben çabucak gidip sana içecek bir şey getireyim, sonra sorunun&#160;ne olduğuna bakarız...” Bir duraksama oldu, sonra evden&#160;yine sözcükler sel gibi gelmeye başladı ve Bayan Düzgün’ü&#160;de peşinden sürükledi “... ben de işleri hemencecik kontrol edeyim. Sen bunu çabucak iç lütfen!”</p>
<p>Tiffany suyu içti ve göz ucu ile Bayan Düzgün’ün, bir yumurtanın çevresine bir ip örmekte olduğunu gördü. Tiffany fark etmeden hercümerç yapmaya çalışıyordu.</p>
<p>Tiffany’nin zihninde tuhaf imgeler dolaşıyordu. Ses parçaları, anı kırıntıları vardı... ve ona ait olan tek bir minicik ses, gittikçe daha hafifliyordu:</p>
<p>‘Sen ben değilsin. Yalnızca öyle olduğunu sanıyorsun! Biri bana yardım etsin!’</p>
<p>“Şimdi,” dedi Bayan Düzgün, “bakalım ne görebiliyoruz...”</p>
<p>Hercümerç patladı, yalnızca paramparça olmakla kalmadı, alev aldı ve dumanları tütmeye başladı.</p>
<p>“Ah, Tiffany,” dedi Bayan Düzgün, elini çılgınca sallayarak dumanı dağıtırken. “Sen iyi misin?”</p>
<p>Tiffany yavaşça doğruldu. Bayan Düzgün’e, onun hatırladığından biraz daha uzun boyluymuş gibi geldi.</p>
<p>“Evet, sanırım iyiyim,” dedi Tiffany. “Sanırım tamamen farklıydım, ama şimdi iyiyim. Ve zamanımı harcıyordum&#160;Bayan Düzgün.”</p>
<p>“Ne...” diye başladı Bayan Düzgün.</p>
<p>Tiffany parmağını ona uzattı. “Neden sirkten ayrılmak zorunda kaldığını biliyorum Bayan Düzgün,” dedi. “Palyaço&#160;Floppo, hileli merdiven ve... biraz krema ile ilgiliydi.</p>
<p>Bayan Düzgün soldu. “Bunu nasıl bilebilirsin?”</p>
<p>“Sırf sana bakarak!” dedi Tiffany, onu itip süthaneye yönelirken. “Şunu izle Bayan Düzgün!”</p>
<p>Parmağını uzattı. Tahta bir kaşık masadan iki santim havalandı. Sonra dönmeye başladı, hızlandı, hızlandı, sonunda bir çatırtıyla kırılıp kıymık kıymık oldu. Kıymıklar&#160;dönerek odaya saçıldılar.</p>
<p>“Bunu da yapabiliyorum!” diye bağırdı Tiffany. Kesmik dolu bir çanak aldı, masaya boşalttı ve elini ona doğru salladı. Kesmik, peynire dönüştü.</p>
<p>“Peynir yapmak işte böyle olmalı!” dedi. “Zor yolu öğrenmek için aptalca seneler harcadığımı düşünmek! İşte, gerçek bir cadı böyle yapar! Neden toprakta sürünüyoruz&#160;Bayan Düzgün? Neden bitkilerle ortalıklarda dolanıp pis&#160;kokulu yaşlı adamların bacaklarını sarıyoruz? Neden ödeme olarak yumurta ve bayat kek kabul ediyoruz? Annag-ramma bir tavuk kadar aptal ve bunun yanlış olduğunu&#160;o bile görebiliyor. Neden büyü kullanmıyoruz? Neden bu&#160;kadar korkuyorsunuz?”</p>
<p>Bayan Düzgün gülümsemeye çalıştı. “Tiffany, hayatım, hepimiz böyle bir dönemden geçeriz,” dedi ve sesi titriyordu. “Ama söylemeliyim ki senin kadar... şiddetli bir biçimde değil. Ve yanıt şu... bu tehlikeli olur.”</p>
<p>“Evet, ama bu, insanların çocukları korkutmak için hep söylediği bir şey,” dedi Tiffany. “Bizi korkutmak ve korkmaya devam etmemizi sağlamak için öyküler anlatıldı! Büyük kötü ormana ‘bana yardım et’ gitme, çünkü korkunç şeylerle&#160;dolu, işte bu anlatıldı. Ama aslında büyük kötü orman bizden korkmalı! Ben dışarı çıkıyorum!”</p>
<p>“Bence bu iyi bir fikir,” dedi Bayan Düzgün. “Terbiyeni takmana kadar.”</p>
<p>“İşleri senin yolunla yapmak zorunda değilim,” diye hırladı Tiffany ve kapıyı çarparak kapattı.</p>
<p>Bayan Düzgün’ün çalı süpürgesi biraz ötede, duvara yaslanmıştı. Tiffany durdu ve alev alev bir zihinle ona baktı. Ondan uzak durmaya çalıştı. Daha önce Bayan Düzgün&#160;onu bir deneme uçuşuna ikna etmişti. İki Bayan Düzgün iki&#160;yanında koşar, halatları tutar ve cesaret verici sesler çıkarırken Tiffany, kolları ve bacaklarıyla süpürgeye sarılmıştı.&#160;Ama onun dördüncü kez kusmasıyla vazgeçmişlerdi.</p>
<p>Eh, o eskidendi!</p>
<p>Süpürgeyi kavradı, bacağını üzerinden aşırdı ve diğer ayağının oraya çivilenmiş gibi yere yapıştığını gördü. Ayağını yerden koparmaya çalışırken süpürge deli gibi kıvranıyordu. Sonunda botunu yerden kaldırmayı başardığında&#160;süpürge devrildi ve Tiffany baş aşağı döndü. Muazzam bir&#160;çıkış yapmak için en iyi duruş bu değildi.</p>
<p>Sessizce konuştu, “Ben seni öğrenmeyeceğim, sen beni öğreneceksin. Ya da bir sonraki dersi bir balta verecek!”</p>
<p>Süpürge düz döndü, sonra nazikçe havalandı.</p>
<p>“Tamam,” dedi Tiffany. Bu sefer korku yoktu. Yalnızca sabırsızlık vardı. Aşağıda hızla uzaklaşan yer, onu hiç endişelendirmiyordu. Ondan uzak duracak kadar aklı başında&#160;değilse o zaman Tiffany ona bir tane çarpardı...</p>
<p>Sopa süzülerek uzaklaşırken bahçedeki uzun otların arasından fısıltılar geldi:</p>
<p>“Agh, çok geç kaldık Rob. Kovandı ordaki işte.”</p>
<p>“Heye, ama o ayaa görmedin mi? Daha kazanmadı, bizim kocakarı orda bi yerde! Onunla savaşıyo! Onun son zerresini&#160;ele geçirene kadar kazanamaz! Wullie, o elmalara uzanmaya&#160;çalışmayı bırakcak mısın?”</p>
<p>“Üzgünüm Rob, ama kimse bi Kovanla savaşamaz. Kendinle savaşmak gibi bi şey olur. Ne kadar çok savaşırsan, o seni o kadar çok ele geçirir. Ve senin her zerreni ele... ”</p>
<p>“Aazını kirpi çişiyle yıka Koca Yan! Ööle bi şey olmıy-cak...”</p>
<p>“Amanın! Koca kocakarı geliyo!”</p>
<p>Bayan Düzgün’ün yarısı harap haldeki bahçeye çıktı.</p>
<p>Başını iki yana sallayarak uzaklaşan süpürgeye baktı.</p>
<p>Yere düşmüş elmalardan birini kapmaya çalışan Wullie açıkta yakalanmıştı. Kaçmak için döndü. Doğrudan çömlek&#160;bahçe cücelerinden birine toslamasa kaçacaktı da. Çömlek&#160;cüceden sekti, sersemledi ve çılgın gibi sendelemeye, önünde duran kocaman, şişman, tombul yanaklı şeye odaklanmaya çalıştı. Bahçe kapısının tıkırdadığını ve yaklaşan yumuşak ayak seslerini duyamayacak kadar öfkelenmişti.</p>
<p>Kaçmak ve savaşmak arasında seçim yapması gerektiğinde, bir Feegle durup düşünmez. Aslında, hiç düşünmez.</p>
<p>“Ne diye sırıtıyon dostum?” diye sordu. “Ah he ye, sırf oltan var diye koca bi adam olduunu düşünüyon, diil mi?”&#160;İki eliyle birer pembe, sivri kulak yakaladı, kafasıyla nişan&#160;aldı ve sert, çömlek bir burun olduğu anlaşılan şeye kafa&#160;attı. Bu koşullar altında nesnelerin genelde yaptığı gibi,&#160;çömlek kırıldı, ama küçük adamın yavaşlamasına ve halkalar çizerek sendelemesine neden oldu.</p>
<p>Wullie, Bayan Düzgün’ün ona yöneldiğini gördü, ama çok geçti. Kaçmak için döndü ve diğer Bayan Düzgün’ün&#160;ellerine düştü.</p>
<p>Bayan Düzgün’ün parmakları Wullie’nin çevresinde kapandı.</p>
<p>“Ben bir cadıyım, biliyor musun?” dedi. “Ve hemen kıvranmayı bırakmazsan sana en kötü işkenceyi yaparım. Ne olduğunu biliyor musun?”</p>
<p>Kaçık Wullie dehşet içinde başını iki yana salladı. Uzun yıllar cambazlık yaptığı için Bayan Düzgün’ün kavrayışı&#160;çelik gibiydi. Uzun otların arasında, Feegle adamcıklarının kalanı öyle dikkatle kulak kabartmışlardı ki kulakları&#160;acıyordu.</p>
<p>Bayan Düzgün, Wullie’yi ağzına biraz daha yaklaştırdı. “Hemen gitmene izin veririm. Hem de sen, dolabımdaki&#160;yirmi senelik katıksız MacDehşet viskisinden tek bir yudum alamadan,” dedi.</p>
<p>Herhangibir Rob ayağa fırladı. “Ağlı, amanın, hamfendi, adama nasıl da işkence ediyon! Hiç mi acıman yok?” diye&#160;bağırdı. “Gerçekten de zalim bi kocakarısın...” Durdu.&#160;Bayan Düzgün gülümsüyordu. Herhangibir Rob çevresine&#160;bakındı, kılıcını yere fırlattı ve, “Agh, amanın!” dedi.</p>
<p>Nac Mac Feegle halkı, onlara kocakarı dese de cadılara saygı duyardı. Ve bu cadı, masaya kocaman bir somun ekmek ve bir şişe viski getirmiş, onlara ikram etmişti. Böyle&#160;biri saygı görmeyi hak ederdi.</p>
<p>“Elbette, sizi duydum. Bayan Kene de sizden bahsetmişti,” dedi, onların yemek yemesini izleyerek. Hafife alınacak iş değildi bu. “Ama sizin hep bir masaldan ibaret olduğunuzu düşündüm.”</p>
<p>“He ye, şeey, senin için de sorun diilse uzak dururuz,” dedi Herhangibir Rob ve geğirdi. “Arki-oolo-ci’ci adamların&#160;höyüümüzü kazmak istemeleri yeterince kötü zaten. Bi de&#160;resmimizi çizmek istiyen halkbilimci hanımlar çıkmasın&#160;başımıza.”</p>
<p>“Tiffany’nin çiftliğine göz kulak oluyorsunuz, öyle mi Bay Herhangibir?”</p>
<p>“He ye, bunu yapıyoz. Hem de herangi bi ödül beklemeden,” dedi Herhangibir Rob yüce gönüllülükle.</p>
<p>“He ye, aldıklarımız yalnızca bi kaç mini yumurta, meyve, eski giysiler ve..diye başladı Kaçık Wullie.</p>
<p>Rob ona bir bakış fırlattı.</p>
<p>“Şey... koca aazımı açmamam gereken zamanlardan biri miydi bu da?” dedi Wullie.</p>
<p>“He ye. Öyleydi,” dedi Rob. Yine iki Bayan Düzgün’e döndü. “Belki ortalıklarda kalmış ufak tefek şeyleri alıyoz-dur...”</p>
<p>“... bi de dolapta kilitli olanları falan..diye ekledi Kaçık Wullie mutlu mutlu.</p>
<p>&quot;... ama eksiklii hissedilmiyo. Karşılık olarak koynlara da göz kulak oluyoz,” dedi Rob, erkek kardeşine dik dik&#160;bakarak.</p>
<p>“Oradan denizi ve koyları da görebiliyor musunuz?” dedi Bayan Düzgün, Feegle adamcıklarıyla konuşurken&#160;çoğu insanın kapıldığı genel şaşkınlık haline kapılarak.</p>
<p>“Herhangibi Rob, koyunlar demek istiyo,” dedi Fena Halde Mini Billy. Ozanlar dilbilgisi hakkında biraz daha&#160;fazla şey bilirdi.</p>
<p>“He ye, ben de ööle dedim, koyn,” dedi Herhangibir Rob. “Her neyse... he ye, onun çiftliine göz kulak oluyoz. O bizim tepelerimizin kocakarısı, tıpkı ninesi gibi.”</p>
<p>Gururla ekledi, “Tepeler canlı olduklarım onun sayesinde biliyolar.”</p>
<p>“Ve bir Kovan da..</p>
<p>Rob duraksadı. “Ondan bahsetmenin dooru düzgün ko-cakarısal yolunu bilmiyom,” dedi. “Fena Halde Mini Billy, sen uzun sözcükleri bilirsin.”</p>
<p>Billy yutkundu. “Eski şiirler var, hamfendi. Kovan bi... bedensiz bi zihin gibidir, yalnızca düşünemez. Bazıları&#160;onun korkudan başka bir şey olmadımı sööler. Hiç ölmez.&#160;Ve yaptıı şey....” Minik yüzü buruştu. “Koyunların üzerindeki şeyler gibidir,” diye karar verdi.</p>
<p>O sırada yiyip içmeyen Feegle adamcıkları imdadına koştu.</p>
<p>“Boynuz mu?”</p>
<p>“Yün?”</p>
<p>“Kuyruk?”</p>
<p>“Bacak?”</p>
<p>“Sandalye?” Bunu söyleyen Kaçık Wullie’ydi.</p>
<p>“Koyun kenesi,” dedi Billy, düşünceli düşünceli. “Asalak mı demek istiyorsun?” dedi Bayan Düzgün.</p>
<p>“He ye, dooru sözcük bu olabilir,” dedi Billy. “İçine girer, biliyon mu? Güç ve kudret sahibi insanları arar. Krallar, bilirsin, büyücüler, önderler... Çok çok eskiden, insanlar&#160;olmadan önce, hayvanların içinde yaşıyomuş, ööle diyolar.&#160;En güçlü hayvanlar, bilirsin, koca koca dişleri olan. Ve seni&#160;bulduu zaman, kafana girmek için fırsat kollar ve sonra sen&#160;olur.”</p>
<p>Feegle adamcıkları susup Bayan Düzgün’ü izledi.</p>
<p>“Sen mi olur?” dedi Bayan Düzgün.</p>
<p>“He ye. Anılarınla falan. Yalnız... seni deyiştirir. Sana bissürü güç verir, ama seni ele geçirir, kendinin kılar. Ve&#160;sen olan son mini parça da... eh, belki savaşır, savaşır, ama&#160;küçülür, küçülür ve yok olur. Sen de yalnızca bi anı olursun...”</p>
<p>Feegle adamcıkları iki Bayan Düzgün’ü izledi. Böyle bir zamanda bir kocakarının ne yapacağını asla bilemezdiniz.</p>
<p>“Sihirbazlar iblis çağırırdı,” dedi. “Bunu hâlâ yapıyor olabilirler, ama sanırım bugünlerde on beş yüzyıl öncesinin modası kadar eski moda sayılıyor. Ama çok büyü gerektirir. Ve iblislerle konuşabiliyordun da sanıyorum. Ve&#160;kurallar vardı.”</p>
<p>“Bi Kovanın konuştuunu hiç duymadım,” dedi Billy. “Kurallara uyduunu da.”</p>
<p>“Ama neden Tiffany’yi istedi?” dedi Bayan Düzgün. “O güçlü değil ki!”</p>
<p>“Bölgemizin gücü var onun içinde,” dedi Herhangibir Rob şişinerek. “Gerektiinde ortaya çıkan bi güçtür, mini&#160;gözbaa numaraları yapmak için diil. Kendi gözlerimizle&#160;gördük hamfendi!”</p>
<p>“Ama Tiffany hiç büyü yapmıyor,” dedi Bayan Düzgün çaresizce. “Çok zeki bir kız, ama hercümerç bile yapamıyor. Bu konuda yanılmış olmalısınız.”</p>
<p>“Millet, son zamanlarda kocakarının kocakarılık yaptı-ını gören var mı aranızda?” diye sordu Herhangibir Rob.</p>
<p>Başlar iki yana sallandı ve boncuklar, böcekler, tüyler ve muhtelif kafa süsleri yere yağdı.</p>
<p>“Onu her zaman gözetler... demek istediğim, ona her zaman göz kulak olur musunuz?” dedi Bayan Düzgün, biraz dehşete düşerek.</p>
<p>“Ah, he ye,” dedi Rob havalı havalı. “Helada diil, elbette. Bi sebepten çatlakları tıkadıı için yatak odası da gittikçe güçleşiyo.”</p>
<p>“Neden, tahmin edemiyorum,” dedi Bayan Düzgün dikkatle.</p>
<p>“Biz de edemiyoz,” dedi Rob. “Heralde cereyan yapıyo-du, diyoz.”</p>
<p>“Evet, herhalde sebebi buydu,” dedi Bayan Düzgün.</p>
<p>“Genellikle bi fare debinden giriyoz ve o uykuya dalana kadar eski bebek evinde saklanıyoz,” dedi Rob. “Bana ööle&#160;bakma hamfendi, bizim delikanlıların tamamı eksiksiz&#160;birerr beyfendidirrr. Geceliini giyerken gözlerini sıkı sıkı&#160;kapatırlar. Sonra bi kişi pencerede, bi kişi kapıda nöbet tu-tuyo.”</p>
<p>“Onu neyden koruyorsunuz?”</p>
<p>“Her şeyden.”</p>
<p>Bir anlığına Bayan Düzgün’ün kafasında sessiz, ay ışığıyla aydınlanmış bir odada uyuyan bir çocuk canlandı. Pencerede, ay ışığının aydınlattığı küçük bir şeklin nöbet&#160;tuttuğunu görebiliyordu. Bir tane de kapının yanındaki&#160;gölgelerin arasında vardı. Onu neyden koruyor olabilirlerdi? Her şeyden...</p>
<p>Ama şimdi bir şey, bu şey onu ele geçirmişti ve Tiffany o şeyin içinde bir yerde kısılı kalmıştı. Ama hiç büyü kullanmamıştı! Diğer kızlardan biri kendi kendine denemeler&#160;yaparken yakalansa anlarım, ama... Tiffany?</p>
<p>Feegle adamcıklarının biri yavaşça elini kaldırıyordu.</p>
<p>“Evet?” dedi.</p>
<p>“Benim hamfendi, Koca Yan. Bunun dooru düzgün kocakarı işi mi olduunu bilmiyom, hamfendi,” dedi huzursuzca, “ama ben ve Elemen Hemen İri Angus bi kaç kez onun tuhaf bişii yaptımı gördük, diil mi, Hemen Hemen İri&#160;Angus?” Yanındaki Feegle başını salladı ve konuşan Feegle, sözlerine devam etti. “Yeni elbisesini ve yeni şapkasını&#160;aldıı zamandı...”</p>
<p>“Hem de çok şeker olmuştu,” dedi Hemen Hemen İri Angus.</p>
<p>“He ye, olmuştu. Ama onları üzerine giyindi ve sonra odanın ortasında durup şey dedi... dedii neydi, Hemen&#160;Hemen İri Angus?”</p>
<p>“Beni gör,” dedi Hemen Hemen İri Angus.</p>
<p>Bayan Düzgün boş boş baktı. Konuyu açtığına biraz pişman olmuş gibi görünen Koca Yan devam etti: “Mini&#160;bi süre sonra onun sesinin ‘Beni görme’ dediini duyduk.&#160;Sonra şapkasını, birazcık daa güzel görüncek şekilde düzeltti.”</p>
<p>“Ah, demek istediğin bizim ayna dediğimiz şeyde kendine bakıyordu,” dedi Bayan Düzgün. “Bu biraz...”</p>
<p>“O şeylerin ne olduunu biliyoz hamfendi,” dedi Hemen Hemen İri Angus. “Onda da minik bi tane var. Her yanı&#160;çatlamış ve kirlenmiş. Ama kendini dooru düzgün görmek&#160;istiyen biri için iyi diil.”</p>
<p>“Hırsızlık için çok iyidir aynalar,” dedi Herhangibir Rob. “Bizim Jeannie’ye çerçevesinde lal taşları olan gümüş&#160;bi tane aldık.”</p>
<p>“Ve ‘Beni gör’ dedi, öyle mi?” dedi Bayan Düzgün.</p>
<p>“He ye, sonra da ‘Beni görme’ dedi,” dedi Koca Yan. “Arada kalan zamanda da, heykel gibi kıpırdamadan durdu.”</p>
<p>“Bir tür görünmezlik büyüsü icat etmeye çalışmış gibi geliyor bana,” dedi Bayan Düzgün düşünceli düşünceli. “O&#160;şekilde işlemezler elbette.”</p>
<p>“Bize yalnızca sesini uzaklaştırmaya çalışıyo gibi geldiy-di,” dedi Hemen Hemen İri Angus. “Uzak bi yerden gelirmiş gibi olsun diye, biliyon mu? Biz avlanırken Mini Iain ööle bi şey yapabiliyo.”</p>
<p>“Sesini uzaklaştırmak mı?” dedi Bayan Düzgün, alm kırışarak. “Neden öyle düşündünüz?”</p>
<p>“Çünkü ‘Beni görme’ dediinde, ondan geliyomuş gibi olmadı ve dudakları oynamadı.”</p>
<p>Bayan Düzgün, Feegle adamcıklarına bakakaldı. Tekrar konuşmaya başladığında sesi biraz tuhaftı.</p>
<p>“Söyleyin bana,” dedi, “oracıkta duruyor muydu, yoksa az da olsa hareket ediyor muydu?”</p>
<p>“Yalnızca çok yavaş nefes alıyodu hamfendi,” dedi Koca Yan.</p>
<p>“Gözleri kapalı mıydı?”</p>
<p>“He ye!”</p>
<p>Bayan Düzgün çok hızlı nefes almaya başladı.</p>
<p>“Kendi bedeninden çıkmış! Yüz...”</p>
<p>&quot;... cadıdan biri bile yapamaz bunu!” dedi. “Bu Ödünç Almak’tır! Bütün sirk numaralarından daha iyidir! Bu...”</p>
<p>. zihnini başka yere koymaktır! Bunu..</p>
<p>“... denemeden önce kendini nasıl koruyacağını öğrenmelisin! Ve o sırf aynası olmadığı için bunu icat ediverdi, öyle mi? Küçük ahmak, neden...”</p>
<p>&quot;... söylemedi? Kendi bedeninden çıktı ve herhangi bir şeyin ele geçirebileceği şekilde oracıkta bıraktı! Acaba&#160;ne...”</p>
<p>“... yaptığını...”</p>
<p>&quot;... sanıyordu!&quot;</p>
<p>Bir süre sonra Herhangibir Rob nazikçe öksürdü.</p>
<p>“Biz savaş, içki ve hırsızlık konusundaki sorularda daha iyiyizdir,” diye mırıldandı. “Kocakarılıktan anlamayız.”</p><div><img src="main-18.jpg" alt=""/></div>
</body>
</html>