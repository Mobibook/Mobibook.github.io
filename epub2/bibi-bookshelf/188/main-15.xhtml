<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>GÖKYÜZÜ DOLU</h4>
<p>Şubatın sonlarındaki o tuhaf günlerden biriydi. Olması gerektiğinden biraz daha ılıktı ve rüzgâr olmasına rağmen&#160;hep ufuklarda dolaşıyor, asla sizin olduğunuz yere gelmiyor gibiydi.</p>
<p>Tiffany yaylalara tırmanmıştı. Korunaklı vadilerde erken doğan kuzular ayağa kalkmayı başarmışlar, sallanan atların yünlü hallerine benzemelerine sebep olan o salaklıklarıyla, gruplar halinde koşturuyorlardı.</p>
<p>Belki o gün bir şey vardı, çünkü yaşlı koyunlar da onlara katılmıştı ve bazıları kuzularıyla birlikte sekiyordu. Yarı mutluluk, yarı utanç içinde, kocaman kış yünlerini palyaçoların pantolonları gibi hoplatarak sıçrıyorlar, dönüyorlardı.</p>
<p>İlginç bir kış olmuştu. Tiffany bir sürü şey öğrenmişti. İçlerinden biri, yaşlarının toplamı 170’i geçen iki kişinin</p>
<p>nedimesi olabileceğinizdi. Bu sefer Bay Weavall, peruğu kafasında dönerek ve kocaman gözlükleri parıldayarak, altın paralardan birini ‘küçük yardımcılarına’ vermekte ısrar&#160;etmişti, ki bu Tiffany’nin hiç talep etmediği ve Bayan Düz-gün’ün parasının çıkışmayacağı maaşları fazla fazla karşılıyordu. Paranın bir kısmını gerçekten iyi, kahverengi bir&#160;pelerin almak için kullanmıştı. Pelerin dalgalanmıyordu,&#160;arkasında uçuşmuyordu, ama kalındı, onu sıcak ve kuru&#160;tutuyordu.</p>
<p>Başka şeyler de öğrenmişti. Koyun ve kuzuların yanından geçerken, onların fark etmeyeceği kadar hafifçe zihinlerine dokunuyordu...</p>
<p>Tiffany, resmi olarak yeni senenin başlangıcını işaretleyen Domuznöbeti Bayramı için dağlarda kalmıştı. Orada yapacak çok iş vardı ve Domuznöbeti, Tebeşir’de kutlanmıyordu zaten. Ama şimdi, Bayan Düzgün, Kuzulama Bayramı için ona izin vermişti. Yaşlı insanlar ona Koyungöbeği&#160;Bayramı diyordu. Çobanların senesi bu bayramla başlardı.&#160;Tepelerin kocakarısı bunu kaçıramazdı. Çitler ve kesilmiş&#160;çalılardan engellerin, rüzgârdan koruduğu sıcak, saman&#160;yuvalarda geleceğin başladığı zamandı o. Tiffany geleceğin başlamasına yardım etmiş, çoban lambalarının ışığında çalışmış, zor doğumlara yardımcı olmuştu. Sivri şapkası kafasında çalışmıştı ve bıçak, iğne ve iplikle, elleriyle ve&#160;yatıştırıcı sözleriyle koyunları kara kapıdan kurtarırken&#160;ve yeni kuzuların ışığı bulmasına yardım ederken çobanların onu izlediğini hissetmişti. Onlara bir gösteri sunmak</p><div><div><img src="main-32.jpg" alt=""/></div></div>
<p>zorundaydımz. Onlara bir masal vermek zorundaydımz. Ve sabahları eve gururla yürümüştü. Dirseklerine dek kana&#160;batmış oluyordu, ama o yaşamın kanıydı.</p>
<p>Daha sonra Feegle halkının höyüğüne gitmiş, delikten içeri sürünmüştü. Bunu bir süredir düşünüyordu ve hazırlıklı gitmişti: temiz, yırtılmış mendiller ve Bayan Düzgün’ün&#160;verdiği tarifle yapılmış sabunotu şampuanıyla. Jeannie’nin&#160;bunları kullanmak isteyebileceğini hissetmişti. Bayan Düzgün yeni anneleri hep ziyaret ederdi. İşi buydu.</p>
<p>Jeannie onu görünce memnun olmuştu. Tiffany, kelda-nın odasına kısmen girebilmek için karın üstü uzanmış, kuzularla aynı anda doğan ve kendisinin hep Robcuklar&#160;diye düşündüğü bebeklerin sekizini birden kucağına almıştı. Yedisi böğürerek birbirleriyle kavga ediyordu. Sekizinci,&#160;sessizce yatarak zamanını bekliyordu. Gelecek başlamıştı.</p>
<p>Onu farklı bir biçimde gören tek kişi Jeannie değildi. Haber yayılıyordu. Tebeşir’deki insanlar cadılardan hoş-lanmazdı. Cadılar hep dışarıdan gelirdi. Hep yabancılar&#160;olarak gelirdi. Ama artık, ninesi gibi kuzuların doğmasına&#160;yardım eden bizim Tiffany vardı ve onun cadılığı dağlarda&#160;öğrendiğini söylüyorlardı! Ah, ama o yine de bizim Tiffany.&#160;Tamam, kabul, üzerinde kocaman yıldızlar olan bir şapka takıyor, ama iyi peynir yapıyor, kuzulamadan anlıyor&#160;ve o Sızı Nine’nirı torunu, tamam mı? Ve parmaklarını bilgiç&#160;bilgiç burunlarının yanma dokunduruyorlardı. Sızı Nine’nin&#160;torunu. Yaşlı kadının ne yapabildiğini hatırlıyor musunuz?</p>
<p>Bu yüzden, eğer cadı olacaksa da, o bizim cadımız. Koyun-lardan anlıyor. Hah, hem duyduğuma göre dağlarda cadılar arasında bir yarışma düzenlenmiş ve bizim Tiffany onlara&#160;Tebeşirli bir kızın neler yapabildiğini göstermiş. Zaman&#160;değişiyor, tamam mı? Artık bir cadımız var ve bizimki her-kesinkinden iyi! Kimse Sızı Nine’nin torununu bir gölete&#160;atamaz!</p>
<p>Yarın yine dağlara dönecekti. Kuzuların doğumu sayılmasa bile, dolu dolu bir üç hafta olmuştu. Roland onu şatoda çaya davet etmişti. Bu tür şeylerin hep olduğu gibi, biraz tedirgin edici olmuştu, ama iki sene içinde Roland’m&#160;hantal bir hödükten, Tiffany ona gülümsediğinde neyden&#160;bahsettiğini unutan sinirli bir genç adama nasıl dönüştüğünü görmek tuhaftı. Ve şatoda kitaplar vardı!</p>
<p>Roland utangaç utangaç ona Şaşırtıcı Ölçüde Sıradan Sözcükler Sözlüğü hediye etmişti. Tiffany de hazırlıklı gelmiş, Roland’a Zakzak’m imal ettiği bir av bıçağını vermişti.&#160;Zakzak büyü konusunda beceriksiz olsa da bıçaklar konusunda mükemmeldi. Şapkadan, büyük dikkatle bahsetmişlerdi. Ve Tiffany eve döndüğü zaman sözlüğün R kısmında&#160;bir kitap ayracı bulmuştu. Hafif bir kurşun kalem iziyle şu&#160;sözcükler işaretlenmişti:</p>
<p>“Reverans: geleneksel diz kırmanın resmi biçimi. Artık kullanılmıyor.”</p>
<p>Yatak odasında yalnız olmasına rağmen kızarmıştı. Siz, onca bilgiçliğiniz ve üstünlük duygunuzla insanları izlerken ve düşünürken, onların da sizi izlediğini ve sizin&#160;hakkınızda düşündüğünü hatırlamak her zaman şaşırtıcı&#160;oluyordu.</p>
<p>Günlüğüne yazmıştı. Sayfaların arasına koyduğu çiçekler, fazladan notlar ve ayraçlar yüzünden günlüğü artık çok daha kalındı. İnekler üzerine basmış, yıldırım çarpmış,&#160;dereye düşmüştü. Ve üzerinde bir göz yoktu. Bir göz, daha&#160;ilk günden düşerdi. Bu gerçek bir cadının günlüğüydü.</p>
<p>Tiffany, insan içine çıktığı zamanlar dışında şapkayı takmıyordu artık, çünkü alçak kapılara takılıp eğiliyordu&#160;ve yatak odasının tavanı onu iyice eziyordu. Ama bugün&#160;takmıştı. Ne zaman bir rüzgâr onu kafasından almaya çalışsa sıkı sıkı tutuyordu.</p>
<p>Paslanmış dört demir tekerleğin çimenlere yarı gömülmüş olduğu ve koca göbekli sobanın çimenlerin üzerinde durduğu yere ulaştı. Soba, tabure olarak işe yarıyordu.</p>
<p>Koyunlar kuzularıyla dans eder, dünya dönerken Tiffany’nin çevresine sessizlik yayıldı, canlı bir sessizlik.</p>
<p>Neden gidiyorsun? Geri dönebilmek için. Ait olduğun yeri yepyeni gözler ve renklerle görebilmek için. Oradaki&#160;insanlar da seni farklı görecek. Başladığın yere geri dönmek hiç, gitmemekle aynı değil.</p>
<p>Tiffany koyunları izlerken sözcükler akimdan geçiyordu. Coşkuyla dolduğunu fark etti; yeni kuzular, yaşam, her şey karşısında. Derin denizin yanında bir su birikintisi nasıl kalıyorsa, coşkunun yanında da eğlence öyle kalıyordu.&#160;İçinizden gelen, içinize sığamayan bir duyguydu. Bir kahkaha olarak taştı.</p>
<p>“Geri döndüm!” diye ilan etti tepelere. “Gittiğim zamankinden daha iyi olarak!”</p>
<p>Yıldızlı şapkayı çıkardı. Gösteriş açısından kötü bir şapka değildi, ama yıldızlar yüzünden oyuncağa benziyordu. Ama asla onun şapkası olmamıştı. Olamazdı. Takmaya değen tek şapka kendi kendinize yaptığmızdı; satın aldığınız&#160;değil, size verilen değil. Sizin kendi başınız için, sizin kendi şapkanız. Kendi geleceğiniz, bir başkasmınki değil.</p>
<p>Yıldızlı şapkayı becerebildiğince yükseğe fırlattı. Rüzgâr şapkayı yakaladı. Şapka bir an yuvarlandı, sonra bir esintiye kapıldı ve dönerek, savrularak yaylaların üzerinde&#160;süzüldü ve sonsuza dek kayboldu.</p>
<p>Sonra Tiffany gökyüzünden şapka yaptı ve güneş batarken eski, koca göbekli sobanın üzerine oturup ufuklardaki rüzgârı dinledi.</p>
<p>Gölgeler uzarken yakındaki höyükten küçük gölgeler çıktı ve o kutsal yerde ona katılarak onunla birlikte izlediler.</p>
<p>Güneş battı, ki bu sıradan, gündelik büyüydü. Ilık bir gece çöktü.</p>
<p>Şapka yıldızlarla doldu.</p>
</body>
</html>