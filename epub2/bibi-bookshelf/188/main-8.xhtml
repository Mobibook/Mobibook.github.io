<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>GİZLİ ÜLKE</h4>
<p>Ölü olmak yeterince kötü zaten. Uyanıp da göğsünüzde bir Nac Mac Feegle adamcığının durduğunu ve iki santim&#160;öteden dikkatle yüzünüze baktığını görmek işleri daha da&#160;kötüleştiriyordu.</p>
<p>Bayan Düzgün inledi. Yerde yatıyormuş gibi geliyordu.</p>
<p>“Agh, bu canlı, orası kesin,” dedi Feegle. “Sana sööle-dim! Bana bi gelincik kafatası borçlusun!”</p>
<p>Bayan Düzgün bir çift gözünü kırpıştırdı, sonra dehşet içinde dondu.</p>
<p>“Bana ne oldu?” diye fısıldadı.</p>
<p>Önündeki Feegle adamcığının yerini Herhangibir Rob aldı. Bu da iyi bir şey değildi.</p>
<p>“Kaç parmak kaldırıyom?” dedi.</p>
<p>“Beş,” diye fısıldadı Bayan Düzgün.</p>
<p>“Ööle mi? Ah, haklı olabilirsin, sayı saymayı bilen şensin,” dedi Rob, elini indirerek. “Mini mini bi kaza geçirdin, biliyon mu. Mini mini bi parça ölüsün.”</p>
<p>Bayan Düzgün’ün başı arkaya devrildi. Tam olarak acı olmayan bir pusun ardından, göremediği birine Herhangi-bir Rob’un şunları söylediğini duydu:</p>
<p>“Hey, haberi alıştıra alıştıra veriyodum! iki kez “mini mini’ dedim, diil mi?”</p>
<p>“Bir parçam çok... uzaklarda gibi geliyor,” diye mırıldandı Bayan Düzgün.</p>
<p>“He ye, bu konuda haklısın,” dedi, hastayla ilişkiler konusunda bir numara olan Rob.</p>
<p>Bayan Düzgün’ün zihnini oluşturan yoğun çorbanın yüzeyinde bazı anılar süzüldü.</p>
<p>“Tiffany beni öldürdü, değil mi? ” dedi. “O siyah şeklin bana döndüğünü hatırlıyorum. Yüzündeki ifade korkunçtu...”</p>
<p>“O Kovandı,” dedi Herhangibir Rob. “Tiffany diildi! Tiffany onunla savaşıyodu! O hâlâ içeride! Ama Kovan,&#160;senin iki bedenin olduunu hatırlamadı! Tiffany’ye yardım&#160;etmemiz lazım, hamfendi!”</p>
<p>Bayan Düzgün doğruldu. Hissettiği şey acı değildi, acının... hayaletiydi.</p>
<p>“Nasıl öldüm?” dedi zayıfça.</p>
<p>“Bir patlama gibi bi şey oldu, dumanlar falan,” dedi Rob. “Hiç pis diildi, gerçekten.”</p>
<p>“Ah, pekâlâ, bir teselli, hiç olmazsa,” dedi Bayan Düzgün, durduğu yerde çökerek.</p>
<p>“He ye, yalnızca bu, kocaman mor buluta, toza benzeyen şey vardı,” dedi Kaçık Wullie.</p>
<p>“Şey nerede... benim... hissedemiyorum... diğer bedenim nerede?”</p>
<p>“He ye, o büyük bulut onu alıp götürdü,” dedi Rob. “Bi yedeen olması iyi olmuş, ha?”</p>
<p>“Kafası fena karışmış,” diye fısıldadı Fena Halde Mini Billy. “Biraz nazik ol, olmaz mı?”</p>
<p>“Her şeyin yalnızca bir yanını görmeyi nasıl başarıyorsunuz?” dedi Bayan Düzgün dalgın dalgın, genel olarak dünyaya. “Yalnızca bir çift el ve ayakla her şeyi nasıl yapacağım? Devamlı tek bir yerde olarak... insanlar nasıl başa&#160;çıkıyor? İmkânsız bir şey.</p>
<p>Gözlerini kapattı.</p>
<p>“Hamfendi Düzgün, sana iitiyacımız var!” diye bağırdı Herhangibir Rob, onun kulağına.</p>
<p>“İhtiyaç, ihtiyaç, ihtiyaç,” diye mırıldandı Bayan Düzgün. “Herkesin bir cadıya ihtiyacı var. Bir cadının ihtiyaçlarına kimsenin aldırdığı yok. Devamlı ver, ver, ver... Kimse bir iyilik perisine dilek hakkı vermez, sana bu kadarını söyleyeyim...”</p>
<p>“Bayan Düzgün!” diye haykırdı Rob. “Şindi bayılamaz-sın!”</p>
<p>“Yorgunum,” diye fısıldadı Bayan Düzgün. “Ben çok, çok bulut oldum.”</p>
<p>“Bayan Düzgün!” diye bağırdı Herhangibir Rob. “Koca mini kocakarı ölü gibi yerde yatıyor, buz gibi soğuk ve at&#160;gibi terliyo! İçerde yaratıkla savaşıyo hamfendi! Ve kaybedi-yo!” Rob, Bayan Düzgün’ün yüzüne baktı ve başını iki yana&#160;salladı. “Gitti gider! Bayıldı! Hadi millet, onu taşıyalım!”</p>
<p>Ufak tefek yaratıkların tümü gibi, Feegle halkı da boylarına göre muazzam güce sahiptir. Bayan Düzgün’ü, başını gerekenden daha fazla çarpmadan üst kata taşımak için on&#160;tanesi yeterli oldu, ama Tiffany’nin odasının kapısını açmak için onun ayaklarını kullanmaları gerekti.</p>
<p>Tiffany yerde yatıyordu. Bazen kaslarından biri seyiri-yordu.</p>
<p>Bayan Düzgün’ü oyuncak bebek gibi dik tuttular.</p>
<p>“Koca kocakarıyı nasıl ayıltcaaz?” dedi Koca Yan.</p>
<p>“Adamın kellesini dizlerinin arasına sokman gerekiyo-muş, ben ööle duydum,” dedi Rob kuşkuyla.</p>
<p>Kaçık Wullie göğüs geçirdi ve kılıcını çekti. “Bana biraz aşırı bi çareymiş gibi geldi,” dedi, “ama biri onu kıpırdatmadan tutarsa...”</p>
<p>Bayan Düzgün gözlerini açtı, ki iyi bir şeydi bu. Sallanarak Feegle adamcıklarına odaklandı ve tuhaf, mutlu bir gülümsemeyle gülümsedi.</p>
<p>“Uuuu, perileer!” diye mırıldandı.</p>
<p>“Agh, yoo, sayıklıyo,” dedi Herhangibir Rob.</p>
<p>“Hayır, kocatiplerin sandıı gibi periler demek istiyor,” dedi Fena Flalde Mini Billy. “Çiçeklerin içinde yaşıyan ve&#160;ortalıkta uçuşup kelebek falan kucaklayan mini mini, şıkır&#160;şıkır yaratıklar.”</p>
<p>“Ne? Yani hiç gerçek peri görmemişler mi? Peri dedin, eşekarısından da kötüdür!” dedi Koca Yan.</p>
<p>“Bunun için zamanımız yok!” diye terslendi Herhangi-bir Rob. Bayan Düzgün’ün dizine sıçradı.</p>
<p>“He ye, bağyan, biz periyiz, şey ülkesinden geldik...” Durdu ve yalvarırcasına Billy’ye baktı.</p>
<p>“Şıkır?” diye öneride bulundu Billy.</p>
<p>“He ye, biz Şıkır Ülkesi’nden geldik, biliyon mu ve bu zavallı mini...”</p>
<p>“... prenses,” dedi Billy.</p>
<p>“He ye, prensesi bulduk. Bi avuç kılçık.</p>
<p>&quot;... kötü goblin,” dedi Billy.</p>
<p>“... he ye, kötü goblinin saldırısına uuradı, dooru ve kötü durumda, bu yüzden diyoduk ki, bize ona nasıl göz&#160;kulak olcaamızı bi ööretsen.</p>
<p>“... yakışıklı prens, her yanı perdelerle kaplı, iri, beyaz bir atın sırtında geri dönene ve büyülü bi öpücükle onu&#160;uyandırana kadar,” dedi Billy.</p>
<p>Rob ona çaresiz bir bakış fırlattı ve şaşkın Bayan Düz-gün’e döndü.</p>
<p>“He ye, tam da arkadaşım Peri Billy’nin dedii gibi,” diye bitirmeyi başardı.</p>
<p>Bayan Düzgün odaklanmaya çalıştı. “Peri halkı için çok çirkinsiniz,” dedi.</p>
<p>“He ye, eh, sizin normalde gördükleriniz şirin çiçek-lerinkilerdir, bilirsin,” dedi Herhangibir Rob, çılgınca uydurarak. “Biz daha çok ısırganları, sarmaşıkları, Yaşlı&#160;Adam Pantolonlarım ve dikenli çalıları severiz, tamam mı?&#160;Yalnızca güzel çiçeklerin perisi olması haksızlık olurdu&#160;şindi, diil mi? Muhtemelen kanuna aykırı da olurdu, ha?&#160;Şindi, lütfen bu prensesle ilgilenmemize yardım eder misin,&#160;yoksa o kılçık...”</p>
<p>“... kötü goblinler...” dedi Billy.</p>
<p>“He ye, onlar geri dönmeden,” dedi Rob.</p>
<p>Nefes nefese Bayan Düzgün’ün yüzünü izledi. Bayan Düzgün’ün kafasında düşünceler dönüp dolaşıyor gibiydi.</p>
<p>“Nabzı hızlı mı?” diye mırıldandı Bayan Düzgün. “Derisinin soğuk olduğunu, ama terlediğini söyledin, değil mi? Hızlı hızlı mı nefes alıyor? Şoka girmiş gibi. Onu sıcak tutun. Bacaklarını kaldırın. Onu dikkatle izleyin. Şokun...&#160;sebebini... ortadan kaldırın...” Başı devrildi.</p>
<p>Rob, Fena Halde Mini Billy’ye döndü. “Her yanı perdelerle kaplı at mı?” dedi. “Bu abidik gubidik şeyleri nereden uydurdun?”</p>
<p>“Uzungöl kabilesinin orada kocaman bi ev var. Mini bebelerine masal okuyolar. Ben de gidip fare debinden din-liyom,” dedi Fena Halde Mini Billy. “Bi gün gizlice içeri girdim ve resimlere baktım. Kocatiplerin şövabye dedii,&#160;kalkanlı, zırhlı ve perdeli atlı insanlar vardı.</p>
<p>“Eh, abidik gubidik de olsa işe yaradı,” dedi Herhangi-bir Rob. Tiffany’ye baktı. Yerde yatıyordu, bu yüzden Her-hangibir Rob’un boyu onun çenesine geliyordu. Küçük bir tepenin çevresinde yürümek gibiydi. “Amanın, bu zavallı&#160;mini şeyi bööle görmek beni çok üzüyo,” dedi, başını iki&#160;yana sallayarak. “Hadi millet, şu örtüyü yataktan indirin ve&#160;yastıı ayaklarının altına koyun.”</p>
<p>“Şey, Rob?” dedi Kaçık Wullie.</p>
<p>“He ye?” Rob, baygın Tiffany’ye bakıyordu.</p>
<p>“Onun kellesinin içine nasıl girceez? Bize rehberlik edecek bi şeye ihtiyacımız var.”</p>
<p>“He ye, Wullie ve ben onun ne olcaanı biliyom, çünkü ben kendi kellemi düşünmek için kullandım!” dedi Rob.&#160;“Koca mini kocakarıyı sık sık gördün, diil mi? Eh, şu kolyeyi gördün mü?”</p>
<p>Uzandı. Tiffany yerde yatarken gümüş at kolyesi kaymıştı. Tılsımların ve karanlık ışıltıların arasında asılı duruyordu.</p>
<p>“Ee?” dedi Wullie.</p>
<p>“Bunu Baron’un oolu hediye etti,” dedi Rob. “Ve o da sakladı. Kendini bi tür gece yaratıma dönüştürmeye çalıştı,&#160;ama bi şey bunu saklamasına sebep oldu. O şey onun kafasının içinde. Bu onun için önemli. Bize tek gereken bunun&#160;üzerine bi tekertaşı frenlemek, bu bizi doorudan onun kafasının içine götürür.”<a id="footnote1"></a><sup><a href="#bookmark0">1</a></sup></p>
<p>Kaçık Wullie kafasını kaşıdı. “Ama ben onun, oola-nın yalnızca koca bi dışkı çuvalı olduunu düşündüünü sanıyodum,” dedi. “Onu dışarıda yürüyüş yaparken gördüm. Oolan, atının sırtında yanında geçtiinde burnunu&#160;havaya kaldırıyo ve başka tarafa bakıyo. Aslında, sırf bunu&#160;yapabilmek için, bazen tam yirmi beş dakka oolanm geçmesini beklediini gördüm.”</p>
<p>“Ah, şeey, hiçbi erkek bi kadının aklının nasıl çalıştıım bilmez,” dedi Herhangibir Rob çalımla. “Biz atı takip edelim.”</p>
<p>Bayan Sezgiye Kene ’nin yazdığı, “Periler ve Onlardan Kaçınma Yolları ”kitabından:</p>
<p>Nac Mac Feegle halkının bir dünyadan diğerine nasr/geçtikleri-ni kimse tam olarak bilmemektedir. Feegle balkının bu şekilde yolculuk ettiğini görenler, görünüşte omuzlarını arkaya attıklarını, bir bacaklarını dümdüz önlerine uzattıklarını söyler. Sonra ayaklarını&#160;oynatırlar ve gözden kaybolurlar. Bu, ‘kuşadımı’ olarak bilinir ve&#160;bir Feegle bu konuda yalnızca, “Her şey ayak bileenin nasıl hareket&#160;ettiine baalı, biliyon mu,” yorumunu yapar. Büyü kullanarak her tür&#160;dünya arasında yolculuk yapabilirler, ama belli bir dünyanın içinde&#160;büyüyle yolculuk yapamazlar. Bu amaç için “ayaklarımız var” diye&#160;ikna ederler insanları.</p>
<p>Güneş yüksekte olmasına rağmen gökyüzü karanlıktı. Güneş, öğle zirvesini henüz geçmişti, manzarayı sıcak bir&#160;yaz günü kadar aydınlatıyordu, ama gökyüzü yıldızsız bir&#160;gece yarısı kadar siyahtı.</p>
<p>Bu, Tiffany Sızı’nm zihninin manzarasıydı.</p>
<p>Feegle adamcıkları çevrelerine bakındılar. Ayaklarının altında, yükselip alçalan yeşil yaylalar var gibiydi.</p>
<p>“Tebeşir’e ne olduunu söölüyo. Tebeşir de ona kim olduunu söölüyo,” diye frsıldadı Fena Halde Mini Billy.&#160;“Gerçekten de oranın ruhunu kellesinde saklıyo...”</p>
<p>“He ye, ööle,” diye mırıldandı Herhangibir Rob. “Ama burda yaratık yok, biliyon. Koyn yok, kuşçuklar yok.”&#160;“Belki... belki bi şey onları korkutup kaçırtmıştır?”&#160;dedi Kaçık Wullie.</p>
<p>Gerçekten de hiç canlı yoktu. Burada krpırtısızlık ve sessizlik hâkimdi. Aslında, doğru sözcükleri kullanmayı çok önemseyen Tiffany olsa, bunun bir suskunluk olduğunu&#160;söylerdi, ki sessizlikle aynı şey değildi bu. Bir suskunluk,&#160;gece yarısı katedrallere çöken şeydir.</p>
<p>“Tamam, millet,” diye fısıldadı Herhangibir Rob. “Ne bulcaamızı bilmiyoz, bu yüzden adımlarmrzı olabildiyince&#160;hafif atm, annadınrz mı? Koca mini kocakarıyı bulalım.”&#160;Başlarını salladılar ve hayaletler gibi ilerlediler.</p>
<p>Arazi, önlerinde hafifçe yükseliyor; toprak, sete benzeyen bir şeylere dönüşüyordu. Pusuya düşürülmeye karşı dikkatle yürüdüler onun üzerinde, ama çimenlerin üzerinde bir tür artı işareti oluşturan iki uzun tümseğe tırmanırlarken hiçbir şey durdurmadr onları.</p>
<p>“İnsan yapımı,” dedi Koca Yan, tepeye ulaştıklarında. “Tıpkı eski günlerdeki gibi Rob.” Sessizlik, sözlerini soğurup söndürdü.</p>
<p>“Bu koca mini kocakarının kafasının içinin derinlikleri,” dedi Herhangibir Rob, ihtiyatla çevresine bakınarak. “Onları neyin yaptımı bilmiyoz.”</p>
<p>“Ben bundan hiç hoşlanmadım Rob,” dedi bir Feegle. “Fazla sessiz.”</p>
<p>“He ye, Hafifçe Akıllı Georgie, ööle.</p>
<p>“You are my sunshine, my only su... ”*</p>
<p>“Kaçık Wullie!” diye terslendi Rob, gözlerini bu tuhaf manzaradan ayırmadan.</p>
<p>Şarkı durdu. “He ye, Rob?” dedi Kaçık Wullie, Rob’un arkasından.</p>
<p>“Aptallık ve mü-na-se-bet-siz davrangıç suçu işlediin-de sana sööliceemi söölemiştim ya?”</p>
<p>“He ye, Rob?” dedi Kaçık Wullie. “Bu o zamanlardan biri miydi?”</p>
<p>“He ye.”</p>
<p>Çevrelerine bakarak harekete geçtiler yine. Ve hâlâ aynı suskunluk vardı. Bir orkestranın çalmaya başlamasından&#160;önceki, gök gürültüsünden önceki suskunluktu bu. Sanki&#160;tepelerdeki küçük sesler, tek bir büyük sese yer açmak için&#160;kesilmişlerdi.</p>
<p>Ve sonra At’ı buldular.</p>
<p>Onu Tebeşir’de görmüşlerdi. Ama buradaydı işte, bir yamaca oyulmuş değil, önlerinde yayılmış halde. Ona bakakaldılar.</p>
<p>* “Benim güneş ışığımsın, sen benim...”</p>
<p>J. Davis / C. Mitchell © 1940 Southern Music Pub. Co. Inc. ABD Peermusic Ltd., Londra İzin alınarak kullanılmıştır. [E. N.]</p>
<p>“Fena Halde Mini Billy?” dedi Rob, genç ozanı yanma çağırarak. “Sen bi ozansın, şiirden ve düşlerden anlarsın.&#160;Bu nedir? Neden burada? Tepelerin tepesinde olmaması ge-rekiyodu! ”</p>
<p>“Ciddi bir gizem, Bay Rob,” dedi Billy. “Bu çok ciddi bir gizem. Henüz çözemedim.”</p>
<p>“Tiffany, Tebeşir’i bilir. Neden bunu yanlış anlamış?”</p>
<p>“Düşünüyorum, Bay Rob.”</p>
<p>“Biraz daha hızlı düşünemez misin?”</p>
<p>“Rob?” dedi Koca Yan, yanlarına seyirterek. İleride keşfe çıkmıştı.</p>
<p>“He ye?” dedi Rob kasvetle.</p>
<p>“Gelip bunu görsen iyi olcak...”</p>
<p>Yuvarlak bir tepenin üzerinde koca göbekli soba için bir bacası olan, dört tekerlekli, kıvrık çatılı bir çoban kulübesi&#160;vardı. İçeride, duvarlar yüzlerce Neşeli Denizci tütününün&#160;sarı-mavi paket kâğıtlarıyla kaplıydı. Orada asılı eski çuvallar vardı ve kapının arkası, Sızı Nine’nin koyunları ve&#160;günleri saymakta kullandığı tebeşir izleriyle kaplıydı. Bir&#160;de eski koyun postları ve yem çuvallarıyla rahat hale getirilmiş dar, demir bir yatak vardı.</p>
<p>“Bunu anlıyor musun, Fena Halde Mini Billy?” dedi Rob. “Koca mini kocakarının nerde olduunu sööleyebilir&#160;misin bize?”</p>
<p>Genç ozan endişeli görünüyordu. “Şey Bay Rob, ben daa yeni ozan oldum, biliyon diil mi? Demek istediim, şarkıları&#160;falan biliyom, ama bu konuda fazla deneyimli diilim...”</p>
<p>“Ööle mi?” dedi Herhangibir Rob. “Peki senden önce kaç ozan bi kocakarının düşlerinde dolandı?”</p>
<p>“Şey... benim duydurun hiç yok, Bay Rob,” diye itiraf etti.</p>
<p>“He ye. Demek ki bu konuda, o koca adamların hepsinden daha fazla bilgi sahibisin şindiden,” dedi Rob. Delikanlıya gülümsedi. “Elinden gelenin en iyisini yap delikanlı. Senden daha fazlasını beklemiyom.”</p>
<p>Billy kulübe kapısına baktı ve derin bir nefes aldı: “O zaman sana sööliim. Bence peşine avcı takılmış bi yaratık&#160;gibi, yakında bi yere saklanmış Bay Rob. Bu, onun hafızasının mini bi parçası, ninesinin yeri, her zaman güvende&#160;hissettii bi yer. Bence biz onun ruhunda ve merkezindeyiz.&#160;Gerçekten o olan kısımda. Ve onun için korkuyom. Botlarımın tabanına dek korkuyom.”</p>
<p>“Neden?”</p>
<p>“Çünkü gölgeleri izliyodum Bay Rob,” dedi Billy. “Güneş hareket ediyo. Gökyüzünden aşşaa kayıyo.”</p>
<p>“He ye, ee, güneş bunu hep yapar..diye başladı Rob.</p>
<p>Billy başını iki yana salladı. “Yok, Bay Rob. Anlamıyon! Sana söölüyom, bu koca engin dünyanın güneşi diil. Bu,&#160;onun ruhunun güneşi.”</p>
<p>Feegle adamcıkları güneşe ve gölgelere baktılar, sonra Billy’ye döndüler. Billy cesurca çenesini çıkarmıştı, ama&#160;titriyordu.</p>
<p>“Gece çöktüünde kocakarı ölçek mi?” dedi Rob.</p>
<p>“Ölümden daha kötü şeyler vardır, Bay Rob. Kovan onu tepeden tırnaa ele geçircek...”</p>
<p>“Ööle bi şey olmıycak!” diye bağırdı Herhangibir Rob. Öyle aniden bağırmıştı ki Billy geriledi. “O güçlü bi koca&#160;mini kız! Kralça’yla savaşmak için yalnızca kızartma tavası&#160;kullandı!”</p>
<p>Fena Halde Mini Billy yutkundu. Şu anda Herhangibir Rob’a karşı çıkmaktansa yapmayı tercih edeceği bir sürü&#160;şey vardı. Ama ısrar etti.</p>
<p>“Üzgünüm, Bay Rob, ama sana söylüyom, o zaman elinde demir vardı ve kendi bölgesindeydi. Burada kendi evinden çok, çok uzakta. Ve yaratık burayı bulduunda sıkıştır-cak, ona yer bırakmıycak ve gece çökecek ve....” “Afidersin, Rob. Benim bi fikrim var.”</p>
<p>Konuşan Kaçık Wullie’ydi. Ellerini sinirli sinirli oynatıyordu. Herkes dönüp ona baktı.</p>
<p>“Senin mi bi fikrin var?” dedi Rob.</p>
<p>“He ye, sana söölersem, mü-na-se-bet-siz olduunu söylemiycen ama, tamam mı Rob?”</p>
<p>Herhangibir Rob içini çekti. “Tamam Wullie, söz.” “Şeey,” dedi Wullie, parmaklarını kenetleyip açarak.&#160;“Gerçekten onun diilse bu yer nere? Kendi bölgesi diilse&#160;nedir? Yaratıkla burda savaşamazsa hiçbi yerde savaşa-maz!”</p>
<p>“Ama yaratık buraya gelmez,” dedi Billy. “Gelmesine gerek yok. Kocakarı zayıflarken burası da solup gitçek.”</p>
<p>“Ah, amanın,” diye mırıldandı Kaçık Wullie. “Eh, iyi bi fikirdi, diil mi? İşe yaramasa bile?”</p>
<p>Herhangibir Rob onları dinlemiyordu. Çoban kulübesinin çevresine bakıyordu. Benim erkeem kellesini millete kafa atmaktan başka bişi için kullanmalı, demişti Jeannie.</p>
<p>“Kaçık Wulbe haklı,” dedi sessizce. “Bu onun güvenli yeri. Tebeşir’i saklıyo, Tebeşir onun gözünün bebee. Yaratık burada ona asla dokunamaz. Burada, güç onda. Ama&#160;canavarla savaşmazsa burası onun için hapisane olur. Burada kapalı kalır ve hayatının, kuburdan aşşaa gitmesini&#160;izler. Dünyaya, bi tutsaan mini bi pencereden bakması gibi&#160;bakar, insanların ondan nefret ettiini, ondan korktuunu&#160;görür. Bu yüzden yaratıl zorla buraya getircez ve burada&#160;ölecek!”</p>
<p>Feegle adamcıkları tezahürat yaptılar. Neler olup bittiğinden emin değildiler, ama kulaklarına hoş gelmişti.</p>
<p>“Nasıl?” dedi Fena Halde Mini Billy.</p>
<p>“Mutlaka sorman lazımdı, diil mi?” dedi Herhangibir Rob acı acı. “Üstelik ben düşünme işini ne kadar iyi yapı-yodum...”</p>
<p>Döndü. Tepesindeki kapıda bir sürtünme sesi duyuldu.</p>
<p>Orada, sıra sıra yarı silinmiş işaretlerin üzerinde, görünmez bir el yazıyormuş gibi, yeni harfler beliriyordu.</p>
<p>“Sözcükler,” dedi Herhangibir Rob. “Kocakarı bize bi şey anlatmaya çalışıyo! ”</p>
<p>“Evet, diyolar ki...” diye başladı Billy.</p>
<p>“Ne dediklerini biliyom!” diye terslendi Herhangibir Rob. “Ben okumayı biliyom bi kere! Diyolar ki...”</p>
<p>Başını yine kaldırdı. “Tamam, diyolar ki... şu adım atıp kolunu yukarı uzatmış adam harfi, soora güneş gibi yuvarlak olan var, soora gökyüzüne uzanan harf, soora uu diye&#160;şaşıran harf, soora zikzaklı şey, soora bizim ‘boşluk’ de-diimiz şey, soora yine kolları yukarı uzanan, soora uunun&#160;noktalısı, soora zikzaklı şey, soora yine uunun noktalısı,&#160;bir sonraki satırdaaa... kollarını yana uzatmış adam, soora&#160;tarak, soora yürüyen şişman adam, soora yine tarak, soora&#160;göbekli şişman kadın, soora yine tarak, soora yine zikzaklı şey, soora yine kollarını açmış adam, soora tepesinde&#160;nokta olan direk, soora yine zikzaklı şey... ve bir sonraki&#160;satır zikzaklı şeyle başlıyo, soora tarak, soora kuyruklu yılan, soora tarak, soora oturan adam, soora noktalı direk&#160;ve sonra boşluk var çünkü orda harf yok, soora çok şişman adam, soora tarak, soora noktalı direk, soora zikzaklı&#160;şeyin devrilmiş hali, soora aydede, soora eski dostumuz&#160;noktalı direk! Son!”</p>
<p>Ellerini kalçalarına dayayıp geriledi ve sordu: “işte! Şin-di yaptum okuma diil de neydi?”</p>
<p>Feegle adamcıklarından bir tezahürat yükseldi, bazıları ellerini çırptılar.</p>
<p>Fena Halde Mini Billy tebeşirle yazılmış sözcüklere baktı.</p><div><img src="main-20.jpg" alt=""/></div>
<p>Sonra Herhangibir Rob’un yüzündeki ifadeye baktı.</p>
<p>“He ye, be ye,” dedi, “harika iş çıkardın Bay Rob. Koyun yünü, terebentin ve Neşeli Denizci tütünü.”</p>
<p>“Agh, şeey, tek seferde herkes okuyabilir,” dedi Herhangibir Rob önemsemezce. “Ama bütün o dolandırıcı harfleri ayırmak için iyi okuman lazım. Hem, bütününün anlamını&#160;bilmek için ise, çok çok iyi olman lazım.”</p>
<p>“Neydi o?” dedi Fena Halde Mini Billy.</p>
<p>“Anlamı şu ki, ozan, sen hırsızlııa gidiyon!” Feegle adamcıklarının kalanından bir tezahürat yükseldi. Konuşmaları pek iyi takip edememişlerdi, ama bu sözcüğü hemen anlamışlardı.</p>
<p>“Hem de unutulmıycak bi hırsızlık olcak!” diye bağırdı ve yeni bir tezahürat koptu. “Kaçık Wullie!”</p>
<p>“He ye!”</p>
<p>“Sorumluluk sende! Sende bi böceen beyni bile yok kardeşim, ama iş hırsızlık olduunda bu dünyada eşin benzerin yok! Terebentin, taze koyun yünü ve biraz Neşeli Denizci</p><div>
<p>-</p></div>
<p>tütünü bulman lazım! Onları iki bedenli koca kocakarıya götürceen! Ona sööle, Kovana onları koklatçak, tamam mı?&#160;Bu, yaratıl buraya getirir! Ve elini çabuk tut, çünkü güneş&#160;gökyüzünde alçalıyo. Zaman’ın kendisinden hırsızlık yap-çaan, tamam mı? Bi sorun mu var?”</p>
<p>Kaçık Wullie parmağını kaldırmıştı.</p>
<p>“Aslına bakarsan Rob,” dedi, “bende bi böceen beyni olmadımı söölemen beni mini bi parça kırdı.</p>
<p>Rob duraksadı, ama yalnızca bir anlığına. “He ye, Kaçık Wullie, söölediin dooru. Bööle söölemem dooru diildi. O&#160;anın heyecanıyla sööledim ve gerçekten üzgünüm. Şindi&#160;burda, tam önünde dururken şööle diyorum: Kaçık Wul-lie, sende bi böceen beyni var ve aksini sööleyen her kılçıkla savaşırım!”</p>
<p>Kaçık Wullie’nin yüzünde kocaman bir gülümseme belirdi, sonra alnını kırıştırdı. “Ama önder sensin Rob,”&#160;dedi.</p>
<p>“Bu yaamada diil Wullie. Ben burda kalıyom. Bu yaama-da iyi bi önder olcaandan ve son on yedi seferde yaptım gibi işleri berbat edip bırakmıycaandan son derece eminim!”</p>
<p>Kalabalıktan homurtular yükseldi.</p>
<p>“Güneşe baksanıza!” dedi Rob, işaret ederek. “Biz konuşurken daha da fazla ilerledi! Biri onun yanında kalmalı! Onu yalnız başına ölmeye terk ettiimizi söyliyemiycekler!&#160;Şindi, yürüyün hadi, sizi kılçıklar, yoksa kılıcımın düz yanını hissedersiniz!”</p>
<p>Kılıcını kaldırdı ve homurdandı. Diğerleri kaçtılar.</p>
<p>Herhangibir Rob kılıcını dikkatle indirdi, sonra çoban kulübesinin basamağına oturdu ve güneşi izlemeye başladı.</p>
<p>Bir süre sonra başka bir şeyin farkına vardı...</p>
<p>Pilot Hamish, Bayan Düzgün’ün çalı süpürgesine kuşkuyla baktı. Süpürge yerden bir metre kadar havada duruyordu ve onu endişelendiriyordu.</p>
<p>Paraşütünü koyduğu bohçayı sırtında düzeltti. Aslında paraşütten çok ‘paradon’ demeliydi ona, çünkü Tiffany’nin&#160;en iyi, eski ve güzelce yıkanmış pazar donundan ve iplerden yapılmıştı. Çiçek desenleri hâlâ duruyordu, ama bir&#160;Peegle adamcığını güvenle yere indirmek konusunda don&#160;gibisi yoktu. Hamish ona ihtiyaç duyacağını hissediyordu.</p>
<p>“Ama tüyü yok,” diye şikâyet etti.</p>
<p>“Bak, tartışacak zamanımız yok!” dedi Kaçık Wullie. “Acelemiz var, biliyon ve uçmayı bilen tek kişi sensin!”</p>
<p>“Çalı süpürgesi uçmak diildir,” dedi Hamish. “Büyüdür. Kanatları yok! Ben bu tür şeyleri bilmem!”</p>
<p>Ama Koca Yan, süpürgenin çalılı ucuna bir parça ip atmış, yukarı tırmanıyordu. Diğer Feegle adamcıkları da takip ediyordu.</p>
<p>“Dahası, bu şeyi nasıl yönlendiriyon?” diye devam etti Hamish.</p>
<p>“Şeey, kuşçuklarda nasıl yapıyon?” diye sordu Wullie.</p>
<p>“Ah, o kolay. Yalnızca aarlımı kaydırıyon, ama...”</p>
<p>“Agh, uçtukça öörenirsin,” dedi Wullie. “Uçmak zor olamaz. Ördekler bile yapabiliyo, üstelik onların hiç beyni&#160;yok.”</p>
<p>İtiraz etmenin anlamı yoktu, işte bu yüzden, birkaç dakika sonra Hamish süpürgenin sapında kıyın kıyın ilerliyordu. Feegle adamcıklarının kalanı diğer uçtaki çalılara tutunmuş, gevezelik ediyorlardı.</p>
<p>Sopalar ve paçavralardan oluşmuşa benzeyen bir bohça, sıkı sıkı çalıya bağlanmıştı. Bohçanın üzerinde eski bir şapka ve çalıntı bir sakal duruyordu.</p>
<p>En azından fazlalık ağırlık, süpürgenin sapının yukarıya, meyve ağaçlarının arasındaki bir boşluğa işaret ettiği anlamına geliyordu. Hamish içini çekti, derin bir nefes aldı,&#160;pilot gözlüklerini gözüne taktı ve elini süpürge sapının hemen önündeki kısımda bulunan parlak kısma koydu.</p>
<p>Süpürge havada nazikçe ilerlemeye başladı. Feegle adamcıklarından bir tezahürat yükseldi.</p>
<p>“Gördün mü? Sana sorun olmıycaam söölemiştim,” diye seslendi Kaçık Wullie. “Ama biraz daha hızlandıra-maz mısın?”</p>
<p>Hamish parlak kısma dikkatle, bir kez daha dokundu.</p>
<p>Süpürge sarsıldı, bir an kıpırtısız asılı kaldı, sonra hızla yukarıya fırladı. Arkasında bıraktığı ses şuna çok benziyordu: Aaaaaaaaaaarrrrrrrrrrrrrrgggggggggggg...</p>
<p>Tiffany’nin kafasının içindeki sessiz dünyada, Herhan-gibir Rob kılıcını yine eline aldı ve kararmaya başlamış çimenlerin üzerinde yavaşça ilerledi.</p>
<p>Orada bir şey vardı; küçük, ama hareket eden bir şey.</p>
<p>Minik, dikenli bir çalı öyle hızlı büyüyordu ki dallarının hareketi görülebiliyordu. Gölgesi çimenlerin üzerinde dans ediyordu.</p>
<p>Herhangibir Rob ona baktı. Bunun bir anlamı olmalıydı. Onu dikkatle izledi. Büyüyen küçük bir çalı...</p>
<p>Ve sonra, o daha mini mini bir oğlanken eski keldanm onlara söylediği şeyi hatırladı.</p>
<p>Bir zamanlar buralar hep ormanmış, gür ve karanlık bir orman. Sonra insanlar gelmiş ve ağaçları kesmiş. Güneşin&#160;buralara gelmesine izin vermiş. Açıklıklarda çimenler büyümüş. Kocatipler koyunları getirmiş. Koyunlar hem çimenleri yiyorlarmış, hem de çimenlerin içinde büyüyen&#160;şeyleri: ağaç filizlerini. Ve böylece karanlık ormanlar ölmüş. Ağaç gövdelerinin sizi çepeçevre sardığı yerlerde fazla&#160;hayat yokmuş zaten; orası denizin dibi kadar karanlıkmış,&#160;çok çok yukarılardaki yapraklar ışığı uzak tutuyormuş. Bazen dallarda bir çatırtı oluyormuş ya da sincapların elinden&#160;kaçırdığı meşe palamutları loşlukta daldan dala sekerken&#160;bir patırtı ve pıtırtı duyuluyormuş. Ama daha çok sıcak ve&#160;sessizmiş. Ormanın kıyıları, pek çok yaratığın yuvasıymış.&#160;Ormanın derinlikleri, bitmek tükenmek bilmez ormanlık&#160;alan ise, ağaçların yuvasıymış.</p>
<p>Ama çimenlik; yüzlerce ot, çiçek, kuş ve böcekleriyle, güneş altında yaşıyordu. Çimenlere çok yakın olduklarından bunu en iyi Nac Mac Feegle halkı bilirdi. Uzaktan yeşil&#160;bir çöle benzeyen şey aslında gittikçe gelişen, minik, kükreyen bir ormandı...</p>
<p>“Agh,” dedi Herhangibir Rob. “Demek oyunun bu, ööle mi? Eh, burayı da ele geçiremiyceen!”</p>
<p>Sıska filizi kılıcıyla kesti ve geriledi.</p>
<p>Yaprak hışırtıları dönmesine sebep oldu.</p>
<p>İki fidan daha büyüyordu. Ve bir üçüncüsü. Çimenlerin üzerine baktı ve bir düzine, hatta yüz tane minik ağacın&#160;gökyüzüne doğru yarıştıklarını gördü.</p>
<p>Ne kadar endişeli olsa da, botlarının tabanına dek endişe içinde olsa da, Herhangibir Rob sırıttı. Bir Feegle adamcığının sevdiği bir şey varsa, o da kılıcını nereye savurursan savur düşmana vuracağını bilmekti.</p>
<p>Güneş alçalıyordu, gölgeler hareket ediyordu ve çimenlik ölüyordu.</p>
<p>Rob saldırdı.</p>
<p>Aaaaaaaaaaaaarrrrrrrrrrrrrrrrrrrrrrgggggggggggggggg.</p>
<p>Nac Mac Feegle adamcıkları doğru kokuyu ararken olanlar pek çok tanığın hafızasında kaldı. Hem de yalnızca&#160;çığlıklar atan bir grup küçük, mavi adam tarafından kullanılan bir çalı süpürgesinin havada takla attırdığı onca baykuş ve yarasa dışındaki tanıkların hafızasında.</p>
<p>O tanıklardan biri, hayal gücü pek de kuvvetli olmayan bir çiftçinin sahip olduğu 95 Numara adlı koçtu. Koç, gece&#160;vakti aniden bir gürültü ve sırtında bir esinti hissetti. Ama&#160;95 Numara için heyecan bu kadardı, bu yüzden çimenler&#160;hakkında düşünmeye geri döndü.</p>
<p>Aaaaaaaaaarrrrrrrrrrrrgggggggggggggggg- ■ ■</p>
<p>Sonra bir de Mildred Pusher vardı. 95 Numara’nm sahihi olan çiftçinin yedi yaşındaki kızı. Büyüyüp büyükanne olduktan sonra bir gün torunlarına, bir akşam su içmek&#160;için mumu alıp aşağıya indiğini ve lavabonun altından sesler geldiğini duyduğunu anlatacaktı...</p>
<p>“Sonra hafif sesler duydum, biri dedi ki, ‘Agh, Wul-be, onu içemezsin, bak, üzerinde ‘Zehir!!’ yazıyo.’ Sonra bir başka ses konuştu, ‘He ye ozan, onu, adamı korkutup&#160;azıcık içmekten alıkoysun diye yazmışlar.’ Sonra ilk ses&#160;dedi ki, ‘Wulbe, sıçan zehri bu!’ ve ikinci ses, ‘Sorun yok&#160;o zaman, çünkü ben sıçan diilim!’ dedi. Sonra lavabonun&#160;altındaki dolabı açtım. Ne gördüm sizce? Dolap perilerle&#160;doluydu! Hepsi birden bana baktılar, ben onlara baktım ve&#160;içlerinden biri dedi ki, ‘Hey, düş görüyosun koca mini kız!&#160;ve hepsi birden onayladı! Ve ilk peri dedi ki, ‘Ee, bu düşte,&#160;terebentinin nerede olduğunu bize söyler misin, koca mini&#160;kız?’ Ben de onlara dışarıda, ahırda olduğunu söyledim.&#160;Peri dedi ki, ‘Ööle mi? O zaman biz giderski. Ama hemen&#160;yatağına dönecek koca mini kız için perilerden mini bi armağan!’ Sonra kayboldular!”</p>
<p>Ağzı bir karış açık, dinlemekte olan torunlarından biri, “Sana ne verdiler büyükanne?” diyecekti.</p>
<p>“Bunu!” Mildred gümüş bir kaşığı kaldıracaktı. “Tuhaf olan şuydu ki, tam da annemin gümüş kaşıklarına benziyordu. Aynı gece gizemli bir biçimde çekmeceden kaybolmuşlardı! O günden bu yana saklıyorum!”</p>
<p>Buna bütün torunlar hayran kalacaktı. Sonra içlerinden biri soracaktı: “Periler neye benziyordu büyükanne?”&#160;Büyükanne biraz düşünecekti. “Düşündüğünüz kadar&#160;şirin değiller,” diyecekti sonunda. “Ve kesinlikle, çok kokuyorlar. Bir de onlar gittikten sonra şöyle bir ses çıktı...</p><div><img src="main-21.jpg" alt=""/></div>
<p>Kralın Çizmelerindeki insanlar -hanın sahibi, Kralın Tacı ve Kralın Silahları adlı bir sürü han ve meyhane olduğunu fark etmiş, pazardaki boşluğu hemen kullanmıştı- dışarıdan gelen gürültüyü duyduklarında başlarını kaldırdılar.</p>
<p>Bir iki dakika sonra kapı çarpılarak açıldı.</p>
<p>“Hepinize iyi geceler, dost kocatipler!” diye kükredi kapıdaki şekil.</p>
<p>Odaya dehşetli bir sessizlik çöktü. Korkuluğa benzeyen şekil beceriksizce, bacakları ilgisiz yönlere giderek, sallanarak tezgâha yürüdü ve tam da dizleri boşanırken minnetle yakaladı onu.</p>
<p>“Benim için en iyi viskinden koca dev mini bi damla, benim iyi dostum barmen arkadaşım,” dedi, şapkanın altından bir yerden.</p><div>
<p>w</p></div>
<p>“Bence bu gece yeterince içmişsin arkadaşım,” dedi meyhaneci. Eli, özel müşteriler için bar tezgâhının altında&#160;sakladığı sopaya gitti.</p>
<p>“Sen kime ‘arkadaşım’ diyon, dostum?” diye kükredi şekil, diklenmeye çalışarak. “Kavga mı istiyon sen? Ve yeterince içmedim dostum, çünkü yeterince içsem bu kadar&#160;param olmazdı, diil mi? Bunu sööle bana!”</p>
<p>Bir el ceket ceplerinden birine sarktı ve sallanarak çıkıp tezgâha vurdu. Eski altın paralar dört yana yuvarlandı ve&#160;yeninden iki gümüş kaşık düştü.</p>
<p>Meyhanedeki sessizlik daha da derinleşti. Düzinelerce göz dönerek tezgâhtan düşen ve yerde yuvarlanan ışıl ışıl&#160;altınları izledi.</p>
<p>“Bi de, otuz gram Neşeli Denizci tütünü istiyom,” dedi şekil.</p>
<p>“Vay, elbette bayım,” dedi meyhaneci. Altın paralara karşı büyük saygı duyacak şekilde yetiştirilmişti. Tezgâhın&#160;altını yokladı ve yüzündeki ifade değişti.</p>
<p>“Ah, özür dilerim efendim, hiç kalmamış. Çok sevilen bir markadır Neşeli Denizci. Ama bol bol...”</p>
<p>Şekil çoktan dönmüş, odanın kalanına hitap ediyordu.</p>
<p>“Tamam, bana bi pipo dolusu Neşeli Denizci verecek ilk kılçııa bir avuç altın verceem!” diye bağırdı.</p>
<p>Meyhane karıştı. Masalar sürtüldü. Sandalyeler devrildi.</p>
<p>Korkuluğa benzeyen adam, gelen ilk pipoyu kaptı ve paraları havaya fırlattı. Elemen çıkan kavgalara sırtını&#160;dönerek meyhaneciye hitaben konuştu: “Şindi de, gitmeden önce mini bi damla viski meyhaneci. Agh, hayır sen&#160;içmiyceen Koca Yan! Utan utan! Hey siz, bacaklar, hemen&#160;sesinizi kesin! Mini bi yudum viskinin kimseye zararı olmaz! Ah, ööle mi? Kim öldü de seni Koca Adam yaptı, ha?&#160;Beni dinle seni kılçık, bizim Rob orda, içerde! He ye, o da&#160;olsa mini bi içki içerdi!”</p>
<p>Müşteriler paralara ulaşmak için itişmeyi bıraktılar ve ayağa kalkıp kendi içinde tartışan bedene baktılar.</p>
<p>“Her neyse, kellede ben varım, diil mi? Kontrol kellededir. Bi avuç dizi dinlemem gerekmiyo! Bunun kötü bi fikir olduunu söölemiştim Wullie, meyhanelerden çıkmakta sorun&#160;yaşadıımızı biliyon! Eh, bacakların adına konuşmam gerekirse, burada durup kellenin bulut olmasını izlemeye niyetimiz yok, çok çok teşekkür ederiz!”</p>
<p>Müşteriler dehşet içinde, şeklin alt yarısının döndüğünü ve kapıya doğru yürümeye başladığını gördüler. Bu hareket üst yarının öne devrilmesine sebep oldu. Yaratığın üst yarısı tezgâhın kenarını çılgınca kavradı ve, “Tamam!&#160;Yumurta turşusu kızartması da mı kesinlikle imkânsız o&#160;zaman?” Ve sonra şekil...</p>
<p>... ikiye yırtıldı. Bacaklar kapıya doğru birkaç adım sendeledi ve düştü.</p>
<p>Dehşet dolu sessizliğin içinde, pantolonun içinde bir yerde bir ses: “Amanın! Biz giderski!” dedi.</p>
<p>Hava bir anlığına bulandı ve kapı çarpılarak kapandı.</p>
<p>Bir süre sonra müşterilerden biri ihtiyatla öne çıktı ve ziyaretçiden geriye kalan eski giysi yığınını ve sopaları&#160;dürttü. Şapka yuvarlanınca geriye sıçradı.</p>
<p>Hâlâ tezgâhta asılı duran bir eldiven, kulaklara çok yüksek gelen bir tuap sesiyle yere düştü.</p>
<p>“Eh, şu şekilde bakabiliriz,” dedi meyhaneci. “O her neyse, en azından ceplerini burada bıraktı...”</p>
<p>Dışarıdan şu ses geldi:</p>
<p>Aaaaaaaaaaaaaarrrrrrrrrrrrrrrrrgggggggggggggggg...</p>
<p>Çalı süpürgesi Bayan Düzgün’ün saz damına hızla çarptı ve saplandı. Feegle adamcıkları kavga etmeye devam ederek düştüler.</p>
<p>Çabalayan, yumruklar atan bir yığın halinde kulübeye yuvarlandılar, merdivenleri çıkana kadar gerilla taktikleri&#160;uyguladılar ve sonunda kafalar ve tekmeler atan bir yığın&#160;halinde Tiffany’nin odasına daldılar. Uyuyan kızı ve Bayan&#160;Düzgün’ü korumak için kalmış olanlar da meraklanıp aralarına katıldı.</p>
<p>Zaman içinde, kavga eden adamcıklar bir sesin ayırdma vardılar. Savaşı kılıç gibi kesen, fare tulumunun ezgileriydi. Gırtlakları kavramış eller, yumruk atmak için kalkmış&#160;yumruklar durdu, tekmeler havada asılı kaldı.</p>
<p>Güzel Çiçekler’i çalarken, Fena Halde Mini Billy’nin yanaklarından gözyaşları süzülüyordu. Dünyadaki en hüzünlü şarkıydı o. Ev, anneler, geçip gitmiş iyi zamanlar ve&#160;artık var olmayan yüzler hakkındaydı. Feegle adamcıkları&#160;birbirlerini bıraktılar; ümitsiz notalar ihanet, kalleşlik ve&#160;bozulan sözlerden bahsederken bakışlarını ayaklarına indirdiler...</p>
<p>“Hepiniz utanın!” diye haykırdı Fena Halde Mini Billy, tulumu ağzından çekerek. “Hepiniz utanın! Hainler! Kalleşler! Siz Feegle halkının yüz karasısmız! Kocakarınız&#160;ruhu için savaşıyo! Hiç mi şerefiniz yok?” Fare tulumunu yere fırlattı, tulum sızlanarak söndü. “Burda, önünüzde&#160;duran ayaklarıma lanet olsun! Tepenizde parlayan güneşi utandırırsınız siz! Sizi doouran keldayı utandırırsınız!&#160;Hainler! Kıpkılçıklar! N’aptım da sizin gibi serserilerin&#160;arasında yaşamayı hak ettim? Burada kavga etmek isteyen&#160;adam var mı? Benimle kavga etsin o zaman! He ye, benimle&#160;kavga etsin! Kemiklerim üzerine yemin ederim ki onu denizin derinliklerine götürürüm ve sonra aym kraterlerine&#160;kadar tekmelerim, kirpilerden yapılmış bir eyerin üzerinde&#160;Cehennem Çukuru’na gönderirim onu! Size söylüyom; öfkem, dağları paramparça edip kuma çeviren fırtınalar kadar güçlüdür! Aranızda kim bana meydan okuycak?”</p>
<p>Ufak tefek ozan önüne dikildiğinde, Fena Halde Mini Billy’nin üç katı olan Koca Yan büzüldü. O anda, canını&#160;seven tek bir Feegle elini kaldırmazdı. Bir ozanın öfkesi&#160;dehşet verici bir manzaraydı. Bir ozan, sözcükleri kılıç gibi&#160;kullanabilirdi.</p>
<p>Kaçık Wullie ayaklarını sürüyerek öne çıktı.</p>
<p>“Kızdıım görüyom ozan,” diye mırıldandı. “Kaçık ol-duum için bütün suç bende. Bizi ve meyhaneleri hatırlamalıydım.”</p>
<p>Öyle üzgün görünüyordu ki Fena Halde Mini Billy biraz sakinleşti.</p>
<p>“Tamam o zaman,” dedi, ama sesi oldukça soğuktu, çünkü onca öfkeyi hemen unutamazsınız. “Bi daa bundan bahsetmiycez. Ama hatırlıycaz, tamam mı?” Uyuyan&#160;Tiffany’ye işaret etti. “Şimdi o yünü, tütünü ve terebentini&#160;alın, annadınız mı? Biri terebentin şişesinin kapaanı açsın&#160;ve bi bez parçasına azıcık döksün. Ve kimse, bakın açık&#160;söölüyom, hiç kimse ondan tek damla bile içmiycek!”</p>
<p>Feegle adamcıkları itaat etmek için birbirlerine düştüler. Bez parçası, Bayan Düzgün’ün elbisesinin eteklerinden edinilirken bir yırtılma sesi duyuldu.</p>
<p>“Tamam,” dedi Fena Halde Mini Billy. “Kaçık Wullie, sen o üç şeyi al ve koca mini kocakarının göösüne, kokla-yabilcee bi yere koy.”</p>
<p>“Ööle basbaygmken nasıl koklıycak ki?” dedi Wullie.</p>
<p>“Burun uyumaz,” dedi ozan, ifadesiz bir sesle.</p>
<p>Çoban kulübesinin üç kokusu saygıyla Tiffany’nin çenesinin altına kondu.</p>
<p>“Şindi bekliycez,” dedi Fena Halde Mini Billy. “Bekliy-cez ve umut edicez.”</p>
<p>Uyuyan cadılar ve Feegle kalabalığı yüzünden küçük yatak odası ısınmıştı. Kısa süre sonra koyun yünü, terebentin ve tütün kokulan yükseldi, birbirine karıştı ve havayı doldurdu...</p>
<p>Tiffany’nin burnu seyirdi.</p>
<p>Burun, büyük bir düşünürdür. Hafıza konusunda iyidir... çok iyi. Öyle iyidir ki bir koku sizi çok çok gerilere götürebilir. Beyin bunu durduramaz. Beynin konuyla ilgisi&#160;yoktur. Kovan, beyni kontrol edebilir, ama bir çalı süpürgesiyle uçan bir mideyi kontrol edemez. Ve burunlar konusunda faydasızdır...</p>
<p>Koyun yünü, terebentin ve Neşeli Denizci tütünü insanın düşüncelerini çok uzaklara, sıcak, güvenli, tehlikelerden uzak, sessiz bir yere götürebilir...</p>
<p>Kovan gözlerini açtı ve çevresine bakındı.</p>
<p>“Çoban kulübesi?” dedi.</p>
<p>Doğrulup oturdu. Açık kapıdan ve her yerde büyüyen fidanların gövdelerinin arasından kırmızı bir ışık geliyordu. O fidanların çoğu oldukça büyümüştü ve uzun gölgeler düşürüyor, batmakta olan güneşi parmaklıklar arkasına&#160;koyuyordu. Ama çoban kulübesinin çevresindekiler kesilmişti.</p>
<p>“Bu bir hile,” dedi Kovan. “İşe yaramaz. Biz şeniz. Biz sen gibi düşünürüz. Biz senin gibi düşünmek konusunda&#160;senden daha iyiyiz.”</p>
<p>Hiçbir şey olmadı.</p>
<p>Kovan, Tiffany’ye benziyordu, ama burada biraz daha uzun boyluydu, çünkü Tiffany gerçekte olduğundan biraz&#160;daha uzun boylu olduğunu düşünüyordu. Kovan kulübeden çıktı ve çimenlerin üzerine ayak bastı.</p>
<p>“Geç oluyor,” dedi sessizliğe hitaben. “Ağaçlara bak! Burası ölüyor. Kaçmak zorunda değiliz. Kısa süre sonra bütün bunlar bizim bir parçamız olacak. Senin gerçekte olabileceğin her şey. Küçük bölgenle gurur duyuyorsun. Biz hiçbir&#160;dünyanın olmadığı zamanları hatırlayabiliyoruz, elini sallayıp bir şeyleri değiştirebiliyordun! Bir şeyi doğru ya da yanlış yapabiliyordun ve neyin doğru, neyin yanlış olduğuna&#160;sen karar verebiliyordun! Sen asla ölmeyeceksin!”</p>
<p>“O zaman neden terliyosun, seni koca dışkı yum? Agh, amma kılçık!” dedi bir ses arkasından.</p>
<p>Kovan, bir an dalgalandı. Bir saniyenin küçük bir parçası içinde şekli defalarca değişti. Pul, yüzgeç, diş, sivri şapka, pençe parçaları göründü... ve sonra yine Tiffany oldu. Gülümsüyordu.</p>
<p>“Ah, Herhangibir Rob, seni gördüğümüze memnun olduk,” dedi. “Bize yardım edebilir misin?”</p>
<p>“Saçmalıklarını kendine sakla!” diye bağırdı Rob, öfkeyle hoplayıp zıplayarak. “Kovan gördüümde anlarım! Amanın, tam da tekmeliksin!”</p>
<p>Kovan yine değişti, dişleri kılıç boyunda bir aslan oldu ve Rob’a kükredi.</p>
<p>“Agh, şindi ööle oldu, diil mi?” dedi Herhangibir Rob. “İşe yaramadı!” Birkaç adım koştu ve gözden kayboldu.</p>
<p>Kovan yine Tiffany’nin şeklini aldı.</p>
<p>“Küçük dostun gitti,” dedi. “Artık ortaya çık. Hadi ama. Neden bizden korkuyorsun? Biz s eniz. Biz, geri kalanlar,&#160;aptal hayvanlar, aptal krallar, açgözlü sihirbazlar gibi olmayacaksın. Birlikte...”</p>
<p>Herhangibir Rob geri döndü. Arkasından... eh, herkes geliyordu.</p>
<p>“Sen ölemezsin!” diye bağırdı Rob. “Ama ölebilmek için dua etçeksin!”</p>
<p>Saldırdılar. Çoğu kavgada Feegle adamcıkları avantajlıdır, çünkü küçüktürler ve büyük düşmanlarla savaşmaktadırlar. Küçük ve hızlıysanız zor darbe alırsınız. Kovan devamlı şekil değiştirerek savaştı. Pullara çarpan kılıçlar&#160;çınladı, dişlere kafa atıldı... Kovan, çimenlerin üzerinde&#160;hırlayarak, çığlık atarak yuvarlandı, her saldırı için ayrı şekil çağırdı. Ama Feegle adamcıkları kolay kolay ölmezdi.&#160;Fırlatıldıkları zaman sekiyor, üzerine basıldıkları zaman&#160;tekrar ayağa fırlıyor, diş ve pençelerden kolaylıkla kaçınabiliyorlardı. Savaştılar...</p>
<p>... ve yeryüzü aniden öyle sarsılmaya başladı ki Kovan bile dengesini yitirdi.</p>
<p>Çoban kulübesi gıcırdadı ve tereyağı gibi rahatça açılan çimenlerin içine battı. Fidanlar titrediler, çimenlerin altında kökleri kesiliyormuş gibi art arda devrilmeye başladılar.</p>
<p>Arazi... yükseldi.</p>
<p>Kayan yamaçtan aşağı yuvarlanan Feegle adamcıkları tepelerin gökyüzüne doğru yükseldiğini gördüler. Orada&#160;olan, hep orada olan şey daha da açıkça görülür oldu.</p>
<p>Karanlık gökyüzüne bir baş, omuzlar ve bir göğüs yükseliyordu... Orada uzanmış, çimenleri büyüten, kolları ve bacaklarıyla yaylaların tepelerini ve vadilerini oluşturan&#160;biri doğrulup oturuyordu. Büyük kayaların ağırlığıyla hareket ediyordu, milyonlarca tonluk tepeler oynuyor, çevrelerinde gıcırdıyordu. Önceden artı işaretine benzeyen iki&#160;uzun tümsek dev, yeşil kollar oldu ve açıldı.</p>
<p>Parmakları evlerden de uzun bir el aşağı uzandı, Kovanı aldı ve havaya kaldırdı.</p>
<p>Çok uzaklarda, bir şey üç kez gümledi. Ses, dünyanın dışından geliyor gibiydi. Dev kızın dizlerinden biri olan&#160;tepede, olanları izleyen Feegle adamcıkları gümlemeleri&#160;duymazdan geldiler.</p>
<p>“Tebeşir’e ne olduunu söölüyo, Tebeşir de ona kim ol-duunu,” dedi Fena Halde Mini Billy, yanaklarından gözyaşları süzülerek. “Bunun için şarkı yazamam! Yeterince iyi bi ozan diilim!”</p>
<p>“Bu, koca mini kocakarı mı tepeler olduunu düşlüyo, yoksa tepeler mi koca mini kocakarı olduklarını?” dedi Kaçık Wullie.</p>
<p>“Belki ikisi birden,” dedi Herhangibir Rob. Dev elin kapanmasını izlediler ve irkildiler.</p>
<p>“Ama bi Kovanı öldüremezsin,” dedi Kaçık Wullie.</p>
<p>“He ye, ama kaçırtabilirsin,” dedi Herhangibir Rob. “Orada koca mini bi evren var. Ben Kovanın yerinde olsaydım, bi daa bizim kocakarıyı ele geçirmeyi düşünmezdim&#160;bile!”</p>
<p>Uzaktan, daha yüksek sesli üç gümleme daha geldi.</p>
<p>“Bence,” diye devam etti sözlerine, “artık biz giderski.”</p>
<p>Bayan Düzgün’ün kulübesinde, biri ön kapıyı şiddetle çalıyordu. Güm! Güm! Güm!</p><div><img src="main-22.jpg" alt=""/></div>
<p>Böfüm 9</p>
<p><a id="bookmark0"><sup><a href="#footnote1">1</a></sup></a></p>
<p> Bunun ne anlama geldiğini bilen biri olsa, Nac Mac Feegle halkının nasıl yolculuk ettiği konusunda epey bilgi edinmiş olurdu.</p>
</body>
</html>