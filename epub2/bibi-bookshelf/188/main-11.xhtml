<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>flRTHUR</h4>
<p>Petulia gittikten sonra Bayan Havausta ayağını yere vurdu ve “Gidelim küçük hanım. Dikyamaç’a yaklaşık on üç kilometre var. Biz oraya varmadan başlamış olurlar.”</p>
<p>“Ya kovan?”</p>
<p>“Ah, isterse o da gelebilir.” Bayan Havausta gülümsedi. “Ah, öyle kaşlarını çatma. Yarışlarda üç yüzden fazla cadı&#160;olacak. Hepsi kırlardan gelmiş. Her yerden daha güvenli&#160;olacak. Yoksa kovanla şimdi mi karşılaşmak istersin? Bunu&#160;yapabiliriz muhtemelen. O kadar hızlı hareket edemiyor&#160;gibi.”</p>
<p>“Hayır!” dedi Tiffany, niyetlendiğinden daha yüksek sesle. “Hayır, çünkü... işler göründüğü gibi değil. Her şeyi&#160;yanlış yaparız. Şey... açıklayamam. Hepsi üçüncü dilek yüzünden.”</p>
<p>“Ne olduğunu bilmediğin dilek, öyle mi?”</p>
<p>“Evet. Ama yakında bileceğimi umuyorum.”</p>
<p>Cadı ona bakakaldı. “Evet, ben de öyle umuyorum,” dedi. “Eh, burada dikilmenin anlamı yok. Yola çıkalım.”&#160;Ve bunun üzerine battaniyesini aldı ve bir halat tarafından&#160;çekiliyormuş gibi yürümeye başladı.</p>
<p>“Daha bir şey yemedik!” dedi Tiffany, onun peşinden koşarak.</p>
<p>“Ben dün gece bir sürü kır sıçanı yedim,” dedi Bayan Havausta omzunun üzerinden.</p>
<p>“Evet, ama aslında onları sen yemedin, değil mi?” dedi Tiffany. “Onları aslında baykuş yedi.”</p>
<p>“Teknik olarak öyle,” diye itiraf etti Bayan Havausta. “Ama bütün geceyi kır sıçanı yediğini düşünerek geçirirsen, ertesi sabah hiçbir şey yememeyi ne kadar istediğine&#160;şaşarsın. Ya da bir daha asla yememeyi.”</p>
<p>Uzaklaşmakta olan Petulia’ya doğru başını salladı.</p>
<p>“Arkadaşın mı?” dedi, yola koyulurlarken.</p>
<p>“Şey... eğer öyleyse de bunu hak etmiyorum,” dedi Tiffany.</p>
<p>“Hmm,” dedi Bayan Havausta. “Eh, bazen hak etmediğimiz şeyler alırız.”</p>
<p>Bayan Havausta, yaşlı bir kadın için oldukça hızlı hareket edebiliyordu. Mesafe, kişiliğe yapılmış bir hareket gibi yürüyordu çayırlarda. Ve bir konuda daha iyiydi.</p>
<p>Sessizlikten anlıyordu. Çalılara sürtünürken uzun etekleri hışırdıyordu, ama bir şekilde bu, fondaki seslerin bir parçası olmuştu.</p>
<p>Sessizlik içinde yürürken Tiffany anıları hâlâ işitebiliyordu. Kovan yüzlercesini bırakmıştı geride. Çoğu öyle hafifti ki kafasının içinde solgun, rahatsız edici bir histen&#160;daha fazlası değildiler, ama kadim kaplan hâlâ beyninin&#160;arkasında canlıydı ve onun arkasında da dev kertenkele&#160;vardı. Onlar ölüm makineleriydi, dünyalarındaki en güçlü&#160;yaratıklardı... eskiden. Kovan ikisini de ele geçirmişti. Ve&#160;sonra savaşırken ölmüşlerdi.</p>
<p>Her zaman yeni bedenler ele geçiriyor, her zaman bedenlerin sahiplerini güç elde etme arzusuyla çıldırtıyor ve sonunda onları öldürtüyordu... ve tam Tiffany neden diye&#160;merak ederken, bir anı şöyle dedi: Çünkü korkuyor.</p>
<p>Neyden korkuyor, diye düşündü Tiffany. O çok güçlü!</p>
<p>Kim bilir? Ama dehşetten deliye dönmüş. Tamamen kafadan konyak!</p>
<p>“Sen Sensibility Bustle’sm, değil mi?” dedi Tiffany ve sonra kulakları, bunu sesli olarak söylediğini bildirdi.</p>
<p>“Konuşkan biri, değil mi?” dedi Bayan Havausta. “Geçen gece uykunda konuştu. Eskiden kendini pek beğenirmiş. Herhalde bu yüzden anıları bu kadar uzun süre dağılmadan kalabildi.”</p>
<p>Ama kafadan kontağı kafadan konyaktan ayıramıyor,” dedi Tiffany.</p>
<p>“Eh, anılar solar,” dedi Bayan Havausta. Durdu ve bir kayaya yaslandı. Nefessiz kalmış gibiydi.</p>
<p>“Sen iyi misin, hanımefendi?” dedi Tiffany.</p>
<p>“Sapasağlamım,” dedi Bayan Havausta, hafifçe hırıldayarak. “Yalnızca nefesleniyorum. Her neyse, yalnızca on kilometre kaldı.”</p>
<p>“Biraz aksadığrnı fark ettim,” dedi Tiffany.</p>
<p>“Gerçekten mi? O zaman fark etmeyi bırak!”</p>
<p>Buyurgan bağırışı yamaçlarda yankılandı.</p>
<p>Yankı solduğu zaman Bayan Havausta öksürdü. Tiffany solmuştu.</p>
<p>“Bana öyle geliyor ki,” dedi yaşlı cadı, “birazcık sert konuşmuş olabilirim. Muhtemelen kır sıçanları yüzünden. Yine öksürdü. “Beni bilenler veya öyle ya da böyle hak etmiş olanlar bana Havausta Nine der. Sen de aynısmı yaparsan bozulmam.”</p>
<p>“Havausta Nine mi?” dedi Tiffany. Bu öyle büyük şok olmuştu ki önceki şokunu tamamen unutmuştu.</p>
<p>“Teknik olarak değil,” dedi Bayan Havausta çabucak. “Daha çok bir saygr hitabı, hani İhtiyar Falanfilan Ana gibi&#160;ya da Bi şey Teyze ya da Dadı Adıherneyse gibi. Bir cadının. .. tam olarak... olduğu.</p>
<p>Tiffany gülmeli mi, yoksa gözyaşlarına mı boğulmak, bilemedi. “Biliyorum,” dedi.</p>
<p>“Öyle mi?”</p>
<p>“Sızı Nine gibi,” dedi Tiffany. “O benim ninemdi, ama Tebeşir’deki başka herkes de ona Sızı Nine derdi.”</p>
<p>‘Bayan Sızı’ işe yaramazdı, biliyordu. Büyük, sıcak, dalga dalga, açık türden bir sözcüğe ihtiyacınız vardı. Sızı Nine herkes için vardı, oradaydı.</p>
<p>“Herkesin büyükannesi olmak gibi,” diye ekledi. Ama, onlara masallar anlatan bir büyükanne, diye eklemedi.</p>
<p>“Tamam o zaman. Belki öyledir. Havausta Nine iyi,” dedi Havausta Nine ve çabucak ekledi, “ama teknik olarak&#160;değil. Şimdi, yola çıksak iyi olacak.”</p>
<p>Doğruldu ve yine yürümeye başladı.</p>
<p>Havausta Nine, diye denedi Tiffany akimdan. Diğer büyükannesini hiç tanımamıştı. O doğmadan önce ölmüştü. Başka birine Nine demek garip, ama tuhaf bir biçimde doğru geliyordu. Hem, iki büyükanneniz olabiliyordu, değil&#160;mi?</p>
<p>Kovan onları izledi. Tiffany onu hissedebiliyordu. Ama hâlâ mesafesini koruyordu. Eh, işte yarışlara götürülecek&#160;bir numara, diye düşündü. Nine’nin —sözcüğü düşündüğü&#160;zaman beyni gıdıklandı— bir planı var. Olmak zorunda.</p>
<p>Ama... bir şeyler tam olarak doğru değildi. Tam olarak kavrayamadığı bir düşünce vardı; kavradığını ne zaman&#160;düşünse gözden kayboluveriyordu. Kovan doğru davranmıyordu.</p>
<p>Havausta Nine’ye ayak uydurmaya özen gösterdi.</p>
<p>Yarışlara yaklaştıklarına dair ipuçları görmeye başladılar. Tiffany havada en az üç çalı süpürgesi gördü, hepsi aynı yöne uçuyordu. Doğru yola da ulaştılar, insan grupları aynı yöne gidiyordu; aralarında birkaç sivri tepeli şapka&#160;vardı, ki bu açık bir ipucuydu. Patika, bazı ağaçlıkların arasından aşağıya meyletti, yamalı yorgan gibi serilmiş küçük&#160;tarlaların arasından tırmandı ve arkasında bir bandonun&#160;Gösteri Şarkıları çaldığı yüksek bir çalı çite yöneldi. Gerçi, bandoda hangi Gösteri’nin hangi Şarkı’sim çaldıklarına&#160;dair aynı fikirde olan iki müzisyen bile yokmuş gibi geliyordu kulağa.</p>
<p>Tiffany, bir balonun, ağaçların üzerine yükseldiğini, rüzgâra tutulup süzülerek uzaklaştığını görünce yerinden&#160;sıçradı, ama sıradan bir balon olduğu anlaşıldı, bir yığın&#160;fazlalık Brian değil. Bunu anlayabiliyordu, çünkü ardından&#160;bir şikâyet kükremesi taşıyan uzun bir öfke çığlığı geldi:</p>
<p>“AaaargbannebannebannebabababalonumGİTTİlllllll!</p>
<p>Tıpkı yaşamda olduğu gibi balonlarda da ipi ne zaman bırakmayacağını bilmenin çok önemli olduğunu öğrenmiş küçük bir çocuğun çıkardığı geleneksel sestir bu. Balonların tek önemi, çocuklara bunu öğretmesidir.</p>
<p>Bununla beraber, bu sefer, sivri şapkalı bir yolcu taşıyan bir çalı süpürgesi ağaçların üzerinde yükseldi, balona yetişti ve onu çeke çeke yarışların yapıldığı alana döndü.</p>
<p>“Eskiden böyle değildi,” diye homurdandı Havausta Nine, bir kapıya geldiklerinde. “Ben gençken, tepelerdeki</p>
<p>bir çimenlikte, tek başımıza toplanırdık. Ama şimdi, ah hayır, Tüm Aile İçin Büyük Bir Gün olmak zorunda. Hah!”</p>
<p>Alana açılan kapının önünde bir kalabalık toplanmıştı, ama o “Hah!” sesinde bir şey vardı. Kalabalık, büyü eseriymiş gibi aralandı ve Nine doğrudan kapıya yürürken anneler çocuklarım biraz daha yakma çektiler.</p>
<p>Orada bilet satan ve şu anda hiç doğmamış olmayı dileyen bir oğlan vardı.</p>
<p>Havausta Nine gözlerini oğlana dikti. Tiffany oğlanın kulaklarının kızardığım gördü.</p>
<p>“iki bilet, genç adam,” dedi Nine. Sözlerinde küçük buz parçaları tınlıyordu.</p>
<p>“Bu, şey, eder, şey... bir çocuk, bir de yaşı ilerlemiş vatandaş için mi?” dedi genç adam titrek bir sesle.</p>
<p>Nine öne eğildi. “Yaşı ilerlemiş vatandaş nedir, genç adam?”</p>
<p>“Şey gibi... bilirsiniz... yaşlı insanlar?” diye mırıldandı oğlan. Şimdi elleri de titriyordu.</p>
<p>Nine biraz daha eğildi. Oğlan gerçekten, ama gerçekten gerilemek istiyordu, ama ayakları yere kök salmıştı. Geriye&#160;bükülmekten başka bir şey gelmiyordu elinden.</p>
<p>“Genç adam,” dedi Nine, “ben ne şu anda bir ‘yaşlı in-san’ım ne de hayatımın herhangi bir anında ‘yaşlı insan’ olacağım. İki bilet alacağız. Şu tabelaya göre tanesi bir kuruşmuş. Eli engerek gibi hızla uzandı. Oğlan geriye sıçrarken gniiii gibi bir ses çıkardı.</p>
<p>“Al sana iki kuruş,” dedi Havausta Nine.</p>
<p>Tiffany, Nine’nin eline baktı. Başparmağı ve işaret parmağını birbirine bastırmıştı, ama aralarında para görünmüyordu.</p>
<p>Yine de, genç adam korkunç bir biçimde sırıtarak mutlak para yokluğunu büyük dikkatle kendi başparmağı ve işaret parmağıyla aldı. Nine, oğlanın diğer elinden iki bilet&#160;çekti.</p>
<p>“Teşekkür ederim, genç adam,” dedi ve alana girdi. Tiffany onun peşinden koştu. “Ne oldu...” diye başladı, ama Havausta Nine parmağını dudağına götürdü, Tiffany’nin&#160;omzunu yakaladı ve onu döndürdü.</p>
<p>Biletçi hâlâ parmaklarına bakıyordu. Hatta onları birbirine sürttü. Sonra omuzlarını silkti, parmaklarını meşin para kesesinin üzerine götürdü ve bıraktı.</p>
<p>Çlink, çlink...</p>
<p>Kapıdaki kalabalık inledi ve bir ikisi alkışlamaya başladı. Oğlan aynı hastalıklı sırıtışla, bunun olmasını elbette bekliyormuş gibi çevresine bakındı.</p>
<p>“Ah, tamam,” dedi Havausta Nine mutlulukla. “Şimdi bir fincan çay ve belki tatlı bir bisküvi alabilirim.”</p>
<p>“Nine, burada yalnızca cadılar değil çocuklar da var!”</p>
<p>İnsanlar onlara bakıyordu. Havausta Nine, Tiffany’nin çenesini tutup kaldırdı ve gözlerinin içine baktı.</p>
<p>“Çevrene bir bak, olmaz mı? Tılsımlar, sihirli değnekler ve benzerleri yüzünden adım atamıyorsun! Kovan uzak duracaktır, değil mi?”</p>
<p>Tiffany dönüp baktı. Alanı çepeçevre gösteriler sarmıştı. Çoğu, Tebeşir çevresinde gördüğü panayırlardakine benzeyen şeylerdi: Para Yuvarlamaca, Şanslı Düşüş, Piranhalara&#160;Diz Kırmaca, o tür şeyler. Böylesine sıcak bir günde, Suya&#160;Düşme Taburesi küçük çocuklar arasında çok tutuluyordu. Falcı çadırı yoktu, çünkü itiraz edecek ve diklenecek&#160;bunca ziyaretçinin olduğu bir yere hiçbir falcı gelmezdi,&#160;ama birkaç cadı çadırı vardı. Zakzak’ın dev çadırının önünde Gökdelen şapka ve Meltem Dalgası pelerini giydirilmiş&#160;bir cansız manken duruyordu ve önünde kalabalık bir izleyici grubu toplanmıştı. Diğer çadırlar daha küçüktü, ama&#160;ışıldayan, şıkırdayan şeylerle doluydular ve genç cadılarla&#160;iyi iş yapıyorlardı. Düşkapanları, lanetağları satan bir sürü&#160;çadır vardı ve bazıları yeni, kendi kendini boşaltan türdendi. Ama cadıların onları satın aldığını düşünmek tuhaf geliyordu. Tıpkı balıkların şemsiye alması gibi.</p>
<p>Kuşkusuz kovan buraya, bunca cadının olduğu yere gelmezdi, değil mi?</p>
<p>Havausta Nine’ye döndü.</p>
<p>Havausta Nine orada değildi.</p>
<p>Cadı Yarışları’nda bir cadıyı bulmak zordur. Yani, Cadı Yarışları’nda bir cadı bulmak çok kolaydır, ama aradığınız&#160;cadıyı bulmak zordur, özellikle de aniden kaybolmuşsa ve&#160;kendinizi yapayalnız ve paniğin, içinizde tıpkı bir eğrelti-otu gibi büyüdüğünü hissediyorsanız.</p>
<p>Yaşlı cadıların çoğu halatlarla ayrılmış büyük alanda, açılır kapanır masaların başında oturmuş, çay içiyorlardı.</p>
<p>Sivri şapkalarını sallaya sallaya çene çalıyorlardı. Her biri masadaki tüm diğerlerini dinlerken bir yandan da konuşmayı başarıyor gibiydi, ama aslında bu yetenek yalnızca&#160;cadılara özgü değildir. Burası sivri şapkalı yaşlı bir kadını&#160;aramak için uygun bir yer gibi görünmüyordu.</p>
<p>Güneş gökyüzünde epey yükselmişti artık. Alan doluyordu. Cadılar döne döne alçalıp alanın uzak ucuna konuyordu ve kapıdan, gittikçe daha fazla insan içeri akıyordu. Gürültü yoğundu. Tiffany döndüğü her yerde, oraya buraya seyir ten sivri şapkalar görüyordu.</p>
<p>Kalabalığı itip geçerek Bayan Kene, Bayan Düzgün ya da Petulia gibi dost bir yüz aradı çılgınca. Aslında bu durumda, dost olmayan bir yüz de olurdu; hatta Bayan Kulağakaçan bile.</p>
<p>Ve düşünmemeye çalışıyordu. Dehşete kapıldığını ve bu dev kalabalığın içinde yapayalnız olduğunu ve o tepenin&#160;üzerinde bir yerde, görünmez bir kovanın bunu bildiğini,&#160;çünkü kovanın minik bir parçasının hâlâ kendisi olduğunu düşünmemeye çalışıyordu.</p>
<p>Kovanın kıpırdandığını hissetti. Onun harekete geçtiğini hissetti.</p>
<p>Tiffany, gevezelik eden bir grup cadının arasından sendeleyerek geçti. Sesleri tiz ve bet geliyordu. Kendini güneşte fazla kalmış gibi hasta hissediyordu. Dünya dönüyordu.</p>
<p>Bir kovan hakkında olağanüstü olan, diye başladı ince bir ses, kafasının arkasında bir yerden, avlanma tarzının</p>
<p>yaratıklar arasında en çok, sıradan bir köpekbalığına benzemesidir. ..</p>
<p>“Ders dinlemek istemiyorum, Bay Büstle,” diye mırıldandı Tiffany. “Seni kafamın içinde istemiyorum!”</p>
<p>Ama Sensibility Büstle yaşarken de başka insanları pek dikkate almamıştı ve şimdi dikkate almaya başlayacak da&#160;değildi. Kendinden memnun bir ciyaklamayla devam etti:&#160;... öyle ki bir kez avını seçti mi, diğer çekici hedefleri tamamen görmezden gelir...</p>
<p>Yarış alanının diğer yanını görebiliyordu ve gerçekten de bir şey geliyordu. Kalabalığın içinde, bir otlaktan geçen&#160;rüzgâr gibi hareket ediyordu. İnsanlara bakarak ilerleyişini görebiliyordunuz. Bazıları bayıldı, bazıları ciyaklayarak&#160;döndü, bazıları kaçtı. Cadılar dedikodu yapmayı bıraktılar,&#160;sandalyeler devrildi ve bağrışmalar başladı. Ama gelen şey&#160;hiçbirine saldırmıyordu. O yalnızca Tiffany ile ilgileniyordu.</p>
<p>Tıpkı bir köpekbalığı gibi, diye düşündü Tiffany. Daha da kötü şeyleri yaşatan denizlerin katili.</p>
<p>Tiffany geriledi. İçi panikle dolmaya başlamıştı. Kargaşaya doğru seyirten cadılara tosladı ve onlara bağırdı:</p>
<p>“Onu durduramazsınız! Onun ne olduğunu bilmiyorsunuz! Ona kollarınızı sallayacaksınız, pırıltılı değneklerinizi savuracaksınız ve o gelmeye devam edecek! Gelmeye devam edecek!”</p>
<p>Ellerini ceplerine soktu ve şans taşma dokundu. Ve ipe. Ve tebeşir parçasına.</p>
<p>Bu bir masal olsaydı, diye düşündü acı acı, yüreğime güvenir, yıldızımı ve tüm o diğer şeyleri izlerdim ve her şey&#160;hemen şu anda, şıkır şıkır bir BÜyü sayesinde düzelirdi.&#160;Ama ihtiyaç duyduğunda asla masalda olmazsın.</p>
<p>Masal, masal, masal...</p>
<p>Üçüncü dilek. Üçüncü Dilek. Önemli olan üçüncü dilekti.</p>
<p>Masallarda bir cin ya da cadı ya da büyülü kedi size... üç dilek hakkı sunardı.</p>
<p>Üç dilek...</p>
<p>Yanından geçen bir cadıyı, Annagramma’yı yakaladı ve onun yüzüne baktı. Kız ona dehşet içinde baktı ve büzülmeye çalıştı.</p>
<p>“Lütfen bana bir şey yapma! Lütfen!” diye haykırdı. “Ben senin dostunum, değil mi?”</p>
<p>“Madem öyle istiyorsun. Ama o ben değildim ve şimdi daha iyiyim,” dedi Tiffany, yalan söylediğini bile bile. Aslında oydu ve bu önemliydi. Bunu hatırlamak zorundaydı.&#160;“Çabuk, Annagramma! Üçüncü dilek ne? Çabuk ol! Üç dilek hakkın olduğu zaman üçüncü dilek nedir?”</p>
<p>Annagramma’mn yüzü, bir şey anlaşılmama cüretini gösterdiği zaman takındığı gücenmiş kaş çatışla kırıştı.&#160;“Ama neden...”</p>
<p>“Düşünmeden, lütfen! Yalnızca yanıt ver!”</p>
<p>“Şey, ee... her şey olabilir... görünmez olmak ya da... sarışın olmak ya da başka bir şey...” diye geveledi Annagramma, zihni dikişlerinden patlayarak.</p>
<p>Tiffany başını iki yana salladı ve kızı bıraktı. Kargaşayı seyreden yaşlı bir cadıya koştu.</p>
<p>“Lütfen hanımefendi, bu önemli! Masallarda, üçüncü dilek nedir? Nedenini sormayın bana, lütfen! Yalnızca hatırlayın!”</p>
<p>“Şey... mutluluk. Üçüncü dilek mutluluk, değil mi?” dedi yaşlı hanım. “Evet, kesinlikle. Sağlık, servet ve mutluluk. Şimdi, ben senin yerinde olsam.</p>
<p>“Mutluluk mu? Mutluluk... teşekkür ederim,” dedi Tiffany ve çılgınca başkasını aradı. Mutluluk değildi, iliklerine dek hissediyordu. Mutluluğu büyüyle bulamazdınız, şu anda bir başka ipucu da buydu.</p>
<p>Bayan Kene çadırların arasından seyirtiyordu. Başarı olasılığı düşük çareler için zaman yoktu. Tiffany onu çevirdi ve bağırdı: “MerhabaBayanKeneEvetBenlyiyimUma-rımSenDelyisindirÜçüncüDilekNedirÇabucakSöyleBuÖ-nemliLütfenltirazEtmeSoruDaSormaZamanYok! ”</p>
<p>Bayan Kene yalnızca bir iki saniye duraksadı. “Yüz dileğin daha olması, değil mi?” dedi.</p>
<p>Tiffany ona bakakaldı ve sonra, “Teşekkür ederim. Değil, ama bu da bir ipucu.”</p>
<p>“Tiffany, bir...” diye başladı Bayan Kene.</p>
<p>Ama Tiffany, Havausta Nine’yi görmüştü.</p>
<p>Kadın, alanın tam ortasında, bir sebepten halatlarla ayrılmış bir karenin ortasında duruyordu. Kimse onu fark etmiyor gibiydi. Kovanın çevresindeki çılgına dönmüş cadıları</p>
<p>izliyordu. Zaman zaman oradan bir çakma ve büyü kıvılcımı geliyordu. Havausta Nine’nin yüzünde sakin, uzak bir ifade vardı.</p>
<p>Tiffany, Bayan Kene’nin elini itti, eğilip halatın altından geçti ve Havausta Nine’ye koştu.</p>
<p>“Nine!”</p>
<p>Mavi gözleri ona döndü.</p>
<p>“Evet?”</p>
<p>“Masallarda, cin, büyülü kurbağa ya da iyilik perisi sana üç dilek hakkı veriyor... üçüncü dilek nedir?”</p>
<p>“Ah, masallar,” dedi Nine. “Bu kolay. Anlatmaya değer her masalda, dünyanın nasıl işlediğini bilen her masalda,&#160;üçüncü dilek ilk iki dileğin sebep olduğu zararı tersine çevirendir.”</p>
<p>“Evet! İşte bu! İşte bu!” diye bağırdı Tiffany ve sorunun arkasına yığılan sözcükler döküldü. “Kovan kötü değil!&#160;Olamaz! Kendine ait bir zihni yok! Her şey dilekler yüzünden! Bizim dileklerimiz! Tıpkı masallardaki gibi. Orada...”</p>
<p>“Sakin ol. Derin bir nefes al,” dedi Nine. Tiffany’yi omuzlarından yakaladı ve panik içindeki kalabalığa bakacak şekilde tuttu.</p>
<p>“Bir anlığına korktun ve şimdi o geliyor. Geriye dönmeyecek, şimdi değil, çünkü çaresizlik içinde. Kalabalığı görmüyor bile, onun için kalabalığın hiçbir anlamı yok. İstediği kişi sensin. Peşinde olduğu kişi sensin. Onunla yüzleşen sen olmalısın. Hazır mısın?”</p>
<p>“Ama ya ben kaybedersem.</p>
<p>“Ben bugün olduğum yere kaybedeceğimi düşünerek gelmedim, küçük hanım. Onu bir kez yendin, yine yenebilirsin!”</p>
<p>“Ama korkunç bir şeye dönüşebilirim!”</p>
<p>“O zaman benimle yüzleşirsin,” dedi Nine. “Benimle, benim bölgemde yüzleşirsin. Ama bu olmayacak, değil mi?&#160;Pis bebeklerden ve aptal kadınlardan bıkıp usanmıştın, değil mi? O zaman bu... cadılığın diğer yanı. Öğlen oldu.&#160;Yarışları doğru düzgün başlatmış olmaları gerekirdi, ama,&#160;hah, insanlar unutmuş gibi. Şimdi... öğlenışığmda, kendi&#160;tepelerinden çok uzakta bir cadı olmak var mı kanında?”</p>
<p>“Evet!” Havausta Nine’nin kabul edebileceği başka yanıt yoktu.</p>
<p>Havausta Nine yerlere kadar eğildi ve birkaç adım geriledi.</p>
<p>“Ne zaman istersen başlayabilirsin hanımefendi,” dedi.</p>
<p>Dilek, dilek, dilek, diye düşündü Tiffany, bir hercümerç yapacak şeyleri bulmak için dalgın dalgın ceplerini karıştırarak. O kötü değil. İstediğimizi sandığımız şeyleri veriyor&#160;bize! Ve insanlar ne istiyor? Daha fazla dilek!</p>
<p>Bir canavar kafama girdi ve bunu bana o yaptırdı, diyemezdiniz. Tiffany paranın onun olmasını dilemişti. Kovan yalnızca onun düşüncesini almıştı.</p>
<p>Evet, ama ben olsam asla almazdım, diyemezdiniz. Kovan ne bulduysa onu kullanmıştı; minik gizli dilekleri,</p>
<p>arzulan, öfke anlarını, gerçek insanların görmezden gelmeyi bildikleri onca şeyi! Kovan onları görmezden gelmenize izin vermiyordu!</p>
<p>Sonra, parçaları el yordamıyla birbirine bağlarken yumurta ellerinden fırladı, yerçekimine uydu ve Tiffany’nin botunun ucunda kırıldı.</p>
<p>Tiffany ona bakakaldı, çaresizliğinin karanlığı öğlenışı-ğmda derinleşti. Bunu neden denedim ki? işe yarayan bir hercümerç yapabildiğim olmadı, o zaman neden denedim?&#160;Çünkü bu sefer işe yarayacağını düşündüm, işte bu yüzden. Tıpkı bir masaldaki gibi. Aniden her şey... yoluna girecekti.</p>
<p>Ama bu bir masal değil ve başka yumurta yok.</p>
<p>Bir çığlık geldi, ama çok yukarılardan ve onun sesi Tiffany’yi bir yürek atımı süresinde evine götürüp getirdi. Bir akbabanın çığlığıydı, tam güneşin ortasmdaydı ve&#160;yeryüzüne doğru dalarken gittikçe irileşiyordu.</p>
<p>Kuş, ok gibi tam Tiffany’nin başının üzerinden geçerken yine gökyüzüne döndü ve o bunu yaparken çok küçük bir şey “Amanın!” diye haykırarak akbabanın pençelerini&#160;bıraktı.</p>
<p>Herhangibir Rob taş gibi düştü, ama bir tuap sesi duyuldu ve aniden kumaştan bir balon tam tepesinde şişiverdi. Aslında, iki balon. Başka bir deyişle, Herhangibir Rob, Ha-mish’in paraşütünü “ödünç almıştı”.</p>
<p>Yavaşlar yavaşlamaz paraşütü bıraktı ve düzgünce her-cümercin içine düştü.</p>
<p>“Seni bırakçaamızı mı sandın?” diye bağırdı, iplere tutunarak. “Ben bir vecibe altındayım, hem de ben! Hemen şu anda işinin başına dön!”</p>
<p>“Ne? Yapamam!” dedi Tiffany, onu silkelemeye çalışarak. “Seninle yapamam! Seni öldürürüm! Yumurtaları hep kırıyorum! Vecibe kim?”</p>
<p>“İtiraz etme!” diye bağırdı Rob, iplerin içinde hoplayıp zıplayarak. “Yap şunu! Yoksa sen tepelerin kocakarısı diil&#160;misin? Olduunu biliyom ben!”</p>
<p>İnsanlar koşarak yanlarından geçiyordu. Tiffany başını kaldırdı. Kovanı, tozların içinde hareket eden bir şekil olarak görebiliyordu artık.</p>
<p>Ellerindeki dolaşık iplere ve Rob’un sırıtan yüzüne baktı.</p>
<p>An tınladı.</p>
<p>Bir cadı işleri halleder, dedi İkinci Şüphesi. ‘Yapamam’ olayını aş.</p>
<p>Tamaam...</p>
<p>Neden daha önce işe yaramadı? Çünkü yaraması için sebep yoktu. Yaramasına ihtiyacım yoktu.</p>
<p>Şu anda bana yardım etmesine ihtiyacım var. Hayır. Benim bana yardım etmeme ihtiyacım var.</p>
<p>Bu yüzden düşün. Gürültüyü duymazdan gel, çiğnenmiş otların üzerinde sana doğru yuvarlanan kovanı görmezden&#160;gel...</p>
<p>Elindeki nesneleri kullanması gerekiyordu, bu yüzden o kısım sorun değildi. Sakinleş. Yavaşla. Hercümerce bak.&#160;Şu anı düşün. Nesnelerin hepsi evden getirdiği şeylerdi...</p>
<p>Hayır. Hepsi değil. Hiç de hepsi değil. Bu sefer, orada olmayan şeyin şeklini hissetti...</p>
<p>... ve boynundaki gümüş atı çekiştirdi, zincirini kopardı, sonra ipliklere astı.</p>
<p>Aniden düşünceleri buz kadar berrak ve serin oldu, olması gerektiği kadar parlak ve ışıl ışıl. Bakalım... bu, şurada daha iyi görünüyor, bunun da şu şekilde çekilmesi gerekiyor...</p>
<p>Hareket, gümüş atı hayata geçirdi. Sonra nazikçe döndü, ipliklerin ve Herhangibir Rob’un içinden geçti. Herhangi-bir Rob, “Hiç de acımadı! Sen işine bak!” dedi.</p>
<p>Tiffany ayaklarında bir karıncalanma hissetti. At dönerken ışıldıyordu.</p>
<p>“Seni sıkıştırmak istemem!” dedi Herhangibir Rob. “Ama acele et!”</p>
<p>Evden çok uzaklardayım, diye düşündü Tiffany, aynı berrak şekilde, ama o benim gözümün bebeği. Şimdi gözlerimi açıyorum. Şimdi gözlerimi yine açıyorum...</p>
<p>Ahh...</p>
<p>Tepelerimden uzakta cadı olabilir miyim? Elbette olabilirim. Seni aslında asla terk etmiyorum, Dalganın Altındaki Ülke...</p>
<p>Tebeşir’deki çobanlar yerin, tıpkı çimenlerin altında bir fırtına patlamış gibi sarsıldığını hissettiler. Çalılardaki kuşlar dağıldılar. Koyunlar başlarını kaldırdılar.</p>
<p>Yer yine sarsıldı.</p>
<p>Bazı insanlar güneşin önünden bir gölge geçtiğini söyledi. Bazıları toynak sesleri duyduklarını söylediler.</p>
<p>Ve küçük At Vadisi’nde tavşan yakalamaya çalışan bir oğlan çocuğu yamacın patladığını, yelesi denizin dalgalarına benzeyen, tüyleri tebeşir kadar beyaz bir atm gökyüzü&#160;kadar yüksek bir dalga gibi dışarı sıçradığını söyledi. Yükselen sis gibi dörtnala havalandığını ve fırtına gibi dağlara&#160;doğru uçtuğunu söyledi.</p>
<p>Masal anlattığı için cezalandırıldı elbette, ama o buna değdiğini düşündü.</p>
<p>Hercümerç parlıyordu. İpliklerin arasından gümüş bir ışıltı akıyordu. Işıltı Tiffany’nin ellerinden kaynaklanıyor,&#160;yıldızlar gibi kıvılcımlanıyordu.</p>
<p>O ışıkta, kovanın ona eriştiğini ve görünür kılınmış gö-rünmezlik gibi onu çepeçevre sarana dek yayıldığını gördü. Dalgalanıyor, ışığı tuhaf biçimlerde yansıtıyordu. O ışıltılar ve kıvılcımlar, sudaki yansımalar gibi dalgalanan&#160;ve uzayan yüzlerdi.</p>
<p>Zaman yavaşlamıştı. Kovanın oluşturduğu duvarın arkasında cadıların ona baktığını görebiliyordu. Bir tanesi kargaşada şapkasını kaybetmişti, ama şapka havada asılı&#160;duruyordu. Henüz düşecek zamanı olmamıştı.</p>
<p>Tiffany’nin parmakları oynadı. Kovan havada ışıldadı, içine taş atılan gölet gibi kırıştı. Dokunaçları Tiffany’ye&#160;doğru uzandı. Tiffany onun paniğini, dehşetini hissetti.&#160;Kovan yakalanmış gibi hissediyordu...</p>
<p>“Hoş geldin,” dedi Tiffany.</p>
<p>Hoş geldin mi? dedi kovan Tiffany’nin kendi sesiyle.</p>
<p>“Evet. Bu mekâna hoş geldin. Burada güvendesin.”</p>
<p>Hayır! Biz asla güvende değiliz!</p>
<p>“Burada güvendesiniz,” diye tekrarladı Tiffany.</p>
<p>Lütfen! dedi kovan. Bizi koru!</p>
<p>“Sihirbaz sizin hakkınızda hemen hemen haklıydı,” dedi Tiffany. “Başka yaratıkların içine saklanıyorsunuz. Ama o&#160;nedenini merak etmedi. Neyden saklanıyorsunuz?”</p>
<p>Her şeyden, dedi kovan.</p>
<p>“Sanırım ne demek istediğinizi biliyorum,” dedi Tiffany.</p>
<p>Öyle mi? Her yıldızın, her ot yaprağının farkında olmanın nasıl bir his olduğunu biliyor musun? Evet. Biliyorsun. Sen&#160;buna ‘gözlerini yeniden açmak’ diyorsun. Ama sen bir anlığına&#160;yapıyorsun. Biz ezelden beri yapıyoruz. Uyku yok, dinlenmek&#160;yok, yalnızca sonsuz. ■■ sonsuz deneyim, sonsuz farkındalık.&#160;Her şey hakkında. Her zaman. Sizi nasıl da kıskanıyoruz,&#160;nasıl da kıskanıyoruz! Şanslı insanlar, uzayın sonsuz soğuk&#160;derinliklerine karşı zihinlerinizi kapatabiliyorsunuz! Sizin&#160;bu... can sıkıntısı... denen şeyiniz var! Bu evrendeki en nadir&#160;yetidir! Bir şarkı duymuştuk, şöyle bir şeydi; “Işıl ışıl yıldız-cık...” Ne güç! Ne harika bir güç! Bir milyon trilyon alev&#160;alev maddeyi, inanılmaz güçte bir fırını alıyorsunuz ve onu&#160;çocuklar için küçük bir şarkıya dönüştürüyorsunuz! Zihinlerinizin çevresinde, sonsuzluğu uzak tutan ve sabahları çığlıklar atmadan uyanmanızı sağlayan küçük dünyalar, küçük&#160;masallar, küçük kabuklar yaratıyorsunuz!</p>
<p>Tamamen kafadan konyak, dedi neşeli bir ses, Tiffany’nin anılarının arkasından. Dr. Bustle’ı susturmak imkânsızdı.</p>
<p>Bize acı, bize acı, dedi kovanın sesleri. Bize güven yok, bize dinlenmek yok, bize sığınak yok. Ama sen, sen bize direndin. İçinde gördük. Sende zihinler içinde zihinler var. Bizi&#160;sakla!</p>
<p>“Sessizlik mi istiyorsunuz?” dedi Tiffany.</p>
<p>Evet ve sessizlikten daha fazlası, dedi kovanın sesi. Siz insanlar bir şeyleri görmezden gelmek konusunda çok iyisiniz. Hemen hemen kör, hemen hemen sağırsınız. Bir ağaca&#160;bakıyorsunuz ve... yalnızca bir ağaç görüyorsunuz, kaskatı&#160;bir bitki. Onun tarihini görmüyorsunuz, özsuyu pompalayı-şını hissetmiyorsunuz, kabuğun içindeki her böceği ayrı ayrı&#160;duymuyorsunuz, yaprakların kimyasını sezmiyorsunuz, yeşilinin yüzlerce tonunu, güneşi takip etmek için yaptığı minicik&#160;hareketleri, tahtanın belli belirsiz büyümesini fark etmiyorsunuz. ■ ■</p>
<p>“Ama siz bizi anlamıyorsunuz,” dedi Tiffany. “Herhangi bir insanın sizden canlı kurtulabileceğini sanmıyorum. Siz&#160;bize istediğimizi sandığımız şeyi, biz ister istemez veriyorsunuz, tıpkı peri masallarındaki gibi. Ve dilekler hep sorun&#160;çıkarıyor.”</p>
<p>Evet. Bunu artık biliyoruz. Artık bizde senin bir yankın var. Bizde... anlayış var, dedi kovan. Bu yüzden şimdi biz&#160;bir dilekle sana geliyoruz. Diğerlerinin verdiği zararları düzelten bir dilek.</p>
<p>“Evet,” dedi Tiffany. “Her zaman en sonuncu dilek, üçüncü dilek budur. ‘Bu olmamış olsun’ diyen dilektir.”</p>
<p>Bize ölmenin yolunu öğret, dedi kovanın sesleri.</p>
<p>“Ben bilmiyorum ki!”</p>
<p>Bunun yolunu bütün insanlar bilir, dedi kovanın içindeki sesler. Kısa, kısacık hayatınızın her gününde o yolda yürüyorsunuz. Biliyorsunuz. Sizin bilginize imreniyoruz. Nasıl&#160;sona ereceğinizi biliyorsunuz. Siz çok yeteneklisiniz.</p>
<p>Nasıl ölüneceğini biliyor olmalıyım, diye düşündü Tiffany. Derinlerde bir yerde. Düşüneyim. ‘Yapamam’&#160;olayını aşayım...</p>
<p>Işıl ışıl hercümerci kaldırdı. Güneş ışınları hâlâ üzerinde oynaşıyordu, ama artık Tiffany’nin ona ihtiyacı yoktu. Gücü kendi merkezinde tutabiliyordu. Hepsi bir denge&#160;meselesiydi.</p>
<p>Işık söndü. Herhangibir Rob hâlâ ipliklerden sarkıyordu, ama saçlarındaki tüm örgüler çözülmüştü ve kocaman, kırmızı bir top halinde dikilmişti. Sersemlemiş görünüyordu.</p>
<p>“Şu anda bi kebabı katledebilirim,’’ dedi.</p>
<p>Tiffany onu yere indirdi. Herhangibir Rob hafifçe sallandı. Tiffany hercümercin kalanını cebine koydu.</p>
<p>“Teşekkür ederim Rob,” dedi. “Ama artık senin gitmeni istiyorum. İşler... ciddileşebilir.”</p>
<p>Elbette, yanlış şeyi söylemişti.</p>
<p>“Hiçbi yere gitmiyom!” diye terslendi Rob. “Seni ko-ruycaama dayir Jeannie’ye söz verdim! Şindi işimize bakalım!”</p>
<p>İtiraz kabul etmiyordu. Rob her zamanki gibi yarı çö-melmiş, yumruklarını sıkmış, çenesini çıkarmış, meydan okuma hissiyle alev alev yanarak her şeyi karşılamaya hazırlanmıştı.</p>
<p>“Teşekkür ederim,” dedi Tiffany, doğrularak.</p>
<p>Ölüm tam arkamızda, diye düşündü. Yaşam biter ve ölüm orada bekliyor olur. Bu yüzden... çok yakında olmalı. Çok yakında.</p>
<p>Bir... kapı olmalı. Evet. Eskimiş ahşaptan eskimiş bir kapı. Ve karanlık.</p>
<p>Döndü. Arkasında, havada siyah bir kapı vardı.</p>
<p>Menteşeler gıcırdamak, diye düşündü.</p>
<p>Kapıyı itip açtığında menteşeler gıcırdadılar.</p>
<p>Demek öyle... diye düşündü, bu tam olarak gerçek değil. Kendime kapılar hakkında, anlayabileceğim bir masal anlatıyorum ve işe yarayacak kadar kandırıyorum kendimi. İşe yaramaya devam etmesi için tam kıyıda dengemi&#160;korumam lazım. Ve bu, pembe bir gergedanı düşünmemek&#160;kadar zor. Ve Havausta Nine bunu yapabiliyorsa ben de&#160;yapabilirim.</p>
<p>Kapının arkasında, solgun yıldızlarla dolu bir gökyüzünün altında siyah kumlar uzanıyordu. Uzak ufukta dağlar vardı.</p>
<p>Kapıdan geçmemize yardım etmelisin, dedi kovanın sesleri.</p>
<p>“Bana kulak verirsen bunu yapmak istemezsin,” dedi Herhangibir Rob, Tiffany’nin ayak bileğinden. “O kılçııa&#160;mini mini bi parçacık bile güvenmiyom!”</p>
<p>“Orada benden bir parça var. Ben ona güveniyorum,” dedi Tiffany. “Gelmek zorunda olmadığını söylemiştim&#160;Rob.”</p>
<p>“Ah, ööle mi? Senin yapayalnız oraya gitmeni izliycem, ööle mi? Şu anda seni terk ettiimi göremiycen!”</p>
<p>“Bir kabilen ve bir karın var Rob!”</p>
<p>“He ye, bu yüzden senin Ölüm’ün eşiinden yapayalnız geçmene izin vererek onları utandırmıycam,” dedi Herhangibir Rob kararlılıkla.</p>
<p>Demek, diye düşündü Tiffany kapının ötesine bakarken, yapmamız gereken bu. Kıyılarda yaşıyoruz. Yolu bulamayanlara yardım ediyoruz...</p>
<p>Derin bir nefes aldı ve eşikten geçti.</p>
<p>Pek bir değişiklik olmadı. Kum ayaklarının altında tane taneydi ve üzerinde yürüdüğü zaman, beklediği gibi gıcırdıyordu, ama adımları ile havaya fırladıkları zaman devedikeni tohumları gibi ağır ağır düşüyorlardı ve Tiffany bunu&#160;beklememişti. Hava soğuk değildi, ama yoğunluğu azdı ve&#160;solurken diken diken bir his veriyordu.</p>
<p>Kapı, Tiffany’nin arkasından yavaşça kapandı.</p>
<p>Teşekkür ederiz, dedi kovanın sesleri. Şimdi ne yapıyoruz?</p>
<p>Tiffany çevresine bakındı ve başını kaldırarak yıldızlara baktı. Tanıdığı yıldızlar değildiler.</p>
<p>“Sanırım ölüyorsunuz,” dedi.</p>
<p>Ama ölecek ‘ben’ yok, dedi kovanın sesleri. Yalnızca biz varız.</p>
<p>Tiffany derin bir nefes aldı. Bu, sözcüklerle ilgiliydi ve o, sözcükleri bilirdi. “Size inanılacak bir masal anlatayım,”&#160;dedi. “Bir zamanlar hepimiz denizde damlacıklardık. Sonra&#160;balıklar, sonra kertenkeleler ve sıçanlar, sonra maymunlar&#160;ve arada yüzlerce değişik şey olduk. Bu el bir zamanlar bir&#160;yüzgeçti, bu el bir zamanlar bir pençeydi! İnsan ağzımda&#160;bir kurdun sivri dişleri, bir tavşanın kesici dişleri, bir ineğin ezici dişleri var! Kanımız, eskiden içinde yaşadığımız&#160;deniz kadar tuzlu! Korktuğumuz zaman derimizdeki tüyler&#160;dikiliyor, tıpkı kürkümüz varken olduğu gibi. Biz tarihiz!&#160;‘Biz’ haline geldiğimiz süre içinde, arada her ne olmuşsak&#160;hâlâ oyuz. Masalın geri kalanını ister misiniz?”</p>
<p>Anlat, dedi kovan.</p>
<p>“Ben anne babamın, büyükanne ve büyükbabalarımın, tüm atalarımın anılarından oluşmuşum. Nasıl göründüğümde, saçlarımın renginde varlar. Ve ben, tanıştığım ve&#160;düşüncelerimi etkileyen herkesten oluşmuşum. O zaman&#160;‘ben’ kimim?”</p>
<p>Bize bu masalı anlatan parça, dedi kovan. Gerçekten sen olan parça.</p>
<p>“Eh... evet. Ama bu sizde de olmalı. ‘Biz’ dediğinizi biliyorsunuz, bunu söyleyen kim? Sizin siz olmadığınızı söyleyen kim? Bizden farklı değilsiniz. Biz yalnızca unutmak konusunda çok, çok daha iyiyiz. Ve maymunu ne zaman&#160;dinlememek gerektiğini biliyoruz.”</p>
<p>Kafamızı karıştırdın, dedi kovan.</p>
<p>“Beynimizin eski parçası baş maymun olmak istiyor ve hazırlıksız yakalandığı zaman saldırıyor,” dedi Tiffany.&#160;“Tepki veriyor. Düşünmüyor. İnsan olmak, ne zaman maymun ya da kertenkele ya da o eski yankılardan biri olmaman gerektiğini bilmek demektir. Ama siz insanı ele geçiriyorsunuz ve insan kısmını susturuyorsunuz. Maymunu&#160;dinliyorsunuz. Maymun neye ihtiyaç duyduğunu bilmiyor,&#160;yalnızca ne istediğini biliyor. Hayır, sen ‘biz’ değilsin. Sen&#160;‘ben’sin.”</p>
<p>Ben, benim, dedi kovan. Ben. Ben kimim?</p>
<p>“Bir ismin var mı? Bu işe yarar.”</p>
<p>Evet. Bir isim...</p>
<p>“Arthur’u bir isim olarak her zaman sevdim.”</p>
<p>Arthur, dedi kovan. Arthur’u ben de sevdim. Ve ben bensem, o zaman durabilirim. Sonra ne olacak?</p>
<p>“Senin... ele geçirdiğin yaratıklar, onlar ölmedi mi?”</p>
<p>Evet, dedi Arthur. Ama biz■ ■ ■ ama ben ne olduğunu görmedim. Yalnızca orada olmayı bıraktım.</p>
<p>Tiffany sonsuz kumsalda çevresine bakındı. Hiç kimseyi göremiyordu, ama orada bir yerde hareket olduğunu düşündüren bir şey vardı. Işığın zaman zaman değişmesiydi belki, sanki görmemesi gereken bir şeyi görüyormuş gibi.</p>
<p>“Sanırım,” dedi, “çölü geçmelisin.”</p>
<p>Diğer yanda ne var? dedi Arthur.</p>
<p>Tiffany duraksadı. “Bazı insanlar daha iyi bir dünyaya gittiğini düşünür,” dedi. “Bazıları farklı bir bedende bu&#160;dünyaya döndüğüne inanır. Ve bazıları hiçbir şey olmadığını düşünür. Yalnızca var olmayı bıraktığını düşünürler.”</p>
<p>Peki sen ne düşünüyorsun? diye sordu Arthur.</p>
<p>“Bence onu tarif edecek sözcük yok,” dedi Tiffany.</p>
<p>Bu doğru mu? dedi Arthur.</p>
<p>“Bence işte bu yüzden çölü geçmelisin,” dedi Tiffany. “Öğrenmek için.”</p>
<p>Öğrenmeyi dört gözle bekleyeceğim. Teşekkür ederim.</p>
<p>“Güle güle... Arthur.”</p>
<p>Kovanın uzaklaştığını hissetti. Birkaç kum zerresinin hareket etmesi ve havadaki uğultu dışında ondan pek&#160;işaret yoktu, sadece yavaş yavaş kara kumların üzerinde&#160;uzaklaşmıştı.</p>
<p>“Hadi sana kötü şanslar, bi daa da yolun buralara düşmesin!” diye bağırdı Herhangibir Rob onun arkasından.</p>
<p>“Hayır,” dedi Tiffany. “Öyle söyleme.”</p>
<p>“He ye, ama hayatta kalmak için insanları öldürdü.”</p>
<p>“Öldürmek istemedi. İnsanların nasıl işlediğini bilmiyordu.”</p>
<p>“Her durumda, ona bi ton iyi abidik gubidik laf ettin,” dedi Rob hayranlıkla. “Bi ozan bile o kadar abidik gubidik&#160;laf uyduramazdı.”</p>
<p>Tiffany öyle mi olduğunu merak etti. Bir kez, gezgin öğretmenler köye geldiğinde, bütün bir sabah süren bir&#160;***Kayinatın Mucizeleri!!*** dersi için yarım düzine yumurta ödemişti. Pahalı bir dersti, ama kesinlikle değmişti. Öğretmen, bir öğretmen için bile birazcık deliydi, ama&#160;söyledikleri kesinlikle akla yatkın gelmişti. Evren hakkında en şaşırtıcı şey şu ki, demişti, eninde sonunda her şey&#160;başka her şeyden oluşuyor, bunun olması için milyonlarca, milyonlarca sene geçmesi gerekse bile. Diğer çocuklar&#160;kıkırdamış, itiraz etmişti, ama Tiffany eskiden minik canlı&#160;yaratıklar olan şeyin şimdi tepelerdeki tebeşir olduğunu biliyordu. Her şey dönüp dolaşıp geri gelirdi, yıldızlar bile.</p>
<p>Çok iyi bir sabah olmuştu, özellikle de ‘Kainat’ sözcüğünün yanlış yazıldığına işaret ettiği için yarım yumurtasını geri alabildiğinden.</p>
<p>Doğru muydu? Belki bunun önemi yoktu. Belki yalnızca Arthur için doğru olması yeterliydi.</p>
<p>Gözleri, iki kez açılmış olan iç gözleri kapanmaya başlamıştı. Gücün akıp gittiğini hissedebiliyordu. O durumda fazla uzun süre kalamazdınız. Evrenin o kadar farkında&#160;oluyordunuz ki kendinizin farkında olmayı bırakıyordunuz. İnsanların, zihinlerini kapatmayı öğrenmesi ne kadar&#160;akıllıca olmuştu. Evrende, can sıkıntısı kadar hayret verici&#160;bir şey var mıydı?</p>
<p>Bir anlığına oturdu ve bir avuç kum aldı. Kum elinde yükseldi, duman gibi kıvrıldı, yıldız ışıklarını yansıttı, sonra dünya kadar zamanı varmış gibi ağır ağır döküldü.</p>
<p>Kendini hiç bu kadar yorgun hissetmemişti.</p>
<p>Hâlâ kafasının içinde sesler duyuyordu. Kovan birkaç anısını geride bırakmıştı. Hiç yıldız olmayan, ‘dün’ diye bir&#160;şeyin olmadığı zamanları hatırlayabiliyordu. Gökyüzünün&#160;ötesinde ve çimenlerin altında ne olduğunu biliyordu. Ama&#160;en son ne zaman uyuduğunu, bir yatakta, doğru düzgün&#160;uyuduğunu hatırlamıyordu. Baygın sayılmazdı. Gözlerini&#160;kapattı ve gözlerini yine kapattı...</p>
<p>Biri hızla ayağını tekmeledi.</p>
<p>“Uykuya dalma!” diye bağırdı Herhangibir Rob. “Burda diil! Burda uykuya dalamazsm! Hadi kalk bakalım!”</p>
<p>Tiffany uyuşuk uyuşuk, hafif hafif dönen bir toz bulutu içinde ayağa kalktı ve karanlık kapıya döndü.</p>
<p>Kapı yerinde değildi.</p>
<p>Kumda yalnızca onun ayak izleri vardı, ama onlar da yalnızca bir metre kadar uzanıyordu ve zaten ayak izleri de&#160;yavaş yavaş kaybolmaktaydı. Çevresinde, sonsuzluğa uzanan ölü bir çöl dışında hiçbir şey yoktu.</p>
<p>Uzak dağlara bakmak için döndü, ama görüş alanı uzun boylu bir şekil tarafından kapatılmıştı. Şekil tamamen siyahlara bürünmüştü ve bir tırpan taşıyordu. Daha önce&#160;orada değildi.</p>
<p>İYİ akşamlar, dedi Ölüm.</p><div><img src="main-27.jpg" alt=""/></div>
<p>Böfüm 1 2</p>
</body>
</html>