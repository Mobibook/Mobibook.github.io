<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Böfüm 3</h4><h4>TEK ZİHİNLİ BİR HtfNLM</h4>
<p>Bir kulübe vardı, ama Tiffany pek bir şey göremiyordu. Kulübenin çevresinde elma ağaçları vardı. Tiffany sallana&#160;sallana Bayan Düzgün’ün arkasından giderken bir daldan&#160;sarkan bir şey ona sürtündü. Şey, şıngırdayarak sallanıp&#160;uzaklaştı. Uzaktan bir yerden, akan su sesi geliyordu.</p>
<p>Bayan Düzgün, bir kapıyı açıyordu. Kapı, ışıl ışıl aydınlatılmış ve şaşırtıcı ölçüde düzenli bir mutfağa açılıyordu. Demir soba gürül gürül yanıyordu.</p>
<p>“Mm... benim çırak olmam gerekiyor,” dedi, uçuşun sersemliğini üzerinden atamamış olan Tiffany. “Bana eşyaların nerede olduğunu gösterirsen içecek bir şeyler yaparım...”</p>
<p>“Hayır!” diye parladı Bayan Düzgün, ellerini kaldırarak. Bağırması kendisini şok etmiş gibiydi, çünkü ellerini</p>
<p>indirirken titriyordu. “Hayır ben, ben böyle bir şeyi düşünemem bile,” dedi daha normal bir sesle, gülümsemeye çalışarak. “Uzun bir gün oldu. Sana odam ve eşyaların yerini gösteririm. Biraz da yahni getiririm. Yarın çırak olabilirsin.&#160;Acelesi yok.”</p>
<p>Tiffany, demir sobanın üzerinde kaynayan tencereye ve masanın üzerindeki ekmek somununa baktı. Ekmek yeni&#160;pişmişti, kokusunu alabiliyordu.</p>
<p>Tiffany’nin sorunu, Üçüncü Kuşku sahibi olmasıydı.* Üçüncü Kuşku şu şekilde düşünüyordu: Bayan Düzgün&#160;yalnız yaşıyor. Ateşi kim yaktı? Kaynayan bir tencerenin&#160;zaman zaman karıştırılması gerekir. Kim karıştırdı? Mumları biri yakmış olmalı. Kim?</p>
<p>Tiffany, “Burada kalan biri daha mı var Bayan Düzgün?” dedi.</p>
<p>Bayan Düzgün çaresizlik içinde tencereye, ekmeğe ve sonra Tiffany’ye baktı.</p>
<p>“Hayır, yalnızca ben,” dedi ve Tiffany bir şekilde onun gerçeği söylediğini anladı. Ya da en azından bir gerçeği.</p>
<p>“Sabah konuşsak?..” dedi Bayan Düzgün, neredeyse yalvarırcasına. Öyle ümitsiz görünüyordu ki Tiffany onun için üzüldü.</p>
<p>* Birinci Görü, gündelik düşüncedir. Herkeste vardır. İkinci Şüphe, nasıl düşündüğünüzle ilgili düşüncelerinizdir. Düşünmekten hoşlanan insanlarda vardır bunlar. Üçüncü Kuşku ise, kendi başlarına&#160;dünyayı izleyen ve düşünen düşüncelerdir. Bunlar nadirdir ve genellikle sorun çıkarırlar. Onları dinlemek cadılığın bir parçasıdır.</p>
<p>Gülümsedi. “Elbette, Bayan Düzgün,” dedi.</p>
<p>Mum ışığı altında evde kısa bir tur attılar. Kulübeden çok uzak olmayan bir tuvalet vardı; iki delikliydi. Tiffany&#160;bunu biraz tuhaf buldu, ama elbette, eskiden burada daha&#160;fazla insan yaşamış da olabilirdi. Banyo için de yer vardı.&#160;Yuva Çiftliği standartlarına göre korkunç bir mekân israfıydı bu. Tuvalet kulübesinin kendi su tulumbası ve su ısıtmak için büyük bir kazanı vardı. Kesinlikle lükstü bu.</p>
<p>Yatak odası güzel bir odaydı. ‘Güzel’ çok iyi bir sözcüktü. Her şey fırfırlıydı. Örtülebilecek her şey örtülmüştü. Odayı neşeli kılmak için çaba gösterilmişti. Sanki yatak&#160;odası olmak son derece neşeli bir şeymiş gibi. Tiffany’nin&#160;çiftlikteki odasında, yerde bir paçavra kilim, bir sehpa üzerinde bir sürahi ve lavabo çanağı, giysiler için büyük, tahta&#160;bir kutu, çok eski bir bebek evi, eski basma perdeler vardı&#160;ve hepsi buydu. Çiftlikteki yatak odaları, içindeyken gözlerinizi kapatmanız için düzenlenmiş yerlerdi.</p>
<p>Bu odada bir de çekmeceli dolap vardı. Tiffany’nin bavulundaki eşyalar bir çekmeceyi doldurdu.</p>
<p>Tiffany üzerine otururken yatak hiç ses çıkarmadı. Eski yatağındaki şilte öyle eskiydi ki ortasında rahat bir oyuk&#160;oluşmuştu ve her yay ayrı ses çıkarıyordu; uyuyamadığı&#160;zaman bedeninin muhtelif organlarını hareket ettirerek&#160;yaylarda Aziz Ungulant’ın Çanları’nı çalabiliyordu; kling&#160;tuing glong, gling, ping, bloyinnng, dlink plang dyonnng,&#160;ding ploink.</p>
<p>Bu oda aynı zamanda farklı kokuyordu. Yedek odalar ve başka insanların sabunları gibi...</p>
<p>Bavulun dibinde, çiftliğin marangozu olan Bay Kütük’ün onun için yaptığı küçük bir kutu vardı. Adam ince işlerden anlamazdı ve kutu oldukça ağırdı. Tiffany onun içinde&#160;andaçlarını saklıyordu. İçinde fosil olan bir parça tebeşir&#160;vardı, ki oldukça nadir bir şeydi bu. Kendi kişisel tereyağı&#160;damgası vardı (süpürge üzerindeki bir cadıyı betimliyordu). Burada belki tereyağı yapma fırsatı bulur diye getirmişti. Ortasında delik olduğu için şans getirdiği düşünülen&#160;bir cin taşı vardı. (Bunu ona, yedi yaşında söylemişlerdi&#160;ve Tiffany de taşı almıştı. Deliğin ona nasıl şans getireceğini anlamamıştı, ama taşı genellikle cebinde taşıdığından&#160;ve daha sonra güven içinde bir kutuda sakladığından, taş&#160;muhtemelen çoğu başka taştan daha şanslıydı gerçekten,&#160;çünkü diğer taşlar insanlar tarafından tekmeleniyor, arabalar tarafından eziliyordu.)</p>
<p>Bir de eski bir Neşeli Denizci tütününün mavi-sarı paket kâğıdı, bir akbaba tüyü, bir parça koyun yününe dikkatle sarılmış çok eski, çakmaktaşından bir okbaşı vardı. Bunlardan Tebeşir’de bol bol bulunurdu. Nac Mac Feegle&#160;halkı onları mızrak başı olarak kullanıyordu.</p>
<p>Bunları dolabın üzerine, günlüğünün yanma düzgünce dizdi, ama odayı bir yuvaya dönüştürmediler. Aksine kendini daha da yalnız hissetmesine sebep oldular.</p>
<p>Tiffany, eski paket kâğıdı ile koyun yününü alıp kokladı. Tam olarak çoban kulübesinin kokuları değillerdi, ama gözlerini yaşartacak kadar etkiliydiler.</p>
<p>Daha önce Tebeşir’den uzakta tek bir gece geçirmemişti. ‘Hasret’ sözcüğünü biliyordu ve içinde büyüyen bu soğuk,&#160;zayıf duygunun hasret mi olduğunu merak ediyordu...</p>
<p>Biri kapıyı çaldı.</p>
<p>“Benim,” dedi boğuk bir ses.</p>
<p>Tiffany yataktan sıçradı ve kapıyı açtı. Bayan Düzgün, içinde bir çanak biftek yahnisi ve biraz ekmek olan tepsiyle içeri girdi. Tepsiyi yatağın yanındaki küçük sehpaya&#160;bıraktı.</p>
<p>“Bitirdiğin zaman kapının dışına koyarsan ben daha sonra alıp aşağı götürürüm,” dedi.</p>
<p>“Çok teşekkür ederim,” dedi Tiffany.</p>
<p>Bayan Düzgün kapının yanında duraksadı. “Evde konuşacak, benden başka biri bulunması güzel olacak,” dedi. “Umarım gitmek istemezsin Tiffany.”</p>
<p>Tiffany ona mutlu mutlu gülümsedi, sonra kapı kapanana dek bekledi. Bayan Düzgün’ün ayak sesleri merdivende duyulmaz olduktan sonra ayak uçlarına basa basa pencereye gitti ve parmaklık olup olmadığını merak etti.</p>
<p>Bayan Düzgün’ün yüz ifadesinde korkutucu bir şey vardı. Bir şekilde, aynı anda hem aç hem umutlu; hem yakarış hem de korku dolu bir ifadeydi bu.</p>
<p>Tiffany yatak odasının kapısını içten kilitleyen bir sürgü olup olmadığını da kontrol etti.</p>
<p>Biftek yahnisi gerçekten de tam biftek yahnisi tadındaydı. Öylesine ve tamamen gelişigüzel bir örnek vermek gerekirse&#160;burada çalışan zavallı son kızdan yapılmış bir yahni tadı&#160;yoktu.</p>
<p>Cadı olmak için, çok iyi çalışan bir hayal gücüne ihtiyacınız vardı. Fakat Tiffany, şu anda kendisininkinin o kadar da iyi çalışmıyor olmasını diliyordu. Ama tehlikeli olsa Bayan Flavausta ve Bayan Kene, Tiffany’nin buraya gelmesine&#160;izin vermezlerdi, değil mi? Eh, verirler miydi?</p>
<p>Belki verirlerdi. Pekâlâ verebilirlerdi. Cadılar, işleri kolaylaştırmaya çalışmazlardı. Beyninizi kullandığınızı varsayarlardı. Beyninizi kullanmıyorsanız cadılıkla işiniz olmazdı zaten. Dünya, işlerinizi kolaylaştırmaz, derlerdi. Nasıl hızlı öğreneceğini öğren.</p>
<p>Ama... ona bir fırsat tanırlardı, değil mi?</p>
<p>Elbette tanırlardı.</p>
<p>Muhtemelen.</p>
<p>Kesinlikle-ama-kesinlikle-insandan-yapılmamış yahnisini bitirmek üzereyken bir şey, çanağı elinden almaya çalıştı. Çok hafifçe çekiştirmişti ve Tiffany düşünmeden çanağı geri çektiğinde çekiştirme hissi hemen kaybolmuştu.</p>
<p>Tamaam, diye düşündü. Bir tuhaf şey daha. Eh, ne de olsa bir cadının kulübesiydi bu.</p>
<p>Bir şey kaşığı çekiştirdi, ama yine Tiffany geri çeker çekmez durdu.</p>
<p>Tiffany boş çanağı ve kaşığı tepsiye koydu.</p>
<p>“Tamam,” dedi, hiç korkmamış gibi konuşmayı başardığını umarak, “bitirdim.”</p>
<p>Tepsi havalandı ve nazikçe kapıya doğru süzüldü. Orada, hafif bir tıngırtıyla yere kondu.</p>
<p>Kapının sürgüsü geri çekildi.</p>
<p>Kapı açıldı.</p>
<p>Tepsi, havalandı ve süzülerek eşikten geçti.</p>
<p>Kapı kapandı.</p>
<p>Sürgü sürüldü.</p>
<p>Tepsi, karanlık merdiven sahanlığında yoluna devam ederken Tiffany kaşığın tıngırdadığını duydu.</p>
<p>Herhangi bir şey yapmadan önce düşünmek Tiffany’ye son derece önemli geldi. Bu yüzden şöyle düşündü: Sırf&#160;tepsin alınıp götürüldü diye haykırarak ortalıklarda koşturmak aptalca olur. Hem, bunu her ne yapmışsa kapıyı&#160;arkasından sürgüleme nezaketini gösterdi. Bu şeyin, kendisi göz ardı etmişse de, Tiffany’nin mahremiyetine saygı&#160;duyduğunu gösteriyordu.</p>
<p>Lavabo sehpasında dişlerini temizledi, geceliğini giydi ve yatağa girdi. Mumu söndürdü.</p>
<p>Bir an sonra kalktı, mumu yeniden yaktı ve dolabını, zahmetle kapının önüne sürükledi. Bunu neden yaptığından pek emin değildi, ama yaptıktan sonra kendini daha&#160;iyi hissetti.</p>
<p>Karanlıkta yeniden yatağına uzandı.</p>
<p>Tiffany, yaylalardayken koyun melemeleri ve zaman zaman tıngırdayan koyun çanları arasında uyumaya alışkındı.</p>
<p>Burada ne meleyen koyunlar ne de tıngırdayan çanlar vardı ve koyunların melemediğini ve çanların tıngırdamadığını hissettiğinde, o da ne, diye merak ederek uyanıyordu.</p>
<p>Ama sonunda uykuya dalmış olmalıydı, çünkü gecenin bir yarısında uyandığını ve dolabının yavaşça eski yerine&#160;geçtiğini hatırlıyordu.</p>
<p>Tiffany şafak sökerken uyandı. Hâlâ yaşıyordu ve dilim dilim doğranmamıştı. Tanımadığı kuşlar ötüşüyordu.</p>
<p>Kulübede ses yoktu. Tiffany düşündü: Ben bir çırağım, değil mi? Temizlik yapması, ateşi yakması gereken benim.&#160;Bu işin nasıl yapılması gerektiğini ben biliyorum.</p>
<p>Doğrulup oturdu ve odada çevresine bakındı.</p>
<p>Eski giysileri düzgünce katlanıp dolabının üzerine bırakılmıştı. Fosil, şans taşı ve diğer eşyalar gitmişti. Ancak çılgınca aradıktan sonra onları bavulundaki kutunun içinde buldu.</p>
<p>“Bana bak,'’ dedi genel olarak odaya. “Ben bir kocakarıyım, biliyorsun. Burada Nac Mac Feegle halkından biri varsa hemen ortaya çıksın!”</p>
<p>Hiçbir şey olmadı. Bir şey olmasını beklememişti zaten. Nac Mac Feegle halkı eşyaları düzenlemekle ilgilenmezdi.</p>
<p>Denemek için, mumu komodinin üzerinden aldı, dolabının üzerine bıraktı ve geri çekildi. Hiçbir şey olmadı.</p>
<p>Pencereden bakmak için döndü ve o bunu yaparken hafif bir blint sesi geldi.</p>
<p>Hızla döndüğünde mum, komodinin üzerindeydi.</p>
<p>Eh... bugün yanıtlar aldığı bir gün olacaktı. Tiffany, bu hafif öfkeden keyif alıyordu. Eve dönmeyi ne kadar çok&#160;istediğini düşünmesini engelliyordu.</p>
<p>Elbisesini giydi ve cebinde yumuşak, ama hışırdayan bir şey olduğunu fark etti.</p>
<p>Ah, nasıl da unutmuştu? Ama yoğun bir gün olmuştu, çok yoğun bir gün. Belki unutmak istemişti zaten.</p>
<p>Roland’m hediyesini çıkardı ve ince, beyaz kâğıdı dikkatle açtı.</p>
<p>Bir kolyeydi.</p>
<p>Tebeşir’deki At’m kolyesi.</p>
<p>Tiffany bakakaldı.</p>
<p>Bir atın göründüğü gibi değil, bir atın olduğu gibi... Tarih daha başlamadan önce, birkaç akıcı çizgi kullanarak bir atm varlığı ile ilgili her şeyi betimleyebilen insanlar tarafından çimenlerin üzerine kazınmıştı: Güç vardı orada;&#160;zarafet, güzellik, hız vardı, tepeden kopup kurtulmak için&#160;çabalıyordu.</p>
<p>Ve şimdi biri, akıllı ve dolayısıyla çok pahalıya çalışan biri, onu gümüşten yapmıştı. Tıpkı tepenin yamacındaki&#160;gibi yassıydı ve tıpkı tepe yamacındaki At gibi, bazı parçaları bedenin geri kalanına bitişik değildi. Ama zanaatkar bunları minik, ince bir zincir kullanarak öyle dikkatle&#160;bir araya getirmişti ki Tiffany hayretle kaldırıp baktığında&#160;hepsi oradaydı, sabah ışığında kıpırtısız dururken bile hareket ediyordu.</p>
<p>Kolyeyi taktı. Ayna yoktu, minicik bir el aynası bile. Ah, pekâlâ...</p>
<p>“Beni gör,” dedi Tiffany.</p>
<p>Ve uzakta, ovalarda, takip ettiği izi kaybetmiş bir şey uyandı. Bir an hiçbir şey olmadı, sonra görünmez bir şey bir&#160;sinek sürüsü gibi ses çıkararak hareket etmeye başladığında&#160;tarlalardaki sisler aralandı...</p>
<p>Tiffany gözlerini kapattı, önce yana, sonra öne doğru birkaç adım attı, döndü ve dikkatle gözlerini açtı. Orada,&#160;önünde duruyordu işte, bir resim kadar kıpırtısızdı. At&#160;yeni elbisesinin üzerinde, yeşil üzerine gümüş rengiyle pek&#160;hoş görünüyordu.</p>
<p>Roland’a kaça patladığını merak etti. Neden, diye merak etti.</p>
<p>“Beni görme,” dedi. Kolyeyi yavaşça çıkardı, ince kâğıda sardı ve kutuya, evden getirdiği diğer şeylerin yanma koydu. Sonra bir kurşunkalem buldu, İkigömlek’ten aldığı&#160;iki kartpostaldan birine büyük dikkat ve özenle, Roland’a&#160;kısa bir teşekkür notu yazdı. Vicdan azabı duyarak diğer&#160;kartpostalı aldı ve anne babasına hâlâ tamamen hayatta olduğunu bildirdi.</p>
<p>Sonra, düşünceler içinde aşağı kata indi.</p>
<p>Dün gece geldiğinde hava kararmıştı, bu yüzden merdiven boyunca yapıştırılmış olan posterleri görmemişti. Sirk</p><div><div>
<p>posterleriydi bunlar, duvarlar palyaço ve hayvan resimleriyle kaplıydı. Birbirine benzeyen iki satırı bulunmayan, şu eski moda poster harfleri ile doldurulmuştu.</p>
<p>Şöyle şeyler söylüyorlardı:</p><img src="main-11.jpg" alt=""/>
<p>Bol bol heyecan! Acele edin! Acele edin!</p></div></div><div>
<p>Profesör Monty Mesane'nin Üç Meydanlı Sirki&#160;Ve</p>
<p>Tuhaf Şeyler Dolabı!</p></div><div>
<p>Muhteşem Esnek Adam Jack’in Kendi Ağzına&#160;Aslan Kafası Sokmasını Görünü!</p></div><div>
<p>cacsc&amp;c&amp;oa Harice gider!!!!! cac»c&amp;c&amp;c&amp;</p>
<p>PALYAÇOLAR! PALYAÇOLAR! PALYAÇOLAR!</p>
<p>Uçan Pastırma Kardeşler Evrendeki En Büyük Kuvvet Olan Yerçekimine Meydan Okuyacak</p>
<p>*hem de ağsız!*</p></div><div>
<p>Horon Tepen Katır Clarence’ı Görün!</p></div><div><div>
<p>Topsy ve Tipsy’ye Hayret Edin!</p>
<p>*Şaşırtıcı Beyin Okuma Gösterisi*</p><img src="main-12.jpg" alt=""/></div></div>
<p>Böylece, harfler minicik olana dek devam ediyordu. Ormandaki küçük bir kulübede görmeyi beklemeyeceğiniz, tuhaf, cafcaflı şeylerdi.</p>
<p>Tiffany, mutfağı buldu. Soğuktu ve duvarda tıkırdayan saat dışında sessizdi. Saatin akrep ve yelkovanı yerlerinden&#160;çıkmış, cam kapağın dibinde duruyordu, bu yüzden saat&#160;zamanı ölçmeye devam etmekle birlikte, kimseye söylemiyordu artık.</p>
<p>Mutfak çok düzenliydi. Lavabonun yanındaki dolabın çekmecesinde çatallar, kaşıklar ve bıçaklar güzelce dizilmişlerdi, ki biraz huzursuz ediciydi bu. Tiffany’nin gördüğü bütün mutfak çekmeceleri, içindekiler düzenli olsun&#160;diye yapılmıştı, ama seneler içine tam olarak sığmayan&#160;şeylerle doldurulmuştu. Dolayısıyla, çekmeceyi nasıl açacağınızı bilmiyorsanız büyük kepçeler ve eğilmiş şişe açacakları hep takılırdı.</p>
<p>Denemek için kaşık bölmesinden bir kaşık aldı, çatalların üzerine bıraktı ve çekmeceyi kapattı. Sonra arkasını döndü.</p>
<p>Bir kayma sesi ve bir kaşığın, onu özleyen ve dehşet verici sivri uçlu çatallar arasında geçirdiği zamana dair hikayeleri dinlemeye can atan diğer kaşıkların yanma koyulurken çıkaracağı türden bir şıngırtı geldi.</p>
<p>Bu sefer bir bıçağı çatalların yanma koydu, çekmeceyi kapattı ve ona yaslandı.</p>
<p>Bir süre hiçbir şey olmadı, sonra çatal bıçakların tangırdadığını duydu. Gürültü yükseldi. Çekmece sallanmaya, lavabo titremeye başladı...</p>
<p>“Tamam tamam,” dedi Tiffany, geriye sıçrayarak. “Nasıl istersen öyle olsun!”</p>
<p>Çekmece hızla açıldı; bıçak, balık gibi bölmeden bölmeye atladı ve çekmece çarpılarak kapandı.</p>
<p>Sessizlik oldu.</p>
<p>“Sen kimsin?” dedi Tiffany. Kimse yanıt vermedi. Ama havadaki his hoşuna gitmemişti. Biri ona kızmıştı. Aptalca&#160;bir numaraydı zaten.</p>
<p>Çabucak bahçeye çıktı. Dün gece duyduğu uğultu sesi, kulübeden çok uzak olmayan bir çağlayandan çıkıyordu.&#160;Küçük bir su değirmeni; büyük, taş sarnıca su pompalıyordu ve eve giden bir boru vardı.</p>
<p>Bahçe süslerle doluydu. Oldukça hüzünlü, ucuz süslerdi; deli gibi sırıtan tavşanlar, kocaman gözleri olan çömlek geyikler, sivri kırmızı şapkaları ve bozuk ilaç içtiklerini&#160;düşündüren yüz ifadeleri olan cüceler.</p>
<p>Elma ağaçlarından sarkan ya da her yana dikilmiş direklere bağlanmış şeyler vardı. Tiffany’nin, bazen köydeki kulübelerin dışına asıldığını gördüğü düşkapanları ve lanetağları vardı. Büyük hercümerçlere benzeyen, olduğu&#160;yerde dönen ve hafifçe tıngırdayan şeyler. Bazıları... eh,&#160;biri eski çalılardan yapılmış bir kuşa benzese de çoğu çer&#160;çöp yığmlarma-benziyordu. Ama tuhaf çer çöp yığınları...&#160;Tiffany’ye, yanlarından geçerken bazıları hafifçe kıpırdamış gibi geldi.</p>
<p>Kulübeye girdiğinde Bayan Düzgün mutfak masasında oturuyordu.</p>
<p>Bayan Düzgün de öyle. Aslında, iki Bayan Düzgün vardı. “Affedersin,” dedi sağdaki Bayan Düzgün. “Hemen konuşup bitirmenin daha iyi olacağını düşündüm.”</p>
<p>İki kadın tıpatıp aynıydı. “Ah, anlıyorum,” dedi Tiffany. “Siz ikizsiniz.”</p>
<p>“Hayır,” dedi soldaki Bayan Düzgün. “Değilim. Bunu anlaman biraz...”</p>
<p>&quot;... güç olabilir,” dedi diğer Bayan Düzgün. “Bakalım nasıl anlatacağım. İkizlerin bazen...”</p>
<p>“... aynı düşünceleri ve duyguları paylaştığını bilirsin, değil mi?” dedi ilk Bayan Düzgün.</p>
<p>Tiffany başını salladı.</p>
<p>“Eh,” dedi ikinci Bayan Düzgün. “Benim durumum bundan biraz daha karmaşık sanırım, çünkü...”</p>
<p>“... ben iki bedenli bir kişiyim,” dedi ilk Bayan Düzgün. Şimdi bir tenis maçındaki oyuncular gibi konuşuyorlar,&#160;sözcükleri ileri geri paslıyorlardı.</p>
<p>“Bu bilgiyi sana...”</p>
<p>“... nazikçe açıklamak istedim, çünkü bu fikir bazı insanları...”</p>
<p>“... altüst ediyor ve ürkütücü ya da...”</p>
<p>“... düpedüz...”</p>
<p>“... acayip buluyorlar.”</p>
<p>İki beden sustu.</p>
<p>“Son cümle için özür dilerim,” dedi soldaki Bayan Düzgün. “Bunu yalnızca gerçekten huzursuz olduğumda yaparım.”</p>
<p>“Şey, yani siz, ikiniz de...” diye başladı Tiffany, ama sağdaki Bayan Düzgün çabucak konuştu, “ikimiz diye bir&#160;şey yok. Yalnızca ben varım, anlıyor musun? Zor olduğunu biliyorum. Ama bir sağ sağ elim, bir sağ sol elim, bir sol&#160;sağ elim ve bir sol sol elim var. Hepsi bana ait. Aynı anda&#160;hem alışverişe çıkıp hem evde kalabilirim Tiffany. Aslında&#160;beni...”</p>
<p>&quot;... dört kolu ve...”</p>
<p>&quot;... dört bacağı ve...”</p>
<p>“... dört gözü olan bir insan olarak düşünmek işe yarar.”</p>
<p>O dört gözün tamamı şimdi huzursuzluk içinde Tiffany’yi izliyordu.</p>
<p>“Ve iki burun,” dedi Tiffany.</p>
<p>“Bu doğru. Anladın. Sağdaki bedenim soldaki bedenimden biraz daha sakar, ama sağdaki gözlerim daha iyi görüyor. Tıpkı senin gibi bir insanım, yalnız daha fazla ben var.”</p>
<p>“Ama içinizden biri... yani, senin bir yarın... beni almak için ta İkigömlek’e geldi,” dedi Tiffany.</p>
<p>“Ah evet, o şekilde ikiye bölünebiliyorum,” dedi Bayan Düzgün. “Bu konuda oldukça iyiyim. Ama yaklaşık otuz&#160;kilometreden daha fazla mesafe olursa oldukça beceriksizle-şiyorum. Şimdi, bir fincan çay ikimize de iyi gelir bence.”</p>
<p>Daha Tiffany yerinden kıpırdayamadan iki Bayan Düzgün birlikte kalktı ve mutfağa ulaştı.</p>
<p>Tiffany, bir kişinin dört kol kullanarak çay hazırlamasını izledi.</p>
<p>Bir fincan çay demlerken yapılması gereken epey iş vardır ve Bayan Düzgün hepsini bir anda yapıp bitirdi. Bedenler yan yana durmuş, eşyaları elden ele, elden ele geçiriyor; çaydanlığı, fincanları ve kaşığı bir tür dans gibi aktarıyorlardı.</p>
<p>“Çocukken benim ikiz olduğumu sandılar,” dedi Bayan Düzgün, omuzlarının birinin üzerinden. “Ve sonra... benim şeytani olduğumu düşündüler,” dedi diğer omzunun&#160;üzerinden.</p>
<p>“Öyle misin?” dedi Tiffany.</p>
<p>İki Bayan Düzgün dönüp hayretle ona baktı:</p>
<p>“Nasıl bir soru bu?!”</p>
<p>“Mm... aşikâr soru,” dedi Tiffany. “Demek istediğim, ‘Evet, öyleyim! Muhahahaha!’ diye yanıt versen herkesi bir&#160;sürü dertten kurtarırdın, değil mi?”</p>
<p>Dört göz kısıldı.</p>
<p>“Bayan Elavausta haklıymış,” dedi Bayan Düzgün. “Senin tepeden tırnağa bir cadı olduğunu söylemişti.”</p>
<p>Tiffany içten içe gururla şişindi.</p>
<p>“Eh, aşikâr olanın sorunu şudur ki,” dedi Bayan Düzgün, “genellikle o kadar da aşikâr değildir. Bayan Havausta gerçekten de sana şapka çıkardı mı?”</p>
<p>“Evet.”</p>
<p>“Bir gün bunun nasıl bir şeref olduğunu anlarsın belki,” dedi Bayan Düzgün. “Her neyse... hayır, şeytani değilim.&#160;Ama neredeyse oluyordum sanırım. Annem doğumumdan&#160;kısa süre sonra öldü, babam denize açılmıştı ve hiç geri&#160;dönmedi...”</p><div><div><img src="main-13.jpg" alt=""/></div></div>
<p>“Denizde kötü şeyler olabiliyor,” dedi Tiffany. Sızı Ni-ne’nin söylediği bir şeydi.</p>
<p>“Evet doğru, muhtemelen öyle olmuştur. Ya da belki geri dönmek istememiştir,” dedi Bayan Düzgün duygusuz&#160;bir şekilde. “Beni bir yetimhaneye yerleştirdiler, kötü yemek, korkunç öğretmenler, falan filan. Olabilecek en kötü&#160;arkadaşı buldum, yani kendimi. İki bedenin olduğu zaman&#160;yapabileceğin numaralar hayret vericidir. Elbette, herkes&#160;benim ikiz olduğumu sanıyordu. Sonunda kaçıp sirke katıldım. Ben! Düşünebiliyor musun?”</p>
<p>“Topsy ve Tipsy, Muhteşem Beyin Okuma Gösterisi mi?” dedi Tiffany.</p>
<p>Bayan Düzgün, ağzı bir karış açık, yerinde kalakaldı.</p>
<p>“Merdivendeki posterlerde vardı,” diye ekledi Tiffany.</p>
<p>Bayan Düzgün rahatladı.</p>
<p>“Ah, evet. Elbette. Çok... keskin zekâlısın Tiffany. Evet. Eler şeyi fark ediyorsun, değil mi.</p>
<p>“Harice gitmek için para ödemeyeceğimi biliyorum,” dedi Tiffany. “Çünkü ‘hariç’ yalnızca ‘dışarı’ demek.”*</p>
<p>“Akıllıca!” dedi Bayan Düzgün. “Monty o yazıyı, insanlar Ister-lnan-lster-Inanma çadırından geçip gitsinler diye koymuştu. ‘Harice gider!’ Elbette, insanlar onu bir kadın&#160;ismi falan sanıyordu, bu yüzden Monty dışarıda elinde&#160;sözlük olan iri yarı bir adam bekletiyor, müşterilerin tam</p>
<p>Sözlüğü baştan sona bilmenin bazı faydalan vardır.</p>
<p>olarak ne için para ödediklerini görmesini sağlıyordu! Hiç sirke gittin mi?”</p>
<p>Bir kez, diye itiraf etti Tiffany. Çok eğlenceli olmamıştı. Gülünç olmak için çok fazla çaba gösteren şeyler genellikle&#160;gülünç olamazlar. Hemen hemen hiç dişi kalmamış, güve&#160;yeniği bir aslan, yerden en fazla bir metre yüksekte bir ip&#160;cambazı, kocaman, dönen bir tahta tekerleğe bağlanmış,&#160;dar pembe pantolon giymiş yaşlı bir kadına bir sürü bıçak fırlatan ve kadını vurmayı bir türlü başaramayan bir&#160;bıçak-fırlatıcı vardı. Tek gerçek eğlenceyi, daha sonra bir&#160;araba, palyaçoyu ezdiğinde görmüştü.</p>
<p>“Benim sirkim çok daha büyüktü,” dedi Bayan Düzgün, Tiffany bundan bahsettiği zaman. “Ama hatırladığım kadarıyla bizim bıçak-fırlatıcımız da kötü nişancıydı. Fillerimiz&#160;ve develerimiz vardı. Aslanımız o kadar vahşiydi ki neredeyse bir adamın kolunu ısırıp koparıyordu.”</p>
<p>Tiffany bunun kulağa çok daha eğlenceli geldiğini itiraf etmek zorundaydı.</p>
<p>“Peki sen ne yaptın?” dedi.</p>
<p>“Eh, o aslanı kışkışlarken kolunu sardım...”</p>
<p>“Tamam Bayan Düzgün, ama ben sirkte ne yaptığını sordum. Sırf kendi akimdan geçeni mi okuyordun?”</p>
<p>Bayan Düzgün, Tiffany’ye gülümsedi. “Evet, bunu yapıyordum. Başka, hemen hemen her şeyi de yapıyordum,” dedi. “Farklı peruklar altında Dehşetengiz Bohunkus&#160;Kardeşler oluyordum. Tabak cambazlığı yapıyordum. İp&#160;cambazına yardım ediyordum. İpte ben yürümüyordum&#160;elbette, ama devamlı gülümsüyor, seyirciye ışıldıyordum.&#160;Herkes benim ikizim olduğunu varsayıyordu ve zaten sirk&#160;halkı çok fazla kişisel soru sormuyordu. Ve sonra, olaylar birbirini kovaladı, şu bu oldu ve... buraya gelip cadı oldum.”</p>
<p>İki Bayan Düzgün dikkatle Tiffany’yi izliyordu.</p>
<p>“Bu son cümle oldukça uzun bir cümleydi,” dedi Tif-fany.</p>
<p>“Evet öyleydi, değil mi?” dedi Bayan Düzgün. “Sana her şeyi anlatamam. Hâlâ kalmak istiyor musun? Son üç kız&#160;istemedi. İnsanlar beni biraz tuhaf buluyor.”</p>
<p>“Hm... kalacağım,” dedi Tiffany yavaşça. “Ama eşyaları yerinden oynatan şey biraz garip.”</p>
<p>Bayan Düzgün şaşırmış göründü. “Ah, Oswald’ı mı kastediyorsun?”</p>
<p>“Odama girebilen, Oswald adlı görünmez bir adam mı var?” dedi Tiffany, dehşet içinde.</p>
<p>“Ah, hayır. Bu yalnızca bir isim. Oswald bir adam değil, o bir gerçeket. Hayaletleri duymuşsundur, değil mi?”&#160;“Şey... eşyaları karıştıran görünmez ruhlar?..”</p>
<p>“Güzel,” dedi Bayan Düzgün. “Eh, bir gerçeket onun tam tersidir. Düzenlilik takıntısı vardır onlarda. Oswald&#160;evde epey işe yarıyor, ama ben yemek yaparken mutfakta&#160;oldukça korkunç olabiliyor. Tüm eşyaları yerine kaldırıp&#160;duruyor. Bu onu mutlu ediyor sanırım. Özür dilerim, seni&#160;uyarmalıydım, ama normalde kulübeye biri geldiğinde&#160;saklanır. Utangaçtır.”</p>
<p>“Ve bir erkek, öyle mi? Demek istediğim, erkek bir ruh?”</p>
<p>“Nereden bileceksin ki? Bedeni yok ve konuşmuyor. Ona Oswald dedim, çünkü onu her zaman süpürge ve faraşla dolaşan ufak tefek, endişeli bir adam olarak hayal ediyorum.”</p>
<p>Sağdaki Bayan Düzgün bunu söylediği zaman soldaki Bayan Düzgün kıkırdadı. Bu, insanın üzerinde tuhaf bir&#160;etki bırakıyordu. Aslında, o şekilde düşününce, aynı zamanda ürkütücü bir etki.</p>
<p>“Eh, gerçekten iyi anlaşıyoruz,” dedi sağdaki Bayan Düzgün, endişe içinde. “Bilmek istediğin başka şeyler var&#160;mı Tiffany?”</p>
<p>“Evet, lütfen,” dedi Tiffany. “Benden ne yapmamı istiyorsun? Sen ne yapıyorsun?”</p>
<p>Bayan Düzgün’ün daha çok ev işleri yaptığı ortaya çıktı. Bitmek tükenmek bilmez ev işleri... Çalı süpürgesi eğitimi,&#160;dilbilgisi dersleri, sivri tepeli şapka idaresi aramak boşuna&#160;olurdu. Daha çok, tam da ev işleri türünden ev işleri oluyordu.</p>
<p>Küçük bir keçi sürüsü vardı. Sürü teknik olarak, kendine ait bir barakası olan ve zincirli tutulan Kokuşmuş Sam adlı&#160;teke tarafından idare ediliyordu, ama aslında kıdemli sağmal&#160;Kara Meg tarafından yönetiliyordu. Kara Meg, Tiffany’nin&#160;kendisini sağmasına izin verdi ve sonra bile bile, dikkatle&#160;süt kovasını tekmeledi. Bir keçi sizi tanımaktan bunu anlardı işte. Koyunlara alışıksanız kafa karıştırıcı bir şeydi keçiler, çünkü bir keçi, beyni olan koyun demekti. Ama Tiffany&#160;keçilerle daha önce karşılaşmıştı, çünkü köyde besleyici&#160;keçi sütü için onları besleyen birkaç kişi vardı. Ve Tiffany&#160;keçiler üzerinde persikoloji kullanması gerektiğini biliyordu.<a id="footnote1"></a><sup><a href="#bookmark0">1</a></sup> Heyecanlanırsanız, bağırırsanız ve onlara vurursanız&#160;(elinizi acı tirdiniz, çünkü bir keçiye vurmak bir çuval dolusu duvar askısına vurmaktan farksızdı), onlar kazanmış&#160;olurdu, keçi dilinde size gülerlerdi, ki keçi dili hemen hemen tamamen alayla gülmekten oluşurdu.</p>
<p>Tiffany ikinci gün, tek yapması gereken şeyin Kara Meg’in kovaya vurmak için kaldırdığı arka bacağı yakalamak ve kaldırmaya devam etmek olduğunu öğrendi. Bu, keçinin dengesini bozuyordu, onu sinirlendiriyordu ve diğer&#160;keçiler Kara Meg’e gülüyor, Tiffany kazanmış oluyordu.</p>
<p>Bir de arılar vardı. Arı vızıltılarıyla dolu küçük bir açıklıkta Bayan Düzgün’ün bir düzine arı kovanı vardı. Hem bal, hem balmumu için ihtiyaç duyuyordu onlara. Bir&#160;kovanı açmadan önce Tiffany’ye peçe ve eldiven taktırdı.&#160;Kendisi de taktı.</p>
<p>“Elbette,” diye yorum yaptı, “dikkatli, ciddi ve amaçlı bir yaşam sürüyorsan arılar seni sokmaz. Ne yazık ki bu&#160;teoriyi duymayan arılar da var. Günaydın Üçüncü Kovan,&#160;bu Tiffany, bir süre bizimle kalacak...”</p>
<p>Tiffany, koca kovanın korkunç, tiz bir uğultu ile, “Günaydın Tiffany!” demesini bekledi, ama demedi.</p>
<p>“Bunu onlara neden söyledin?” diye sordu.</p>
<p>“Ah, arılarınla konuşman gerekir,” dedi Bayan Düzgün. “Konuşmamak kötü şans getirir. Ben çoğu akşam onlarla&#160;biraz gevezelik ederim. Haberler, dedikodular, o tür şeyler.&#160;‘Arılara söylemek’ meselesini her kovan sahibi bilir.”</p>
<p>“Peki arılar kime söyler?” diye sordu Tiffany.</p>
<p>İki Bayan Düzgün ona gülümsedi.</p>
<p>“Diğer arılara, herhalde,” dedi.</p>
<p>“Demek... arıları dinlemeyi bilseydin olan biten her şeyi duyardın, öyle mi?” diye ısrar etti Tiffany.</p>
<p>“Biliyor musun, bunu söylemen çok ilginç,” dedi Bayan Düzgün. “Birkaç söylenti çıktı... Ama bir arı oğulu gibi düşünmeyi öğrenmen gerekir. Binlerce minik bedeni olan tek&#160;bir zihin gibi. Benim için bile çok zor bir iş.” Kendi kendisiyle düşünceli düşünceli bakıştı. “Ama belki imkânsız&#160;değildir.”</p>
<p>Sonra bitkiler vardı. Kulübenin geniş bir sebze bahçesi vardı, ama hindi dolması yaparken kullanabileceğiniz türden şeyler pek yoktu. Senenin bu zamanında toplanması ve&#160;kurutulması gereken bir sürü şey vardı, özellikle de önemli&#160;köklerle ilgili. Tiffany bundan epey zevk aldı. Bayan Düz-gün’ün bitki bilgisi müthişti.</p>
<p>İmza Doktrini denen bir şey vardır. Şu şekilde işler: Evrenin Yaratıcısı insanların kullanması için faydalı bitkiler yaratırken, üstlerine insanlara ipucu verecek küçük işaretler koydu. Diş ağrısına iyi gelen bitki dişe, kulak ağrısına&#160;iyi gelen kulağa benziyordu ve burun rahatsızlıklarına iyi&#160;gelenden, kulak kirine benzeyen yeşil bir şey damlıyordu,&#160;vesaire. Pek çok insan buna inanıyordu.</p>
<p>Bu konuda iyi olmak için belli bir miktar hayal gücüne ihtiyacınız vardı (ama Burun Damlaotu konusunda değil)&#160;ve Tiffany’nin dünyasında Yaratıcı biraz daha... yaratıcı olmuştu. Bazı bitkilerin üzerinde, eğer nereye bakacağınızı&#160;biliyorsanız, yazılar vardı. Genellikle bulması zor, okuması&#160;güçtü; çünkü bitkilerin yazım kurallarından haberleri yoktu. Çoğu insan bunu bilmiyordu bile, bitkilerin faydalı mı,&#160;yoksa zehirli mi olduklarını anlamak için daha geleneksel&#160;yöntemleri kullanıyorlar; onları, ihtiyaç duymadıkları yaşlı&#160;halaları üzerinde deniyorlardı, ama Bayan Düzgün, hayatı&#160;herkes için daha rahat hale getirecek (aynı zamanda, yaşlı&#160;halaların yaşamlarını daha da uzatacak) yeni tekniklerin&#160;öncülüğünü yapıyordu.</p>
<p>“Bu, Sahte Kantaron,” dedi Tiffany’ye, kulübenin arkasındaki uzun, serin atölyedeyken. Muzaffer bir ifadeyle bir bitkiyi kaldırıyordu. “Herkes onun bir başka diş ağrısı ilacı&#160;olduğunu sanıyor, ama mavi büyütecimi kullanarak depolanmış ay ışığında kesik köküne bakarsan.</p>
<p>Tiffany denedi ve okudu: “SooUK Algnluna Yarar, uyu-şuklk YAPabilii, motorLU Araç kullanman.”</p>
<p>“Korkunç yazım yanlışları var, ama bir papatya için hiç fena değil,” dedi Bayan Düzgün.</p>
<p>“Bitkilerin, nasıl kullanılacaklarını gerçekten söylediğini mi anlatmaya çalışıyorsun?” dedi Tiffany.</p>
<p>“Eh, hepsi değil. Nereye bakacağını da bilmen gerek,” dedi Bayan Düzgün. “Şuna bak örneğin. Sıradan bir ceviz.&#160;Kırmızı pamuk kullanılarak yapılmış ince mumun ışığında, yeşil büyüteçle bakarsan...”</p>
<p>Tiffany gözlerini kıstı. Harfler küçüktü ve okuması zordu. “Ceviz içerebilir mi?” diye tahmin yürüttü. “Ama bu bir&#160;ceviz kabuğu. Elbette ceviz içerecek. Şey... değil mi?”</p>
<p>“Şart değil,” dedi Bayan Düzgün. “Örneğin, uzak ülkelerde bulunan tuhaf ve ilginç bir tapmağa dair, altın ve pek çok kıymetli taştan yapılmış minik, mükemmel bir sahne&#160;içeriyor olabilir. Eh, bu mümkün,” diye ekledi, Tiffany’nin&#160;yüzündeki ifadeyi fark ederek. “Bunu yasaklayan bir kanun yok. Bu haliyle yasaklayan. Dünya sürprizlerle dolu.”&#160;O gece Tiffany günlüğüne yazacak çok şey buldu. Günlüğünü dolabın üzerinde tutuyordu ve üzerine büyük bir&#160;taş koymuştu. Oswald mesajı anlamış gibiydi, ama şimdi&#160;de taşı cilalıyordu.</p>
<p>Geri çekil, kulübenin üzerinde yüksel, gece vakti kuşbakışı uç...</p>
<p>Kilometrelerce uzakta, kendisi de görünmez olan, ama yerin üzerinde bir sinek sürüsü gibi uğuldayarak sürüklenen şeyin üzerinden görülmeden geç...</p>
<p>Devam et, yollar, kasabalar ve ağaçlar, zip zip sesleri çıkararak arkada kalsın. Büyük bir şehre gel. Şehrin ortasındaki yüksek, eski bir kuleye. Kulenin altındaki, çok eski, büyülü üniversiteye, üniversitenin kütüphanesine ve kütüphanedeki kitap raflarına... yolculuk daha yeni başladı.</p>
<p>Hızla yanlarından geç, kitap rafları arkada kalsın. Kitaplar zincirlere vurulmuş. Sen geçerken bazıları seni dişlemeye çalışıyor.</p>
<p>Ve burada, daha tehlikeli kitaplar bölümü var; kafeslere kilitlenmiş, buzlu su dolu fıçıların içine konulmuş ya da&#160;basitçe kurşun plakaların arasına sıkıştırılmış kitaplar...</p>
<p>Ama burada bir kitap daha var. Hafifçe saydam, camdan bir kubbenin altında, sihirli bir ışıkla parlayan bir kitap.&#160;Araştırma yapacak genç sihirbazlar gidip o kitabı okumaya&#160;cesaretlendirilirler.</p>
<p>Kitabın adı Kovanlar: Hayret Verici Sinsiliğe Sahip Bir Araç Üzerine Bir Tez■ Yazan Sensibility Büstle, Ataerkil&#160;Büyü Profesörü. Elyazması kitabın büyük kısmı, kullanıcıya zarar vermeden bir Kovan yakalayabilecek, büyük ve&#160;güçlü bir büyülü araç yapmanın yolu hakkındadır, ama en&#160;son sayfada Bay Büstle şöyle yazar ya da yazmış:</p>
<p>Eski ve ünlü &quot;ResCcntum et Um Quas Magus Facere Potest, * kitabına göre Kovanlar bir tür iblistir. Gerçekten de Profesör&#160;Kazıkbela “Bir iblis Gördüm Sanki&quot; adlı kitabında onları iblis&#160;kategorisi altında inceler ve Profesör Küvet “LIBER IMMANIS&#160;MONSTRORUM&quot;* adlı kitabında onlara “Gezgin Ruhlar” başlıklı&#160;bir bölüm ayırır. Bununla beraber, Loko Bölgesi’ne yapılan kadersiz</p>
<p>* Bir Büyücünün Yapabileceği Yüz Bir Şey ** Canavarlar Hakkında Canavar Gibi Bir Kitap</p>
<p>ilk Keşif Gezisi nde keşfedilen Testiler Mağarası nda bulunan eski yazmalar çok daha farklı bir hikâye anlatır, ki benim dikkate değer&#160;araştırmalarım da bunlara dahildir.</p>
<p>Kovanlar, Yaratılış’ın ilk saniyelerinde oluşmuştur. Canlı değillerdir, ama bir yaşam şekline sahiptirler. Kendilerine ait bir bedenleri, beyinleri ve düşünceleri yoktur, çıplak bir Kovan gerçekten de miskin bir şeydir, dünyalar arasındaki sonsuz gecede yavaşça yuvarlanır durur. Kazıkbela’ya göre çoğu, sonunda kendilerini&#160;derin denizlerin dibinde, volkanların göbeğinde bulur ya da yıldızların yüreklerinde süzülür. Kazıkbela, benimle karşılaştırıldığında&#160;oldukça yeteneksiz bir düşünürdü, ama bu konuda haklıdır.</p>
<p>Bununla beraber bir Kovan, korkma ya da arzulama yeteneğine sahiptir. Bir Kovanı neyin korkutabileceğini tahmin edemiyoruz,&#160;ama bir tür güce -büyük güç, büyük zekâ, büyük büyü yeteneği- sahip bedenlere sığınmayı tercih ediyormuş gibi görünüyor. Bu anlamda, Howowaland’da çok rastlanan, koruyucu kabuğu olarak her&#160;zaman en sağlam çamur kulübeyi arayan münzevi fil Filius Yalnı-zus a benzerler.</p>
<p>Kovanların, Yaşam’ın gelişmesine yardım ettiklerinden kuşkum yok. Balıklar neden denizleri terk etti? İnsanlık neden ateş gibi tehlikeli bir şeyi sahiplendi? Bu olayların arkasında Kovanların olduğuna inanıyorum, muhtelif türlerden yaratıkları, gereken&#160;hırs aleviyle ateşlediler ve onları daha ileri, daha yukarı gitmeye&#160;zorladılar. Bir Kovan ne arar? Onları ileriye götüren nedir? Ne isterler? işte bunu henüz öğrenmedik!</p>
<p>Ah, önemsiz büyücüler, bir Kovanın, ev sahibi bedenin düşüncelerini saptırdığına, onu ekşittiğine ve sonunda onun, beyin hummasına yakalanarak erkenden ölmesine sebep olduklarına dair uyanlarda&#160;bulunuyorlar. Ben de diyorum ki. zırvalık! insanlar anlamadıkları&#160;şeylerden hep korkmuşlardır!</p>
<p>Ama ben anlıyorum!</p>
<p>Bu sabah, saat ikide, yaptığım araçla bir Kovan yakaladım! Ve şimdi o Kovan, kafamın içinde. Onun anılarını, içinde yaşadığı bütün yaratıkların anılarını hissedebiliyorum. Ama, benim üstün zekâm sayesinde, onu kontrol altında tutabiliyorum. O beni kontrol&#160;etmiyor. Beni herhangi bir biçimde değiştirdiğini hissetmiyorum.&#160;Benim zihnim, her zaman olduğu gibi, şimdi de olağanüstü güce&#160;sahip!!</p>
<p>Bu noktadan sonra yazılar lekeliydi, çünkü görünüşe göre Bustle’ın salyaları akmaya başlamıştı.</p>
<p>Ah, sırf tesadüfler sayesinde kendilerinin benim üstlerim olduklarını iddia edebilen o solucanlar ve korkak tavuklar, seneler boyunca ilerlememi nasıl da engellediler! Bana güldüler! AMA&#160;ŞİMDİ GÜLMÜYORLAR!!! Benim dostum olduklarını söyleyenler bile, AH EVET, onlar da beni engellemekten başka işe yaramadılar. Uyarılara ne diyeceksin, dediler. Planların içinde bulunduğu testilerin kapaklarına, neden on beş ayrı eski dilde “Ne Olursa&#160;Olsun Açmayın” yazılmıştı, dediler. Ödlekler! Sözde dostlarım!&#160;Bir Kovanın, içine girdiği yaratıklar paranoyak olur ve delirir, dediler! Kovanlar kontrol altına alınamaz, diye ciyakladılar!! ARAMIZDA, BİR SANİYE İÇİN BİLE OLSA BUNA İNANAN</p>
<p>TEK BİR KİŞİ VAR MI??? Ah, ne zaferler BEKLİYOR bizi!!! Artık hayatımı bu değersiz şeylerden temizledim!!! Sözde Rektör’e&#160;ve Üniversite Konseyi’ne yaptıklarım yüzünden şimdi bile kapıma&#160;gelme SAYGISIZLIĞINI, EVET SAYGISIZLIĞINI gösterenlere gelince... NE CÜRETLE BENİ YARGILARLAR!!!!! Tüm&#160;böcekler gibi, YÜCELİKTEN ANLAMIYORLAR!!!!! GÖSTERİRİM ONLARA!!!!! Ama... ben... küstoleps... blitüü! dövü-eeeynggg dfgujf blort...</p>
<p>Yazılar burada sona eriyordu. Kitabın yanındaki küçük karta, eski zamanlarda yaşamış bir büyücü şunları yazmıştı:</p>
<p>Profesör Bustle’dan geriye kalanlar bir testiye kondu ve eski Gül Bahçesi’ne gömüldü. Tüm araştırma öğrencilerine&#160;orada biraz zaman geçirmelerini ve Profesör’ün nasıl öldüğü&#160;üzerine düşünmelerini tavsiye ederiz.</p>
<p>Dolunaya az kalmıştı. Dışbükey ay deniyordu ona. Ayın şu sıkıcı evrelerinden biriydi ve nadiren resimlenirdi. Tüm&#160;ilgiyi dolunay ve hilal çekerdi.</p>
<p>Herhangibir Rob tek başına höyüğün üzerine, sahte tavşan deliğinin yanma oturmuş, uzak dağların zirvesindeki karların, ay ışığı altında nasıl parladığını izliyordu.</p>
<p>Bir el hafifçe omzuna dokundu.</p>
<p>“Birinin gizlice yaklaşmasına izin vermek sana hiç ya-kışmıyo Herhangibi Rob,” dedi Jeannie, onun yanma oturarak.</p>
<p>Herhangibir Rob içini çekti.</p>
<p>“Kaçık Wullie yemeklerini de yemediini sööledi,” dedi Jeannie, dikkatle.</p>
<p>Herhangibir Rob içini çekti.</p>
<p>“Koca Yan da bugün ava çıktımızda bi tilkinin yanından geçmesine izin verdiini, tek bi tekme bile atmadıım sööledi?”</p>
<p>Rob yine içini çekti.</p>
<p>Hafif bir plop ve glugglugglug sesi duyuldu. Jeannie minik, ahşap bir kupa uzattı. Diğer elinde küçük, kösele bir şişe vardı.</p>
<p>Kupadan yükselen kokular havada dalgalanıyordu.</p>
<p>“Senin koca mini kocakarının düünümüzde bize verdii Özel Koyun llacı’nın sonuncusu,” dedi Jeannie. “Acil durumlar için kenara kaldırdıydım.”</p>
<p>“O benim koca mini kocakarım diil Jeannie,” dedi Rob, kupaya bakmadan. “O bizim koca mini kocakarımız. Sana&#160;bi şey daha sööliim Jeannie, kocakarıların kocakarısı olma&#160;gücü var onun içinde. Düşlerinde bile göremiycee kadar&#160;gücü var. Ama Kovan onun kokusunu alıyo.”</p>
<p>“He ye, eh, adına ne dersen de, içki içkidir,” dedi Jeannie yatıştırırcasma. Kupayı Rob’un burnunun dibinde salladı.</p>
<p>Rob içini çekti ve bakışlarını kaçırdı.</p>
<p>Jeannie, hemen ayağa kalktı. “Wullie! Koca Yan! Çabuk gelin!” diye bağırdı. “İçki içmiyo! Sanırım öldü!”</p>
<p>“Agh, güçlü içki iççek zaman diil bu,” dedi Herhangibir Rob. “içim kabarıyo kadın.”</p>
<p>“Çabuk olun!” diye bağırdı Jeannie, deliğin içine doğru... “Hem öldü hem de hâlâ konuşuyo!”</p>
<p>“O, bu tepelerin kocakarısı,” dedi Rob, onu duymazdan gelerek. “Tıpkı ninesi gibi. Tepelere her gün, ne olduklarını&#160;söylüyo. O tepeler, onun iliklerine işlemiş. Onları yüreen-de saklıyo. Onsuz bi gelecee düşünmek hoşuma gitmiyo.”</p>
<p>Diğer Feegle adamcıkları koşarak delikten çıkmış, kararsızca Jeannie’ye bakıyorlardı.</p>
<p>“Bi sorun mu var?” dedi Kaçık Wullie.</p>
<p>“He ye!” diye terslendi kelda. “Rob, Özel Koyun İlacı içmiyo! ”</p>
<p>Wullie’nin minik suratı acıyla buruştu.</p>
<p>“Agh, Koca Adam ölmüş!” diye hıçkırdı. “Ah eyvah eyvah eyvah...”</p>
<p>“Çeneni kapar mısın, seni koca kofti!” diye bağırdı Her-hangibir Rob, ayağa kalkarak. “Ben ölmedim! Varoluşsal bi an yaşamaya çalışıyom burda, tamam mı! Amanın, bi&#160;erkek binlerinden öldüünü duymadan Kader’in soouk rüzgârlarının, alt taraflarını dövdüünü hissedemiycekse vay&#160;başımıza gelenler yani!”</p>
<p>“Agh, görüyom ki yine kurbaayla konuşmuşsun Rob,” dedi Koca Yan. “Bi ucundan diyerine yürümek için bi koca&#160;gün gereken uzun sözcükler kullanan tek kişi o buralarda...” Jeannie’ye döndü. “Kötü bi düşünme hummasına yakalanmış hamfendi. Bi erkek, okuma yazma işleriyle cebelleşmeye başladımda, eninde sonunda düşünme&#160;hummasına yakalanır. Bizim delikanlılardan bi kaçını ge-tiriim de düşünmeyi bırakana kadar kafasını suyun altına&#160;sokalım. Tek çare budur. Adamı öldürür, bu düşünme dedim.”</p>
<p>“Hem seni hem de senin gibi on kişiyi daha pataklarım! ” diye bağırdı Herhangibir Rob, Koca Yan’a, yumruklarım&#160;kaldırarak. “Ben bu kabilenin Koca Adam’ıyım ve...”</p>
<p>“Ben de keldayım,” dedi keldaları. Keldalığm gizemlerinden biri, sesini bu şekilde kullanmaktı: sert, soğuk, keskin, havayı buzdan bir hançer gibi kesen bir ses. “Ve ben size deliie girmenizi ve ben sööliyene kadar suratlarınızı&#160;göstermemenizi söölüyom. Sen diil, Herhangibi Rob Feegle!&#160;Ben aksini sööliyene kadar sen burda kalcaksm!”</p>
<p>“Ah eyvah eyvah...” diye başladı Kaçık Wullie, ama Koca Yan, eliyle onun ağzım kapattı ve çabucak sürükleyerek uzaklaştırdı.</p>
<p>Yalnız kaldıklarında Herhangibir Rob başım eğdi. Bulut parçaları ayın çevresinde oynaşmaya başlamıştı.</p>
<p>“Sen gitme dersen gitmem Jeannie,” dedi.</p>
<p>“Agh, Rob, Rob,” dedi Jeannie, ağlamaya başlayarak. “Anlamıyon. Koca mini kızın kılına zarar gelmesini istemem, gerçekten istemem. Ama senin, bu, öldürülemeyen&#160;canavarla savaşmanı düşünmeye dayanamıyom! Ben senin&#160;için endişeleniyom, görmüyon mu?”</p>
<p>Rob, kolunu ona doladı. “He ye, görüyom,” dedi.</p>
<p>“Ben senin karınım Rob ve gitme diyom!”</p>
<p>“He ye, he ye. Kalıcaam,” dedi Rob.</p>
<p>Jeannie, başını kaldırıp ona baktı. Gözyaşları ay ışığında ışıldıyordu. “Gerçekten mi?”</p>
<p>“Verdiim sözden döndüüm hiç olmadı,” dedi Rob. “Polislere ve o türden tiplere verdiklerim dışında, biliyon, ama onlar sayılmaz.”</p>
<p>“Kalcak mısın? Sözümü dinliycek misin?” dedi Jeannie, burnunu çekerek.</p>
<p>Rob içini çekti. “He ye. Kalıcaam.”</p>
<p>Jeannie bir süre sessiz kaldı, sonra bir keldanm soğuk ve keskin sesiyle konuştu: “Herhangibi Rob Feegle, şindi&#160;sana, gidip koca mini kocakarıyı kurtarmanı söylüyom.”&#160;“Ne?” dedi Herhangibir Rob, şaşkın şaşkın. “Biraz önce&#160;kalmam gerektiini söölüyodun.</p>
<p>“Onu karın olarak sööledim Rob. Şindi keldan olarak konuşuyom.” Jeannie, çenesini çıkararak kararlı bir ifadeyle ayağa kalktı. “Keldanm sözünü dinlemiyceksen, Herhangibi Rob Feegle, kabileden sürülebilirsin. Bunu biliyon.&#160;Bu yüzden beni iyi dinle. Çok geç olmadan gerektii kadar&#160;adam al, daalara git ve koca mini kızın başına bi şey gelmesini engelle. Ve sen de saa salim geri gel. Bu bi emirdir!&#160;Hayır, bu bi emirden daha fazlasıdır. Bunun senin veciben&#160;olduunu sölüyom! Vecibenden kaçamazsın!”</p>
<p>“Ama ben...” diye başladı Rob, tamamen allak bullak olmuş halde.</p>
<p>“Ben keldayım, Rob,” dedi Jeannie. “Koca Adam’ı mızıl mı-zıl mızıldanan bi kabileyi idare edemem. Ve çocuklarımızın tepelerinin bi kocakarıya ihtiyacı var. Birinin, tepelere ne&#160;olduunu söölemesinin gerektiini herkes bilir.”</p>
<p>Jeannie’nin ‘çocuklar’ demesinde bir şey vardı. Herhan-gibir Rob çok kıvrak zekâlı biri değildi, ama sonunda hep doğru sonuca varırdı.</p>
<p>“He ye Rob,” dedi Jeannie, onun yüzündeki ifadeyi görünce. “Yakında yedi oğul doğurucaam.”</p>
<p>“Ah,” dedi Herhangibir Rob. Sayıyı nereden bildiğini sormadı. Keldalar hep bilirdi.</p>
<p>“Bu harika!” dedi.</p>
<p>“Bir de kız, Rob.”</p>
<p>Rob gözlerini kırpıştırdı. “Bi kız mı? Bu kadar çabuk mu?”</p>
<p>“He ye,” dedi Jeannie.</p>
<p>“Bu, kabileye iyi şans getirir!” dedi Rob.</p>
<p>“He ye. Bu yüzden saa salim bana geri dönmen gerek Herhangibi Rob. Ve yalvarırım kelleni insanlara kafa atmaktan başka bişii için kullan.”</p>
<p>“Teşekkür ederim kelda,” dedi Herhangibir Rob. “Senin dediin gibi yapçaam. Bizim delikanlılardan bi kaçını alıp&#160;koca mini kocakarıyı bulcaam. Tepelerin iyilii için. Evinden çok uzaklarda, yabancılar arasında, yapayalnız yaşamak zavallı mini koca mini şeye hiç de iyi gelmiyodur.”</p>
<p>“He ye,” dedi Jeannie, yüzünü aksi yöne çevirerek. “Bunu da biliyom.”</p><div><img src="main-14.jpg" alt=""/></div>
<p>Böfüm \</p>
<p><a id="bookmark0"><sup><a href="#footnote1">1</a></sup></a></p>
<p> Tiffany psikolojinin ne olduğunu biliyordu, ama sözlüğü ‘yazım kılavuzlu’ bir sözlük değildi.</p>
</body>
</html>