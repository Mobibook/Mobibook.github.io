<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>KRALİÇE ARI</h4>
<p>Bir akşam Tiffany, Havausta Nine’yi ziyaret etmeye gitti.</p>
<p>Çalı süpürgesi uçuşuyla yalnızca yirmi dört kilometreydi, ama Tiffany çalı süpürgesiyle uçmaktan hoşlanmadığı için onu Bayan Düzgün götürdü.</p>
<p>Bayan Düzgün’ün görünmez kısmıydı. Tiffany süpürgenin üzerine dümdüz uzanıp kolları, bacakları, dizleri ve neredeyse kulaklarıyla tutundu. Yanma bir kese kâğıdı almıştı, çünkü kimse gökyüzünden yağan kaynağı belirsiz&#160;kusmuklardan hoşlanmaz. Bir de özenle iri bir kendir çuval taşıyordu.</p>
<p>Hışırtı sesi dinene ve çevresindeki sesler muhtemelen yere çok yakın olduğunu söyleyene kadar gözlerini açmadı.&#160;Aslında Bayan Düzgün yumuşak uçurmuştu onu. Tiffany&#160;bacaklarına giren kramp yüzünden süpürgeden düştüğü</p>
<p>zaman, çalı süpürgesi oldukça kaim bir yosun tabakasının hemen üzerindeydi.</p>
<p>“Teşekkür ederim,” dedi Tiffany, ayağa kalkarken, çünkü görünmez insanların yanında görgülü davranmak her zaman faydalıdır.</p>
<p>Yeni bir elbisesi vardı. Tıpkı eski elbisesi gibi yeşildi. Bayan Düzgün’ün içinde yaşadığı karmaşık iyilikler, görevler ve armağanlar dünyası dört metre iyi kumaş (Bayan&#160;Quickly’nin oğlan bebeğinin sorunsuzca doğması karşılığında) ve birkaç saat terzilik (Bayan Hunter’m hasta bacağı çok daha iyiydi, teşekkür ediyordu) getirmişti. Tiffany&#160;siyah elbisesini birine vermişti. Yaşlandığımda gece yarısı&#160;gibi giyineceğim, diye karar vermişti. Ama şimdilik, yeterince karanlık görmüştü.</p>
<p>Tepenin yamacındaki açıklığa bakındı. Üç yanı meşeler ve akçaağaçlarla çevrilmişti, ama yamaç tarafı aşağıdaki kırların manzarasına açılıyordu. Akçaağaçlar tohum döküyorlardı. Tohumlar tembel tembel dönerek bahçenin üzerinde süzülüyorlardı. Yakında keçiler otlamasına rağmen&#160;bahçenin çiti yoktu. Keçilerin neden bahçedekileri yemediğini merak ederseniz, burada kimin oturduğunu unutmuşsunuz demekti. Bir kuyu vardı. Ve elbette, bir kulübe.</p>
<p>Bayan Kulağakaçan kulübeye kesinlikle karşı çıkardı. Kulübeler masallarda kalmıştı. Duvarlar destek için birbirlerine yaslanmışlardı, saz dam kötü bir peruk gibi kaymıştı ve bacalar bükülmüştü. Pasta evin çok şişmanlatıcı&#160;olduğunu düşünüyorsanız, kötülükte ikinci sırada bu kulübe vardı.</p>
<p>Ormanın derinliklerindeki bir kulübede Kötü İhtiyar Cadı yaşardı...</p>
<p>Korkunç peri masallarından çıkmış bir kulübeydi bu.</p>
<p>Havausta Ninenin arı kovanları kulübenin bir yanma yaslanmıştı. Bazı arı kovanları eski, samandan olanlardandı, çoğu iğreti, tahta kovanlardı. Senenin bu geç mevsiminde bile hareketliydiler.</p>
<p>Tiffany onlara bakmak için döndü ve arılar kara bir sürü halinde aktılar. Tiffany’ye doğru uçtular, bir sütun oluşturdular ve...</p>
<p>Tiffany kahkaha attı. Önünde, binlerce arı havada durarak arıdan bir cadı oluşturmuşlardı. Tiffany sağ elini kaldırdı. Arı-cadı, daha yüksek sesle uğuldayarak sağ elini kaldırdı. Tiffany döndü. Arı-cadı da döndü. Arılar Tiffany’nin elbisesinin savrulmasını, kıpırdanmasını dikkatle taklit&#160;etmişti. En kenardakiler çılgınca vızıldıyordu, çünkü en&#160;uzağa uçanlar onlardı.</p>
<p>Tiffany iri çuvalı dikkatle yere bıraktı ve şekle doğru uzandı. Arı-cadı, yeni bir uğultu kükremesi ile bir an şekilsiz kaldı, sonra biraz daha uzakta yeniden oluştu. Elini&#160;Tiffany’ye doğru uzatmıştı. Arı-cadmm işaret parmağının&#160;ucunu oluşturan arı, Tiffany’nin tırnağının hemen önünde&#160;süzülüyordu.</p>
<p>“Dans edelim mi?” dedi Tiffany.</p>
<p>Dönen tohumlarla dolu açıklıkta arı sürüsünün çevresinde döndü. Arı-cadı oldukça iyi ayak uyduruyordu, uğuldayan ayak parmaklarının ucunda hareket ediyor, Tiffany döndüğünde dönüyordu, ama her zaman sürüye yetişmeye&#160;çalışan birkaç arı dışarıda kalıyordu.</p>
<p>Sonra arı-cadı kollarını kaldırdı ve döne döne aksi yöne doğru uzaklaştı, o dönerken ‘etek’teki arılar açıldılar. Öğreniyordu.</p>
<p>Tiffany kahkaha attı ve aynısını yaptı. Sürü ve kız açıklıkta dans ettiler.</p>
<p>Tiffany mutlu hissediyordu, daha önce hiç bu kadar mutlu olup olmadığını merak etti. Altın ışık, yağan tohumlar, dans eden arılar... hepsi birdi. Bunlar karanlık çölün&#160;zıddıydılar. Burada, her yerde ışık vardı, Tiffany’nin içini&#160;dolduruyordu. Kendini burada hissedebiliyordu, ama aynı&#160;zamanda yukarıdan görebiliyordu. Işık, arılara vurdukça&#160;altın rengini alan uğultulu bir gölgeyle dans ediyordu.</p>
<p>Sonra arılardan oluşan cadı Tiffany’ye yaklaştı. Mücevhere benzeyen binlerce minik gözle ona bakıyordu. Şeklin içinden ince bir ses yükseldi ve arı-cadı binlerce vızıldayan&#160;böcekten oluşan bir buluta dönüşerek açıklıkta uzaklaşıp&#160;gözden kayboldu. Artık, akçaağaç yapraklarının düşüşünden başka hareket yoktu.</p>
<p>Tiffany nefes verdi.</p>
<p>“Şimdi, başkası olsa bunu korkutucu bulurdu,” dedi bir ses, arkasından.</p>
<p>Tiffany hemen dönmedi. İlk önce, “İyi akşamlar, Hava-usta Nine,” dedi. Sonra döndü.</p>
<p>“Sen bunu hiç yapmış mıydm?” diye sordu, hâlâ sevinçten yarı sarhoş halde.</p>
<p>“Soruyla sohbete başlamak kabalıktır. İçeri gel de bir fincan çay iç,” dedi Havausta Nine.</p>
<p>Kulübede birinin yaşadığını hayatta anlamazdınız. Ateşin önünde iki sandalye vardı, biri sallanan sandalyeydi. Masanın yanında sallanmayan, ama taş zeminin bozukluğu yüzünden sarsılan iki sandalye daha vardı. Bir çekmece&#160;dolabı, dev şöminenin önünde bir paçavra hah vardı. Çalı&#160;süpürgesi bir köşede, bir örtünün altındaki gizemli ve sivri&#160;bir şeyin yanında, duvara yaslanmıştı. Çok dar ve karanlık bir merdiven vardı. Hepsi buydu. Parlak, yeni, gereksiz&#160;hiçbir şey yoktu.</p>
<p>“Ziyaretini neye borçluyum?” dedi Havausta Nine, ateşin üzerindeki isli siyah çaydanlığı alıp aynı ölçüde kararmış bir demliği doldurarak.</p>
<p>Tiffany yanında getirdiği çuvalı açtı. “Sana şapkanı getirdim,” dedi.</p>
<p>“Ah,” dedi Havausta Nine. “Öyle mi? Neden peki?”</p>
<p>“Çünkü bu senin şapkan,” dedi Tiffany, şapkayı masaya koyarak. “Ama bana ödünç verdiğin için teşekkür ederim.”</p>
<p>“Herhalde benim eski şapkam için kurt dişlerinden vazgeçecek bir sürü genç cadı vardır,” dedi Nine, eski şapkayı havaya kaldırarak.</p>
<p>“Var,” dedi Tiffany ve, “aslında ona köpek dişi diyorlar,” diye eklemedi. Eklediği şu oldu: “Ama ben herkesin kendi şapkasını bulması gerektiğini düşünüyorum. Onlar için&#160;doğru şapkayı, demek istiyorum.”</p>
<p>“Şu anda dükkândan satın alınmış bir şapka taktığını görüyorum,” dedi Havausta Nine. “Şu Gökdelenlerden birini. Üzerinde yıldızlar olan,” diye ekledi ve ‘yıldızlar’ sözcüğünü o kadar ekşi söylemişti ki bakırı eritebilir, masayı&#160;delip yere dökülebilir, yeri de erittikten sonra aşağıdaki&#160;kilerde daha fazla bakır eritebilirdi. “Şapkayı daha büyülü&#160;yaptıklarını düşünüyorsun, öyle mi? Yıldızların?”</p>
<p>“Ben... satın alırken öyle düşünüyordum. Hem, şimdilik iş görür.”</p>
<p>“Doğru şapkayı bulana kadar,” dedi Havausta Nine.</p>
<p>“Evet.”</p>
<p>“Ki o benimki değil?”</p>
<p>“Hayır.”</p>
<p>“Güzel.”</p>
<p>Yaşlı cadı odayı aştı ve köşedeki şeyin üzerindeki örtüyü çekti. Şey iri, tahta bir kazıktı. Tam da yüksek bir tezgâhta duran sivri bir şapka büyüklüğündeydi. Üzerinde&#160;bir şapka... imal ediliyordu, ince söğüt parçaları, iğneler ve&#160;kaskatı siyah kumaş vardı.</p>
<p>“Ben kendi şapkalarımı kendim yaparım,” dedi. “Her sene. İnsanın kendi yaptığı şapka gibisi yoktur. Öğüdümü dinle. Patiskayı sertleştiriyorum ve özel bir karışımla</p>
<p>su geçirmez hale getiriyorum. Kendi yaptığın şapkaya ne özellikler ekleyebildiğin hayret vericidir. Ama sen şapkalar&#160;hakkında konuşmak için gelmedin.”</p>
<p>Tiffany sonunda sorusunu sordu.</p>
<p>“Gerçek miydi?”</p>
<p>Havausta Nine çay doldurdu, kendi fincanını ve tabağını aldı, sonra dikkatle çayın bir kısmını fincandan tabağa boşalttı. Tabağı dikkatle kaldırdı ve önemli ve hassas bir&#160;işle uğraşan biri gibi nazikçe üzerine üfledi. Tiffany sabırsızlığını saklamak için büyük çaba gösterirken, o bunu yavaşça ve sakin sakin yapmıştı.</p>
<p>“Kovan artık buralarda değil mi?” dedi Nine.</p>
<p>“Hayır. Ama...”</p>
<p>“Peki sen nasıl hissediyorsun? Olmadığı zaman? Gerçek hissi veriyor mu?”</p>
<p>“Hayır,” dedi Tiffany. “O, daha gerçek geliyordu.”</p>
<p>“Eh, işte bu,” dedi Havausta Nine, tabaktan bir yudum alarak. “Ve yanıt şu: Gerçek değilse, sahte de değildi.”&#160;“Neredeyse uyanıp kontrol altına alabildiğin bir düş&#160;gibi, biliyor musun?” dedi Tiffany. “Dikkatli olursam işe&#160;yarıyordu. Botlarımın bağcıklarını kuvvetle çekip havalanmak gibiydi. Kendi kendime masal anlatmak gibi...”</p>
<p>Nine başını salladı. “Her zaman bir masal vardır,” dedi. “Aslında hepsi masaldır. Güneşin her gün doğması masaldır. Her şeyin içinde bir masal vardır. Masalı değiştirirsen&#160;dünyayı değiştirirsin.”</p>
<p>“Peki kovanı yenmek için planın neydi?” dedi Tiffany. “Lütfen? Bilmek zorundayım!”</p>
<p>“Planım mı?” dedi Havausta Nine masum masum. “Planım onunla, senin başa çıkmana izin vermekti.”</p>
<p>“Gerçekten mi? Ben kaybetsem ne yapacaktın?” “Elimden gelenin en iyisini,” dedi Nine sakin sakin.&#160;“Hep öyle yaparım.”</p>
<p>“Ben yine kovan olsam beni öldürecek miydin?”</p>
<p>Yaşlı cadının elindeki tabak titremiyordu. Düşünceli düşünceli çayın içine baktı.</p>
<p>“Elimden gelirse esirgerdim seni,” dedi. “Ama buna gerek kalmadı, değil mi? Yarışlar, olunacak en iyi yerdi, inan bana, gerektiği zaman cadılar birlikte hareket edebilir. Kedi&#160;gütmekten daha zordur, ama mümkündür.”</p>
<p>“Yalnız, bence biz... her şeyi küçük bir gösteriye dönüştürdük,” dedi Tiffany.</p>
<p>“Hah, hayır. Büyük bir gösteriye dönüştürdük!” dedi Havausta Nine tatminle. “Gök gürültüsü, yıldırım, beyaz&#160;atlar, harika kurtarışlar! Bir kuruşa iyi gösteri, ha? Ve arada&#160;bir, biraz gösteriş yapmanın ününe zararının dokunmayacağını öğreneceksin kızım. Herhalde, artık top çevirirken&#160;aynı zamanda şapkasını kaldırabildiği için Bayan Düzgün&#160;de öğreniyordur bunu! Dediğime güven!”</p>
<p>Nazikçe tabaktan çay içti, sonra başım masadaki şapkaya doğru salladı.</p>
<p>“Büyükannen,” dedi, “o şapka takar mıydı?”</p>
<p>“Ne? Ah... genelde hayır,” dedi Tiffany, hâlâ büyük gösteriyi düşünerek. “Hava gerçekten kötü olduğunda eski&#160;bir çuvalı bone gibi başına geçirirdi. Tepelerde şapkaların&#160;uçup gitmekten başka işe yaramadığını söylerdi.”</p><div><div><img src="main-30.jpg" alt=""/></div></div>
<p>“Gökyüzünü kendine şapka yapmış desene,” dedi Ha-vausta Nine. “Peki, ceket giyer miydi?”</p>
<p>“Hah, bütün çobanlar derdi ki, eğer Sızı Nine’yi ceket içinde görmüşsen, kaya esiyor demektir!” dedi Tiffany gururla.</p>
<p>“Demek rüzgârı da kendine ceket yapmış,” dedi Hava-usta Nine. “Yetenek gerektirir. Cadı istemiyorsa, yağmur üzerine yağmaz, ama kişisel olarak ben ıslanmayı tercih&#160;eder ve minnet duyarım.”</p>
<p>“Ne için?” dedi Tiffany.</p>
<p>“Daha sonra kuruyacağım için.” Havausta Nine fincanı ve tabağı bıraktı. “Çocuğum, buraya neyin doğru olduğunu, neyin olmadığını öğrenmeye geldin, ama benim öğretebileceğim ve senin bilmediğin pek az şey var. Yalnız, sen&#160;bildiğini bilmiyorsun ve hayatının geri kalanını zaten iliklerine işlemiş olan şeyi öğrenerek geçireceksin. Ve gerçek&#160;budur.”</p>
<p>Tiffany’nin umutlu yüzüne baktı ve içini çekti.</p>
<p>“Dışarı gel madem,” dedi. “Sana birinci dersi vereyim. Var olan tek ders budur. Üzerinde göz bulunan bir deftere&#160;yazmaya da gerek yoktur.”</p>
<p>Havausta Nine önde, Tiffany arkada, bahçenin kıyısına gittiler. Nine yere bakındı ve bir değnek aldı.</p><div>
<p>-</p></div>
<p>“Sihirli değnek,” dedi. “Bak.” Değneğin ucunda yeşil bir alev belirdi. Tiffany yerinden sıçradı. “Şimdi sen dene.”</p>
<p>Değneği ne kadar sallarsa sallasın Tiffany aynısını yapamadı.</p>
<p>“Elbette olmaz,” dedi Nine. “Bu bir değnek. Şimdi, belki ben ondan alev çıkarttım, belki de çıkarttığımı düşünmeni sağladım. Fark etmez. Benim söylemeye çalıştığım şu:&#160;bunu yapan bendim, değnek değil. Doğru düşünmeyi bilirsen, bir değneği kendi sihirli değneğin yaparsın, gökyüzü&#160;şapkan olur ve bir su birikintisi senin büyülü... büyülü...&#160;ee, şu süslü kupalara ne diyorlardı?”</p>
<p>“Şey... kadeh,” dedi Tiffany.</p>
<p>“Evet. Büyülü kadeh. Nesneler önemli değildir. İnsanlar önemlidir.” Havausta Nine yan yan Tiffany’ye baktı. “Sana&#160;tavşan kullanarak sizin tepelerde nasıl koşturabileceğini&#160;öğretebilirim. Sana akbabayla gökyüzünde nasıl uçabileceğini öğretebilirim. Sana arıların sırlarını anlatabilirim. Sana&#160;bütün bunları ve daha fazlasını öğretebilirim. Eğer burada,&#160;şu anda bir şey yaparsan. Yapması çok kolay olan, çok basit&#160;bir şey.”</p>
<p>Tiffany iri iri açılmış gözlerle başını salladı.</p>
<p>“O zaman, bütün o ışıl ışıl şeylerin yalnızca oyuncak olduğunu ve oyuncakların seni yolundan saptırabileceğini&#160;anladın, değil mi?”</p>
<p>“Evet!”</p>
<p>“O zaman boynuna taktığın o parlak at kolyesini çıkar kızım ve kuyuya at.”</p>
<p>Tiffany itaatkârca, sesin etkisi altında boynuna uzandı ve kolyenin çengelini açtı.</p>
<p>Kolyeyi suyun üzerinde tuttuğunda gümüş atın parçaları ışıldadı.</p>
<p>Tiffany, onu ilk kez görüyormuş gibi baktı. Ve sonra...</p>
<p>İnsanları sınıyor, diye düşündü. Devamlı.</p>
<p>“Ee?” dedi yaşlı cadı.</p>
<p>“Hayır,” dedi Tiffany. “Yapamam.”</p>
<p>“Yapamaz mısın, yapmaz mısın?” dedi Nine keskin bir sesle.</p>
<p>“Yapamam,” dedi Tiffany ve çenesini çıkardı. “Ve yapmam!”</p>
<p>Elini çekti ve Havausta Nine’ye dik dik bakarak kolyeyi taktı.</p>
<p>Cadı gülümsedi. “Aferin,” dedi sessizce. “Ne zaman insan olacağını bilmezsen, ne zaman cadı olacağını da bilemezsin. Ve yoldan çıkmaktan çok korkarsan, hiçbir yere gidemezsin. Bakmama izin verir misin, lütfen?”</p>
<p>Tiffany mavi gözlerin içine baktı. Sonra kolyeyi çıkardı ve uzattı. Nine kolyeyi kaldırdı.</p>
<p>“Tuhaf değil mi, ışık vurduğunda dörtnala koşuyormuş gibi görünüyor,” dedi cadı, kolyenin o yana bu yana dönmesini izleyerek. “Ustalıklı bir şey. Elbette, bir at böyle görünmez, ama bir at kesinlikle budur.”</p>
<p>Tiffany ağzı bir karış açık, bakakaldı. Orada bir an Sızı Nine durup sırıtmıştı ve sonra Havausta Nine geri geldi.</p>
<p>Bunu o mu yaptı, diye merak etti Tiffany, yoksa kendim mi yaptım? Öğrenmeye cesaret edebilir miyim?</p>
<p>“Yalnızca şapkayı geri getirmek için gelmedim,” demeyi başardı. “Sana bir de hediye getirdim.”</p>
<p>“Kimsenin bana bir hediye getirmesi için sebep yok eminim,” dedi Havausta Nine, burnunu çekerek.</p>
<p>Tiffany bunu duymazdan geldi, çünkü aklı hâlâ karman çormandı. Çuvalı getirdi ve küçük, yumuşak bir paket&#160;uzattı. Paket el değiştirirken hareket ediyor, şekil değiştiriyordu.</p>
<p>“Satın aldığım şeylerin çoğunu Bay Kolugüçlü’ye iade ettim,” dedi. “Ama bunun... senin bir işine yarayabileceğini düşündüm.”</p>
<p>Yaşlı kadın beyaz paket kâğıdını yavaşça açtı. Meltem Dalgası pelerini parmaklarının altında kendiliğinden açıldı&#160;ve havayı duman gibi doldurdu.</p>
<p>“Harika bir şey, ama ben takamam,” dedi Tiffany, pelerin açıklıktaki esintilere uyarak biçim değiştirirken. “Böyle bir pelerin taşımak için itibar gerek.”</p>
<p>“İti-var nedir?” dedi Havausta Nine keskin bir sesle.</p>
<p>“Ah... saygınlık. Büyüklük. Bilgelik. O tür şeyler,” dedi Tiffany.</p>
<p>“Ah,” dedi Nine, birazcık gevşeyerek. Zarifçe dalgalanan pelerine baktı ve burnunu çekti. Gerçekten de harika bir yaratımdı. Onu yaparken sihirbazlar en azından bir şeyi&#160;doğru yapmışlardı. Hayatınızda, onu görene dek var olduğunu bilmediğiniz bir boşluğu dolduran şeylerden biriydi.</p>
<p>“Eh, herhalde böyle bir pelerini takabilenler vardır, bir de takamayanlar vardır,” diye kabul etti. Pelerini boynuna&#160;doladı, ay şeklinde bir broşla tutturdu. “Benim gibiler için&#160;biraz fazla gösterişli,” dedi. “Biraz fazla süslü. Böyle bir şey&#160;takarken boş beyinli biri gibi görünürüm.” Bir kanı gibi&#160;söylenmişti, ama soruya benzeyen bir tını taşıyordu.</p>
<p>“Hayır, sana yakıştı, gerçekten yakıştı,” dedi Tiffany neşeyle. “Ne zaman insan olacağını bilmiyorsan, ne zaman cadı olacağını da bilmezsin.”</p>
<p>Kuşlar ötmeyi bıraktılar. Ağaçlarda, serçeler kaçıp saklandılar. Bir anlığına gökyüzü bile karardı sanki.</p>
<p>“Şey... ben öyle işitmiştim,” dedi Tiffany ve ekledi, “Bu işleri bilen birinden.”</p>
<p>Mavi gözler onunkilere dikilmişti. Havausta Nine’den sır saklamak imkânsızdı. Ne derseniz deyin, ne kastettiğinizi mutlaka görürdü.</p>
<p>“Belki başka bir zaman yine uğrarsın,” dedi, yavaşça dönerek ve pelerinin havada kıvrılmasını izleyerek. “Buralar oldukça sessiz oluyor.”</p>
<p>“Bu hoşuma gider,” dedi Tiffany. “Gelmeden önce arılara haber vereyim mi? Böylece çayı hazırlayabilirsin?”</p>
<p>Havausta Nine bir an dik dik baktı, sonra yüzündeki çizgiler çarpık bir sırıtışa dönüştü.</p>
<p>“Akıllıca,” dedi.</p>
<p>İçinde ne var, diye düşündü Tiffany. Aslında, içindeki kim? Şapkanı almamı istedin mi? Kötü kalpli, koca bir cadı&#160;gibi davranıyorsun, ama değilsin. İnsanları devamlı, ama&#160;devamlı sınıyorsun, ama aslında onların seni yenecek kadar akıllı olmasını istiyorsun. Çünkü, en iyisi olmak zor&#160;olmalı. En iyisi olmayı bırakmana izin yok. Ancak yenilebilirsin ve kaybetmeyi istemeyecek kadar gururlusun. Gurur! Onu korkunç bir güce dönüştürdün, ama o içini yiyor.&#160;Birinin keh keh güldüğünü duyarsın diye kahkaha atmaya&#160;korkuyor musun?</p>
<p>Bir gün yine karşılaşacağız. Bunu ikimiz de biliyoruz. Cadı Yarışları’nda yine karşılaşacağız.</p>
<p>“Biri ‘pembe gergedan’ dediği zaman pembe bir gergedan düşünmemeyi nasıl başardığını bilecek kadar akıllıyım ancak,” demeyi başardı sesli olarak.</p>
<p>“Ah, işte bu derin büyü,” dedi Havausta Nine.</p>
<p>“Hayır. Değil. Gergedanın neye benzediğini bilmiyorsun, değil mi?”</p>
<p>Yaşlı cadı, yaylalarda akan dereler kadar berrak bir kahkaha attı.</p>
<p>“Bu doğru!” dedi.</p><div><img src="main-31.jpg" alt=""/></div>
<p>B öf tim 1 İ)</p>
</body>
</html>