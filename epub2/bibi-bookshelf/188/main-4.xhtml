<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>PLN</h4>
<p>Şafakta, bir sürü erkek kardeşinin hayranlık dolu bakışları altında, Herhangibir Rob bir kesekâğıdı parçasının üzerine şu sözcüğü yazdı:</p>
<p>PLN</p>
<p>Sonra kaldırıp gösterdi.</p>
<p>“Plan, biliyonuz,” dedi, toplanmış Feegle adamcıklarına. “Artık bir planımız olduuna göre, tek yapmamız gereken ne yapçaamıza karar vermek. Evet, Wullie?”</p>
<p>“Jeannie’nin bahsettii şu Vecibe kimdi?” dedi Kaçık Wullie, elini indirerek.</p>
<p>“Vecibe bi insan diil,” dedi Herhangibir Rob. İçini çekti. “Size sööledim. Bu işin ciddi olduu anlamına geliyo. Koca&#160;mini kocakarıyı geri getirmem gerektii, bahane kabul</p>
<p>edilmedii, yoksa ruhumun bam güm diye gökyüzündeki koca kubura gitçee anlamına geliyo. Büyülü bi emir gibi,&#160;yani. Vecibe altında olmak aar bişii.”</p>
<p>“Eh, ne de olsa koskoca insanlar,” dedi Kaçık Wullie.</p>
<p>“Wullie,” dedi Rob, sabırla, “biliyon, koca çeneni kapalı tutman gerektii zamanlar olduunda sana söyliceemi söylemiştim.”</p>
<p>“He ye, Rob.”</p>
<p>“Eh, bu o zamanlardan biri.” Sesini yükseltti. “Şimdi, millet, Kovanlar hakkında her şeyi biliyonuz. Onlar öldürülemez ! Ama koca mini kocakarıyı kurtarmak bizim görevimiz, bu yüzden bu bi intiyar görevi sayılır. Muhtemelen&#160;hepiniz, kendinizi yaşayanlar dünyasında, can sıkıcı mini&#160;bi iş yaparken bulcaksmız. Bu yüzden... gönüllü arıyom!”</p>
<p>Dört yaşından büyük bütün Feegle adamcıkları düşünmeden elini kaldırdı.</p>
<p>“Ah, hadi ama,” dedi Rob. “Hepiniz birden gelemezsiniz! Bakın, ben seçerim o zaman... Kaçık Wullie, Koca Yan ve... sen, Fena Halde Mini Billy Kocaçene. Ayrıca, memeden yeni kesilmiş bebe almıyom, bu yüzden boyunuz yedi&#160;buçuk santimden kısaysa gelmiyonuz demektir! Senin dışında elbette, Fena Halde Mini Billy. Kalanlarınıza gelince,&#160;bu işi geleneksel Feegle yoluyla hallederiz. Ayakta kalan&#160;son elli adamı alıcaam!”</p>
<p>Kalabalığın kalanı neşeyle toplaşırken seçtiği üç kişiyi höyüğün bir köşesine çağırdı. Bir Feegle, tek başına koca&#160;bir kalabalıkla yüzleşmekten hoşlanırdı, çünkü bu, nereye&#160;vurduğuna dikkat etmesine gerek olmadığı anlamına geliyordu.</p>
<p>“Kocakarı yüz elli kilometre uzakta,” dedi Rob, büyük kavga başlarken. “O kadar uzaa koşamayız. Siz kılçıklar&#160;arasında bi fikri olan var mı?”</p>
<p>“Hamish akbabasına binip gidebilir,” dedi Koca Yan, yumruklar ve tekmeler savurarak geçen bir Feegle grubundan kaçmak için kenara çekilerek.</p>
<p>“He ye, o da bizimle gelcek, ama bi yolcudan fazlasını alamaz,” diye bağırdı Rob, şamatanın üzerinden.</p>
<p>“Yüzerek gidebilir miyiz?” dedi Kaçık Wullie, kafasının üstüne çakılı, sersemlemiş bir Feegle gibi giderek.</p>
<p>Diğerleri ona baktı. “Yüzmek mi? Burdan oraya nasıl yüzcez, seni kaçık?” dedi Herhangibir Rob.</p>
<p>“Düşünmiye deyer dedim, o kadar,” dedi Wullie, incinmiş bir ifadeyle. “Yalnızca katkıda bulunmıya çalışı-yodum, biliyon mu? Yalnızca hevesli olduumu göstermek istedim.”</p>
<p>“Koca mini kocakarı bi arabayla gitti,” dedi Koca Yan.</p>
<p>“He ye, noolmuş?” dedi Rob.</p>
<p>“Eh, belki biz de ööle yaparız?”</p>
<p>“Agh, yo!” dedi Rob. “Kendini kocakarılara göstermek başka şeydir, diyer insanlara görünemeyiz! Bi kaç sene&#160;önce, vadide güzel resimler yapan bi hanım Kaçık Wul-lie’yi gördüünde ne olduunu hatırlamıyo musun? Bi daa</p>
<p>Folklor Topluluu kocatiplerinin buralara doluşmasını is-temiyom!”</p>
<p>“Benim bi fikrim var, Rob Bey. Benim, Fena Halde Mini Billy Kocaçene Mac Feegle. Kılık deyiştirebiliriz.”</p>
<p>Fena Halde Mini Billy Kocaçene Mac Feegle, kendini her zaman tam ismiyle tanıtırdı. İnsanlara kim olduğunu&#160;söylemezse onu unutacaklarını ve yok olacağını hissediyordu sanki. Çoğu yetişkin ecinninin yarı boyundaysanız,&#160;gerçekten kısa boylusunuz demektir; biraz daha kısa olsanız yerdeki bir delikten farkınız kalmaz.</p>
<p>Yeni ozan oydu. Kabilenin ozanı, aynı zamanda savaş şairiydi, ama bütün yaşamlarını aynı kabilede geçirmezlerdi. Aslında, onlar başlı başına bir kabile sayılırdı. Ozanlar&#160;diğer kabilelerin arasında dolaşırlar, şarkılarının ve öykülerinin tüm Feegle halkı arasında yayılmasını sağlarlardı.&#160;Fena Halde Mini Billy, Jeannie ile birlikte, Uzungöl kabilesinden gelmişti, ki sık sık olan bir şeydir bu. Ozan olmak&#160;için çok gençti, ama Jeannie’nin dediği gibi, ozanlıkta yaş&#160;sınırı yoktu. Yeteneğiniz varsa ozan olurdunuz. Ve Fena&#160;Halde Mini Billy tüm şarkıları biliyor, fare tulumunu öyle&#160;hüzünlü çalıyordu ki dışarıda yağmur yağmaya başlıyordu.</p>
<p>“He ye, evlat?” dedi Herhangibir Rob nazikçe. “Konuş, o zaman.”</p>
<p>“insan giysisi bulabilir miyiz?” dedi Fena Halde Mini Billy. “Çünkü Üç Zirve kabilesiyle Dolambaçlı Nehir kabilesi arasındaki büyük kan davası hakkında eski bi hikâye&#160;var. Dolambaçlı Nehir’li delikanlılar bostan korkuluunu&#160;yürüterek kaçmışlar ve Üç Zirve’li delikanlılar onun bi ko-catip olduunu sanıp ondan uzak durmuşlar.”</p>
<p>Diğerleri şaşkın şaşkın baktılar ve Fena Halde Mini Billy onların Tebeşirli adamlar olduklarını, muhtemelen hayatları boyunca hiç bostan korkuluğu görmediklerini hatırladı.</p>
<p>“Korkuluk,” dedi, “sopalardan yapılmış ve üzerine giysi giydirilmiş bi kocatipe benzer. Kuşçukları korkutup bosta-na gelmelerini engeller. İşte, şarkıya göre Dolambaçlı Ne-hir’in keldası onu büyüyle yürütmüş, ama iddiaya girerim&#160;aslında yalnızca kurnazlık ve güç kullanılmıştır.”</p>
<p>Şarkıyı söyledi. Herkes dinledi.</p>
<p>Fena Halde Mini Billy yürüyebilen bir insanın nasıl yapılacağını açıkladı. Diğerleri bakıştılar. Delice ve çaresiz bir plandı; çok tehlikeli, riskli bir plan. İşe yaraması için&#160;muazzam ölçüde güç ve cesaret gerekecekti.</p>
<p>Bu şekilde ifade edilince, hemen kabul ettiler.</p>
<p>Tiffany geçen zaman içinde ev işlerinden ve araştırmalardan daha fazlası olduğunu öğrendi. Bayan Düzgün’ün ‘boş olanı doldurma ve dolu olanı boşaltma’ dediği şey vardı.</p>
<p>Genelde, Bayan Düzgün’ün bedenlerinden yalnızca bir tanesi dışarı çıkıyordu. İnsanlar Bayan Düzgün’ün ikiz olduğunu sanıyordu ve kendisi de onların böyle sanmaya&#160;devam etmesini sağlıyordu, ama bedenlerin birbirlerinden&#160;uzak kalmasının biraz daha güvenli olduğunu anlamıştı.</p>
<p>Tiffany nedenini görebiliyordu. Yemek yerken iki Bayan Düzgün’ü izlemek yeterliydi. Bedenler tek kelime etmeden&#160;birbirlerine tabakları uzatıyor, bazen birbirlerinin çatallarından yiyordu ve bir kişi geğirdiğinde öbürünün, “Ay,&#160;pardon,” demesi tuhaf oluyordu.</p>
<p>‘Boş olanı doldurmak ve dolu olanı boşaltmak’ çevre köylerde ve uzak çiftliklerde dolaşarak daha çok otacılık&#160;yapmak demekti. Her zaman değiştirecek sargılar ya da&#160;konuşulacak hamile kadınlar vardı. Cadılar bol bol ebelik&#160;yapıyorlardı, ki bu da bir tür ‘dolu olanı boşaltmak’tı, ama&#160;Bayan Düzgün’ün sivri tepeli şapkasını takıp bir kulübeye&#160;girmesi, aniden ve tesadüf eseri bir sürü insanın ziyarete gelmesi için yeterli oluyordu. Bir de epey dedikodu ve&#160;çay içmeler vardı. Bayan Düzgün kıpır kıpır bir dedikodu&#160;dünyasında yaşıyordu, ama Tiffany onun aktardıklarından&#160;daha fazlasını öğrendiğini fark etmişti.</p>
<p>Yalnızca kadınlardan oluşmuş bir dünya gibiydi bu, ama zaman zaman yollarda, bir erkek, hava durumu hakkında&#160;gevezelik etmeye başlıyordu ve bir şekilde, sanki bir tür&#160;şifre varmış gibi, bir merhem ya da iksir el değiştiriyordu.</p>
<p>Tiffany, Bayan Düzgün’ün, verdiği hizmetlerin karşılığını nasıl aldığını pek kestirememişti. Taşıdığı sepet, dağıttıklarından daha fazlasıyla doluyordu kesinlikle. Bir kulübenin yanından geçerlerken Bayan Düzgün orada durmuş olmasa bile, bir kadın koştura koştura gelip yeni pişmiş&#160;bir somun ekmek ya da bir kavanoz turşu veriyordu. Ama&#160;başka bir yerde durduklarında, baltasını kullanırken dikkatsizlik etmiş bir çiftçinin bacağını dikiyorlardı ve karşılığında bir fincan çay ve bayat bisküvi sunuluyordu. Hiç de&#160;adil görünmüyordu.</p>
<p>“Ah, sonuçta denkleşiyor,” dedi Bayan Düzgün, koruluklarda yürürlerken. “Elinden geleni yap. İnsanlar ne verebiliyorlarsa, ne zaman verebiliyorlarsa verirler. Bacağı&#160;yaralanan ihtiyar Slapwick kedi kadar pintidir, ama hafta&#160;sona ermeden kapıma kocaman bir biftek parçası gelecek,&#160;emin olabilirsin. Karısı gönderecek. Yakında insanlar kış&#160;için domuz kesmeye başlayacak ve bir ailenin bir senede&#160;bitiremeyeceği kadar kavurma, jambon, pastırma ve sosis&#160;gelecek.”</p>
<p>“Öyle mi? Onca yiyecekle ne yapıyorsun?”</p>
<p>“Depoluyorum,” dedi Bayan Düzgün.</p>
<p>“Ama sen...”</p>
<p>“Başka insanların içinde depoluyorum. Başka insanların içinde neler depolayabileceğin hayret vericidir.” Bayan Düzgün, Tiffany’nin yüzündeki ifadeye bakarak güldü.&#160;“Demek istediğim, ihtiyaç duymadığım şeyleri domuzu olmayanlara, durumu iyi olmayanlara ve onları hatırlayacak&#160;kimsesi olmayanlara götürüyorum.”</p>
<p>“Ama bu, onların sana bir iyilik, borçlu oldukları anlamına gelir!”</p>
<p>“Doğru! Ve böylece iyilik, dolaşmaya devam ediyor. Sonuçta, iyi işleyen bir düzen.”</p>
<p>“iddiaya girerim bazıları ödeme yapmayacak kadar cimridir...”</p>
<p>“Ödeme yapmıyorlar,” dedi Bayan Düzgün sertçe. “Bir cadı asla ödeme talep etmez, asla tahsil etmez ve buna asla&#160;ihtiyaç duymayacağını umut eder. Ama, ne yazık ki haklısın.”</p>
<p>“O zaman ne olur?”</p>
<p>“Ne demek istiyorsun?”</p>
<p>“Onlara yardım etmeyi bırakırsın, değil mi?”</p>
<p>“Ah, hayır,” dedi Bayan Düzgün. Gerçekten çok şaşırmıştı. “Sırf aptal, unutkan ya da nahoş oldukları için insanlara yardım etmekten vazgeçemezsin. Buralarda herkes fakirdir. Ben onlara yardım etmezsem kim eder?”</p>
<p>“Sızı Nine... yani, benim ninem derdi ki, sesleri olmayanlar adına biri sesini yükseltmeliymiş,” dedi Tiffany bir an sonra.</p>
<p>“O bir cadı mıydı?”</p>
<p>“Emin değilim,” dedi Tiffany. “Sanırım, ama o cadı olduğunu bilmiyordu. Genellikle yaylalardaki eski bir çoban kulübesinde yalnız yaşardı.”</p>
<p>“Keh keh gülmezdi, değil mi?” dedi Bayan Düzgün ve Tiffany’nin yüzündeki ifadeyi gördüğünde telaşla ekledi,&#160;“Özür dilerim, özür dilerim. Ama cadı olduğunu bilmeyen bir cadının başına gelebilir. Dümen yekesi olmayan bir&#160;gemi gibi olursun. Ama açık ki o öyle değilmiş, bu kadarını&#160;anlayabiliyorum. ”</p>
<p>“Tepelerde yaşardı ve onlarla konuşurdu. Koyunlar hakkında herkesten daha fazla bilgi sahibiydi!” dedi Tiffany hararetle.</p>
<p>“Eminim öyledir, eminim öyledir...”</p>
<p>“O asla keh keh gülmezdi!”</p>
<p>“Güzel, güzel,” dedi Bayan Düzgün yatıştırırcasma. “İlaca kafası çalışır mıydı?”</p>
<p>Tiffany duraksadı. “Hımm... yalnızca koyunlarla ilgili olanlara,” dedi, sakinleşerek. “Ama çok iyiydi. Özellikle de&#160;terebentin gerekiyorsa. Aslında, daha çok terebentin gerekiyorsa. Ama o hep... yalnızca... oradaydı. Aslında orada&#160;olmasa bile...”</p>
<p>“Evet,” dedi Bayan Düzgün.</p>
<p>“Ne demek istediğimi anladın mı?” dedi Tiffany.</p>
<p>“Ah, evet,” dedi Bayan Düzgün. “Sızı Nine’n ovalarda yaşardı...”</p>
<p>“Hayır, yaylalarda,” diye düzeltti Tiffany.</p>
<p>“Affedersin, yaylalarda, koyunlarla yaşardı, ama bazen insanlar onun orada bir yerde olduğunu bilerek yukarıya,&#160;tepelere bakarlardı ve kendi kendilerine, ‘Sızı Nine olsa ne&#160;yapardı?’ diye sorarlardı. Ya da, ‘Sızı Nine öğrense ne derdi?’ ya da ‘Bu Sızı Nine’nin kızacağı türden bir şey mi?”&#160;dedi Bayan Düzgün. “Değil mi?”</p>
<p>Tiffany gözlerini kıstı. Bu doğruydu. Sızı Nine’nin, eşeğini aşırı yükleyen ve döven bir çerçiye vurduğunu hatırlıyordu. Sızı Nine, yalnızca sözcükleri kullanırdı genellikle, ki onları da fazla kullanmazdı. Adam onun ani öfkesinden&#160;öyle korkmuştu ki oracıkta durmuş, boyun eğmişti.</p>
<p>Tiffany’yi de korkutmuştu. On dakika düşünmeden nadiren bir şey söyleyen Nine, önce kısa ve ani bir hareketle zavallı adamın yüzüne iki kez vurmuştu. Sonra haber tüm&#160;Tebeşire yayılmıştı. En azından bir süre için, insanlar hayvanlarına biraz daha nazik davranmıştı... Çerçiyle yaşanan&#160;o andan aylar sonra, yaylaların her yerindeki arabacılar,&#160;sürücüler, çiftçiler kırbaçlarını ya da sopalarını kaldırmadan önce durmuş ve düşünmüştü: Ya Sızı Nine izliyorsa?</p>
<p>Ama...</p>
<p>“Bunu nereden bildin?” dedi.</p>
<p>“Ah, tahmin yürüttüm. Bana sorarsan, kendisi ne düşünmüş olursa olsun, cadıya benziyor. Hem de iyi bir cadıya.”</p>
<p>Tiffany ona miras kalan gururla şişindi.</p>
<p>“İnsanlara yardım ediyor muydu?” diye ekledi Bayan Düzgün.</p>
<p>Gurur biraz söndü. ‘Evet’ yanıtı hemen dilinin ucuna kadar geldi, ama... Sızı Nine, Domuznöbeti Bayramı ve&#160;erken kuzulayan koyunlar olmadığı sürece tepelerden nadiren inerdi. Neşeli Denizci tütünü satan çerçi geç kalmamışsa köyde çok az görürdünüz onu. Çerçi geç kaldığında&#160;yağlı siyah eteklerini savura savura gelir, yaşlı adamların&#160;birinden bir pipo dolusu tütün alırdı.</p>
<p>Tebeşir üzerinde, Baron’dan, sıradan kişilere dek, Ni-ne’ye bir şeyler borçlu olmayan tek kişi yoktu. Ve Nine onların borçlu oldukları şeyi başkalarına ödemesini sağlardı. Kimlerin bir iki iyiliğe ihtiyacı olduğunu hep bilirdi.</p>
<p>“İnsanların birbirine yardım etmesini sağlardı,” dedi. “Onların kendi kendilerine yardım etmesini sağlardı.”&#160;Takip eden sessizlikte Tiffany, yolun kenarında ötüşen&#160;kuşların sesini duydu. Burada bir sürü kuş vardı, ama akbabaların tiz çığlıklarını özlemişti.</p>
<p>Bayan Düzgün içini çekti. “Aramızda o kadar iyi olan çok kişi yok,” dedi. “Ben o kadar iyi olsaydım ihtiyar Bay&#160;Weavall’ı ziyaret etmemiz gerekmezdi.”</p>
<p>Tiffany içinden, “Ah, eyvah” dedi.</p>
<p>Çoğu gün Bay Weavall’ı ziyaret ederlerdi. O ziyaretler Tiffany’nin ödünü patlatıyordu.</p>
<p>Bay WeavaH’m derisi kâğıt kadar ince ve sarımsıydı. Yabani otlar bitmiş bir bahçeyle çevrili, bayat patates kokan küçük kulübesindeki minik odada, hep aynı eski koltukta&#160;otururdu. Onlar geldiğinde, eskilikten parlamış bir takım&#160;elbise içinde, ellerini iki bastona dayamış, gözlerini kapıya&#160;dikmiş, dimdik oturuyor olurdu.</p>
<p>“Kuş kadar yiyor, ama yine de her gün sıcak bir şeyler yemesini sağlıyorum,” demişti Bayan Düzgün. “Yolun aşağısındaki dul Tussy Hanım da birkaç parça çamaşırını&#160;yıkıyor. Bay Weavall doksan bir yaşında, biliyorsun.”</p>
<p>Bay YVeavaH’m ışıl ışıl gözleri vardı ve onlar odayı düzenlerken gevezelik eder dururdu. Tiffany onunla ilk&#160;tanıştığında, Bay Weavall ona Mary demişti. Hâlâ bazen&#160;diyordu. Ve o yanından geçerken, şaşırtıcı bir güçle bileğini kavrıyordu... O pençe gibi elin aniden uzanıp kolunu&#160;kavraması gerçek bir şok olmuştu. Derinin altındaki mavi&#160;damarları görebiliyordunuz.</p>
<p>“Kimseye yük olmayacağım,” demişti telaşla. “Cenazem için kenara para koymuştum. Oğlum Toby’nin hiçbir şey&#160;için endişelenmesi gerekmeyecek. Ben kendi masraflarımı&#160;ödeyebilirim! Doğru düzgün bir cenaze töreni istiyorum,&#160;tamam mı? Siyah atlar, tüyler, kiralık yasçılar ve daha sonra herkes için çatallı bıçaklı bir çay partisi. Hepsini güzelce&#160;yazdım. Emin olmak için kutumun içine bak, olmaz mı? O&#160;cadı kadın hep buralarda dolanıyor!”</p>
<p>Tiffany, Bayan Düzgün’e çaresizlik içinde bakmıştı. Bayan Düzgün başını sallamış, Bay WeavaH’m koltuğunun altına tıkılmış eski ahşap kutuyu işaret etmişti.</p>
<p>Kutu; çoğu bakır, madeni paralarla doluydu, ama epey gümüş para da vardı. Bir servete benziyordu ve Tiffany bir&#160;anlığına o kadar çok paraya sahip olmayı dilemişti.&#160;“Burada bir sürü para var Bay Weavall,” demişti.</p>
<p>Bay Weavall rahatlamıştı. “Ah, tamam o zaman,” demişti. “O zaman kimseye yük olmam.”</p>
<p>Bugün, ona uğradıklarında Bay Weavall uyuyordu. Ağzı açık horluyordu ve sarı-kahverengi dişleri görünüyordu.&#160;Ama bir anda uyandı, onlara baktı ve, “Oğlum Toby cumartesi günü beni görmeye geliyor,” dedi.</p>
<p>“Ne güzel Bay Weavall,” dedi Bayan Düzgün, adamın yastıklarını kabartarak. “Burayı güzelce derler, toplarız.”</p>
<p>“Çok başarılı oldu, biliyor musun?” dedi Bay Weavall gururla. “Ağır yük kaldırma gerektirmeyen, içeride yaptığı&#160;bir iş buldu kendine. Yaşlandığımda bana iyi bakacağını&#160;söyledi, ama ben, diğer tarafa göçerken kendi masraflarımı&#160;karşılayabileceğimi söyledim. Bütün masraflarımı; tuz, toprak, hatta salcılar için iki metelik!”</p>
<p>Bayan Düzgün onu tıraş etti. Bay Weavairın elleri çok titrediği için kendi kendine tıraş olamıyordu. Dün de onun&#160;tırnaklarını kesmişti, çünkü Bay Weavall kendi tırnaklarına ulaşamıyordu; izleyiciler için güvenli bir iş değildi,&#160;özellikle de bir tanesi bir pencere camını kırdığında.</p>
<p>“Hepsi sandalyemin altındaki kutuda,” dedi, Tiffany adamın çenesindeki son köpükleri huzursuz huzursuz silerken. “Benim için bir kontrol et, olmaz mı Mary?”</p>
<p>Ah, evet. Her gün aynı tören yaşanıyordu.</p>
<p>Kutu oradaydı, para da oradaydı. Bay Weavall her gün aynı şeyi istiyordu. Her gün aynı miktarda para çıkıyordu.</p>
<p>“Salcılar için iki metelik ne demek?” dedi Tiffany, eve yürürlerken.</p>
<p>“Bay Weavall eski cenaze geleneklerini hatırlıyor,” dedi Bayan Düzgün. “Bazı insanlar, öldüklerinde Ölüm Irma-ğı’m geçeceğine ve salcılara para ödemen gerektiğine inanırlar. Bugünlerde insanlar bunun için endişelenmiyor&#160;gibi. Belki de artık bir köprü vardır.”</p>
<p>“Hep... cenazesinden bahsediyor.”</p>
<p>“Eh, onun için önemli. Yaşlı insanlar bazen böyle olurlar. İnsanların, onların kendi cenaze masraflarını karşılayamayacak kadar yoksul olduklarını düşünmelerinden nefret ederler. Kendi cenaze masraflarını ödeyemeyecek olsa Bay&#160;Weavall utançtan ölür.”</p>
<p>“Böyle yapayalnız olması çok üzücü. Onun için bir şeyler yapılmalı,” dedi Tiffany.</p>
<p>“Evet. Biz yapıyoruz,” dedi Bayan Düzgün. “Bayan Tussy de ona dostça göz kulak oluyor.”</p>
<p>“Evet, ama bu işi bizim yapmamamız gerekir, değil mi?” “Kimin yapması gerekir, o zaman?” dedi Bayan Düzgün.&#160;“Eh, hep bahsedip durduğu oğluna ne dersin?&quot; dedi&#160;Tiffany.</p>
<p>“Genç Toby mi? O, on beş sene önce öldü. Ve Mary yaşlı adamın kızıydı, o epey gençken öldü. Bay Weavall ileri derece miyoptur, ama geçmişi daha iyi görüyor.”</p>
<p>Tiffany ne yanıt vereceğini bilemedi. Aklına gelen tek şeyi söyledi: “Böyle olmamalı.”</p>
<p>“İşlerin nasıl olması gerektiği konusunda bir kural yok. Yalnızca nasıl olduğu ve bizim ne yaptığımız var.”</p>
<p>“Eh, ona büyüyle yardım edemez misin?”</p>
<p>“Acı çekmemesini sağlıyorum, evet,” dedi Bayan Düzgün.</p>
<p>“Ama yalnızca bitkiler veriyorsun.”</p>
<p>“Yine de büyü sayılır. Bir şeyler bilmek, eğer aynı şeyleri başka insanlar bilmiyorsa, büyülüdür.”</p>
<p>“Evet, ama ne demek istediğimi sen anlıyorsun,” dedi Tiffany. Tartışmayı kaybettiğini hissediyordu.</p>
<p>“Ah, onu yine genç kılmaktan mı bahsediyorsun?” dedi Bayan Düzgün. “Evini altınla doldurmaktan mı? Cadılar&#160;öyle şeyler yapmaz.”</p>
<p>“Kimsesiz, yaşlı adamların sıcak yemek yemesini ve tırnaklarının kesilmesini sağlarız, öyle mi?” dedi Tiffany,&#160;birazcık alayla.</p>
<p>“Eh, evet,” dedi Bayan Düzgün. “Ne yapılabiliyorsa onu yaparız. Bayan Havausta cadılığın daha çok sıradan şeyler&#160;yapmaktan ibaret olduğunu öğrenmen gerektiğini söyledi.”</p>
<p>“Ve sen onun istediğini yapmalısın, öyle mi?” dedi Tiffany.</p>
<p>“Onun tavsiyelerini dinlerim,” dedi Bayan Düzgün, soğuk soğuk.</p>
<p>“O zaman Bayan Havausta başcadı, öyle mi?”</p>
<p>“Ah hayır!” dedi Bayan Düzgün, hayretle. “Cadıların hepsi eşittir. Bizde başcadı gibi şeyler yoktur. Bu, cadılığın&#160;ruhuna oldukça aykırıdır.”</p>
<p>“Ah, anlıyorum,” dedi Tiffany.</p>
<p>“Dahası,” diye ekledi Bayan Düzgün, “Bayan Havausta bu tür şeylere asla izin vermez.”</p>
<p>Aniden, Tebeşir yöresindeki evlerden eşyalar kaybolmaya başladı. Bu, zaman zaman kaybolan yumurtalar ve tavuklar gibi değildi. Çamaşır iplerinden giysiler kayboluyordu. Köydeki en yaşlı adam olan Nosey Hinds’in, yatağının altındaki botları gizemli bir biçimde kaybolmuştu.&#160;“Hem de çok iyi botlardı, ben doğru yönü gösterdikten&#160;sonra meyhaneden eve kendi başlarına yürüyebilirlerdi,”&#160;diye şikâyet ediyordu, dinleyen herkese. “Eski şapkamı da&#160;yürütmüşler. Üstelik şapkam tam da istediğim gibi olmuştu artık, hem yumuşak hem sarkık!”</p>
<p>Gelincik besleyen Abiding Swindell’e ait bir çengelden, bir pantolon ve uzun bir ceket kayboldu. Üstelik ceketin ceplerinde yaşayan gelincikler vardı hâlâ. Hem, Clem&#160;Doins’in yatak odası penceresinden içeri giren ve adamın&#160;kemerine tıkabileceği kadar uzamış olan sakallarını kesen&#160;kimdi, ha, kim? Clem Doins’in yüzünde tek kıl bırakmamışlardı. Adam, zavallı pembe çenesi hanımları korkutmasın diye yüzüne bir eşarp dolayarak gezmek zorunda&#160;kalmıştı...</p>
<p>Muhtemelen cadılardır, dedi insanlar ve birkaç lanetağı daha örüp pencerelerine astılar.</p>
<p>Bununla beraber...</p>
<p>Tebeşir’in uzak ucunda, uzun yeşil yamaçların ovayla buluştuğu yerlerde, gür alıç korulukları ve dikenli çalılıklar vardı. Normalde, buralar kuş ötüşmeleriyle dolu olurdu, ama bu koruluk şimdi, küfürlerle doluydu:</p>
<p>“Agh, amanın! Ayaanı koyduun yere tikkat etsene, seni fos herif! ”</p>
<p>“Elimde diil ki! Diz olmak kolay iş mi sanıyon!”</p>
<p>“Seninki de dert mi yani? Bur da, aşşaada, botların içinde olmak ister misin? O Swindell denen ihtiyar senelerdir ayaklarını yıkamamış heralde! Burası leş gibi kokuyo!”</p>
<p>“Leş gibi, ööle mi? Eh, sen bu cebe gir de görelim! O gelincikler helaya gitmek için hiç dışarı çıkmamış, ne demek istediimi anlıyosan!”</p>
<p>“Amanın! Siz kaçık herifler hiç susmıycak mısınız?”</p>
<p>“Ah, ööle mi? Şuna bak! Sırf sen kelledesin diye her şeyi bildiini mi sanıyon? Bur dan bakınca safradan başka bi şey&#160;diilsin, dostum!”</p>
<p>“He ye, ne demessin! Bu konuda ben dirseklerin tarafın-dayım! Biz seni ortalıklarda gezdirmesek halin nice olurdu? Kim olduunu sanıyon sen?”</p>
<p>“Çok iyi bildiin gibi bendeniz Herhangibi Rob Feegle ve hepiniz canıma yettiniz! ”</p>
<p>“Tamam Rob, ama burası gerçekten çok havasız!”</p>
<p>“Agh, göbeen şikâyetleri de benim canıma yetti!”</p>
<p>“Beyler.” Bu kurbağanın sesiydi; başka hiç kimse Nac Mac Feegle adamcıklarına beyler diye hitap etmeye cesaret&#160;edemezdi. “Beyler, işimize bakma zamanı. Araba yakında&#160;burada olur! Onu kaçırmamalısınız!&quot;</p>
<p>“Çalışmak için daha fazla zamana ihtiyacımız var, kurbağa! Hiç kemii olmıyan ve cırcır olmuş bi adam gibi yü-rüyoz!” dedi bir ses, diğerlerinden daha yüksekten bir yerden.</p>
<p>“En azından yürüyorsunuz. Bu yeterli. Size şans diliyorum beyler.”</p>
<p>Biraz ileriden, çalıların içinden, bir gözcünün yolu izlediği yerden biri haykırdı.</p>
<p>“Araba tepeden aşşaa geliyo!”</p>
<p>“Tamam, millet!” diye bağırdı Herhangibir Rob. “Kur-baa, Jeannie’ye iyi bak, duydun mu? Ben yanında diilken kafası çalışan birine ihtiyacı olcak! Tamam, sizi kılçıklar!&#160;Ya yap ya öl zamanı! Ne yapçaanızı biliyonuz! Halatların&#160;başındakiler, şindi bizi yukarı çekin!” Çalılar sallandı. “Tamam! Leen kemii, hazır mısın?”</p>
<p>“He ye, Rob!”</p>
<p>“Dizler? Dizler? Dizler, dedim?”</p>
<p>“He ye, Rob, ama...”</p>
<p>“Ayaklar?”</p>
<p>“He ye, Rob!”</p>
<p>Çalılar yine sallandı.</p>
<p>“Tamam! Unutmayın: saa, sol, saa, sol! Leen kemii, diz, ayak yere basıyo! Adımlar biraz yaylansın, ayaklar! Hazır&#160;mısınız? Hep beraber, millet... yürüyün!”</p>
<p>Arabacı Bay Crabber için büyük sürpriz oldu. Dalgın dalgın boşluğa bakıyor, eve dönmeyi düşünüyordu ki çalıların arasından bir şey çıktı ve yola adım attı. İnsana benziyordu ya da daha doğrusu, başka her şeyden çok insana&#160;benziyordu. Ama dizlerinde sorun var gibiydi ve dizleri&#160;birbirine bağlanmış gibi yürüyordu.</p>
<p>Bununla beraber, arabacı bu konuda düşünmek için fazla zaman harcamadı, çünkü o şey, eldivenli ellerinden&#160;birinde altından bir şeyi, belirsizce havada sallıyordu.</p>
<p>Bu, arabacıyı ilgilendirdiği kadarıyla, yabancının kimliğini hemen belli ediyordu. İlk bakışta düşünülebileceği gibi, yol kenarına bırakılmış yaşlı bir berduş değildi. Açık&#160;ki, şansı yaver gitmemiş bir beyefendiydi ve ona yardım etmek arabacının görevi sayılırdı. Atını yavaşlatıp durdurdu.</p>
<p>Yabancının gerçek bir yüzü yoktu. Sarkık şapka siperliği ile ceketin yukarı kaldırılmış yakaları arasında, bir sürü sakal dışında görecek pek bir şey yoktu. Ama sakalın içinden bir yerlerden bir ses konuştu:</p>
<p>“... Keskeskeskes... ben konuşurken hepiniz suscak mısınız. .. Öhö! Sana iyi günler, benim eski dost arkadaşım arabacı arkadaşım! Bizi... beni gittiin yere kadar götürürsen biz... ben sana bu güzel, parlak altın parayı veririm! ”</p>
<p>Şekil öne doğru atıldı ve elini Bay Crabber’ın yüzüne doğru uzattı.</p>
<p>Oldukça büyük bir paraydı. Ve kesinlikle altındı. Feegle höyüğünün büyük kısmında gömülü olan eski ölü kralın&#160;hâzinesinden geliyordu. Tuhaftır, Feegle halkı çaldıktan&#160;sonra altınla pek ilgilenmezdi, çünkü onu içemiyordunuz&#160;ve yemesi zordu. Höyükte, eski paraları ve tabakları daha&#160;çok mum ışığını yansıtması ve mekâna güzel bir ışıltı vermesi için kullanıyorlardı. Bir kısmını başkalarına vermek&#160;hiç zor gelmiyordu.</p>
<p>Arabacı paraya bakakaldı. Hayatı boyunca bu kadar para görmemişti.</p>
<p>“Eğer... bayım... acaba diyorum... arabanın arkasına atlar mısınız,” dedi, parayı dikkatle alarak.</p>
<p>“Agh, tamam o zaman,” dedi sakallı ve gizemli adam, kısa bir duraksamadan sonra. “Bi dakka, bu, mini bi parça&#160;organizasyon gerektiriyo... Tamam, siz eller, arabanın yanını kavrayın, sen sol bacak, yanaşman lazım... agh, amanın! Bükülmen lazım! Bükül! Hadi, dooru yap şu işi!” Kıllı&#160;yüz, arabacıya döndü. “Kusuruma bakma,” dedi. “Dizlerimle konuşuyom, ama beni dinlemiyolar.”</p>
<p>“Öyle mi?” dedi arabacı, cılız bir sesle. “Ben de rutu-bedi havalarda dizlerimle sorun yaşıyorum. Kaz yağı iyi geliyor.”</p>
<p>“Ah, şeey, işleri düzene koymak için aşşaa inmem gerekirse bu dizler kaz ayaandan daha fazlasını görcek!” diye hırladı kıllı adam.</p>
<p>Adam arabanın arkasına tırmanırken arabacı arkadan muhtelif gümlemeler duydu.</p>
<p>“Tamam, gidelim,” dedi bir ses. “Bütün gün burda bek-liyemeyiz. Siz dizler, işiniz bitti! Amanın, fena halde kabız olmuşum gibi yürüyom! Siz göbee çıkın ve aşşaa bi çift iyi&#160;dizci adam yollayın!”</p>
<p>Arabacı, atı harekete geçirirken düşünceli düşünceli parayı ısırdı. Öyle saf altındı ki üzerinde diş izleri kalıyordu. Bu, yolcusunun çok, ama çok zengin olduğu anlamına geliyordu. Bu noktada, çok önemli bir şeydi bu.</p>
<p>“Mini bi parça daa hızlı gidemez misin, benim iyi dostum, arkadaşım?” dedi ses arkasından, biraz yol gittikten sonra.</p>
<p>“Ah, şey, efendim,” dedi arabacı, “şu kutuları ve sandıkları görüyor musunuz? Yumurta taşıyorum. Hem, o elmalar zedelenmemeli, efendim. Bir de şu testiler dolusu...”</p>
<p>Arkasından patırtılar, çatırtılar geldi. Büyük bir sandık dolusu yumurta yola çarptığı zaman foşurt sesi çıktı.</p>
<p>“Şindi daa hızlı gidebilir misin?” dedi ses.</p>
<p>“Hey, o benim...” diye başladı Bay Crabber.</p>
<p>“Senin için koca bi mini altın para daa var!” Ağır ve leş kokulu bir kol, arabacının omzuna indi. Ucundaki eldivenden gerçekten de bir para daha sarkıyordu. Atılan yükten&#160;on kat daha değerliydi.</p>
<p>“Ah, şey...” dedi arabacı, parayı dikkatle alarak. “Bazen kazalar olur, değil mi efendim?”</p>
<p>“He ye, özellikle de ben yeterince hızlı gittiimi düşün-müyosam,” dedi ses arkasından. “Biz... yani ben şu daalara ulaşmak için çok acele ediyom, biliyon mu?”</p>
<p>“Ama bu bir yolcu arabası değil efendim,” dedi arabacı paylarcasma, yaşlı atını tırıs kaldırırken.</p>
<p>“Yolcu arabası, hı? O ne ki?”</p>
<p>“Sizi dağlara götürmesi için onlardan birini yakalamanız gerekir efendim. İkigömlek’te yakalayabilirsiniz efendim. Ben asla İkigömlek’ten daha ileriye gitmem efendim. Ama bugün yolcu arabasına binemezsiniz efendim.”</p>
<p>“Nedenmiş o?”</p>
<p>“Diğer köylere uğramam gerekiyor efendim ve yolum çok uzun. Çarşamba günleri araba erken geçer efendim ve&#160;bu arabanın hızı sınırlıdır efendim ve..</p>
<p>“Eğer biz... ben o arabayı bugün yakalıyamazsam hayatında yemedim gibi dayak yersin,” diye hırladı yolcu.</p>
<p>“Ama o arabayı bugün yakalarsam sana o altın paralardan beş tane daa veririm.”</p>
<p>Bay Crabber derin bir nefes aldı ve bağırdı:</p>
<p>“Deh! Dehdeh! Canlan bakalım Henry!”</p>
<p>Her şeyi düşününce Tiffany’ye, cadıların yaptığı şey gerçekten de ev işine çok benziyormuş gibi geliyordu. Can sıkıcı işlere. Bayan Düzgün çalı süpürgesini bile pek sık&#160;kullanmıyordu.</p>
<p>Bu biraz moral bozucuydu. Her şey biraz... eh, iyilik doluydu. Evet, kötülük dolu olmasından daha iyiydi, ama&#160;biraz daha fazla... heyecan fena olmazdı. Tiffany daha birinci günden sihirli değnek verilmesini beklediğinin düşünülmesini istemezdi, ama, eh, Bayan Düzgün’ün büyü&#160;hakkında nasıl konuştuğuna bakarsak cadılığın asıl anlamı, büyü kullanmamaya dayalı gibiydi.</p>
<p>Hatırlamak gerekirdi, Tiffany büyü kullanmama konusunda can sıkıcı ölçüde iyi olacağını düşünüyordu. Asıl zor olan, en basit büyüyü yapmaktı.</p>
<p>Bayan Düzgün sabırla ona hercümerç yapmayı gösterdi. Hercümerç, o anda iyi bir fikirmiş gibi gelen her şeyden&#160;yapılabiliyordu. Tek şartı, bir böcek ya da taze bir yumurta&#160;gibi, canlı bir şey içermesiydi.</p>
<p>Tiffany bir türlü kavrayamıyordu. Bu sinir bozucuydu. Hayali şapkası yok muydu? Birinci Görü ve İkinci Şüphe&#160;yok muydu onda? Bayan Kene ve Bayan Düzgün saniyeler&#160;içinde hercümerç yapabiliyordu, ama Tiffany her seferinde, üzerinden yumurta damlayan dolaşık bir şey elde ediyordu. Hem de her seferinde.</p>
<p>“Doğru yaptığımı biliyorum, ama kıvrılıveriyor işte!” diye yakındı Tiffany. “Ne yapabilirim?”</p>
<p>“Omlet yapabiliriz?” dedi Bayan Düzgün neşeyle.</p>
<p>“Ah, lütfen ama Bayan Düzgün!” diye feryat etti Tiffany.</p>
<p>Bayan Düzgün onun sırtını okşadı. “Bir gün olacak. Belki çok fazla çaba harcıyorsundur. Bir gün kendiliğinden gelecek. Güç bir gün mutlaka geliyor, biliyorsun. Onun&#160;yoluna çıkman yeterli.</p>
<p>“Bir süreliğine kullanıp nasıl bir şey olduğunu anlayabilmem için sen bana bir tane yapamaz mısın?”</p>
<p>“Korkarım yapamam,” dedi Bayan Düzgün. “Hercümerç oldukça çapraşık bir şeydir. Yanma alıp dolaştıramazsın&#160;bile, süs eşyası olmaktan başka işe yaramaz. Onu kendin&#160;için, o anda ve oracıkta, tam kullanacağın yerde ve zamanda yapmalısın.”</p>
<p>“Neden?” dedi Tiffany.</p>
<p>“Anı yakalamak için,” dedi Bayan Düzgün’ün diğer yarısı, içeri girerek. “Düğümleri atma şeklin, ipin nasıl uzandığı...”</p>
<p>“... belki yumurtanın tazeliği, havadaki nem...” dedi ilk Bayan Düzgün.</p>
<p>“... dallardaki gerilim, o anda cebinde olan şeylerin türü...”</p>
<p>hatta rüzgârın nasıl estiği,” diye bitirdi ilk Bayan Düzgün. “Bütün bunlar, onları doğru hareket ettirdiğinde, bir şekilde... buranın ve şu anın resmini çıkarır. Onları&#160;nasıl hareket ettireceğini bile söyleyemem sana, çünkü bilmiyorum.”</p>
<p>“Ama sen onları hareket ettiriyorsun,” dedi Tiffany, kafası karışarak. “Seni gördüm..</p>
<p>“Yapıyorum, ama nasıl yaptığımı bilmiyorum,” dedi Bayan Düzgün, iki dal ve bir parça iplik alarak. Bayan Düzgün masada Bayan Düzgün’ün karşısına oturdu ve dört elle bir hercümerç yapmaya başladı.</p>
<p>“Bu bana sirkte olduğum zamanları hatırlattı,” dedi. “Ben bir ara...”</p>
<p>&quot;... Uçan Pastırma Kardeşler Marco ve Falco ile çıkıyordum,” diye devam etti Bayan Düzgün’ün diğer yarısı. “Onlar herhangi bir...”</p>
<p>“... güvenlik ağı kullanmadan on beş metre yüksekte üçlü takla atarlardı. Ne delikanlılardı ama! İki...”</p>
<p>&quot;... bezelye tanesi kadar benzerlerdi birbirlerine. Marco, gözleri bağlıyken Falco’yu yakalayabilirdi. Neden bilmem, bir an onların da tıpkı benim gibi olduklarını düşündüm...”</p>
<p>Durdu, iki yüzü biraz kızardı ve öksürdü. “Her neyse,” diye devam etti, “bir gün onlara o kadar yüksek bir ipte&#160;kalmayı nasıl başardıklarını sordum ve Falco dedi ki, İp&#160;cambazına dengesini nasıl koruduğunu asla sormayacaksın. Durup düşünürse düşer.’ Ama aslında...”</p>
<p>&quot;... şu şekilde söyledi, ‘Biğ ip cambazına dengesini nasıl koğuduğunu asla soğmayacaksm...’ Çünkü Brindisiliymiş&#160;gibi davranıyorlardı; kulağa yabancı ve etkileyici gelen bir&#160;yerdir ve kimsenin, Uçan Sidney ve Frank Arabacı isimli&#160;akrobatları izlemek istemeyeceğini düşünüyorlardı. Ama&#160;nereden gelirse gelsin, iyi bir tavsiye.”</p>
<p>Eller çalışıyordu. Bu, heyecanlanıp şaşırmış, yarım bir Bayan Düzgün değildi, yirmi parmağı bir arada çalışan tam&#160;bir Bayan Düzgün’dü.</p>
<p>“Elbette,” dedi, “cebinde doğru türden şeylerin olması işe yarıyor. Ben hep birkaç payet taşırım...”</p>
<p>&quot;... getirdiği mutlu anılar için,” dedi Bayan Düzgün masanın diğer yanından, yine kızararak.</p>
<p>Hercümerci kaldırıp gösterdi. Üzerinde payetler, iplikten yapılmış küçük bir çantanın içinde taze bir yumurta, bir tavuk kemiği ve ipliklerin ucunda sarkan ya da dönen&#160;pek çok başka şey vardı.</p>
<p>Bayan Düzgün’ün iki yarısı ellerini ipliklerin içine soktu ve çekti...</p>
<p>İplikler bir desen oluşturdu. Payetler bir iplikten diğerine mi atlamıştı? Öyle görünüyordu. Tavuk kemiği yumurtanın içinden mi geçmişti? Öyle gibiydi.</p>
<p>Bayan Düzgün hercümercin içine baktı.</p>
<p>“Bir şey geliyor...” dedi.</p>
<p>Yolcu arabası, İki Gömlek’ten ayrıldığında yarısı doluydu. Ovalarda epey yol almıştı ki arabanın üzerinde oturan yolculardan biri sürücünün omzuna dokundu.</p>
<p>“Affedersin, birinin bize yetişmeye çalıştığını biliyor musun?” dedi.</p>
<p>“Siz çok yaşayın bayım,” dedi sürücü, yolculuğun sonunda iyi bir bahşiş almayı umduğu için, “bizi yakalayabilecek hiçbir şey yok.”</p>
<p>Sonra uzakta çığlıklar duydu. Çığlıklar gittikçe yükseliyordu.</p>
<p>“Şey, bence yetişmeye kararlı,” dedi yolcu, yük arabası onlara yetişirken.</p>
<p>“Dur! Dur, tanrılar aşkına dur/” diye bağırdı arabacı, yolcu arabasının yanından geçip giderlerken.</p>
<p>Ama Henry’yi durdurmanın yolu yoktu. Yük arabasını ağır ağır, köyden köye çekerek seneler harcamıştı ve o koca&#160;at kafasında, daha hızlı şeyler için biçilmiş kaftan olduğuna dair bir fikir vardı. O ayaklarını sürüye sürüye yürürken&#160;yük arabaları, yolcu arabaları, üç bacaklı köpekler onu geçip gitmişti ve şimdi hayatının koşusunu yapıyordu.</p>
<p>Dahası, yük arabası her zamankinden çok daha hafifti ve yol burada hafifçe aşağı meyilliydi. Aslında yapması gereken tek şey, yolcu arabasının, önünde kalmasına yetecek&#160;kadar hızla dörtnala gitmekti. Üstelik, sonunda yolcu arabasını geçmişti. O, Henry!</p>
<p>Sırf yolcu arabasının sürücüsü ondan önce durduğu için durdu. Dahası, şimdi kanı damarlarında hızla akıyordu ve yolcu arabasını çeken atların arasında, gerçekten&#160;de tanımayı dilediği iki kısrak vardı. Tatil günlerinin ne&#160;zaman olduğunu, ne tür saman sevdiklerini falan bilmek&#160;istiyordu.</p>
<p>Yüzü bembeyaz kesilmiş arabacı dikkatle yere indi, uzandı ve toprağa sıkı sıkı tutundu.</p>
<p>Yolcu arabasının sürücüsüne bir tür korkuluk gibi görünen tek yolcusu sallana sallana arabanın arkasından indi ve sarsıla sarsıla yolcu arabasına doğru yürüdü.</p>
<p>“Özür dilerim, tamamen doluyuz,” diye yalan söyledi sürücü. Dolu değildiler, ama öyle görünen bir şeye yer olmadığı kesindi.</p>
<p>“Agh, biz de altınla ödeme yapçaktık,” dedi yaratık. “Tıpkı burdaki gibi altınla,” diye ekledi, lime lime eldivenini havada sallayarak.</p>
<p>Aniden, egzantrik bir milyoner için bol bol yer bulundu. Birkaç saniye sonra yaratık içeriye yerleştirilmişti ve yolcu&#160;arabası, Henry’yi hayal kırıklığına uğratarak yola çıkmıştı.</p>
<p>Bayan Düzgün’ün kulübesinin dışında, bir çalı süpürgesi ağaçlara yönelmişti. Genç bir cadı ya da en azından, cadı gibi giyinmiş biri -hemen sonuca atlamak asla iyi bir şey&#160;değildir- süpürgenin üzerine yan oturmuştu.</p>
<p>Süpürgeyi pek iyi uçuramıyordu. Süpürge zaman zaman sarsılıyordu ve kızın süpürgeye dönüş yaptıramadığı açıktı, çünkü bazen duruyor, yere atlıyor, süpürgeyi eliyle&#160;yeni bir tarafa döndürüyordu. Bahçe kapısına geldiğinde&#160;yine çabucak yere indi ve süpürgeyi bir iple bağladı.</p>
<p>“Aferin Petulia!” dedi Bayan Düzgün, dört elini çırparak. “Oldukça başarılı oluyorsun!”</p>
<p>“Mm, teşekkür ederim Bayan Düzgün,” dedi kız eğilerek. Eğildiği yerde kaldı ve “Mm, ah eyvah...” dedi.</p>
<p>Bayan Düzgün’ün yarısı öne çıktı.</p>
<p>“Ah, sorunu görebiliyorum,” dedi, aşağıya bakarak. “Üzerinde küçük baykuşlar olan tılsımın, gümüş yaraşalı&#160;kolyene dolanmış ve ikisi birden bir düğmeye takılmış. Kıpırdama, olmaz mı?”</p>
<p>“Mm, sizin yeni kız, bu geceki meclise gelmek ister mi diye sormaya geldim,” dedi eğilmiş olan Petulia, biraz boğuk bir sesle.</p>
<p>Tiffany, Petulia’nm her yerinde takılar olduğunu fark etmeden geçemedi; daha sonra, Petulia’nm bileziğini kolyesinden ya da bir seferinde olduğu gibi küpesini halhalın-dan -bunun nasıl olduğunu kimse anlamıyordu- kurtarmadan onun yanında gezemeyeceğini öğrenecekti. Petulia&#160;esrarlı takılara direnemiyordu. Takılarının çoğu onu büyüyle bir şeylerden korumak içindi, ama onu biraz aptal&#160;görünmekten koruyacak bir şey bulamamıştı.</p>
<p>Kısa boylu, tombul, her zaman kırmızı suratlı ve hafifçe endişeli bir kızdı.</p>
<p>“Meclis mi? Ah, sizin toplantılardan biri,” dedi Bayan Düzgün. “Bu güzel olurdu, değil mi, Tiffany?”</p>
<p>“Evet,” dedi, henüz emin olamayan Tiffany.</p>
<p>“Kızlardan bazıları akşamları ormanda toplanıyor,” dedi Bayan Düzgün. “Bir sebepten bu iş yine tutulmaya başladı.&#160;Oldukça iyi bir gelişme elbette.”</p>
<p>Bundan o kadar da emin değilmiş gibi konuşmuştu. Sonra ekledi: “Petulia, Dışarı Yanaşma’da oturan Yaşlı Ka-ratakke Ana için çalışıyor. Uzmanlık alanı hayvanlar. Domuz hastalıkları çok iyidir. Hasta olan domuzlarda iyidir,&#160;demek istiyorum, onun domuz hastalığı taşıdığını kastetmiyorum. Burada arkadaş edinmen hoş olur. Neden gitmiyorsun? İşte, her şey takıldığı yerden kurtuldu.”</p>
<p>Petulia doğruldu ve Tiffany’ye endişeli bir gülümseme bahşetti.</p>
<p>“Mm, Petulia Kıkırdak,” dedi, elini uzatarak.</p>
<p>“Tiffany Sızı,” dedi Tiffany, birbirine çarpan bileziklerin sesi birini sağır etmesin diye Petulia’nm elini çekine çekine&#160;sıkarken.</p>
<p>“Mm, dilersen süpürgemin arkasına binebilirsin,” dedi Petulia.</p>
<p>“Binmesem daha iyi,” dedi Tiffany.</p>
<p>Petulia rahatlamış göründü, “Mm, giyinmek ister misin?”</p>
<p>Tiffany başını eğip yeşil elbisesine baktı. “Giyiniğim.”</p>
<p>“Mm, takıların, boncukların, tılsımların falan yok mu?”</p>
<p>“Hayır, ne yazık ki yok,” dedi Tiffany.</p>
<p>“Mm, en azından bir hercümercin vardır herhalde?”</p>
<p>“Mm, onları bir türlü kavrayamadım,” dedi Tiffany. “Mm” demeyi istememişti, ama Petulia’nm huyu bulaşıcıydı.</p>
<p>“Mm... siyah bir elbise, belki?”</p>
<p>“Siyahtan pek hoşlanmam. Mavi ve yeşili tercih ederim,” dedi Tiffany. “Mm...”</p>
<p>“Mm... Ah pekâlâ, daha yeni başlıyorsun,” dedi Petulia cömertçe. “Ben üç senedir bu Zanaat’le uğraşıyorum.”</p>
<p>Tiffany çaresizce Bayan Düzgün’ün en yakındaki yarısına baktı.</p>
<p>“Zanaat,” dedi Bayan Düzgün. “Cadılık Zanaatı.”</p>
<p>“Ah...” Tiffany hiç de dost canlısı davranmadığını biliyordu ve pembe yüzlü Petulia’nm iyi biri olduğu açıktı, ama kendini onun yanında huzursuz hissediyordu ve nedenini çıkartamıyordu. Aptalcaydı, biliyordu. Bir arkadaşı&#160;olsa iyi olurdu. Bayan Düzgün yeterince iyiydi, Oswald’la&#160;geçinmeyi de başarıyordu; ama kendi yaşlarında, konuşacak biri bulunması güzel olurdu.</p>
<p>“Şey, gelmeyi çok isterim,” dedi. “Öğrenecek çok şeyim olduğunu biliyorum.”</p>
<p>Yolcu arabasının içindeki yolcular içeride yolculuk yapmak, yumuşak oturakların üzerinde oturmak, rüzgâr ve tozdan uzak kalmak için iyi para ödemişlerdi. Bu yüzden,&#160;ilk durakta dışarı çıkmaları, gidip arabanın tepesinde oturmaları tuhaftı.</p>
<p>Yukarıda yolculuk yapmayı istemeyen ya da tırmanmayı beceremeyenler de yeni yolcunun karşısındaki oturakta birbirlerine büzülmüşler, nefes almadan bir tilkiyi izleyen&#160;bir grup tavşan gibi izliyorlardı onu.</p>
<p>Sorun şuydu ki adam gelincik kokuyordu. Eh, bu bir sorundu gerçekten, ama asıl sorunla karşılaştırıldığında o&#160;kadar da önemli değildi. Adam kendi kendine konuşuyordu. Yani, adamın organları diğer organlarıyla konuşuyordu. Durmaksızın.</p>
<p>“Ah, burası epey havasız. Size söylüyom! Kelleye çıkma sırasının bana geldiinden eminim!”</p>
<p>“Hah, en azından siz göbekte raat raat gidiyonuz. Bütün işi biz, bacaklar yapıyoz!”</p>
<p>Bunun üzerine sağ el, “Bacaklar mı?” dedi. “Siz iş sözcüü-nün anlamını bilmiyonuz! Bi eldivenin içinde tıkılı kalmayı deneyin! Agh, askercilik oyunu bööle bi şeyse boş ver gitsin!&#160;Ben biraz bacaklarımı geriyim!”</p>
<p>Diğer yolcular dehşet dolu bir sessizlik içinde izlerken adamın eldivenli ellerinden biri düştü ve oturağın çevresinde dolanmaya başladı.</p>
<p>“He ye, şeey, pantolonun içi de piknik yeri sayılmaz. Ben de biraz temiz hava alcaam!”</p>
<p>“Kaçık Wullie, bunu yapmaya cüret edemezsin... ” Yolcular birbirlerine biraz daha sokularak korkunç bir&#160;büyülenmişlik içinde pantolonu izlediler. Hiçbir şeyin nefes almaması gereken bir yerde bazı hareketler görüldü ve&#160;alçak sesli küfürler duyuldu, sonra iki düğme açıldı ve çok&#160;küçük, kırmızı kafalı mavi bir adam, başını dışarı çıkarıp&#160;aydınlıkta gözlerini kırpıştırdı.</p>
<p>İnsanları gördüğünde yerinde dondu.</p>
<p>Bakakaldı.</p>
<p>İnsanlar da bakakaldı.</p>
<p>Sonra küçük adamın yüzünde delice bir gülümseme belirdi.</p>
<p>“Siz iyi misiniz?” dedi, çaresizlik içinde. “Bu müttiiiş! Siz benim için endişelenmeyin, ben şu gerçek olmıyan ha-lüsilasyonlardan biriyim, biliyonuz mu?”</p>
<p>Pantolonun içine dalıp kayboldu ve yolcular küçük adamın fısıldadığını duydular: “Sanırım onları kolayca kandırdım, sorun yok!”</p>
<p>Birkaç dakika sonra araba at değiştirmek için durdu. Yeniden yola koyulduğunda, içerideki yolcular gitmişti.&#160;İnmişler, bagajlarının da indirilmesini istemişlerdi. Hayır,&#160;teşekkür ederlerdi, yolculuklarına devam etmek istemiyorlardı. Yarınki arabayı yakalarlardı, teşekkür ediyorlardı.&#160;Hayır, bu harika... şey... Tehlikeli Bucak kasabasında konaklamak konusunda hiç sorun yoktu. Teşekkür ediyorlardı. Güle güle.</p>
<p>Araba, öncekinden de hafif ve hızlı bir biçimde yola koyuldu. O gece durmadı. Durmamalıydı, onun yeniden yola çıktığını duyduklarında arabanın tepesinde yolculuk yapan&#160;insanlar son mola yerindeki handa yemeklerini yiyorlardı&#160;hâlâ. Bunun sebebi muhtemelen, şimdi sürücünün cebinde&#160;olan büyük para yığınıydı.</p><div><img src="main-15.jpg" alt=""/></div>
<p>Böfüm İ&gt;</p>
</body>
</html>