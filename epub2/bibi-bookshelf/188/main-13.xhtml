<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>GflDI YARIŞLARI</h4>
<p>Ve sonra... Yarışlar vardı. Günün anlamı da buydu, değil mi? Ama çevresindeki kızlarla birlikte dışarı çıkan&#160;Tiffany havada bir uğultu hissetti. Uğultu diyordu ki: Artık&#160;bir önemi var mı? Olan bitenlerden sonra?</p>
<p>Yine de insanlar halattan kareyi yeniden kurmuşlardı ve yaşlı cadılar, sandalyelerini, hazırlanan alanın kenarına&#160;sürüklemişlerdi. Yarışlar yapılacak gibiydi. Tiffany halata&#160;doğru yürüdü, kendine bir yer buldu ve Havausta Nine’nin&#160;şapkasını önüne alıp çimenlerin üzerine oturdu.</p>
<p>Diğer kızların arkasından geldiğinin farkındaydı. Aynı zamanda, kalabalığa yayılan bir uğultu ya da suskun bir&#160;fısıltı vardı.</p>
<p>&quot;... Gerçekten yapmış... hayır, gerçekten... ta çöle kadar. .. tozu gördüm... botları tozla doluymuş, diyorlar... ”</p>
<p>Cadıların arasında dedikodu, soğuk algınlığından daha hızlı yayılır. Cadılar sığırcıklar gibi dedikodu yapar.</p>
<p>Jüri ya da ödül yoktu. Petulia’nm dediği gibi, yarışlar öyle değildi. Asıl önemli olan neler yapabildiğini, nasıl biri&#160;olduğunu göstermekti; böylece insanlar yarışlardan ayrılırken, “Şu Caramella Şişetarla, iyi gelişim gösteriyor,” gibi&#160;şeyler düşünecekti. Bu aslında bir yarış değildi. Kimse kazanmıyordu.</p>
<p>Ve eğer buna inanıyorsanız, güneşin çevresinde dönen ayı, Wilberforce adlı bir goblinin ittirdiğine de inanırdınız.</p>
<p>Doğru olan, genelde yarışı yaşlı cadılardan birinin beceri gerektiren, ama şaşırtıcı olmayan, herkesin daha önce de gördüğü ama hâlâ takdir ettiği bir numarayla başlattığıydı.&#160;Bu herkesi ortama ısındırıyordu. Bu sene, başlangıcı ihtiyar Goodie Tepin ve şarkı söyleyen fare korosu yapacaktı.</p>
<p>Ama Tiffany ona dikkat etmiyordu. Halatla ayrılmış, kare şeklindeki alanın diğer yanında, Havausta Nine bir&#160;sandalyeye taht gibi oturmuştu ve çevresini başka yaşlı cadılar almıştı.</p>
<p>Fısıldaşıyorlardı. Belki gözlerini açmak Tiffany’nin kulaklarını da açmıştı, çünkü alanın dört yanındaki fısıltıları duyabildiğini hissediyordu.</p>
<p>“... Hiç eğitim almamış, öylesine yapıvermiş... atı gördünüz mü?.. Ben at falan görmedim!.. Kapıyı açmakla kalmadı, bir de içeri girdi!.. Evet, ama onu geri getiren kimdi? Esme</p>
<p>Havausta, işte o!.. Evet, ben de öyle diyorum, o kapıyı şans eseri her küçük aptal açabilirdi, ama onu geri getirmek için&#160;gerçek bir cadı gerekir, orası kesin... şeyle savaştı ve orada&#160;bıraktı!.. Ben senin herhangi bir şey yaptığını görmedim,</p>
<p>Violet Nabızölçer! O çocuk ise... Bir at var mıydı, yok muydu?.. Dans eden süpürge numaramı yapacaktım, ama&#160;şimdi boşa gidecek elbette... Bayan Havausta neden kıza şapkasını verdi, hı? Ne düşünmemizi istiyor? O şapkasını asla,&#160;hiç kimseye çıkarmaz!”</p>
<p>Sivri şapkadan sivri şapkaya bir yaz şimşeği gibi çıtırdayan gerilimi hissedebiliyordunuz.</p>
<p>Fareler, Hep Sabun Köpüğü Üflüyorum şarkısını söylemek için ellerinden geleni yaptılar, ama akıllarının başka yerde olduğu kolayca fark ediliyordu. Fareler hayli gergin&#160;ve kaprislidir.</p>
<p>İnsanlar şimdi Havausta Nine’nin yanında eğiliyordu. Tiffany canlı bir tartışmanın sürdüğünü görebiliyordu.</p>
<p>“Biliyor musun, Tiffany,” dedi Lucy Emireri arkasından, “tek yapman gereken, yani, ayağa kalkmak ve itiraf etmek.&#160;Herkes yaptığını biliyor. Demek istediğim, yarışlarda böyle&#160;bir şey yapan kimse çıkmadı!”</p>
<p>“Ve artık ihtiyar zorbanın kaybettiğini görme zamanı geldi,” dedi Annagramma.</p>
<p>Ama o bir zorba değil, diye düşündü Tiffany. Zorlu biri ve diğer cadıların da zorlu olmasını bekliyor, çünkü hayatın&#160;kıyısı çabuk yıkılan insanlara uygun bir yer değil. Onun&#160;için her şey bir tür sınav. Ve Üçüncü Kuşkusu, çadırda tam&#160;olarak çıkartamadığı düşünceyi eline verdi: Havausta Nine,&#160;kovanın yalnızca bana geleceğini biliyordun, değil mi? Bay&#160;Bustle’la konuştuğunu söylemiştin. Bugünkü numaran için&#160;beni mi kullandın? Ne kadarını tahmin ediyordun? Ya da biliyordun?</p>
<p>“Sen kazanırdın,” dedi Dimity Şamata. “Yaşlı cadılardan bazıları bile onun burnunun biraz sürtüldüğünü görmek&#160;ister. Büyük bir büyü olduğunu biliyorlar. Kilometreler dahilinde tek bir hercümerç sağlam kalmadı.”</p>
<p>İnsanlar başka birinden hoşlanmadığı için ben kazanırdım, öyle mi, diye düşündü Tiffany. Ah, evet, bu gerçekten gurur duyulacak bir şey olurdu...</p>
<p>“İddiaya girerim o üstüne alınır,” dedi Annagramma. “İzle de gör. Zavallı çocuğun bir canavar tarafından nasıl&#160;Öte Dünya’ya sürüklendiğini ve kendisinin onu nasıl geri&#160;getirdiğini anlatacak. Ben onun yerinde olsaydım öyle yapardım.”</p>
<p>Eminim yapardın, diye düşündü Tiffany. Ama değilsin. Sen ben de değilsin.</p>
<p>Havausta Nine’ye baktı. Elini sallayarak iki yaşlı cadıyı kışkışlıyordu.</p>
<p>Acaba, diye düşündü Tiffany, ‘Bu kızın burnunun biraz sürtülmesi gerek Bayan Havausta,’ gibi şeyler mi diyorlar?&#160;Ve o bunu düşünürken Nine döndü ve onunla göz göze&#160;geldi...</p>
<p>Fareler, daha çok utançtan, şarkı söylemeyi bıraktılar. Bir duraksama oldu ve sonra insanlar alkışlamaya başladılar, çünkü yapmanız gereken buydu.</p>
<p>Bir cadı, Tiffany’nin tanımadığı biri kare alana girdi. İnsanların, seyirciyi biraz daha alkışlamaya cesaretlendirmek için kullandıkları şu, eller-omuz-hizasmda-bitişik tarzda&#160;alkış tutuyordu hâlâ.</p>
<p>“Kutlarım Doris, her zamanki gibi mükemmel bir çalışma,” dedi tiz bir sesle. “Geçen seneden bu yana olağanüstü gelişim göstermişler, çok teşekkür ederiz, harika, kutlarım... ehem...”</p>
<p>Kadın duraksadı. Arkasında, Doris Tepin, eller ve dizler üzerinde emekleyerek fareleri kutularına girmeye ikna etmeye çalışıyordu. Farelerden biri isteri krizi geçiriyordu.</p>
<p>“Ve şimdi, belki... bir hanım, şey... sahneye, şey... çıkmak ister mi?” dedi tören idarecisi hanım, kırılmak üzere olan bir cam top kadar parlak bir şekilde. “Kim ister?”</p>
<p>Bir kıpırtısızlık ve sessizlik oldu.</p>
<p>“Utanmayın hanımlar!” Tören idarecisi hanımın sesi her geçen an daha da gerginleşiyordu. Doğuştan idareci&#160;hanımlarla dolu bir alanda tören idare etmek kolay değildi.&#160;“Alçakgönüllülük bize hiç yakışmıyor! Kim sahne almak&#160;ister?”</p>
<p>Tiffany sivri şapkaların bazılarının ona, bazılarının Ha-vausta Nine’ye döndüğünü hissetti. Çimen kaplı alanın ötesinde, Nine uzandı ve birinin elini omzundan sertçe&#160;süpürdü. Hâlâ Tiffany’nin gözlerinin içine bakıyordu. Ve&#160;şapka takmıyoruz, diye düşündü Tiffany. Bir kez bana hayali bir şapka verdin, Havausta Nine ve bunun için sana teşekkür ederim. Ama bugün ona ihtiyacım yok. Bugün, cadı&#160;olduğumu biliyorum.</p>
<p>“Ah, hadi ama, hanımlar!” dedi tören idarecisi hanım, neredeyse çılgınca. “Yarışlardayız! Bir kardeşlik ve iyi niyet atmosferi içinde dostça ve bilgilendirici bir biçimde&#160;çekişme yeri! Kuşkusuz bir hanım... ya da genç hanım,&#160;belki?..”</p>
<p>Tiffany gülümsedi.</p>
<p>“Hadi ama Tiffany!” dedi Dimity. “Senin iyi olduğunu biliyorlar!”</p>
<p>Tiffany başını iki yana salladı.</p>
<p>“Ah, pekâlâ, işte bu,” dedi Annagramma, gözlerini yuvarlayarak. “İhtiyar çuval her zamanki gibi kızın kafasını karıştırdı...”</p>
<p>“Kimin kimin kafasını karıştırdığını bilmem,” diye terslendi Petulia, kollarını sıyırarak. “Ama ben domuz numarasını yapacağım.” Ayağa kalktı ve kalabalıkta genel bir kıpırdanma oldu.</p>
<p>“Ah, görüyorum ki bir... Ah, sensin Petulia,” dedi tören idarecisi hanım, biraz hayal kırıklığına uğrayarak.</p>
<p>“Evet, Bayan Kepenk ve domuz numarasını yapmayı düşünüyorum,” dedi Petulia yüksek sesle.</p>
<p>“Ama, şey, yanında domuz getirmemişsin,” dedi Bayan Kepenk, şaşırarak.</p>
<p>“Evet, Bayan Kepenk. Domuz numarasını... domuz olmadan yapacağım!”</p>
<p>Bu bir heyecan dalgası yarattı, “İmkânsız!”, “Burada çocuklar var!” bağırışları yükseldi.</p>
<p>Bayan Kepenk yardım arayarak çevresine bakındı, ama bulamadı. “Ah pekâlâ,” dedi çaresizlik içinde. “Eğer eminsen, hayatım...”</p>
<p>“Evet. Eminim. Ve ben bir... sosis kullanacağım!” dedi Petulia, cebinden bir sosis çıkarıp havaya kaldırarak. Yeni&#160;bir heyecan dalgası oldu.</p>
<p>Tiffany numarayı görmedi. Elavausta Nine de öyle. Bakışları demir bir çubuk gibiydi ve Bayan Kepenk bile araya girmiyordu.</p>
<p>Ama Tiffany bir ciyaklama, hayret inlemeleri ve sonra gök gürültüsü gibi alkışlar duydu. O noktada, tıpkı barajda&#160;birikmiş suyun bendini yıkıp taşması gibi, insanlar her şeyi&#160;alkışlardı.</p>
<p>Ve sonra cadılar kalktı. Bayan Düzgün havada duran ve yön değiştiren toplarla cambazlık yaptı. Orta yaşlı bir cadı,&#160;insanların boğazına bir şey takılıp boğulmasını engellemek&#160;için yeni bir yol gösterdi, ama ölmek üzere olan insanları&#160;sapasağlam kılmanın tuing yapmaktan başka işe yaramayan bir düzine büyüye bedel olduğunu anlayana dek hiç&#160;de büyülü gelmiyordu. Ve bir noktada, başka kadınlar ve&#160;kızlar ortaya çıkıp büyük numaralar, faydalı ipuçları, diş&#160;ağrısını geçiren, yihuuu yapan, hatta birinde, patlayan şeyler gösterdiler.</p>
<p>... ve sonra başka sahne alan olmadı.</p>
<p>Bayan Kepenk alanın ortasına yürüdü. Yarışlar yapılabildiği için, hissettiği rahatlamayla sarhoş olmuştu neredeyse. Sahne almak isteyebilecek hanımlara ‘ya da genç hanımlara’&#160;son bir davet yaptı.</p>
<p>Sessizlik o kadar yoğundu ki içine iğne saplayabilirdiniz.</p>
<p>Ve sonra Bayan Kepenk, “Ah, pekâlâ... bu durumda, yarışların kapandığını ilan ediyorum. Çay büyük çadırda&#160;sunulacak!” dedi.</p>
<p>Tiffany ve Nine aynı anda kalktılar ve birbirlerine eğildiler. Sonra Nine döndü ve çay verilen çadıra akan kalabalığa katıldı. Onun geçmesi için kalabalığın, hiç farkında olmadan, özellikle bir peygamberin önünde açılan deniz&#160;gibi açılmasını izlemek ilginçti.</p>
<p>Petulia başka genç cadılarla çevrilmişti. Domuz numarası çok iyi gitmişti. Tiffany ona sarılmak için sıraya girdi.</p>
<p>Yüzü mutluluk ve endişeden kızarmış olan Petulia, “Ama sen kazanabilirdin!” dedi.</p>
<p>“Bu önemli değil. Gerçekten değil,” dedi Tiffany.</p>
<p>“Zaferden vazgeçtin,” dedi keskin bir ses arkasından. “Avuçlarının içindeydi ve sen vazgeçtin. Bu konuda nasıl hissediyorsun Tiffany? Tevazu pastası hoşuna gitti mi?”</p>
<p>“Şimdi beni dinle Annagramma,” diye başladı Petulia, parmağını öfkeyle uzatarak.</p>
<p>Tiffany uzandı ve kızın kolunu indirdi. Sonra döndü. Annagramma’ya bakarkenki gülümsemesi öyle mutluydu ki&#160;sinir bozucuydu.</p>
<p>Şunları söylemek istiyordu: Benim geldiğim yerde, An-nagramma, Çoban Köpeği Yarışları vardır. Köpeklerinin yeteneklerini göstermek için çobanlar dört bir yandan oraya gelirler. Ve gümüş çoban asaları, gümüş tokalı kemerler,&#160;her tür ödül vardır Annagramma, ama büyük ödül nedir,&#160;biliyor musun? Hayır, bilemezsin. Ah, jüri üyeleri vardır,&#160;ama büyük ödül açısından onların ne düşündüğü önemli&#160;değildir.</p>
<p>Her zaman kalabalığın önünde duran, piposunu ağzına kıstırıp çite yaslanan ve çocuğu gibi gördüğü en iyi iki çoban köpeği ayaklarının dibinde oturan, ufak tefek, yaşlı bir&#160;hanım vardır... vardı. Köpeklerin isimleri Gökgürültüsü&#160;ve Yıldırım’dı ve öyle hızlı hareket ederlerdi ki havayı ateşe verebilirlerdi ve kürkleri güneşten daha parlaktı, ama o&#160;kadın onları asla, ama asla yarışlara sokmazdı.</p>
<p>Koyunlar hakkında, koyunlarm kendisinden bile daha bilgiliydi. Ve bütün genç çobanların istediği, asıl istediği&#160;aptal bir kupa ya da kemer değildi, onlar alandan çıkarken bu yaşlı hanımın piposunu ağzından çıkarması ve&#160;sessizce, “Bu iş görür!” demesiydi, çünkü bu, o gençlerin&#160;gerçek birer çoban olduğu anlamına geliyordu ve o kadın&#160;söylediğinde tüm diğer çobanlar da bunu öğrenecekti. Ve&#160;onlara, o kadına karşı yarışması gerektiğini söylesen, sana&#160;küfrederler, ayaklarını yere vururlar ve tüküre tüküre güneşi karartmayı tercih edeceklerini söylerlerdi. Nasıl kazanabilirlerdi ki? O kadın, çobanlık demekti. Tüm hayatı&#160;buydu. Ondan aldığın şeyi kendinden almış sayılırdın.</p>
<p>Bunu anlamıyorsun, değil mi? Ama bu işin yüreği, ruhu ve özüdür! Ruhu... ve... özü!</p>
<p>Ama sözleri boşa giderdi, bu yüzden yalnızca, “Ah, kes sesini Annagramma. Gidip çörek kalmış mı bakalım, olmaz mı?” dedi.</p>
<p>Tepede, bir akbaba çığlık attı. Tiffany başını kaldırıp baktı.</p>
<p>Kuş, rüzgârın üzerinde döndü ve uzun, eve dönüş yolculuğuna koyulmak üzere havada süzülmeye başladı.</p>
<p>Onlar her zaman oradaydılar.</p>
<p>Kazanın yanında, Jeannie gözlerini açtı.</p>
<p>“Eve dönüyo!” dedi, ayağa kalkarak. Elini telaşla, izleyen Feegle adamcıklarına doğru salladı. “Orda aazmız bir karış açık durmayın!” diye emretti. “Kızartçak tavşan avlayın! Ateşi canlandırın! Bi ton su kaynatın, çünkü ben banyo yapçam! Şu mekâna bi bakın, laam çukuruna döndü!&#160;Temizleyin! Koca Adam için gıcır gıcır olmasını istiyom!&#160;Gidip biraz Özel Koyun İlacı çalın! Yeşil dallar kesin, ço-banpüskülü ve porsukaacı olabilir! Altın tabakları parlatın!&#160;Burası ışıl ışıl olmalı! Neden hepiniz orda duruyosunuz?”</p>
<p>“Şey, ilk önce hangisini yapmamızı istersin kelda?” dedi bir Feegle endişeyle.</p>
<p>“Hepsini!”</p>
<p>Keldanm odasında, çorba çanağından oluşan küvetini doldurdular. Jeannie, Tiffany’nin eski diş fırçalarından birini kullarak ovalandı. Bu arada, dışarıda birbiriyle çelişen&#160;amaçlar için sıkı çalışan Feegle adamcıklarının sesleri duyuluyordu. Höyüğün içi, kızaran tavşan kokularıyla doldu.</p>
<p>Jeannie en iyi elbisesini giydi, saçlarını yaptı, şalını aldı ve delikten çıktı. Orada durup dağları izlemeye başladı.&#160;Sonunda, yaklaşık bir saat sonra, gökyüzünde bir nokta&#160;irileşti, irileşti.</p>
<p>Bir kelda olarak, eve dönen bir savaşçıyı karşılaması gerekiyordu. Bir eş olarak, kocasını öpmeli ve bu kadar uzun zaman uzaklarda kaldığı için paylamalıydı. Bir kadın olarak, rahat bir nefes alabileceğini, şükran ve coşku duyabileceğini düşündü.</p><div><img src="main-29.jpg" alt=""/></div>
<p>Böfüm 1 4</p>
</body>
</html>