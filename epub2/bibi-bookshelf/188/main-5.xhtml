<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>HALKA</h4>
<p>Petulia bir dizi düz çizgi üzerinde, sallana sallana yanında uçarken Tiffany ormanda yürüdü. Petulia’nm gerçekten iyi biri olduğunu, üç erkek kardeşi olduğunu, büyüdüğünde hem domuzlar hem de insanlar için ebelik yapmak istediğini ve iğnelerden korktuğunu öğrendi. Aynı zamanda,&#160;Petulia’nm herhangi bir şeye karşı çıkmaktan nefret ettiğini öğrendi.</p>
<p>Bu yüzden, sohbetleri şuna benziyordu:</p>
<p>Tiffany, “Ben Tebeşir’de yaşıyorum,” diyordu.</p>
<p>Ve Petulia yanıt veriyordu: “Ah, bir sürü koyunun beslendiği yerde mi? Ben koyunlardan pek hoşlanmam, sanki biraz... şapşallar.”</p>
<p>Tiffany, “Aslında, biz koyunlarımızla çok gurur duyarız,” diyordu.</p>
<p>Ve sonra geri çekilip Petulia’mn fikirlerini, çok dar bir yerde bir arabayı döndürmeye çalışan biri gibi yüz seksen&#160;derece değiştirmesini izleyebiliyordunuz: “Ah, onlardan&#160;nefret ettiğimi kastetmiyorum. Herhalde bazı koyunlar oldukça iyidir. Açık ki koyun da beslememiz gerekir. Keçilerden daha iyidirler, hem daha fazla yün verirler. Demek istediğim, aslında koyunlardan hoşlanırım. Koyunlar iyidir.”</p>
<p>Petulia, aynı şekilde düşünebilmek amacıyla insanların ne düşündüğünü öğrenmek için epey zaman harcıyordu.&#160;Onunla tartışmak imkânsızdı. Sırf Petulia’nm aynı fikre&#160;varmasının ne kadar zaman alacağını görmek amacıyla&#160;“Gökyüzü yeşildir,” dememek için zor tutuyordu Tiffany&#160;kendini. Ama ondan hoşlanmıştı. Ondan hoşlanmamak&#160;imkânsızdı. Huzur veren biriydi. Dahası, bir çalı süpürgesine dönüş yaptıramayan birinden hoşlanmadan edemiyordunuz.</p>
<p>Ormanda uzun bir yürüyüş yaptı. Tiffany hep, diğer yanından gün ışığı görülmeyecek kadar büyük bir orman&#160;görmek istemişti, ama iki haftadır böyle bir ormanda yaşıyordu ve artık sinirlerine dokunuyordu. Burası oldukça&#160;açık bir ormanlık alandı, en azından köylerin çevresinde ve&#160;ormanda yürümek kolaydı. Akçaağaçlarm ve huş ağaçlarının ne olduğunu öğrenmesi gerekmişti, yüksek yamaçlarda&#160;büyüyen ladinleri ve köknarları daha önce hiç görmemişti.&#160;Ama ağaçların arasında mutlu değildi. Ufukları özlüyordu.&#160;Gökyüzünü özlüyordu. Her şey üzerine üzerine geliyordu.</p>
<p>Petulia sinirli sinirli gevezelik ediyordu. Yaşlı Karatak-ke Ana; domuz doğurtan, ineklere bağıran, tam teşekküllü veteriner cadıydı. Petulia hayvanları seviyordu, özellikle&#160;de burunları oynadığı için domuzları. Tiffany de hayvanları severdi, ama diğer hayvanlar dışında hiç kimse onları&#160;Petulia kadar sevemezdi.</p>
<p>“Ee... bu toplantı ne hakkında?” dedi, konuyu değiştirmek için.</p>
<p>“Mm? Ah, yalnızca teması koparmamak için,” dedi Petulia. “Annagramma bağlantı kurmanın önemli olduğunu</p>
<p>söyler.”</p>
<p>“O zaman önder Annagramma, öyle mi?” dedi Tiffany.</p>
<p>“Mm, hayır. Cadıların önderleri yoktur. Annagramma öyle diyor.”</p>
<p>“Hmm,” dedi Tiffany.</p>
<p>Sonunda, güneş batarken ormandaki bir açıklığa geldiler. Eski bir kulübenin kalıntıları vardı, büyük kısmı dikenli çalılarla kaplanmıştı. Dikenli bir ormana dönüşmüş leylak ve bektaşiüzümü çalılarını görmeseniz tamamen&#160;gözden kaçırabilirdiniz. Bir zamanlar burada biri yaşamıştı&#160;ve bir bahçesi vardı.</p>
<p>Şimdi, bir başkası ateş yakmıştı. Beceriksizce. Ve ateşi, yeterli kâğıt ve kuru dal olmadan yaktığı için yüzüstü uzanıp ateşe üflemenin kötü bir fikir olduğunu; çünkü çıkarmayı unuttuğu sivri tepeli şapkanın, dumanı tüten yığma&#160;düşeceğini ve kuru olduğu için alev alacağını öğrenmişti.</p>
<p>Şu anda genç bir cadı, yanan şapkasını elleriyle çılgınca yelpazeliyordu ve bir sürü meraklı izleyici onu izliyordu.</p>
<p>Bir kütüğün üzerinde oturmakta olan bir başka genç cadı konuştu: “Dimity Şamata, bu koca dünyada yapılmış&#160;yapılacak kesinlikle en aptalca şey.” Keskin ve hiç de hoş&#160;olmayan bir sesti, insanların alay ederken kullandığı türden bir ses.</p>
<p>“Affedersin Annagramma!” dedi Şamata soyisimli genç hanım, şapkayı çıkarıp sivri ucuna basarak.</p>
<p>“Demek istediğim, kendine bir baksana! Gerçekten de herkesi hayal kırıklığına uğratıyorsun.”</p>
<p>“Affedersin Annagramma!”</p>
<p>“Mm,” dedi Petulia.</p>
<p>Herkes dönüp yeni gelenlere baktı.</p>
<p>“Geç kaldın, Petulia Kıkırdak!” diye payladı Annagramma. “Bu kim peki?”</p>
<p>“Mm, Bayan Düzgün’ün evine uğrayıp yeni kızı getirmemi sen istemiştin Annagramma,” dedi Petulia, yanlış bir şey yaparken yakalanmış gibi.</p>
<p>Annagramma ayağa kalktı. Tiffany’den en az bir baş uzundu ve havaya kaldırdığı burnundan geriye doğru oluşturulmuş gibi görünen bir yüzü vardı. Annagramma’nın&#160;size bakması, onun kıymetli zamanını şimdiden çok meşgul ettiğinizi bilmeniz demekti.</p>
<p>“Bu o mu?”</p>
<p>“Mm, evet, Annagramma.”</p>
<p>“Sana bir bakalım, yeni kız.”</p>
<p>Tiffany öne çıktı. Hayret vericiydi. Bunu yapmayı düşünmemişti. Ama Annagramma’nm, itaat ettiğiniz türden bir sesi vardı.</p>
<p>“Adın nedir?”</p>
<p>“Tiffany Sızı?” dedi Tiffany. ismini, ona sahip olmaya izni olup olmadığını sorarmış gibi söylediğini fark etti.</p>
<p>“Tiffany mi? Gülünç bir isim,” dedi uzun boylu kız. “Benim adım Annagramma Şahinci.”</p>
<p>“Mm, Annagramma, Bayan Kulağakaçan için...” diye başladı Petulia.</p>
<p>&quot;... He birlikte,” dedi Annagramma keskin bir sesle, Tiffany’yi tepeden tırnağa süzmeye devam ederek.</p>
<p>“Mm, affedersin, Bayan Kulağakaçan ile birlikte çalışıyor,” dedi Petulia. “Ama o...”</p>
<p>“Gelecek sene ayrılmayı düşünüyorum,” dedi Annagramma. “Görünüşe göre, son derece başarılıymışım. Demek Bayan Düzgün’e katılan kız sensin, öyle mi? Tuhaf biridir,&#160;biliyorsun. Son üç kız çok kısa zamanda ayrıldı. Hangi yarısının hangisi olduğunu takip etmeye çalışmak çok tuhaf&#160;oluyormuş, öyle dediler.”</p>
<p>“Hangisinin hangisi hangisi,” dedi kızlardan biri neşeyle.</p>
<p>“Bu espriyi herkes yapabilirdi, Lucy Emireri,” dedi Annagramma, dönüp bakmadan. “Ne gülünç ne de akıllıca.”</p>
<p>Dikkatini Tiffany’ye çevirdi. Tiffany, Sızı Nine’nin satın almayı düşündüğü bir koyunu incelemesi gibi eksiksizce ve&#160;eleştirel bir gözle incelendiğini hissetti. Annagramma’nm&#160;ağzını açıp dişlerinin tamam olup olmadığını kontrol edeceğini düşündü bir an.</p>
<p>“Tebeşirde iyi cadı yetişmediğini söylerler,” dedi An-nagramma.</p>
<p>Tüm diğer kızlar bakışlarını Annagramma’dan Tiffany’ye çevirdiler. Tiffany şöyle düşündü: Ha! Cadıların önderleri&#160;yokmuş, öyle mi?</p>
<p>Ama düşman edinme havasında değildi.</p>
<p>“Belki söylüyorlardır,” dedi sessizce. Annagramma’nm işitmek istediği bu değil gibiydi.</p>
<p>“Gerektiği gibi giyinmemişsin bile,” dedi Annagramma.</p>
<p>“Affedersin,” dedi Tiffany.</p>
<p>“Hmm, Annagramma diyor ki, insanların sana cadı gibi davranmasını istiyorsan cadı gibi görünmeliymişsin,” dedi&#160;Petulia.</p>
<p>“Hmm,” dedi Annagramma, Tiffany’ye basit bir sınavdan kalmış gibi bakarak. Sonra başını salladı. “Eh, hepimiz bir yerden başladık.” Geri çekildi. “Hanımlar, bu Tiffany.&#160;Tiffany, Petulia’yı tanıyorsun. Ağaçlara çarpar. Şapkasından&#160;duman çıkan ve bu yüzden bacaya benzeyen kız Dimity Şamata. Bu Gertruder Bıktırıcı, insanı gülmekten çatlatan kız&#160;Lucy Emireri, gözlerini kısmadan hiçbir şey yapamıyormuş&#160;gibi görünen kişi Harrieta Dolandırıcı ve ismi konusunda&#160;hiçbir şey yapamayan bir de Lulu Hayatım var. Bu akşam&#160;aramıza katılabilirsin... Tiffany’ydi, değil mi? Bayan Düz-gün’ün yanma verildiğin için üzüldüm. Oldukça üzücü.</p>
<p>Tam bir amatördür. Gerçekten de pek bilgisiz. Yalnızca ortalıklarda telaşlı telaşlı dolaşır ve umut eder. Ah, pekâlâ,&#160;artık senin için çok geç. Gertruder, Dünyanın Dört Köşe-si’ni Çağır ve Halkayı Aç lütfen.”</p>
<p>“Şey...” dedi Gertruder, huzursuzca. Annagramma’nm yanında ne kadar çok insanın huzursuzluk hissettiği hayret vericiydi.</p>
<p>“Burada her şeyi ben mi yapmalıyım?” dedi Annagram-ma. “Hatırlamaya çalış lütfen! Bunu kesin milyon kez yapmışızdır!”</p>
<p>“Dünyanın dört köşesini hiç duymadım,” dedi Tiffany.</p>
<p>“Gerçekten mi? İşte bu sürpriz oldu,” dedi Annagram-ma. “Eh, onlar gücün yönleri, Tiffany ve ismin konusunda da bir şeyler yapmanı tavsiye ederim.”</p>
<p>“Ama dünya tabak gibi yuvarlaktır,” dedi Tiffany.</p>
<p>“Mm, yönleri hayal etmelisin,” diye fısıldadı Petulia.</p>
<p>Tiffany alnını kırıştırdı. “Neden?” dedi.</p>
<p>Annagramma gözlerini yuvarladı. “Çünkü işlerin doğru düzgün yapılması için bu gereklidir.”</p>
<p>“Ha?..”</p>
<p>“Bir tür büyün var, değil mi?” diye sordu Annagramma.</p>
<p>Tiffany’nin kafası biraz karışmıştı. Annagramma gibi insanlara alışık değildi. “Evet,” dedi. Tüm diğer kızlar ona&#160;bakıyordu. Tiffany koyunları düşünmeden edemedi. Bir&#160;köpek bir koyuna saldırdığında, diğer koyunlar güvenli&#160;bir yere kaçarlar, sonra dönüp izlerlerdi. Toplanıp köpeğe&#160;saldırmazlardı. Saldırıya uğrayan koyun kendileri olmadığı&#160;için mutlu olurlardı.</p>
<p>“O zaman, en iyi olduğun hangisi?” diye terslendi An-nagramma.</p>
<p>Aklı hâlâ koyunlarla dolu olan Tiffany düşünmeden konuştu. “Yumuşak Nelly,” dedi. “Bir tür koyun peyniridir. Yapması oldukça zordur...”</p>
<p>Boş yüzler halkasına baktı ve utancın, içinde sıcak pelte gibi yükseldiğini hissetti.</p>
<p>“Mm, Annagramma en iyi yaptığın büyünün hangisi olduğunu kastetti,” dedi Petulia nazikçe.</p>
<p>“Ama Yumuşak Nelly de güzel,” dedi Annagramma, küçük, zalim bir gülümsemeyle. Bir iki kız, yüksek sesle gül-memeye çalıştıklarını, ama çalıştıklarını saklamaya zahmet etmediklerini anlatan küçük poflamalar çıkardılar.</p>
<p>Tiffany yine botlarına baktı. “Bilmiyorum,” diye mırıldandı, “ama Peri Kraliçesi’ni ülkemden atmayı başardım.”</p>
<p>“Gerçekten mi?” dedi Annagramma. “Peri Kraliçesi, öyle mi? Bunu nasıl yaptın?”</p>
<p>“Ben... emin değilim. Yalnız, ona öfkelendim.” O gece neler olduğunu tam olarak hatırlamak güçtü. Tiffany öfkeyi, o korkunç öfkeyi ve dünyanın... değiştiğini... hatırlıyordu. Bir şahinden daha keskin gözlerle görmüştü, bir&#160;köpeğin işittiğinden daha iyi işitmişti, çağları ayaklarının&#160;altında hissetmişti, tepelerin hâlâ canlı olduğunu hissetmişti. Ve bunu uzun süre yapan hiç kimsenin insan olarak&#160;kalamayacağını düşündüğünü hatırlıyordu.</p>
<p>“Eh, tepinmek için doğru türden botların var,” dedi Annagramma. Yarı gizlenmiş birkaç kıkırtı duyuldu. “Bir&#160;Peri Kraliçesi,” diye ekledi. “Eminim yapmışsmdır. Eh, düş&#160;kurmak işe yarar.”</p>
<p>“Ben yalan söylemem,” diye mırıldandı Tiffany, ama kimse dinlemiyordu.</p>
<p>Kızgınlık içinde, surat asarak kızların ‘Köşeleri Açma’sı-nı ve ‘Halkayı Çağırma’sım izledi. Ya da belki tam tersini. Bu biraz zaman aldı. Herkes ne yapacağından emin olsa&#160;daha iyi olurdu, ama Annagramma oradayken ne yapacağını bilmek zor olmalıydı, çünkü sürekli herkesin hatasını&#160;düzeltiyordu. Kollarına büyük bir kitap açmış, ayakta duruyordu.</p>
<p>“... şimdi sen, Gertruder, saat yönünün aksine yürü, hayır, diğer yana, sana bin kez söylemişimdir herhalde ve&#160;Lulu... Lulu nerede? Eh, orada olmaman lazım! Arındırılmış kadehi al... evet. Harrieta, Hava Asası’nı biraz daha&#160;yükseğe kaldır, demek istediğim, havada olması lazım, anlıyor musun? Ve tanrılar aşkına, Petulia, lütfen biraz daha&#160;azametli görünmeye çalış, olmaz mı? Senin için doğal olmadığını anlıyorum, ama en azından çaba harcadığını göstermelisin. Bu arada, sana söylemeyi düşünüyordum, fena&#160;halde yanılmıyorsam yazıya dökülmüş hiçbir çağırma büyüsü ‘mm’ ile başlamaz. Harrieta, o Deniz Kazanı mı? Deniz Kazanı’na benziyor mu o? Hiç sanmıyorum, ya sen? O&#160;gürültü neydi?”</p>
<p>Kızlar bakışlarını yere indirdi. Sonra biri mırıldandı: “Dimity, Sonsuzluk Halkası’nm üzerine bastı Annagram-ma.”</p>
<p>“Üzerinde gerçek, küçük inciler olanın üzerine değil, değil mi?” dedi Annagramma, gergin ve hafif bir sesle.</p>
<p>“Mm, evet,” dedi Petulia. “Ama eminim çok üzgündür. Mm... ben bir fincan çay yapayım mı?”</p>
<p>Kitap çarpılarak kapandı.</p>
<p>“Ne anlamı var ki?” dedi Annagramma, genel olarak dünyaya hitaben. “Ne Anlamı Var? Hayatlarınızın geri kalanını köy cadıları olarak geçirmek, bir fincan çay ve bir&#160;bisküvi karşılığında çıban ve siğil tedavi etmek mi istiyorsunuz? Ee? Öyle mi?”</p>
<p>Birbirine sokulmuş cadılar ayak değiştirdiler ve genel bir, “Hayır, Annagramma,” mırıltısı yükseldi.</p>
<p>“Bayan Kulağakaçanın kitabını hepiniz okudunuz, değil mi?” diye sordu. “Ee, okudunuz mu?”</p>
<p>Petulia endişeyle elini kaldırdı. “Mm...” diye başladı. “Petulia, sana milyon kez söylemişimdir mutlaka. Her...&#160;cümleye... ‘Mm’la... başlama diye, öyle değil mi?”</p>
<p>“Mm...” dedi Petulia, huzursuzluktan titreyerek. “Sesini yükselt, tanrılar aşkına! Devamlı duraksama!”&#160;“Mm...”</p>
<p>“Petulia!”</p>
<p>“Mm...”</p>
<p>“Gerçekten, bir çaba gösterebilirsin. İçtenlikle söylüyorum, sizin neyiniz var, hiç anlamıyorum!”</p>
<p>Ben anlıyorum, diye düşündü Tiffany. Devamlı koyunla-rı rahatsız eden bir köpek gibisin. Onlara, sana itaat edecek zamanı tanımıyorsun. İşlerini doğru yaptıklarını anlamalarına da izin vermiyorsun. Yalnızca havlayıp duruyorsun.</p>
<p>Petulia’nm dili tutulmuş, sessizliğe gömülmüştü.</p>
<p>Annagramma, kitabı kütüğün üzerine bıraktı. “Eh, bu anı tamamen kaybettik,” dedi. “Bir fincan çay içsek de olur&#160;Petulia. Acele et, lütfen.”</p>
<p>Rahatlayan Petulia çaydanlığı kaptı. Herkes biraz gevşedi.</p>
<p>Tiffany kitabın kapağına baktı. Şöyle yazıyordu:</p>
<p>Yüksek BÜyü</p>
<p>Yazan Letice Kulağakaçan, Cadı</p>
<p>“BÜ’lü Büyü mü?” dedi yüksek sesle. “BÜÜÜyü?”</p>
<p>“Bu bilinçli,” dedi Annagramma soğuk bir sesle. “Bayan Kulağakaçan diyor ki, herhangi bir ilerleme kaydedeceksek&#160;yüksek BÜyü’yü sıradan olandan ayırmamız gerekirmiş.”</p>
<p>“Sıradan tür büyü mü?” dedi Tiffany.</p>
<p>“Kesinlikle. Biz çalı çitlerin başında mırıldanan tipler olmayacağız. Doğru düzgün kutsal halkalar çizecek, büyüler yazacağız. Doğru düzgün bir hiyerarşimiz olacak, herkes&#160;ortalıklarda dolanıp canı ne çekerse yapamayacak. Gerçek&#160;sihirli değneklerimiz olacak, pis sopa parçalan değil. Profesyonelliğin ardından saygı gelir. Kesinlikle hiç siğilimiz&#160;olmayacak. İlerlemenin tek yolu bu.”</p>
<p>“Şey, bence...” diye başladı Tiffany.</p>
<p>“Ne düşündüğün hiç umurumda değil gerçekten, çünkü yeterince bilgili değilsin,” dedi Annagramma keskin bir sesle. Gruba döndü. “Bu sene en azından yarışlar için bir&#160;şeyimiz var mı?” diye sordu. Genel onay mırıltıları ve baş&#160;sallamalar oldu.</p>
<p>“Ya sen, Petulia?” dedi Annagramma.</p>
<p>“Ben domuz numarasını yapacağım Annagramma,” dedi Petulia uysallıkla.</p>
<p>“Güzel. Bu konuda iyi sayılırsın,” dedi Annagramma. Halka olmuş kızları teker teker işaret ederek verdikleri yanıtlara başını salladı. Sonunda sıra Tiffany’ye geldi.</p>
<p>“Yumuşak Nelly,” dedi, kıkırdayarak.</p>
<p>“Cadı Yarışları nedir?” dedi Tiffany. “Bayan Kene bahsetmişti, ama ne olduklarını bilmiyorum.”</p>
<p>Annagramma sesli sesli içini çekti.</p>
<p>“Sen anlat Petulia,” dedi. “Ne de olsa onu sen getirdin.”</p>
<p>Petulia tereddütle, bol bol “mm” sesleri çıkararak ve Annagramma’ya bakışlar fırlatarak Cadı Yarışları’nı anlattı. “Mm, dağlardan gelen tüm cadıların toplandığı ve mm,&#160;eski dostları gördüğü ve mm, en son haberleri ve dedikoduları dinlediği bir zamandır. Sıradan insanlar da gelebilir,&#160;bir panayır ve mm, ek gösteriler olur.</p>
<p>Oldukça, mm, büyük bir olaydır. Ve akşamları bir büyü ya da üzerinde çalıştıkları bir şeyi göstermek isteyen tüm cadılar, mm, gösteri yapar. Çok, mm, tutulan bir toplantıdır.”</p>
<p>Tiffany’ye çoban köpeği yarışmaları gibi gelmişti, yalnız köpekler ve koyunlar yoktu. Bu sene Dikyamaç’ta yapılacaktı ve Dikyamaç buraya çok yakındı.</p>
<p>“Peki ödül ne?” diye sordu.</p>
<p>“Mm, ah hayır,” dedi Petulia. “Her şey eğlenmek için ve kardeşlik ... mm, kız kardeşlik amacıyla yapılır.”</p>
<p>“Hah!” dedi Annagramma. “Buna o bile inanmaz! Zaten her şey şikeli. Herkes Bayan Havausta’yı alkışlayacak. Ne yaparsa yapsın hep o kazanır. Aslında, yalnızca insanların akıllarını karıştırıyor. Onları kandırıp kendinin iyi&#160;olduğuna inandırıyor. Bir sihirbazın karşısında beş dakika&#160;dayanamaz. Onlar gerçek büyü yapıyor. Ayrıca bir korkuluk gibi giyiniyor! Bayan Kulağakaçanın birinci bölümde&#160;belirttiği gibi, cadılığı geri bırakan onun gibi cahil, yaşlı&#160;kadınlar!”</p>
<p>Bir iki kız kararsız görünüyordu. Petulia bile omzunun üzerinden arkaya baktı.</p>
<p>“Mm, insanlar onun müthiş şeyler yaptığını söylüyor Annagramma,” dedi. “Hem, mm, kilometrelerce uzaktaki&#160;insanları gizlice gözetleyebiliyormuş...”</p>
<p>“Evet, bunu söylüyorlardedi Annagramma. “Çünkü hepsi ondan korkuyor! Öyle bir zorba ki o! Tek yaptığı bu,&#160;insanlara zorbalık etmek ve kafalarını karıştırmak! Bu eski&#160;cadılık, olduğu şey bu işte. Keh keh gülmekten yalnızca&#160;bir adım uzakta, bana sorarsan. Kadın yarı çatlakmış, öyle&#160;diyorlar.”</p>
<p>“Bana çatlakmış gibi gelmedi.”</p>
<p>“Bunu kim söyledi?” diye azarladı Annagramma.</p>
<p>Herkes, Tiffany’ye baktı. Tiffany konuşmamış olmayı diliyordu. Ama artık devam etmekten başka yapacak hiçbir şey yoktu.</p>
<p>“Biraz yaşlı ve sert,” dedi. “Ama oldukça... nazikti. Keh keh gülmedi.”</p>
<p>“Onunla tanıştın mı?”</p>
<p>“Evet.”</p>
<p>“O seninle konuştu, öyle mi?” diye hırladı Annagramma. “Bu, sen Peri Kraliçesi’ni kovmadan önce miydi, kovduktan sonra mı?”</p>
<p>“Hemen sonra,” dedi, bu tür şeylere alışık olmayan Tiffany. “Bir çalı süpürgesine binip geldi,” diye ekledi. “Doğru söylüyorum.”</p>
<p>“Elbette öyle,” dedi Annagramma, sert sert gülümseyerek. “Seni tebrik etmiştir herhalde.”</p>
<p>“Pek değil,” dedi Tiffany. “Memnun olmuş görünüyordu, ama kesin olarak bilmesi zor.”</p>
<p>Sonra Tiffany gerçekten, gerçekten aptalca bir şey söyledi. Uzun zaman sonra, her tür şey olup bittikten uzun zaman sonra, ne zaman bir şey ona bu geceyi hatırlatsa,&#160;unutmak için “la la la!” diye gürültü yapmaya başlayacaktı.</p>
<p>Dedi ki: “Bana bu şapkayı verdi.”</p>
<p>Ve hepsi birden, bir ağızdan şunu söyledi: “Hangi şapkayı?”</p>
<p>Petulia onu kulübeye geri götürdü. Elinden geleni yaptı ve Tiffany’yi kendisinin ona inandığına dair temin etti, ama&#160;Tiffany onun yalnızca nezaket gösterdiğini biliyordu. Koşarak merdivenleri tırmanırken Bayan Düzgün onunla konuşmaya çalıştı, ama Tiffany kapısını sürgüledi, botlarını&#160;fırlattı, yatağa uzandı ve kafasında yankılanan kahkahaları&#160;boğmak için yastığı kafasına kapattı.</p>
<p>Aşağıdan, Petulia ile Bayan Düzgün arasında geçen boğuk konuşmalar geliyordu. Sonra, Petulia giderken, kapının kapanma sesi duyuldu.</p>
<p>Bir süre sonra bir sürtünme sesi geldi. Tiffany’nin botları yerde sürüklendi ve düzgünce yatağın altına konuldu. Oswald asla tatil yapmıyordu.</p>
<p>Biraz daha zaman geçince kahkahalar dindi, ama Tiffany onların asla tamamen dinmeyeceklerinden emindi.</p>
<p>Tiffany şapkayı hissedebiliyordu. En azından, eskiden hissedebilmişti. Gerçek kafasındaki hayali şapka. Ama onu&#160;kimse göremiyordu, hatta Petulia elini Tiffany’nin başının&#160;üzerinde ileri geri sallamış ve şapkanın eksiksiz yokluğu&#160;ile karşılaşmıştı.</p>
<p>En kötüsü de -her şey o kadar küçük düşürücüydü ki en kötü kısmı bulmak zordu- Annagramma’nm sözlerini&#160;dinlemekti: “Elayır, ona gülmeyin. Bu çok zalimce olur. O&#160;yalnızca aptalın biri, o kadar. Size yaşlı kadının insanların&#160;kafasını karıştırdığını söylemiştim!”</p>
<p>Tiffany’nin Birinci Görüsü, halkalar halinde dolanıp duruyordu. İkinci Şüphesi fırtınaya kapılmıştı. Yalnızca,&#160;çok zayıf olan Üçüncü Kuşkusu şu özgün düşünceleri bulabildi: Dünyan tamamen ve eksiksiz olarak mahvolmuş olsa&#160;da, asla düzeltilemeyecek olsa da, sen hiç avunmaz durumda&#160;olsan da, birinin yukarı kata çorba getirdiğini duymak güzel&#160;olurdu...</p>
<p>Üçüncü Kuşkusu Tiffany’yi yataktan çıkardı ve kapıya götürdü, elini sürgüyü geri çekmeye teşvik etti. Sonra onun yine kendini yatağa atmasına izin verdi.</p>
<p>Birkaç dakika sonra sahanlıkta ayak seslerinin gıcırtısı duyuldu. Haklı çıkmak hoş bir şeydi.</p>
<p>Bayan Düzgün kapıyı çaldı, biraz bekledikten sonra içeri girdi. Tiffany tepsinin komodinin üzerine konduğunu duydu, sonra biri üzerine otururken yatağın kıpırdandığını&#160;hissetti.</p>
<p>“Her zaman Petulia’nm becerikli bir kız olduğunu düşünmüşümdür,” dedi Bayan Düzgün, bir süre sonra. “Bir gün bir köye çok faydası dokunacak.”</p>
<p>Tiffany sessiz kaldı.</p>
<p>“Bana her şeyi anlattı,” dedi Bayan Düzgün. “Bayan Kene şapkadan hiç bahsetmedi, ama senin yerinde olsam&#160;ona anlatmazdım zaten. Tam da Bayan Havausta’mn yapacağı türden bir şeymiş gibi geliyor kulağa. Bilirsin, bazen&#160;bu tür şeylerden konuşmak insanı rahatlatır.”</p>
<p>Tiffany yine sesini çıkarmadı...</p>
<p>“Aslında, bu doğru değil,” diye ekledi Bayan Düzgün. “Ama bir cadı olarak inanılmaz ölçüde meraklıyım ve daha&#160;fazlasını öğrenmeye can atıyorum.”</p>
<p>Bunun da etkisi olmadı. Bayan Düzgün içini çekti ve ayağa kalktı. “Çorbayı bırakıyorum, ama soğutursan Os-wald onu alıp götürmeye kalkar.”</p>
<p>Aşağıya indi.</p>
<p>Beş dakika boyunca odada hiçbir şey kıpırdamadı, sonra çorba hareket etmeye başladığında çok hafif bir tıngırtı duyuldu.</p>
<p>Tiffany’nin eli hızla uzandı ve tepsiyi sıkı sıkı yakaladı. Bu Üçüncü Kuşkusunun eseriydi: Birinci Görü ve İkinci&#160;Şüphe sizin mevcut trajedinizi anlayabilirdi, ama öğle yemeğinden beri hiçbir şey yemediğinizi hatırlayan bir şey&#160;olmalıydı.</p>
<p>Daha sonra, Oswald boş çanağı çabucak götürdükten sonra Tiffany karanlıkta uzanıp gözlerini boşluğa dikti.</p>
<p>Son birkaç gündür bu çevrenin yeniliği tüm dikkatini üzerine çekmişti, ama yenilik hissi kahkaha fırtınasında&#160;sönüp gitmiş, geride bıraktığı boşluğu eve duyduğu özlem&#160;doldurmuştu.</p>
<p>Tebeşir’in seslerini, koyunlarım, sessizliklerini özlüyor-du. Yatak odasının penceresinden, yıldızların önündeki tepelerin karanlık siluetini görmeyi özlüyordu. Kendinin bir parçasını... özlüyordu...</p>
<p>Ama ona gülmüşlerdi. “Hangi şapka?” demişlerdi ve Tiffany görünmez siperliğe dokunmak için elini uzatıp bir&#160;şey bulamadığında daha fazla gülmüşlerdi...</p>
<p>On sekiz aydır ona her gün dokunuyordu ve şimdi gitmişti. Ve hercümerç yapamıyordu. Ve tüm diğer kızlar siyah elbise giyerken onun yeşil bir elbisesi vardı. Annag-ramma’nm bir sürü siyah ve gümüş rengi takısı da vardı. Tüm diğer kızların hercümerçleri vardı, hem de güzel her-cümerçler. Sırf gösteriş olmaları kimin umurundaydı?</p>
<p>Belki de o bir cadı falan değildi. Ah, küçük adamların ve Sızı Nine’nin anısının yardımıyla Kraliçe’yi yenmişti,&#160;ama büyü kullanmamıştı. Artık, ne kullandığından da emin&#160;değildi. Bir şeyin, botlarının tabanlarından geçip aşağılara,&#160;tepelerin ve senelerin içinden aşağılara gittiğini ve gökyüzünü sarsan bir öfkeyle kükreyerek geri geldiğini hissetmişti:</p>
<p>... ne cüretle benim dünyamı, benim ülkemi, benim yaşamımı istila edersin...</p>
<p>Ama hayali şapka onun için ne yapmıştı? Belki yaşlı kadın onu kandırmıştı, yalnızca bir şapka olduğunu düşünmesini sağlamıştı. Belki, tıpkı Annagramma’nm söylediği gibi, biraz çatlaktı ve bazı şeyleri yanlış anlamıştı. Belki&#160;Tiffany eve dönmeli, hayatının geri kalanı boyunca Yumuşak Nelly yapmalıydı.</p>
<p>Tiffany arkasına döndü, yataktan indi ve bavulunu açtı. Kaba kutuyu çıkardı, karanlıkta açtı ve elini şanslı taşının&#160;üzerine koydu.</p>
<p>Onda bir tür kıvılcım, bir tür dostluk bulmayı ummuştu. Hiç yoktu. Yalnızca taşın dışının pürüzlü yüzeyi, yarıl-dığı yerdeki pürüzsüzlük ve aradaki keskinlik vardı. Koyun yünü de parmaklarının koyun kokmasından başka bir işe yaramadı ve bu, evini daha çok özlemesine, daha fazla&#160;üzülmesine sebep oldu. Gümüş at soğuktu.</p>
<p>Hıçkırıklarını yalnızca çok yakında duran biri duyabilirdi. Oldukça hafifti, ama acının koyu kızıl kanatlarında taşındı. Çimenlerin üzerinde hışırdayan rüzgârı, geçmiş&#160;yüzyılları ayaklarının altında hissetmeyi istiyor, özlüyordu.&#160;Daha önce onu hiç terk etmemiş olan, Sızıların binlerce&#160;senedir yaşadığı yerde olma hissini istiyordu. Mavi kelebeklere, koyun seslerine, engin, boş gökyüzüne ihtiyaç duyuyordu.</p>
<p>Köyde, üzüldüğünde eski çoban kulübesinin kalıntılarına gider, orada bir süre otururdu. Bu her zaman işe yarardı.</p>
<p>Şimdi orası çok uzaklardaydı. Çok uzaklarda. Artık içi korkunç, ağır, ölü bir hisle doluydu ve onu bırakacak yeri&#160;yoktu. Ve böyle olmamalıydı.</p>
<p>Büyü neredeydi? Ah, temel, gündelik zanaatı öğrenmesi gerektiğini biliyordu, ama ‘cadı’ kısmı ne zaman ortaya çıkacaktı? Öğrenmeye çalışmıştı, gerçekten çaba göstermişti&#160;ve şimdi... eh, iyi bir işçiye dönüşüyordu, iksir yapmayı&#160;bilen becerikli bir kıza ve güvenilir birine. Güvenilir; tıpkı&#160;Bayan Düzgün gibi.</p>
<p>Ama onun beklediği... eh, neydi? Şey... ciddi cadı işleri yapmak, bilirsin, çalı süpürgeleri, büyü, dünyayı şer güçlere karşı asil ama alçakgönüllü bir biçimde korumak ve&#160;aynı zamanda fakir insanlar için iyi şeyler yapmak; çünkü&#160;o gerçekten de iyi biriydi. Ve o tablonun içinde gördüğü insanların bu kadar pis hastalıkları ve çocuklarının bu kadar&#160;sümüklü burunları yoktu. Bay WeavaH’ın ayak tırnakları...&#160;Yanına bile yaklaşamıyordu. O tırnakların bazıları bumerang gibi geri dönüyordu.</p>
<p>Çalı süpürgelerinin üzerinde küsmüştü. Her seferinde. Bir hercümerç bile yapamıyordu. Günlerini, dürüst olmak&#160;gerekirse, kendileri için biraz daha fazla çaba harcayabilecek insanların peşinde dolanarak geçirecekti. Büyü yok,&#160;uçmak yok, sırlar yok... Yalnızca tırnaklar ve üzüntü kaynakları.</p>
<p>O, Tebeşir’e aitti. Her gün, tepelere ne olduklarını söylemişti. Her gün, onlar ona kim olduğunu söylemişlerdi. Ama artık onları duyamıyordu.</p>
<p>Dışarıda sağanak yağmur yağmaya başladı. Tiffany uzaktan gök gürültüsünün mırıltısını duydu.</p>
<p>Sızı Nine olsa ne yapardı? Ümitsizliğin kanatlarına sarınmış olsa da bu sorunun yanıtını biliyordu.</p>
<p>Sızı Nine asla pes etmezdi. Kayıp bir kuzuyu bütün gece arardı...</p>
<p>Bir süre boşluğa bakarak yattı. Sonra yatağın yanındaki mumu yaktı ve bacaklarını yere sarkıttı. Bu iş sabaha dek&#160;bekleyemezdi.</p>
<p>Şapkayı görmek için küçük bir numarası vardı Tiffany’nin. Elinizi şapkanın arkasında çabucak hareket ettirirseniz, hafif ve kısa bir bulanıklık oluyordu; sanki ışığın, görünmez&#160;şapkanın içinden geçip gelmesi birazcık daha fazla zaman&#160;alıyormuş gibi.</p>
<p>Orada olmak zorundaydı...</p>
<p>Eh, mum yeterince ışık veriyor olmalıydı. Şapka oradaysa, her şey yolunda demekti ve başkalarının ne düşündüğü önemli değildi...</p>
<p>Dışarıda, dağların üzerinde şimşekler dans ederken Tiffany halının ortasında durdu ve gözlerini kapattı.</p>
<p>Aşağıda, bahçede, elma ağacının dallan rüzgârda sallanıyor, düşkapanları ve lanetağları birbirlerine çarparak şıngırdıyordu. ..</p>
<p>“Beni gör,” dedi.</p>
<p>Dünya suskunlaştı, tamamen sessiz oldu. Bunu daha önce yapmamıştı. Ama Tiffany ayak uçlarına basa basa,&#160;kendisinin tam karşısına geçene kadar yürüdü ve gözlerini&#160;açtı...</p>
<p>Oradaydı işte, şapka da yerindeydi, her zaman olduğu kadar açıkça görülebiliyordu...</p>
<p>Ve altındaki Tiffany imgesi, yeşil elbise giymiş kız, gözlerini açtı, ona gülümsedi ve konuştu:</p>
<p>“Seni görüyoruz. Artık biz şeniz. ”</p>
<p>Tiffany “Beni görme!” diye bağırmaya çalıştı. Ama bağıracak ağız yoktu...</p>
<p>Yakınlarda bir yere yıldırım düştü. Pencere kanadı içeri açıldı. Mum alevi uzayarak harlandı ve söndü.</p>
<p>Ve sonra, yalnızca karanlık ve yağmurun hışırtısı kaldı.</p><div><img src="main-16.jpg" alt=""/></div>
<p>Böfûm 6</p>
</body>
</html>