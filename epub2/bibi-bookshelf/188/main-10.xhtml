<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>GEÇ AÇAN ÇİÇEK</h4>
<p>Çok... ilginç bir gündü. Dağlardaki herkes Bayan Hava-usta’yı duymuştu. Saygı görmüyorsan, demişti yaşlı cadı, hiçbir şeysin. Bugün, o her şeydi. Hatta bir kısmı Tiffany’ye&#160;bulaşmıştı.</p>
<p>Asil insanlar gibi davranıyorlardı onlara, sürüklene sürüklene götürülüp kellesi uçurulanlar gibi değil, kor kızıl ocak süngüsüyle pis şeyler yapılanlar gibi de değil. Diğer&#160;türden olanlar, insanların, sersemlemiş halde uzaklaşırken, “Bana merhaba dedi, hem de çok zarif, lütufkâr bir&#160;biçimde! Bir daha asla elimi yıkamayacağım!” dediklerini&#160;duydu.</p>
<p>Süthanede çalışan birinin titizliğine sahip olan Tiffany’ nin düşüncesine göre bu, uğraştıkları insanların büyük&#160;kısmı, ellerini yıkayan cinsten olduklarından değildi. Ama</p>
<p>insanlar kulübe kapısına yığılıyor, izliyor, dinliyordu ve insanlar Tiffany’ye yanaşıyor, “Bir fincan çay ister miydin?&#160;Fincanımızı temizledim!” diyorlardı.</p>
<p>Uğradıkları her kulübenin bahçesinde, arı kovanlarının hareketlenerek uğuldadığını fark etti Tiffany.</p>
<p>Sakinliğini koruyup başka bir şey düşünmemeye çalışarak işlerini yaptı. Hekimlik işini becerebildiğinizce düzgün bir biçimde yapardınız. Her şey iyi gittiğinde hep böyle güzel olacağını düşünürdünüz. Bayan Havausta’nın, bu tavrı&#160;onaylamayacağını hissediyordu. Ama Tiffany de onun tavrından pek hoşlanmıyordu. Her zaman yalan... her zaman&#160;doğruyu söylemiyordu.</p>
<p>Örneğin, Raddle ailesinin tuvalet meselesi vardı. Bayan Düzgün, Bay ve Bayan Raddle’a tuvaletin su kuyusuna fazla yakın olduğunu, bu yüzden içme suyunun onları hasta&#160;eden minik, minicik yaratıklarla dolu olduğunu defalarca&#160;açıklamıştı. Dersin tekrarlandığı her seferde onu dikkatle&#160;dinlemişler, ama tuvaletin yerini hâlâ değiştirmemişlerdi.&#160;Ama Bayan Havausta, onlara hastalığın sebebinin tuvaletin kokusuna gelen goblinler olduğunu söylemişti ve onlar&#160;kulübeden ayrılırlarken Bay Raddle ve üç arkadaşı bahçenin diğer ucuna yeni bir kuyu kazmaya başlamışlardı bile.</p>
<p>“Gerçekten de hastalığın sebebi minik yaratıklar, biliyorsun,” dedi Tiffany. Bir seferinde bir gezgin öğretmene bir yumurta ödemiş, sonra sıraya girip adamın **Sizi Hayretler&#160;İçinde Bırakacak Mikroskopik Alet! Her Damla Kanal Suyunda</p>
<p>Ayrı Bir Hayvanat Bahçesi!** diye ilan ettiği araca bakmıştı. Ertesi gün hiçbir şey içmediği için neredeyse bayılacaktı.&#160;O yaratıkların bazıları kıllıydı.</p>
<p>“Öyle mi?” dedi Bayan Havausta alayla.</p>
<p>“Evet. Öyle. Ve Bayan Düzgün onlara doğruyu söylemek gerektiğine inanıyor!”</p>
<p>“Güzel. O iyi ve dürüst bir kadın,” dedi Bayan Havausta. “Ama ben hep şöyle derim: insanlara anlayabilecekleri bir&#160;hikâye anlatmalısın. Şu anda, minik görünmez yaratıkları&#160;içtiğinde hasta olabileceğine inandırmak için dünyada pek&#160;çok şeyi değiştirmen ve Bay Raddle’ın kafasını birkaç kez&#160;duvara vurman gerekir, herhalde. Ve sen bunu yaptığın&#160;sürece, çocukları hastalanır. Ama goblinler dersen, bugün&#160;onlar akla yakın geliyor. Bir hikâye iş görür. Yarın Bayan&#160;Kene’yi gördüğümde, o gezgin öğretmenlerin buralara da&#160;uğramalarının zamanının geldiğini söyleyeceğim.”</p>
<p>“Tamam,” dedi Tiffany gönülsüzce, “ama ayakkabıcı Bay Umbril’e, göğsündeki ağrıların geçmesi için bir ay boyunca Taklamakla Kayalıklarına yürümesi ve su perileri&#160;için suya üç parlak çakıl taşı atması gerektiğini söyledin!&#160;Hekimlik böyle olmaz!”</p>
<p>“Hayır, ama o öyle olduğunu sanıyor. Adam büzülüp oturarak çok fazla zaman geçiriyor. Bir ay boyunca taze&#160;havada sekiz kilometre yürümek onu dinçleştirecek,” dedi&#160;Bayan Havausta.</p>
<p>“Ah,” dedi Tiffany. “Bir başka hikâye, öyle mi?”</p>
<p>“Sen öyle diyorsan,” dedi Bayan Havausta, ışıl ışıl gözlerle. “Hem, asla bilemezsin, belki de su perileri o çakıl taşları için minnettar olur.”</p>
<p>Yan yan Tiffany’nin yüzündeki ifadeye baktı ve omzunu okşadı.</p>
<p>“Boş ver küçük hanım,” dedi. “Şu şekilde düşün. Yarın, senin işin dünyayı daha iyi bir yere dönüştürmek olacak.&#160;Bugün, benim işim herkesin o günleri görebilmesini sağlamak.”</p>
<p>“Şey, bence...” diye başladı, sonra durdu. Başını kaldırıp vadilerdeki küçük tarlalarla dağlardaki dik çayırlıklar arasında uzanan ormanlık alana baktı.</p>
<p>“Hâlâ orada,” dedi.</p>
<p>“Biliyorum,” dedi Bayan Havausta.</p>
<p>“Dolaşıyor, ama bizden uzak duruyor.”</p>
<p>“Biliyorum,” dedi Bayan Havausta.</p>
<p>“Ne yaptığını sanıyor?”</p>
<p>“Senden bir parça onun içinde. Sence ne yaptığını sanıyor?”</p>
<p>Tiffany düşünmeye çalıştı. Neden saldırmıyordu? Ah, bu sefer daha hazırlıklı olacaktı, ama yaratık güçlüydü.</p>
<p>“Belki benim yine kızmamı bekliyordur,” dedi. “Ama bir düşünce aklımdan çıkmıyor. Hiç mantıklı değil. Hep...&#160;üç dilek hakkında düşünüyorum.”</p>
<p>“Ne dileği?”</p>
<p>“Bilmiyorum. Kulağa aptalca geliyor.”</p>
<p>Bayan Havausta durdu. “Hayır, değil,” dedi. “Yalnızca içinde, derinliklerde bir parça, sana mesaj göndermeye çalışıyor. Onu hatırla. Çünkü şimdi...”</p>
<p>Tiffany içini çekti. “Evet, biliyorum. Bay Weavall.”</p>
<p>Hiçbir ejderha mağarasına, yabani otlarla dolu bahçenin ortasındaki kulübeye yaklaşıldığı kadar dikkatle yaklaşıl-mamıştır.</p>
<p>Tiffany bahçe kapısında durdu ve geriye baktı, ama Bayan Havausta diplomatik bir biçimde gözden kaybolmuştu. Belki de ona bir fincan çay ve tatlı bisküvi verecek birini bulmuştur, diye düşündü Tiffany. Kadın onlarla besleniyor!</p>
<p>Bahçe kapısını açtı ve patikada yürüdü.</p>
<p>Benim suçum değil, diyemezdiniz. Benim sorumluluğum değil, diyemezdiniz.</p>
<p>Bununla başa çıkabilirim, diyebilirdiniz.</p>
<p>Bunu istemek zorunda değildiniz. Ama yapmak zorun-daydmız.</p>
<p>Tiffany derin bir nefes aldı ve karanlık kulübeye girdi.</p>
<p>Sandalyesinde oturan Bay Weavall kapının hemen yanındaydı. Derin uykudaydı, dünyaya sarı dişlerle dolu açık bir ağız sergiliyordu.</p>
<p>“Şey... merhaba, Bay Weavall,” dedi Tiffany titrek, ama belki de yeterince yüksek olmayan bir sesle. “Ben yalnızca,&#160;şey, her şeyin yolunda... yolunda olup olmadığını görmeye geldim...”</p>
<p>Bay Weavall hırıldayarak burnunu çekti ve uyandı. Uykunun tadı ağzından gitsin diye ağzını şaplattı.</p>
<p>“Ah, sensin,” dedi. “Sana iyi akşamlar.” Biraz daha doğruldu ve Tiffany’yi görmezden gelerek kapıdan dışarı baktı.</p>
<p>Belki sormaz, diye düşündü Tiffany, yıkar, toz alır, yastıkları kabartırken. Lazımlığı boşaltmak gibi pek de hoş olmayan bir nokta koydu işlerine. Ama kol hızla uzanıp bileğini yakaladığında ciyaklayacaktı neredeyse. Yaşlı adam ona her zamanki gibi, yalvarırcasına baktı.</p>
<p>“Kutuyu bir kontrol et, olmaz mı Mary? Gitmeden önce? Dün gece tıkırtılar duydum, anlıyor musun? O sinsi&#160;hırsızlardan biri içeri girmiş olabilir.”</p>
<p>“Peki, Bay Weavall,” dedi Tiffany. Bir yandan da düşünüyordu: Buradaolmakistemiyorumburadaolmakistemiyorum!</p>
<p>Kutuyu çekip çıkardı. Başka seçeneği yoktu.</p>
<p>Kutu eline ağır geliyordu. Ayağa kalktı ve kapağı kaldırdı.</p>
<p>Menteşelerin gıcırtısından sonra sessizlik oldu. “Sen iyi misin kızım?” dedi Bay Weavall.</p>
<p>“Mm...” dedi Tiffany.</p>
<p>“Hepsi orada, değil mi?” dedi yaşlı adam endişeyle.</p>
<p>Tiffany’nin beyni vıcık vıcık bir lapaya dönüşmüştü.</p>
<p>“Mm... hepsi burada,” demeyi başardı. “Mm... ve hepsi altın olmuş, Bay Weavall.”</p>
<p>“Altın mı? Hah! Benimle uğraşma kızım. Hayatım boyunca altın yüzü görmedim ben!”</p>
<p>Tiffany kutuyu, becerebildiğince nazik bir biçimde adamın kucağına koydu ve adam kutunun içine bakakaldı.</p>
<p>Tiffany yıpranmış paraları tanımıştı. Ecinniler höyükte onların üzerinde yemek yiyordu. Eskiden üstlerinde resimler vardı, ama artık seçilemeyecek kadar yıpranmışlardı.</p>
<p>Ama resimli olsa da, olmasa da altın altındı.</p>
<p>Başını sertçe çevirdi. Küçük, kızıl kafalı bir şeklin gölgelerde kaybolduğundan emindi.</p>
<p>“Hımm... eveet...” dedi Bay Weavall. “Hımmm...” Bir süreliğine, söyleyecek başka söz bulamazmış gibi göründü.&#160;Sonra, “Burada bir cenaze töreni için çok fazla para var,”&#160;dedi. “Bu kadar para biriktirdiğimi hatırlamıyorum. Eler-halde bu kadar parayla bir kralı bile gömebilirsin.”</p>
<p>Tiffany yutkundu. İşleri bu şekilde bırakamazdı. Bırakamazdı işte.</p>
<p>“Bay Weavall, size söylemem gereken bir şey var,” dedi. Ve anlattı. Ona her şeyi anlattı, anlattıkları yalnızca iyi kısımlar değildi. Bay Weavall oturdu ve dinledi.</p>
<p>“Hımm, ne kadar da ilginç!” dedi, Tiffany sözünü bitirdiğinde.</p>
<p>“Mm... özür dilerim,” dedi Tiffany. Akima başka söyleyecek şey gelmemişti.</p>
<p>“Demek söylediğin şu: O yaratık benim cenaze paramı almana sebep olduğu için, senin başın belaya girmesin diye&#160;peri dostların benim eski kutumu altınla doldurdu, öyle&#160;mi?”</p>
<p>“Sanırım öyle,” dedi Tiffany.</p>
<p>“Eh, o zaman sana teşekkür etmeliyim,” dedi Bay Weavall.</p>
<p>“Ne?&quot;</p>
<p>“Eh, bana öyle geliyor ki sen gümüşleri ve bakırları al-masaydm, bunca altına yer açılmayacaktı, değil mi?” dedi Bay Weavall. “Hem, o tepelerdeki eski ölü kralın bu altınlara ihtiyacı yoktur herhalde.”</p>
<p>“Evet, ama...”</p>
<p>Bay Weavall kutuyu karıştırdı ve kulübesini satın alabilecek bir altın para çıkardı.</p>
<p>“O zaman senin için küçük bir şey kızım,” dedi. “Kendine kurdele falan al..</p>
<p>“Hayır! Alamam! Bu hiç adil olmaz!” diye itiraz etti Tiffany çaresizlik içinde. Bu iş kesinlikle yanlış gidiyordu.</p>
<p>“Olmaz mı?” dedi Bay Weavall. Parlak gözlerinde kurnaz bir bakışla uzun uzun Tiffany’ye baktı. “Eh, o zaman, benim için yapacağın küçük bir işin ücreti diyelim, ha?&#160;Koşa koşa merdivenleri çıkacaksın. Artık benim pek yapamadığım bir şey bu. Ve bana kapının arkasında asılı duran&#160;siyah takım elbiseyi getireceksin. Yatağın ayak ucundaki&#160;sandıkta da temiz gömlek var. Ve botlarımı cilalayıp kalkmama yardım edeceksin, ama sanırım yolda kendi başıma&#160;yürüyebilirim. Çünkü görüyorsun, bu kadar altın, bir adamın cenaze masrafları için çok fazla, ama herhalde onu evlendirmeye yeter, bu yüzden gidip Dul Tussy’ye evlenme&#160;teklif etmeyi aklıma koydum!”</p>
<p>Son cümle Tiffany’yi biraz düşündürdü ve sonra, “Gerçekten mi?” dedi.</p>
<p>“Evet gerçekten,” dedi Bay Weavall, ayağa kalkmaya çabalarken. “O iyi bir kadın. Biftek ve soğanlı turtası oldukça iyi ve bütün dişleri de kendinin. Bunu biliyorum, çünkü&#160;bana gösterdi. En küçük oğlu, büyük şehirden ona güzel,&#160;dükkân işi bir takım diş almış. Onlarla çok da güzel görünüyor. Bir parça eti dişlemekte güçlük çektiğimde nezaket&#160;gösterip bana ödünç verdi onları. Bir erkek böyle bir iyiliği&#160;unutmaz.”</p>
<p>“Şey... bu konuda biraz düşünmeniz gerektiğini düşünmüyor musunuz?” dedi Tiffany.</p>
<p>Bay Weavall kahkaha attı. “Düşünmek mi? Benim düşünmek le işim olmaz, genç hanım! Sen kimsin ki benim gibi yaşlı bir adama düşünmesi gerektiğini söylüyorsun?&#160;Doksan bir yaşındayım ben! Artık kalkıp işime bakmam&#160;lazım! Dahası, gözlerindeki ışıltıya bakarak Dul Tussy’nin&#160;teklifime burun kıvırmayacağını düşünüyorum. Seneler&#160;içinde epey ışıltı gördüm ve onunki iyi bir ışıltıydı. Elem,&#160;iddiaya girerim, aniden bir kutu dolusu altın sahibi olmak,&#160;babamın dediği gibi, kalan eksiklikleri de giderir.”</p>
<p>Bay WeavaH’m bir dolu çaba ve bir dolu küfürle üstünü değiştirmesi on dakika aldı. Adam, Tiffany’nin yardımını&#160;istemedi. Ona sırtını dönmesini ve elleriyle kulaklarını tıkamasını emretmişti. Sonra Tiffany onun bahçeye çıkmasına yardım etti. Orada, Bay Weavall bastonlarından birini&#160;fırlatıp attı ve parmağını yabani otlara doğru salladı.</p>
<p>“Hepinizi yarın keseceğim!” diye bağırdı zaferle.</p>
<p>Bahçe kapısında, direği yakaladı ve nefes nefese, neredeyse dimdik durdu.</p>
<p>“Tamam,” dedi, biraz endişeli bir sesle. “Ya şimdi ya da hiç. İyi görünüyor muyum?”</p>
<p>“İyi görünüyorsunuz Bay Weavall.”</p>
<p>“Her şeyim temiz mi? Açık kalmış düğme falan yok, değil mi?”</p>
<p>“Şey... yok,” dedi Tiffany.</p>
<p>“Saçlarım nasıl görünüyor?”</p>
<p>“Şey... hiç saçınız yok Bay Weavall,” diye hatırlattı Tiffany.</p>
<p>“Ah, tamam. Evet, bu doğru. O şeylerden almam gerekecek, adı her neyse, hani saçtan yapılmış şapka gibi? Bunun için yeterince param var mıdır dersin?”</p>
<p>“Peruk mu? Binlerce peruk alabilirsiniz Bay Weavall.”</p>
<p>“Hah! Doğru.” Adam ışıl ışıl gözleriyle bahçeye bakındı. “Çiçek var mı? İyi göremiyorum... Ah... gözüne taktığın&#160;şeylerden görmüştüm bir kez, camdan yapılmış, gözlerin&#160;yepyeniymiş gibi görmeni sağlıyor. Bana lazım olan şey de&#160;bu işte... gözlük için yeterince param var mı?”</p>
<p>“Bay Weavall,” dedi Tiffany, “her şey için yeterince paranız var.”</p>
<p>“Çok yaşa e mi!” dedi Bay Weavall. “Ama şu anda bana lazım olan bir çiçek buketi, kızım. Çiçeksiz flört etmeye&#160;gidilmez ve ben hiç çiçek göremiyorum. Geriye kalmış çiçek var mı?”</p>
<p>Bahçedeki otların ve dikenlerin arasından birkaç gül sarkıyordu. Tiffany mutfaktan bıçak aldı ve gülleri toplayıp buket yaptı.</p>
<p>“Ah, güzel,” dedi Bay Weavall. “Geç açmış çiçekler, tıpkı benim gibi!” Boş eliyle sıkı sıkı tuttu onları, sonra aniden kaşlarını çattı, sustu ve heykel gibi kalakaldı.</p>
<p>“Keşke Toby’m ve Mary’m de düğüne gelebilseydi,” dedi sessizce. “Ama onlar öldü, biliyor musun?”</p>
<p>“Evet,” dedi Tiffany. “Biliyorum Bay Weavall.”</p>
<p>“Keşke Nancy’m de hayatta olsaydı, ama bir başka hanımla evlenmeyi umarken böyle bir dilek mantıksız olabilir belki. Hah! Tanıdığım hemen herkes öldü,” Bay Weavall bir süre çiçek demetine baktı, sonra yine sırtını dikleştirdi.&#160;“Yine de, bu konuda hiçbir şey yapamayız, değil mi? Altın&#160;dolu bir kutuyla bile!”</p>
<p>“Hayır Bay Weavall,” dedi Tiffany boğuk bir sesle.</p>
<p>“Ah, ağlama kızım! Güneş parlıyor, kuşlar ötüyor ve geçip gitmiş olan şeyler düzeltilemez, değil mi?” dedi Bay&#160;Weavall neşeyle. “Ve Dul Tussy bekliyor!”</p>
<p>Bir an paniğe kapılır gibi oldu, ama sonra boğazını temizledi.</p>
<p>“Çok kötü kokmuyorum, değil mi?” dedi.</p>
<p>“Şey... yalnızca naftalin kokuyorsunuz Bay Weavall.” “Naftalin mi? Naftalin sorun değil. Tamam o zaman!&#160;Zaman geçiyor!”</p>
<p>Tek bir baston kullanarak, dengesini korumak için diğer elindeki çiçekleri sallayarak, şaşırtıcı bir hızla yola&#160;koyuldu.</p>
<p>“Ee,” dedi Bayan Havausta, Bay Weavall ceketini uçura uçura köşeyi dönerken. “Bu güzeldi, değil mi?”</p>
<p>Tiffany çabucak döndü. Bayan Havausta hâlâ görünürlerde yoktu, ama aslında görünmeyen bir yerdeydi. Tiffany, üzerinde sarmaşıklar büyüyen eski bir duvara gözlerini kısarak baktı ve ancak yaşlı cadı kıpırdadığı zaman onu görebildi. Giysilerine hiçbir şey yapmamıştı, Tiffany’nin bildiği&#160;kadarıyla herhangi bir büyü de yapmamıştı, ama basitçe...&#160;çevresine uyum sağlamıştı.</p>
<p>“Şey, evet,” dedi Tiffany, bir mendil çıkarıp burnunu silerek.</p>
<p>“Ama seni endişelendiriyor,” dedi cadı. “Bu şekilde bitmemesi gerektiğini düşünüyorsun, değil mi?”</p>
<p>“Evet!” dedi Tiffany hararetle.</p>
<p>“Parasını köyün ödediği eski, ucuz bir tabutla gömülmüş olsaydı daha mı iyi olurdu sana göre?”</p>
<p>“Hayır!” Tiffany parmaklarını kıvırdı. Bayan Havausta iğne kaplı bir tarladan da keskin dilliydi. “Ama... tamam,&#160;hiç... adil gelmiyor. Demek istediğim, keşke Feegle adamcıkları bunu yapmasaydı. Eminim ben... bir şekilde halledebilirdim, biriktirip...”</p>
<p>“Dünya adil bir yer değildir çocuğum. Dostların olduğu için memnun ol.”</p>
<p>Tiffany ağaçlığa doğru baktı.</p>
<p>“Evet,” dedi Bayan Elavausta. “Ama orada değil.”</p>
<p>“Ben gidiyorum,” dedi Tiffany. “Bir süredir düşünüyordum ve gidiyorum.”</p>
<p>“Çalı süpürgesiyle mi?” dedi Bayan Havausta. “O, hızlı hareket edemez... ”</p>
<p>“Elayır! Nereye uçacağım ki? Eve mi? Yaratığı oraya götürmek istemiyorum! Hem, yaratık ortalarda dolanırken ben uçup gidemem! O... ben onunla karşılaştığım zaman,&#160;insanların yakınında olmak istemiyorum, anlıyor musun?&#160;Ben... o öfkelendiği zaman neler yapabildiğini biliyorum!&#160;Bayan Düzgün’ü yarı öldürdü! ”</p>
<p>“Ya seni izlerse?”</p>
<p>“Güzel! Onu yukarıda bir yerlere götürürüm!” Tiffany elini dağlara doğru salladı.</p>
<p>“Yapayalnız mı?”</p>
<p>“Başka seçeneğim yok, değil mi?”</p>
<p>Bayan Havausta, çok uzun süre baktı ona.</p>
<p>“Evet,” dedi. “Yok. Ama benim de yok. İşte bu yüzden ben de seninle geleceğim. İtiraz etme, küçük hanım. Beni nasıl durduracaksın, hı? Ah, aklıma geldi... Bayan&#160;Towny’nin gizemli bir biçimde yaralanmasının sebebi Bay&#160;Towny’nin onu dövmesi. Ve bekâr Bayan Quickly’nin bebeğinin babası genç Fred Turvey. Bayan Düzgün’e bundan&#160;bahsedebilirsin. ”</p>
<p>Konuşurken, kulağından bir arı çıktı.</p>
<p>Yem, diye düşündü Tiffany birkaç saat sonra, Bayan Düzgün’ün kulübesinden uzaklaşır, yüksekteki otlaklara&#160;doğru yürürlerken. Acaba, tıpkı eski günlerde avcıların,&#160;kurtları yakma getirmek için bir kuzuyu ya da oğlağı bağlaması gibi, yem ben miyim?</p>
<p>Bayan Havausta’nm kovanı öldürmek için bir planı var. Biliyorum. Bir şeyler buldu. Kovan bana gelecek ve o, elini&#160;sallayıverecek.</p>
<p>Benim aptal olduğumu düşünüyor olmalı.</p>
<p>Tartışmışlardı, elbette. Ama Bayan Havausta pis bir kişisel yorum yapmıştı. Yorum şuydu: Sen on bir yaşındasın. Bu kadar. Sen on bir yaşındasın, Bayan Kene annenle babana ne diyecek? Tiffany için üzgünüz, öldürülemeyen kadim bir canavarla savaşmak için yapayalnız gitmesine izin&#160;verdik, ondan kalanlar bu kavanozun içinde. Öyle mi?</p>
<p>Bayan Düzgün, gözyaşları içinde, bu kısma katılmıştı.</p>
<p>Tiffany cadı olmasaydı, herkesin haksızlık ettiğini söyleyerek sızlanırdı.</p>
<p>Aslında, çok adil davranıyorlardı. Adil davrandıklarını biliyordu. Yalnızca onu değil, başka insanları da düşünüyorlardı ve kendisi düşünemediği için Tiffany kendinden&#160;nefret ediyordu, eh, birazcık. Ama adil davranmak için bu&#160;anı seçmeleri çok sinsiceydi. İşte haksızlık buydu.</p>
<p>Bir kızartma tavasıyla silahlanmış olarak Peri Ülkesi’ne giderken kimse ona yalnızca dokuz yaşında olduğunu söylememişti. İtiraf etmek gerekir ki Peri Ülkesi’ne gideceğinden&#160;kimsenin haberi yoktu. Nac Mac Feegle halkı dışında, ama&#160;Tiffany onlardan çok daha uzun boyluydu. Orada ne olduğunu bilse yine de gider miydi, merak ediyordu.</p>
<p>Evet, giderdim.</p>
<p>Ve onu nasıl yeneceğini bilmesen bile kovanla yüzleşmeye gidiyorsun, öyle mi?</p>
<p>Evet, öyle. Benim bir parçam hâlâ onun içinde. Bir şeyler yapabilirim...</p>
<p>Ama, büyük cesaretle gidiyor olsan da Bayan Havausta ve Bayan Düzgün tartışmayı kazandığı için; sen hiç istemediğin halde, yaşayan en güçlü cadı da sana eşlik edeceği&#160;için birazcık memnun değil misin?</p>
<p>Tiffany içini çekti. İnsanın kendi düşüncelerinin kendisine karşı birlik olması korkunç oluyordu.</p>
<p>Feegle halkı kovam bulmaya gitmesine itiraz etmemişti. Onunla gitmelerine izin verilmemesine itiraz etmişlerdi ama. Bunu hakaret olarak görmüşlerdi, Tiffany biliyordu.&#160;Ama Bayan Havausta’nm dediği gibi, gerçek cadılık buydu&#160;ve içinde Feegle halkına yer yoktu. Kovan oraya gelirse,&#160;düşte değil gerçek olarak gelirse, Feegle adamcıkları tekmelenecek ya da kafa atılacak hiçbir şey bulamazlardı.</p>
<p>Tiffany, yardımları için teşekkür etmek üzere küçük bir söylev vermeye çalışmıştı, ama Herhangibir Rob kollarını&#160;kavuşturmuş, sırtını dönmüştü. Söylev hiç de yolunda gitmemişti. Ama yaşlı cadı haklıydı. Incinebilirlerdi. Sorun&#160;şuydu ki Feegle adamcıklarına işlerin ne kadar tehlikeli olacağını açıklamak, onların hevesini daha da kabartıyordu.</p>
<p>Tiffany onları kendi aralarında tartışırken bıraktı. Hiç de iyi olmamıştı.</p>
<p>Ama şimdi bütün bunlar, pek çok açıdan geride kalmıştı. Yolun yanındaki ağaçlar artık çalıya daha az benziyorlardı ve daha sivriydiler. Ya da Tiffany ağaçlar hakkında daha bilgili olsa meşelerin, yerlerini her daim yeşil ağaçlara&#160;bıraktığını söylerdi.</p>
<p>Kovanı hissedebiliyordu. Onları takip ediyordu, ama çok çok arkadan.</p>
<p>Bir baş cadıyı hayal edecek olsanız Bayan Havausta’yı hayal etmezdiniz. Tekerlekliymiş gibi süzülürcesine ilerleyen, derin kilerlerin karanlığı kadar siyah bir elbise giyen&#160;Bayan Kulağakaçan’ı hayal ederdiniz. Bayan Havausta, yalnızca kırışık yüzlü, asla insanların düşündüğü kadar kara&#160;olmayan, gece kadar kara bir elbise giymiş, nasırlı elli, yaşlı&#160;bir kadındı. Elbisesinin etekleri tozlu ve yıpranmıştı aynı&#160;zamanda.</p>
<p>Diğer yandan, diye düşündü Tiffany’nin İkinci Şüphesi, bir kez Sızı Nine’ye porselen bir çoban kız biblosu aldın, hatırlıyor musun? Tamamen mavi ve beyaz olan, ışıl ışıl bir&#160;biblo?</p>
<p>Birinci Görüsü: Eh, evet, ama o zamanlar çok daha küçüktüm, diye düşündü.</p>
<p>İkinci Şüphesi dedi ki: Evet, ama gerçek çoban kız hangisiydi? Tertemiz, güzel elbise ve tokalı ayakkabı giymiş ışıl ışıl hanımefendi mi, yoksa botlarının içini saman doldurup,&#160;sırtına bir çuval atıp karda dolaşan yaşlı kadın mı?</p>
<p>Bu noktada Bayan Havausta’nm ayağı takıldı. Dengesini hemen sağladı.</p>
<p>“Bu yolda tehlikeli ölçüde gevşek taşlar var,” dedi. “Onlara dikkat et.”</p>
<p>Tiffany bakışlarını indirdi. O kadar da çok taş yoktu ve tehlikeli ya da özellikle gevşek görünmüyorlardı.</p>
<p>Bayan Havausta kaç yaşındaydı acaba? Bu, sormamış olmayı dilediği bir başka soruydu. Bayan Havausta sıska ve sırım gibiydi, tıpkı Sızı Nine gibi, yaşayıp-duran türden&#160;bir kişi... ama Sızı Nine bir gün yatmaya gitmiş ve bir daha&#160;kalkmamıştı. Öylesine...</p>
<p>Güneş batıyordu. Tiffany, kovanı, size bakan birini hissettiğiniz gibi hissedebiliyordu. Dağı eşarp gibi örten ormanın içindeydi hâlâ.</p>
<p>Cadı, sonunda, çimenlerin arasından sütuna benzeyen kayaların fırladığı bir yerde durdu. Sırtını büyük bir kayaya verip oturdu.</p>
<p>“Bu, iş görmek zorunda,” dedi. “Yakında hava kararacak. Bunca gevşek taş varken bileğini burkabilirsin.”</p>
<p>Çevrelerinde, geçmişte dağlardan yuvarlanmış, ev boyunda dev kayalar vardı. Zirvelerin kayalıkları biraz öteden başlıyordu: bir dalga gibi Tiffany’nin üzerine sarkar görünen taştan bir duvar. Issız bir yerdi. Her ses yankılanıyordu.</p>
<p>Bayan Havausta’nm yanma oturdu ve Bayan Düzgün’ün yolculuk için hazırladığı paketi açtı.</p>
<p>Tiffany bu tür konularda pek deneyimli değildi, ama peri masalları kitabına göre, bir maceraya atılırken yenen&#160;standart yemek ekmek ve peynirdi. Hem de sert peynir.</p>
<p>Bayan Düzgün onlara jambonlu ve turşulu sandviç hazırlamıştı. Pakete peçete de koymuştu. Tuhaf bir düşünce uyandırıyordu insanın zihninde: Korkunç bir yaratığı öldürmeye gidiyoruz, ama en azından ekmek kırıntılarıyla&#160;kaplı olmayacağız.</p>
<p>Bir şişe soğuk çay ve bir torba bisküvi de vardı. Bayan Düzgün, Bayan Havausta’yı tanıyordu.</p>
<p>“Bir ateş yaksak iyi olmaz mı?” diye öneride bulundu Tiffany.</p>
<p>“Neden? Ateşlik odun almak için ağaçlara kadar epey yol yürümen gerekir. Yirmi dakikaya kadar güzel bir yarı-may çıkacak. Arkadaşın mesafesini koruyor ve burada bize&#160;saldıracak başka hiçbir şey yok.”</p>
<p>“Emin misin?”</p>
<p>“Ben dağlarımda güvenle yürürüm,” dedi Bayan Hava-usta.</p>
<p>“Ama troller, kurtlar falan yok mu?”</p>
<p>“Ah, evet. Bir sürü.”</p>
<p>“Ve sana saldırmaya kalkışmıyorlar, öyle mi?”</p>
<p>“Artık değil,” dedi karanlıktaki kendinden memnun ses. “Bisküvileri bana uzatır mısın?”</p>
<p>“İşte. Biraz turşu almaz mısın?”</p>
<p>“Turşu fena gaz yapıyor.”</p>
<p>“Bu durumda.</p>
<p>“Ah, hayır demiyordum,” dedi Bayan Havausta, iri, kocaman salatalık turşusu alarak.</p>
<p>Güzel, diye düşündü Tiffany.</p>
<p>Yanında üç çiğ yumurta getirmişti. Hercümerç yapmayı öğrenmek fazla uzun sürmüştü. Aptalcaydı bu. Tüm diğer&#160;kızlar onları kullanabiliyordu. Her şeyi doğru yaptığından&#160;emindi.</p>
<p>Ceplerini gelişigüzel şeylerle doldurmuştu. Şimdi onları bakmadan çıkarıyor, daha önce yüz kez yaptığı gibi ipliği&#160;yumurtanın çevresine örüyor, tahta parçaları alıp şu şekilde oynatıyor...</p>
<p>Plop!..</p>
<p>Yumurta çatladı ve aktı.</p>
<p>“Sana söylemiştim,” dedi Bayan Havausta, tek gözünü açarak. “Onlar oyuncak. Taşlar ve sopalar.”</p>
<p>“Onlardan bir tanesini kullandığın hiç oldu mu?” dedi Tiffany.</p>
<p>“Hayır. Bir türlü yapamadım. Onlar işimi engelliyor.” Bayan Havausta esnedi, battaniyeye sarındı, kayaya yaslanıp rahat etmeye çalışırken birkaç mınam mınam sesi çıkardı ve bir süre sonra derin derin nefes almaya başladı.</p>
<p>Tiffany battaniyesine sarınarak sessizlik içinde aym doğmasını bekledi. Bunun kendisini daha iyi hissettireceğini sanmıştı, ama hissettirmedi. Daha önce, yalnızca karanlık&#160;vardı. Şimdi gölgeler de eklenmişti.</p>
<p>Yanından horultular geliyordu. Çadır bezinin yırtılması gibi, iyi, sağlam horultulardı.</p>
<p>Sessizlik çöktü. Gümüş kanatlı bir tüyün süzülüşü gibi gürültüsüzce geceye yayıldı. Bir kuşa dönüşmüş olan sessizlik, yakındaki kayaya kondu. Başını çevirip Tiffany’ye&#160;baktı.</p>
<p>O bakışta bir kuşun merakından daha fazlası vardı.</p>
<p>Yaşlı kadın yine hırladı. Tiffany, baykuşa bakmaya devam ederek uzandı ve Bayan Havausta’yı nazikçe sarstı. Bu işe yaramayınca, sertçe salladı.</p>
<p>Üç domuzun çarpışması gibi bir ses çıktı ve Bayan Ha-vausta tek gözünü açıp sordu: “Uhuuu?”</p>
<p>“Bizi izleyen bir baykuş var! Çok yakında!”</p>
<p>Aniden baykuş gözlerini kırpıştırdı, Tiffany’ye, onu gördüğüne şaşırmış gibi baktı, kanatlarını açtı ve süzülerek gecenin içinde kayboldu.</p>
<p>Bayan Ha vausta boğazını kavradı, bir iki kez öksürdü, sonra boğuk bir sesle konuştu, “Elbette bir baykuş vardı çocuğum! Onu bu kadar yakma çekmem on dakikamı&#160;aldı! Şimdi sen sessiz ol da baştan başlayayım, yoksa bir&#160;yarasayla idare etmek gerekecek ve kısa süre için bile olsa&#160;yarasayla gidersem kulaklarımla görebildiğimi düşünmeye&#160;başlıyorum ve terbiyeli bir kadın o şekilde davranmaz!”</p>
<p>“Ama horluyordun!”</p>
<p>“Hiç de horlamıyordum! Baykuşu gıdıklayarak yakma çekerken nazikçe dinleniyordum yalnızca! Beni sarsıp baykuşu korkutmasan orada, yukarıda olacaktım ve bütün çayır gözlerimin önünde olacaktı.”</p>
<p>“Sen... onun zihnini mi ele geçiriyorsun?” dedi Tiffany endişeyle.</p>
<p>“Hayır! Ben senin kovanlarından biri değilim! Ben yalnızca... bir yolculuk ödünç alıyorum, ben yalnızca... arada bir dürtüyorum onu, benim orada olduğumu anlamıyor bile. Şimdi, dinlenmeye çalış!”</p>
<p>“Ama ya kovan?..”</p>
<p>“Yaklaşacak olursa ben sana haber veririm!” diye tısladı Bayan Havausta ve yine uzandı. Sonra başını bir kez daha&#160;kaldırdı. “Ayrıca, ben horlamam!” diye ekledi.</p>
<p>Yarım dakika sonra yine horlamaya başladı.</p>
<p>Bundan dakikalar sonra baykuş geri geldi ya da belki bir başka baykuştu. Süzülerek gelip aynı kayanın üzerine&#160;kondu, bir süre orada oturdu, sonra hızla uzaklaştı. Cadı&#160;horlamayı bıraktı. Aslında, nefes almayı bıraktı.</p>
<p>Tiffany eğilip baktı, sonunda kalbinin atıp atmadığını anlamak için cadının sıska göğsüne kulağını dayadı.</p>
<p>Kendi kalbi yumruk gibi sıkılmıştı sanki...</p>
<p>... Sızı Nine’yi kulübede bulduğu gün yüzünden. Dar, demir yatağın üzerinde huzurlu huzurlu yatıyordu, ama Tiffany içeri girer girmez bir şeylerin yanlış olduğunu anlamıştı...</p>
<p>Bum.</p>
<p>Tiffany üçe kadar saydı.</p>
<p>Bum.</p>
<p>Eh, kalp yine de atıyordu.</p>
<p>Tıpkı bir dalın büyümesi gibi çok çok ağır bir biçimde, kaskatı bir el hareket etti. Bir buzdağı gibi cebe daldı ve&#160;büyük bir karton parçası tutarak dışarı çıktı. Karton parçasının üzerine şunlar yazılmıştı:</p><div><img src="main-24.jpg" alt=""/></div>
<p>Tiffany itiraz etmemeye kadar verdi. Ama battaniyeyi yaşlı kadının üzerine çekti ve kendisi de kendisininkine&#160;sarındı.</p>
<p>Ay ışığı altında, bir kez daha hercümerç yapmayı denedi. Kuşkusuz, hercümercin bir şey yapmasını sağlayabilirdi. Belki eğer...</p>
<p>Ay ışığı altında, çok, çok büyük dikkatle...</p>
<p>Plop!..</p>
<p>Yumurta çatladı. Yumurta hep çatlıyordu ve şimdi geriye yalnızca bir tane kalmıştı. Tiffany, bulabilse bile, bir böcekle denemeye cesaret edemiyordu. Çok zalimce olurdu.</p>
<p>Arkasına yaslandı ve gümüş siyah manzaraya baktı. Üçüncü Kuşkusu düşündü: Yakma gelmeyecek.</p>
<p>Neden?</p>
<p>Neden olduğundan emin değilim, diye düşündü. Ama biliyorum. Uzak duruyor. Bayan Havausta’nın benimle olduğunu biliyor.</p>
<p>Bunu nereden bilebilir, diye düşündü. Onun bir zihni yok ki. Bir Bayan Havausta’mn ne olduğunu bile bilmiyor!</p><div><div><img src="main-25.jpg" alt=""/></div></div>
<p>Yine de düşünüyor, diye düşündü Üçüncü Kuşkusu.</p>
<p>Tiffany kayaya yaslanarak büzüldü.</p>
<p>Bazen kafası fazla... kalabalık... geliyordu.</p>
<p>Ve sonra sabah oldu, güneş doğdu, saçlarında çiy damlaları vardı, yerden duman gibi pus yükseliyordu ve... bir kartal, kayanın üzerinde, daha önce baykuşun oturduğu&#160;yerde oturmuş, tüylü bir şey yiyordu. Tiffany, kartalın kanadındaki her tüyü görebiliyordu.</p>
<p>Kartal yutkundu, deli kuş gözleriyle dik dik Tiffany’ye baktı ve sisleri çalkalayarak kanat açıp uzaklaştı.</p>
<p>Yanında, Bayan Havausta yine horlamaya başladı. Tiffany bunun, onun bedenine geri dönmüş olduğu anlamına geldiğini düşündü. Yaşlı kadını dürttü ve önceki sesi yeniden&#160;duydu: gnaaaargrgrgrgrg.</p>
<p>Yaşlı kadın öksürerek doğrulup oturdu ve elini sinirle Tiffany’ye sallayarak çay şişesini uzatmasını istedi. Şişenin&#160;yarısını içene kadar konuşmadı.</p>
<p>“Ah, sen ne dersen de, tavşan pişmişken çok daha lezzetli oluyor,” diye inledi, şişenin tıpasını takarak. “Bir de kürkü olmadan!”</p>
<p>“Sen kartalı ele... ödünç mü aldın?” dedi Tiffany.</p>
<p>“Elbette. Sırf çevrede kimler olduğunu görmek için zavallı baykuşun gündoğumundan sonra ortalıklarda uçmasını bekleyemezdim. O bütün gece kır sıçanı avladı ve inan bana, çiğ tavşan kır sıçanından daha iyi. Kır sıçanı yeme.”</p>
<p>“Yemem,” dedi Tiffany ve sözlerinde içtendi. “Bayan Havausta, sanırım kovanın ne yaptığım biliyorum. Düşünüyor.”</p>
<p>“Onun beyni yok sanıyordum!”</p>
<p>Tiffany onun adına düşüncelerinin konuşmasına izin verdi.</p>
<p>“Ama içinde benden bir yankı var, değil mi? Olmak zorunda. İçine... girdiği herkesten birer yankı var. Benden bir parça da olmalı. Orada bir yerde olduğunu biliyorum.&#160;Senin yanında olduğumu da biliyor. Ve uzak duruyor.”</p>
<p>“Öyle mi? O neden?”</p>
<p>“Çünkü senden korkuyor sanırım.”</p>
<p>“Hah! Peki o nedenmiş?”</p>
<p>“Evet,” dedi Tiffany basitçe. “Çünkü ben korkuyorum. Birazcık.”</p>
<p>“Ah, eyvah. Gerçekten mi?”</p>
<p>“Evet,” dedi Tiffany yine. “Dayak yiyen, ama kaçmayan köpeklerde olduğu gibi. Sorunun ne olduğunu anlamaz.&#160;Ama... onda bir şey var... aklıma gelecek gibi olan bir düşünce...”</p>
<p>Bayan Havausta hiçbir şey söylemedi. Yüzünde boş bir ifade vardı.</p>
<p>“Sen iyi misin?” dedi Tiffany.</p>
<p>“Yalnızca o düşünceyi düşünebilmen için zaman tanıyordum sana,” dedi Bayan Havausta.</p>
<p>“Pardon. Düşünce gitti. Ama... biz kovanı yanlış şekilde düşünüyoruz.”</p>
<p>“Ah, öyle mi? O nedenmiş peki?”</p>
<p>“Çünkü...” Tiffany düşünceyi ifade edebilmek için çabaladı. “Sanırım onu doğru şekilde düşünmek istemediğimiz için. Bu... üçüncü dilekle ilgili. Ve bunun ne demek olduğunu bilmiyorum.”</p>
<p>Cadı dedi ki, “O düşünceyi didiklemeye devam et,” ve sonra başım kaldırıp ekledi, “yalnız değiliz.”</p>
<p>Bayan Havausta’nın gördüğü şeyi Tiffany’nin seçmesi için saniyeler geçti; ormanın hemen kıyısında, küçük ve&#160;karanlık bir şekil. Kararsızca yaklaşıyordu.</p>
<p>Şekil Petulia çıktı. Çalıların bir metre kadar üzerinde ağır ağır ve endişeyle uçuyordu. Bazen yere atlıyor, süpürgenin yönünü biraz değiştiriyordu.</p>
<p>Tiffany ile Bayan Havausta’nm yanma geldiğinde yine yere indi, süpürgeyi çabucak kaptı ve büyük bir kayaya nişan aldı. Süpürge hafifçe çarptı ve kayanın içinden geçmeye çalışarak orada asılı kaldı.</p>
<p>“Mm, özür dilerim,” dedi kız nefes nefese. “Ama onu durdurmayı her zaman başaramıyorum ve böylesi, bir çapadan daha iyi... Mm.”</p>
<p>Bayan Havausta’nm karşısında diz kıracak oldu, kendisinin de bir cadı olduğunu hatırladı ve diz kırmasını, yarısında bir eğilmeye dönüştürmeye çalıştı, ki bu haliyle&#160;görmek için para bile ödeyebileceğiniz bir manzara oluşturuyordu. Sonunda iki büklüm olduğu yerden minicik bir&#160;ses geldi, “Mm, biri yardım edebilir mi lütfen? Sanırım Üç-dağ Sekizgenim Dokuz Ot Keseme takıldı...”</p>
<p>Onu gözerken zor bir an yaşadılar. Halhalları ve kolyeleri gözerlerken Bayan Havausta bir yandan da, “Oyuncak bunlar, yalnızca oyuncak” diye homurdanıyordu.</p>
<p>Petulia kıpkırmızı bir yüzle doğruldu. Bayan Havaus-ta’nm yüzündeki ifadeyi gördü, sivri şapkasını hızla çıkardı ve önünde tuttu. Bu bir saygı işaretiydi, ama aynı zamanda&#160;altmış santimlik, sivri tepeli bir şeyi onlara çevirdiği anlamına geliyordu.</p>
<p>“Mm... Bayan Düzgün’ü görmeye gittim ve korkunç bir şeyin peşinden buraya geldiğinizi söyledi,” dedi. “Mm...&#160;ben de ne durumda olduğunuzu görmenin iyi olacağını&#160;düşündüm.”</p>
<p>“Mm... çok naziksin,” dedi Tiffany, ama hain İkinci Şüphesi şöyle düşündü: O bize saldırsa ne yapacaktın peki?&#160;Bir anlığına gözlerinin önüne Petulia’nm korkunç, öfkeli&#160;bir yaratığın önünde durduğu geldi, ama ilk düşündüğü&#160;kadar gülünç değildi. Petulia gerçekten de, işe yaramaz tılsımları şıngırdarken dehşetle titreyerek, korkudan aklını&#160;kaçırmış bir şekilde dururdu... ama gerilemezdi. Burada&#160;korkunç bir şeyle yüzleşen insanlar olduğunu düşünmüştü&#160;ve yine de gelmişti.</p>
<p>“Adm nedir kızım?” dedi Bayan Havausta.</p>
<p>“Mm, Petulia Kıkırdak, hanımefendi. Gwinifer Karatak-ke’den eğitim alıyorum.”</p>
<p>“Yaşlı Karatakke Ana mı?” dedi Bayan Havausta. “Çok aklı başında biridir. Domuzlardan iyi anlar. Buraya gelmekle iyi etmişsin.”</p>
<p>Petulia endişe içinde Tiffany’ye baktı. “Mm, sen iyi misin? Bayan Düzgün senin... hasta... olduğunu söyledi.”</p>
<p>“Şimdi çok daha iyiyim. Sorduğun için çok teşekkür ederim,” dedi Tiffany, sefil bir halde. “Bak, şey için üzgünüm...”</p>
<p>“Eh, hastaydın,” dedi Petulia.</p>
<p>Petulia hakkında bilinmesi gereken bir şey daha vardı. Her zaman herkes hakkında iyi düşünmek isterdi. İyi düşünmeye çalıştığı kişinin siz olduğunu biliyorsanız bu biraz rahatsız edici oluyordu.</p>
<p>“Yarışlardan önce kulübeye dönecek misin?” diye devam etti Petulia.</p>
<p>“Yarışlar mı?” dedi, aniden şaşıran Tiffany.</p>
<p>“Cadı Yarışları,” dedi Bayan Havausta.</p>
<p>“Bugün,” dedi Petulia.</p>
<p>“Ben bunu tamamen unutmuştum!” dedi Tiffany.</p>
<p>“Ben unutmamıştım,” dedi yaşlı cadı sakin sakin. “Yarışları asla kaçırmam. Altmış senedir tek bir tanesini bile kaçırmadım. Zavallı yaşlı bir kadın için bir iyilik yapar mısın, Bayan Kıkırdak? O süpürgeni Bayan Düzgün’ün kulübesine geri sürüp ona Bayan Havausta’nm selam söylediğini ve doğrudan yarışlara gitmeyi düşündüğünü söyler&#160;misin? O iyi miydi?”</p>
<p>“Mm, ellerini kullanmadan top çeviriyordu!” dedi Petulia, hayretle. “Hem, biliyor musunuz? Bahçesinde bir peri gördüm! Mavi bir peri!”</p>
<p>“Gerçekten mi?” dedi Tiffany, yüreği sıkışarak.</p>
<p>“Evet! Ama oldukça hırpaniydi. Ve gerçekten de bir peri olup olmadığını sorduğumda dedi ki... mm... Şıkır&#160;Ülkesi’nden koca leş kokulu korkunç dikenli demir ısırgan&#160;perisiymiş. Sonra bana ‘kılçık’ dedi. Bunun ne anlama geldiğini biliyor musun?”</p>
<p>Tiffany o yuvarlak, umutlu yüze baktı. Perileri seven biri, demek için ağzını açtı, ama tam zamanında durdu. Bu&#160;hiç de adil olmazdı. İçini çekti.</p>
<p>“Petulia, sen bir Nac Mac Feegle görmüşsün,” dedi. “Gerçekten de bir tür peridir, ama tatlı türden değil. Üzgünüm. İyidirler... eh, iyi sayılırlar ama tam olarak değil. Ve&#160;‘kılçık’ bir tür küfür. Ama özellikle kötü bir küfür olduğunu sanmıyorum.”</p>
<p>Bir süre Petulia’nm yüzündeki ifade değişmedi. Sonra, “O zaman gerçekten bir periydi, öyle mi?” dedi.</p>
<p>“Şey, evet. Teknik olarak.”</p>
<p>Yuvarlak pembe yüz gülümsedi. “Güzel, ben de merak etmiştim, çünkü o, mm, bilirsin... Bayan Düzgün’ün bahçesindeki yer cücelerinden birine işiyordu.”</p>
<p>“Kesinlikle bir Feegle,” dedi Tiffany.</p>
<p>“Ah pekâlâ, herhalde tüm diğer bitkiler gibi koca leş kokulu korkunç dikenli demir ısırganların da bir periye&#160;ihtiyacı vardır,” dedi Petulia.</p><div><img src="main-26.jpg" alt=""/></div>
<p>Böfüm 1 1</p>
</body>
</html>