<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Böfüm 2</h4><h4>İKİ GÖMLEK, İKİ BURUN</h4>
<p>lkigömlek, yol üzerinde bir kıvrımdan ibaretti. Tek özelliği, bir isminin olmasıydı. Orada, yolcu arabaları için&#160;bir han, bir demirci atölyesi ve üzerine iyimserce HEDİYE&#160;DÜKKÂNI yazılmış bir karton parçasını penceresine asmış, küçük bir dükkândan başka hiçbir şey yoktu. Hepsi&#160;buydu işte. İkigömlek’in büyük bir şehir olduğunu sanan&#160;yöre halkı birbirinden, tarlalar ve koruluklarla ayrılmış&#160;evlerde yaşıyordu. Her dünya, lkigömlek gibi yerlerle doludur. Oralar insanların geldiği yerlerdir, insanların terk&#160;ettiği yerler değil.</p>
<p>Köy, sıcak akşam güneşinde oturmuş; sessiz sessiz pişiyordu. Yolun ortasında kahverengi, beyaz benekli, küçük bir köpek tozun içinde uyukluyordu.</p>
<p>lkigömlek, Tiffany’nin köyünden büyüktü ve Tiffany daha önce hiç hediye dükkânı görmemişti. Dükkâna girdi</p>
<p>ve yarım kuruşunu, bir çamaşır ipine asılmış iki gömleği betimleyen bir ahşap oymaya ve ‘İkigömlek Manzarası’ başlıklı iki kartpostala harcadı. Kartpostallarda, bu hediye&#160;dükkânının ve muhtemelen, şu an yolda uyumakta olan&#160;köpeğin resmi vardı. Tezgâhın arkasındaki ufak tefek, yaşlı&#160;hanım Tiffany’ye ‘genç hanım’ dedi ve insanların ta bir buçuk kilometre uzaktan Lahana Islama Bayramı için geldikleri aylarda Ikigömlek’in çok popüler olduğunu anlattı.</p>
<p>Tiffany dışarı çıktığında Bayan Kene’yi, uyuyan köpeğin yanında durmuş, geldikleri yola bakarken buldu.</p>
<p>“Bir sorun mu var?” dedi Tiffany.</p>
<p>“Ne?” dedi Bayan Kene, Tiffany’nin varlığını unutmuş gibi. “Ah... yoo. Yalnızca... düşündüm ki... bak, gidip bir&#160;şeyler yiyelim mi?”</p>
<p>Handa birini bulmak zaman aldı, ama Bayan Kene mutfağa gitti ve bir kadın buldu. Kadın, çörekler ve birer fincan çay getirmeye söz verdi. Aslında, bu sözü verdiğine oldukça şaşırmıştı, çünkü böyle bir söz vermeye niyeti yoktu ve yolcu arabası gelene kadar çalışması gerekmiyordu, ama&#160;Bayan Kene’nin, dilediği yanıtları alacak şekilde soru sormak gibi bir yeteneği vardı.</p>
<p>Bayan Kene çiğ, taze yumurta da istedi. Cadılar aynı zamanda, karşılarındaki insanlardan “Niye?” karşılığını almayacak şekilde soru sormak konusunda da yeteneklidir.</p>
<p>Hanın dışındaki bankta, güneş altında oturup yiyeceklerini yediler. Sonra Tiffany günlüğünü çıkardı.</p>
<p>Süthanede de bir günlüğü vardı, ama o peynir ve tereyağı kayıtları içindi. Bu ise kişiseldi. Onu bir çerçiden ucuza almıştı, çünkü geçen senenin günlüğüydü. Ama çerçinin&#160;dediği gibi, bu senedeki gün sayısı da aynıydı.</p>
<p>Günlüğün kilidi vardı, deri kapak üzerinde küçük, pirinç bir şey. Kendi minik anahtarı vardı. Tiffany’yi cezbeden anahtar olmuştu. Belli bir yaşa gelince anahtarların değerini anlıyordunuz.</p>
<p>Günlüğüne ‘İkigömlek’ yazdı ve bir süre düşündükten sonra ‘yolda bir kıvrım’ diye ekledi.</p>
<p>Bayan Kene hâlâ yola bakıyordu.</p>
<p>“Bir sorun mu var Bayan Kene?” diye sordu Tiffany, başını kaldırarak.</p>
<p>“Ben... emin değilim. Bizi izleyen biri var mı?”</p>
<p>Tiffany çevresine bakındı. İkigömlek, sıcak havada uyuyordu. İzleyen kimse yoktu.</p>
<p>“Hayır Bayan Kene.”</p>
<p>Bayan Kene öğretmen şapkasını çıkardı, içinden iki tahta parçası ve bir makara siyah iplik aldı. İkigömlek’in aniden kalabalıklaşması ihtimaline karşı çevresine bakınarak kollarını sıvadı, sonra iplikten bir parça kopardı ve yumurtayı aldı.</p>
<p>Yumurta, iplik ve parmaklar birkaç saniyeliğine hızla, bulanıklaşarak hareket ettiler ve sonunda yumurta küçük,&#160;düzgün bir ağm içinde Bayan Kene’nin parmaklarından&#160;sarkıyordu.</p>
<p>Tiffany etkilenmişti.</p>
<p>Ama Bayan Kene’nin işi bitmemişti. Ceplerinden bir şeyler çıkarmaya başladı. Genelde bir cadının bir sürü cebi&#160;vardır. Boncuklar, iki tüy, bir cam lens, bir iki renkli kâğıt&#160;şeridi vardı. Bunların hepsi tahta ve iplik kargaşasına eklendi.</p>
<p>“O nedir?” dedi Tiffany.</p>
<p>“Bir hercümerç,” dedi Bayan Kene, yaptığı şeye yoğunlaşmış bir halde.</p>
<p>“Büyü mü?”</p>
<p>“Tam olarak değil. Bu elçabukluğu.”</p>
<p>Bayan Kene sol elini kaldırdı. Tüyler, boncuklar, yumurta ve cep döküntüleri, ipliğin oluşturduğu ağa dolanmıştı.</p>
<p>“Hımm,” dedi Bayan Kene. “Şimdi bakalım ne görebiliyorum...”</p>
<p>Sağ elinin parmaklarını iplik ağma soktu ve çekti...</p>
<p>Dolaşık ağın içinde yumurta, boncuklar ve tüyler dans etti. Tiffany bir noktada bir ipliğin, bir diğerinin tam içinden geçtiğinden emindi.</p>
<p>“Ah,” dedi, “bu Kedi Beşiği!”</p>
<p>“Bunu oynadın, değil mi?” dedi Bayan Kene, yoğunlaşmaya devam ederek.</p>
<p>“Bilinen bütün şekilleri yapabilirim,” dedi Tiffany. “Elmaslar, beşik, ev, sürü, pazara bir kova su taşırken yolda eşekle karşılaşan biri kısık gözlü üç yaşlı hanım... ama o şekil için iki kişi lazım ve ben yalnızca bir kez yaptım.</p>
<p>Betsy Tupper yanlış zamanda burnunu kaşıdı ve onu iplerden kurtarmak için makas getirmem gerekti.</p>
<p>Bayan Kene’nin parmakları dokuma tezgâhı gibi işliyordu.</p>
<p>“Artık bir çocuk oyunu olması tuhaf,” dedi. “Aha...” Yarattığı karmaşık ağm içine baktı.</p>
<p>“Bir şey görebiliyor musun?” dedi Tiffany.</p>
<p>“Yoğunlaşmama izin verirsen, çocuğum? Teşekkür ederim...”</p>
<p>Yoldaki köpek uyandı, esnedi ve ayağa kalktı. Sahana sallana ikisinin oturduğu banka yaklaştı, paylamasına Tiffrny’ye baktı, sonra ayaklarının dibine kıvrıldı. Köpek,&#160;eski, rutubetli halılar gibi kokuyordu.</p>
<p>“Bir şey... var...” dedi Bayan Kene, çok sessizce.</p>
<p>Tiffany paniğe kapıldı.</p>
<p>Güneş ışığı, yoldaki beyaz tozdan ve karşıdaki taş duvardan yansıyordu. Duvarın tepesinde büyüyen küçük sarı çiçeklerin arasında arılar vızıldıyordu. Tiffany’nin ayaklarının dibinde, küçük köpek burnundan hızla nefes veriyor,&#160;zaman zaman yelleniyordu.</p>
<p>Ama bunların hepsi yanlıştı. Üzerinde bir baskı hissediyordu, onu ve çevredeki her şeyi parlak gün ışığı altında sıkıştıran bir baskı. Bayan Kene ve ipliklerden yaptığı beşik, yanı başında, o parlak dehşet anında donmuş halde&#160;duruyordu.</p>
<p>Yalnızca iplikler, kendi başlarına hareket ediyordu. Yumurta dans ediyor, cam ışıldıyor, boncuklar kayıyor, ipten ipe sıçrıyorlardı...</p>
<p>Yumurta patladı.</p>
<p>Yolcu arabası gürleyerek yaklaştı.</p>
<p>Bir toz, ses ve toynak bulutu içinde, dünyayı peşinden sürükleyerek geldi. Güneşi örttü. Kapılar açıldı. Koşum takımları şıngırdadı. Atlar, buhar saçıyordu. Küçük köpek&#160;doğrulup oturdu ve kuyruğunu umutla salladı.</p>
<p>Baskı gitti... hayır, kaçtı.</p>
<p>Tiffany’nin yanında duran Bayan Kene, bir mendil çıkardı ve elbisesine bulaşmış yumurtaları silmeye başladı. Hercümercin kalanı olağanüstü bir hızla ceplerinden birinde kaybolmuştu.</p>
<p>Bayan Kene, Tiffany’ye gülümsedi ve konuşurken gülümsemeye devam etti. Bu haliyle, biraz deh görünüyordu.</p>
<p>“Ayağa kalkma, hiçbir şey yapma, küçük bir fare kadar sessiz ol.”</p>
<p>Tiffany kıpırtısız oturmaktan başka şey yapacak durumda değildi; kendini bir kâbustan uyandığı zamanki gibi hissediyordu.</p>
<p>Zengin yolcular arabadan, fakir olanlar arabanın üzerinden indiler. Homurdanarak, ayaklarını yere vurarak, arkalarında toz bulutları bırakarak gözden kayboldular.</p>
<p>“Şimdi,” dedi Bayan Kene, han kapısı kapandığı zaman, “biz... biz bir... yürüyüşe çıkacağız. Şuradaki küçük koruluğu görüyor musun? Oraya gideceğiz işte. Bizi getiren&#160;arabacı Bay Crabber yarın babanı gördüğünde diyecek ki...&#160;yolcu arabası gelmeden hemen önce bizi buraya bıraktığını</p>
<p>söyleyecek ve... ve herkes mutlu olacak ve kimse yalan söylemiş olmayacak. Bu önemli.”</p>
<p>“Bayan Kene?..” dedi Tiffany, bavulu alarak.</p>
<p>“Evet?..”</p>
<p>“Biraz önce ne oldu?”</p>
<p>“Bilmiyorum,” dedi cadı. “Kendini iyi hissediyor musun?”</p>
<p>“Şey... evet. Şapkanda yumurta sarısı var.” Ve çok sinirlisin, diye düşündü Tiffany. En endişe verici kısmı buydu. “Elbisen için üzgünüm,” diye ekledi.</p>
<p>“Çok daha kötülerini gördü,” dedi Bayan Kene. “Gidelim.”</p>
<p>“Bayan Kene?” dedi Tiffany yine, yürümeye başladıklarında.</p>
<p>“Ee, evet?”</p>
<p>“Çok sinirlisin,” dedi Tiffany. “Bana nedenini söylersen iki kişi oluruz ve adam başına yarım parça sinir düşer.”</p>
<p>Bayan Kene içini çekti. “Muhtemelen önemli bir şey değildi,” dedi.</p>
<p>“Bayan Kene, yumurta patladı!”</p>
<p>“Evet. Şey... bir hercümerç basit bir büyü dedektörü ve yükseltici olarak kullanılabilir. Aslında çok kaba bir şeydir, ama sıkıntı ve kargaşa zamanlarında bir tane yapmak&#160;her zaman faydalı olur. Sanırım ben... muhtemelen doğru yapamadım. Ve bazen büyük miktarda gelişigüzel büyü&#160;boşalımları elde edersin.”</p>
<p>“Endişeli olduğun için yaptın,” dedi Tiffany.</p>
<p>“Endişeli mi? Kesinlikle hayır. Ben asla endişelenmem! ” diye terslendi Bayan Kene. “Bununla beraber, madem konuyu sen açtın, gerçekten de düşünceliydim. Bir şey beni&#160;huzursuz ediyordu. Yakın bir şey, sanırım. Muhtemelen&#160;önemli değildi. Aslında, artık gideceğimiz için kendimi&#160;çok daha iyi hissediyorum.”</p>
<p>Ama öyle görünmüyorsun, diye düşündü Tiffany. Ben yanıldım. İki kişi demek, adam başı iki kat fazla endişe demek.</p>
<p>Ama İkigömlek’te büyülü hiçbir şey olmadığından emindi. O yalnızca yolda bir kıvrımdı.</p>
<p>■k kk</p>
<p>Yirmi dakika sonra yolcular, arabaya binmek için geldiler. Arabacı, atların ter içinde olduğunu fark etti ve görünürde sinek yokken neden sinek uğultusu duyduğunu merak etti.</p>
<p>Yolda yatan köpek daha sonra, hanın ahır bölmelerinden birinde, inlerken bulundu.</p>
<p>Koruluk yaklaşık yarım saatlik yürüyüş mesafesindey-di. Bayan Kene ve Tiffany bavulu sırayla taşıdılar. Özel bir koruluk değildi; daha çok, büyük kayın ağaçları vardı.&#160;Ama kayın ağaçlarının, dibini açık tutmak için yere nahoş&#160;zehirler damlattığını öğrenmişseniz, eskiden düşündüğünüze benzer bir ağaçlık gibi gelmiyordu.</p>
<p>Bir kütüğün üzerine oturdular ve günbatımını beklediler. Bayan Kene, Tiffany’ye hercümerçleri anlattı.</p>
<p>“Demek büyülü değiller?” dedi Tiffany.</p>
<p>“Hayır. Ama büyünün gücüne sahip olmayı sağlarlar.” “Yani gözlüklerin görmeyi sağlaması, ama senin adına&#160;görememeleri gibi mi?”</p>
<p>“Doğru, aferin! Teleskop büyülü müdür? Kesinlikle hayır. O yalnızca bir silindire yerleştirilmiş camdan ibarettir, ama bir teleskopla aydaki ejderhaları sayabilirsin. Ve... hiç&#160;yay kullandığın oldu mu? Hayır, muhtemelen kullanma-mışsmdır. Bir hercümerç, yay işi de görür. Okçu, kirişi çekerken yay, kas gücünü biriktirir ve ağır bir oku, okçunun&#160;tek başına fırlatabileceğinden daha uzağa gönderir. Her şeyden hercümerç yapabilirsin. Yalnız... doğru görünmeli.”&#160;“Sonra, çevrede büyü olup olmadığını anlayabiliyorsun,&#160;öyle mi?”</p>
<p>“Evet. Eğer istediğin buysa. Bu işte iyi olduğun zaman, onu, büyü yapmana yardımcı olması ve yapman gereken&#160;şeye odaklanmak için de kullanabilirsin. Onu, tıpkı laneta-ğı gibi, korunmak için ya da bir büyüyü göndermek için de&#160;kullanabilirsin. Ya da... şu pahalı çakılar gibi, bilir misin?&#160;Hani minik bir testeresi, makası ve kürdanı vardır. Yalnız,&#160;bir hercümerci kürdan olarak kullanan cadı çıktığını sanmıyorum, ha ha! Hercümerç yapmayı bütün genç cadılar&#160;öğrenmeli. Bayan Düzgün sana yardım eder.”</p>
<p>Tiffany korulukta çevresine bakındı. Gölgeler uzuyordu, ama gölgeler Tiffany’yi endişelendirmedi. Bayan Kene’nin&#160;öğrettikleri kafasından geçiyordu: Korkularınla her zaman&#160;yüzleş. Yalnızca yeteri kadar paran olsun, asla çok fazla&#160;değil. İp bulundur. Senin hatan değilse bile senin sorumluluğundur. Cadılar her şeyle başa çıkar. Asla iki ayna arasında durma. Asla keh keh gülme. Ne yapman gerekiyorsa yap.&#160;Asla yalan söyleme, ama her zaman dürüst olmak zorunda da&#160;değilsin. Asla dilek dileme. Özellikle de bir yıldıza bakarak&#160;dileme, çünkü yıldızlar astronomik açıdan aptaldır. Gözlerini&#160;aç, sonra gözlerini bir daha aç.</p>
<p>“Bayan Düzgün’ün uzun, gri saçları var, değil mi?” dedi.</p>
<p>“Ah, evet.”</p>
<p>“Ve oldukça uzun boylu bir hanım, biraz şişman ve bir sürü kolye takıyor,” dedi ve devam etti Tiffany: “Ve zincire&#160;takılı bir gözlük ve şaşırtıcı ölçüde yüksek topuklu botlar&#160;giyiyor.”</p>
<p>Bayan Kene aptal değildi. Açıklıkta çevresine bakındı.</p>
<p>“Nerede o?” dedi.</p>
<p>“Şuradaki ağacın yanında duruyor,” dedi Tiffany.</p>
<p>Buna rağmen Bayan Kene’nin gözlerini kısması gerekti. Tiffany’nin fark ettiği şey, cadıların mekânları doldurma-sıydı. Bunu açıklamak neredeyse imkânsızdı, çevrelerinde&#160;olanlar diğerlerinden daha gerçek geliyordu insana. Onlar&#160;daha fazla belli oluyorlardı. Ama görülmek istemiyorlarsa,&#160;fark edilmesi şaşırtıcı ölçüde zor da olabiliyorlardı. Kendilerini saklamıyorlardı, insana öyle gelse bile büyüyle solup&#160;gitmiyorlardı, ama daha sonra odayı tarif etmeye kalksanız&#160;içinde bir cadı olmadığına yemin edebilirsiniz. Yalnızca,&#160;kendilerinin kaybolmalarına izin veriyorlardı.</p>
<p>“Ah evet, aferin,” dedi Bayan Kene. “Ben de senin ne zaman fark edeceğini merak ediyordum.”</p>
<p>Hah, diye düşündü Tiffany.</p>
<p>Bayan Düzgün, onlara doğru yürürken daha gerçek oldu. Tamamen siyahlara bürünmüştü ve taktığı onca siyah&#160;takı yüzünden yürürken hafifçe şıngırdıyordu. Gözlükleri&#160;de vardı. Bir cadının gözlük takması Tiffany’ye tuhaf geldi.&#160;Bayan Düzgün ona mutlu bir tavuğu hatırlattı. Ve iki kolu&#160;vardı, ki normal sayı da buydu zaten.</p>
<p>“Ah, Bayan Kene,” dedi kadın. “Sen de Tiffany Sızı olmalısın.”</p>
<p>Tiffany eğilmesi gerektiğini biliyordu; cadılar diz kır-mazdı (Roland’ı utandırmak istemiyorlarsa).</p>
<p>“Senin için de uygunsa Tiffany, Bayan Düzgün ile biraz konuşmak istiyorum,” dedi Bayan Kene anlamlı anlamlı.&#160;“Kıdemli cadı işleri.”</p>
<p>Hah, diye düşündü Tiffany yine, sırf çıkardığı ses hoşuna gittiği için.</p>
<p>“Ben gidip bir ağaca bakayım o zaman, olmaz mı?” dedi, kavurucu bir alay olduğunu umduğu bir tavırla.</p>
<p>“Senin yerinde olsam çalıları kullanırdım hayatım,” dedi Bayan Düzgün arkasından. “Bir kere havalandım mı&#160;durmaktan pek hoşlanmam.”</p>
<p>Perde görevi görebilecek birkaç çobanpüskülü çalısı vardı gerçekten, ama on yaşında bir çocuk gibi muamele&#160;görmektense Tiffany, sidik torbasının patlamasını tercih&#160;ederdi.</p>
<p>Ben Peri Kraliçesi’ni yendim, diye düşündü, koruluğa girerken. Tamam, nasıl yendiğimden emin değilim, çünkü&#160;artık her şey bana bir düş gibi geliyor, ama yendim işte!</p>
<p>Bu şekilde uzağa gönderildiği için öfkeliydi. Birazcık saygı görmesinin kimseye zararı olmazdı, değil mi? Yaşlı&#160;cadı Bayan Havausta öyle demişti, değil mi? “Ben sana saygı duyuyorum, tıpkı senin bana duyacağın gibi.” Tüm diğer&#160;cadıların gizliden gizliye benzemek istediği Bayan Havausta, Tiffany’ye saygı duymuştu, bu yüzden diğerlerinin de&#160;bu konuda biraz çaba göstereceğini sanırdınız.</p>
<p>“Beni gör,” dedi.</p>
<p>... ve kendinden çıkıp, görünmez hayalet bedeni içinde Bayan Kene ile Bayan Düzgün’e doğru yürüdü. Ayaklarının orada olmadığını görmesi ihtimaline karşı bakışlarını&#160;indirmedi. Geri dönüp maddesel bedenine baktığı zaman,&#160;onun çobanpüskülü çalıları arasında ciddi ciddi durduğunu görebiliyordu. Diğerlerinin konuşmalarını duyamayacak kadar uzakta olduğu açıktı.</p>
<p>Tiffany gizli gizli yaklaşırken Bayan Kene’nin sözlerini duydu:</p>
<p>“... ama korkutucu ölçüde erken gelişmiş.”</p>
<p>“Ah, eyvah! Akıllı insanlarla geçinmeyi hiç beceremem,” dedi Bayan Düzgün.</p>
<p>“Aslında çok iyi bir çocuk, ” dedi Bayan Kene. Bu, Tiffany’yi, ‘korkutucu ölçüde erken gelişmiş’ sözlerinden daha fazla&#160;sinirlendirdi.</p>
<p>“Elbette, durumumu biliyorsun,” dedi Bayan Düzgün, görünmez Tiffany yanaşırken.</p>
<p>“Evet Bayan Düzgün, ama çıkardığın iş övgüye değer. Bayan Havausta bu yüzden seni önerdi. ”</p>
<p>“Ama korkarım biraz dalgınlaştım, ” dedi Bayan Düzgün endişeyle. “Buraya kadar uçmak korkunç bir deneyimdi,&#160;çünkü koca bir aptal gibi, uzun mesafe gözlüklerimi diğer&#160;burnumda unutmuşum... ”</p>
<p>Diğer burnu mu, diye düşündü Tiffany.</p>
<p>iki cadı tam olarak aynı anda yerlerinde dondular.</p>
<p>“Yumurtam yok!” dedi Bayan Kene.</p>
<p>“Bu tür acil durumlar için kibrit kutumda bir böcek getirdim!” diye ciyakladı Bayan Düzgün.</p>
<p>Ellerini ceplerine daldırdılar; ipler, tüyler ve renkli kumaş parçaları çıkarmaya başladılar...</p>
<p>Burada olduğumu biliyorlar, diye düşündü Tiffany ve “Beni görme!” diye fısıldadı.</p>
<p>Çobanpüskülü çalılarının yanındaki küçük, sabırlı bedene geri döndüğünde gözlerini kırpıştırdı ve topuklarının üzerinde sallandı. Bayan Düzgün çılgınca hercümerç yapıyordu ve Bayan Kene korulukta çevresine bakmıyordu.</p>
<p>“Tiffany, hemen geri dön!” diye bağırdı.</p>
<p>“Peki Bayan Kene,” dedi Tiffany, cici bir kız gibi koşarak.</p>
<p>Bir şekilde beni fark ettiler, diye düşündü. Eh, ne de olsa cadı onlar. Benim fikrime göre pek iyi cadı olmasalar da...</p>
<p>Sonra baskı geldi. Koruluğu dümdüz ezdi ve yanı başınızda bir şey duruyormuş gibi korkunç bir duyguyla doldurdu. Tiffany elleriyle kulaklarını tıkayarak dizleri&#160;üzerine çöktü. Korkunç bir kulak ağrısı kafasını eziyordu&#160;sanki.</p>
<p>“Bitti!” diye bağırdı Bayan Düzgün. Bir hercümerç kaldırdı. Bayan Kene’ninkinden oldukça farklıydı ve iplerden, karga tüylerinden, parlak siyah boncuklardan yapılmıştı.&#160;En ortasında sıradan bir kibrit kutusu vardı.</p>
<p>Tiffany bağırdı. Kor kızıl iğneler batıyormuş gibi canı yanıyordu ve kulakları sinek uğultularıyla dolmuştu.</p>
<p>Kibrit kutusu patladı.</p>
<p>Sonra sessizlik oldu. Kuş ötüşleri duyuldu. Sarmallar çizerek yere düşen birkaç kibrit kutusu parçası ve ışıl ışıl&#160;bir böcek kanadı; biraz önce olanları anlatacak hiçbir şey&#160;yoktu.</p>
<p>“Ah eyvah,” dedi Bayan Düzgün. “Böcekler arasında oldukça iyi bir böcekti.</p>
<p>“Tiffany, sen iyi misin?” dedi Bayan Kene.</p>
<p>Tiffany gözlerini kırpıştırdı. Acı geldiği gibi gitmişti, geriye yalnızca yakıcı bir anı bırakmıştı. Ayağa kalktı. “Sanırım iyiyim Bayan Kene.”</p>
<p>“O zaman bir şey söyle, lütfen!” dedi Bayan Kene, bir ağacın yanma gidip sert bir ifadeyle orada durarak.</p>
<p>“Evet, Bayan Kene?” dedi Tiffany.</p>
<p>“Sen bir şey... yaptın mı?” dedi Bayan Kene. “Bir şeyler çağırmıyorsun, değil mi?”</p>
<p>“Hayır! Zaten nasıl çağıracağımı bilmiyorum!” dedi Tiffany.</p>
<p>“O zaman senin küçük adamların değil, değil mi?” dedi Bayan Kene kuşkuyla.</p>
<p>“Onlar benim değil, Bayan Kene. Ve bu tür şeyler yapmıyorlar. ‘Amanın!’ diye bağırarak insanların ayak bileklerini tekmelemeye başlıyorlar. Onlar olduğunda kesinlikle anlarsın.”</p>
<p>“Eh, her ne idiyse, gitmiş gibi görünüyor,” dedi Bayan Düzgün. “Biz de gitmeliyiz, yoksa bütün gece uçmamız gerekecek.” Bir başka ağacın arkasına uzandı ve bir kucak dolusu&#160;odun aldı. En azından tam olarak oduna benziyordu, çünkü&#160;öyle görünmek zorundaydı. “Benim icadım,” dedi alçakgönüllülükle. “Burada, ovada insan asla emin olamaz, değil mi?&#160;Sap, bu düğme sayesinde çıkıyor... Ah, çok özür dilerim,&#160;bazen bunu yapıyor. Nereye gittiğini gören oldu mu?”</p>
<p>Sap, bir çalıda bulundu ve yerine takıldı.</p>
<p>İnsanların söylediklerini dinleyen bir kız olan Tiffany, Bayan Düzgün’ü dikkatle izliyordu. Kadının yüzünde kesinlikle bir burun vardı. Birinin başka bir yerde, başka bir&#160;burnunun olduğunu düşünmek, onu ne işlerde kullanıyor&#160;olabileceğini hayal etmek, kesinlikle huzursuz ediciydi.</p>
<p>Sonra, Bayan Düzgün cebinden bir parça halat çıkardı ve orada olmayan birine uzattı.</p>
<p>Yaptığı buydu işte, Tiffany emindi. Halatı düşürmedi, atmadı, yalnızca uzattı ve görünmez bir çengele taktığını&#160;düşünürmüş gibi bıraktı.</p>
<p>Halat kangal halinde, yosunların üzerine düştü. Bayan Düzgün bakışlarını indirdi, Tiffany’nin onu izlediğini gördü ve huzursuzca güldü.</p>
<p>“Ne aptalım!” dedi. “Orada olduğumu düşündüm! Artık kendi kafamı da unuturum!”</p>
<p>“Şey... kastettiğin, boynunun üzerine takılı olansa,” dedi Tiffany ihtiyatla, diğer burnu düşünmeye devam ederek, “hâlâ yerinde.”</p>
<p>Eski bavul, yerden bir metre kadar yukarıda sakin sakin süzülmekte olan çalı süpürgesinin çalı kısmına bağlandı.</p>
<p>“İşte, bu rahat bir oturak olur,” dedi Bayan Düzgün. Tiffany’nin, onları gören herkes gibi tüm sinirleri ayaktaydı artık. “Arkama oturup tutunabilirsin. Şey... ben normalde böyle yaparım.”</p>
<p>“Normalde kendi arkana mı tutunursun?” dedi Tiffany. “Ama nasıl...”</p>
<p>“Tiffany, dolaysız sorular sormanı her zaman cesaretlendirdim,” dedi Bayan Kene yüksek sesle. “Ama şimdi, sessiz kalmak konusundaki ustalığını kutlamak isterim! Lütfen&#160;Bayan Düzgün’ün arkasına bin. Eminim hava kararmadan&#160;yola çıkmak istiyordur.”</p>
<p>Bayan Düzgün binerken süpürge biraz sallandı. Kadın, elini süpürgesinin üzerine koyarak Tiffany’yi oturmaya davet etti. “Yüksekten korkmazsın, değil mi hayatım?” dedi,&#160;Tiffany süpürgeye binerken.</p>
<p>“Hayır,” dedi Tiffany.</p>
<p>“Cadı Yarışları için geldiğimde uğrarım,” dedi Bayan Kene, Tiffany altındaki süpürgenin nazikçe yükseldiğini&#160;hissederken. “Kendinize iyi bakın.”</p>
<p>Tiffany’ye yüksekten korkup korkmadığını sorarken, Bayan Düzgün’ün yanlış bir soru sorduğu ortaya çıktı. Tiffany yüksekten hiç korkmazdı. Devasa dağlara bakmak onu hiç&#160;rahatsız etmiyordu.</p>
<p>O ana kadar fark etmemiş olsa da onu korkutan derinliklerdi. Gökyüzünden düşmek o kadar uzun sürerdi ki çığlık atarken nefesi tükenirdi ve kayalara öyle hızla çarpardı ki&#160;bir tür pelteye döner, tüm kemikleri un ufak olurdu. İşte&#160;bundan korkuyordu. Asıl korktuğu şey yerdi. Bayan Düzgün soru sormadan önce düşünmeliydi.</p>
<p>Tiffany, Bayan Düzgün’ün kemerine tutundu ve gözlerini elbisesinin kumaşına dikti.</p>
<p>“Daha önce hiç uçtuğun oldu mu Tiffany?” diye sordu cadı, yükselirlerken.</p>
<p>“Gnf!” diye ciyakladı Tiffany.</p>
<p>“Dilersen küçük bir tur atabiliriz,” dedi Bayan Düzgün. “Buradan sizin taraflar çok güzel görünür.”</p>
<p>Artık, hava hızla Tiffany’nin yanından geçip gidiyordu. Yukarısı çok daha soğuktu. Tiffany bakışlarını kumaştan&#160;ayırmadı.</p>
<p>“Bu hoşuna gider miydi?” dedi Bayan Düzgün, rüzgârın gürültüsü arttıkça sesini yükselterek. “Fazla zaman almaz!”</p>
<p>Tiffany’nin hayır diyecek zamanı olmadı. Ağzını açsa kusacağından emindi zaten. Süpürge altında sallanıyordu&#160;ve dünya yan yatıyordu.</p>
<p>Bakmak istemiyordu, ama bir cadının her şeye burnunu sokacak kadar meraklı olması gerektiğini hatırladı. Cadı&#160;olarak kalmak istiyorsa bakmak zorundaydı.</p>
<p>Bir bakış fırlattı ve altındaki dünyayı gördü... Günbatımının kızıl, altın ışığı yeryüzüne akıyordu. İkigömlek’in uzun gölgeleri vardı ve uzakta koruluklar, köyler, ta Tebeşir tepesinin uzun kıvrımına kadar...</p>
<p>... kırmızı kırmızı parlıyordu ve beyaz tebeşir üzerindeki At oyması, tıpkı bir devin kolyesi gibi, altın rengi ışıldıyordu. Tiffany ona bakakaldı; solmaya yüz tutmuş akşam ışığında, kayıp giden güneşin düşürdüğü gölgeler akarken&#160;canlı gibi görünüyordu.</p>
<p>O anda aşağı atlamak, geri uçmak, gözlerini kapatarak ve topuklarını birbirine vurarak oraya gitmek, bir şeyler&#160;yapmak geçti içinden...</p>
<p>Hayır! O düşünceleri bohçalayıp kaldırmıştı, değil mi? Öğrenmek zorundaydı ve tepelerde ona öğretecek kimse yoktu!</p>
<p>Ama Tebeşir onun dünyasıydı. Her gün onun üzerinde yürümüştü. Onun kadim canını ayaklarının altında hissedebiliyordu. Tıpkı Sızı Nine’nin dediği gibi, o bölge Tiffany’nin iliklerine işlemişti. İsminde de o vardı; Nac Mac Feegle halkının eski dilinde, Tiffany’nin adı “Dalganın Altındaki Ülke” gibi&#160;geliyordu kulağa. Kendi zihin gözüyle, minik yaratıkların&#160;kabuklarından Tebeşir’i oluşturan milyon senelik yağmurda,&#160;o derin, tarih öncesi denizlerde yürümüştü. Yaşamdan oluşan&#160;bir ülkede gezmiş, onun içinde nefes almış, onu dinlemiş, onun&#160;adına onun düşüncelerini düşünmüştü. Onu şimdi küçük,&#160;yapayalnız, dünyanın sonuna dek uzanan bir manzara içinde&#160;görmek çok üzücüydü. Ona geri dönmek zorundaydı...</p>
<p>Bir anlığına süpürge havada sallandı.</p>
<p>Hayır! Gitmek zorunda olduğumu biliyorum!</p>
<p>Süpürge silkinip dağlara doğru bükülürken Tiffany, karnında mide bulandırıcı bir duygu hissetti.</p>
<p>“Orada biraz türbülans vardı sanırım,” dedi Bayan Düzgün, omzunun üzerinden arkaya bakarak. “Bu arada Bayan Kene, kalın, yünlü donlar hakkında seni uyardı mı hayatım?”</p>
<p>Hâlâ şok içinde olan Tiffany, “hayır” gibi çıkan bir şeyler homurdanmayı başardı. Bayan Kene donlardan ve buzlanmayı engellemek için aklı başında bir cadının üç kat don&#160;giymesi gerektiğinden bahsetmişti, ama Tiffany tamamen&#160;unutmuştu.</p>
<p>“Ah, eyvah!” dedi Bayan Düzgün. “O zaman çit sıçraması yaparak gitsek daha iyi olacak.”</p>
<p>Süpürge taş gibi düşerek alçaldı.</p>
<p>Çok uğraşsa da Tiffany bu yolculuğu hiç unutmadı. Yerin hemen üzerinde uçuyorlardı. Yerdeki her şey, ayaklarının hemen dibindeki bir bulanıklık gibi geliyordu gözlerine. Ne zaman tahta ya da çalıdan yapılmış bir çite gelseler, Bayan Düzgün “işte atlıyoruz!” ya da “Hoppidihoppa!” diye&#160;bağırarak süpürgeyi sıçratıyordu. Muhtemelen çıkardığı&#160;sesler Tiffany’nin kendini daha iyi hissetmesi içindi; ama&#160;işe yaramıyordu. Tiffany iki kez kustu.</p>
<p>Bayan Düzgün, başını neredeyse süpürgeye kadar eğerek uçuyordu, böylece sivri uçlu şapkasının sağladığı aerodinamik avantajı kullanıyordu. Oldukça küçük bir şapkaydı,&#160;yaklaşık yirmi üç santim yüksekliğindeydi, daha çok ponponları olmayan palyaço şapkasına benziyordu; Tiffany daha&#160;sonra, alçak tavanlı kulübelere girerken çıkarmak zorunda&#160;kalmamak için, özellikle bu şekilde yapıldığını öğrenmişti.</p>
<p>Bir süre sonra -Tiffany’ye göre bir sonsuzluktan sonra-çiftlikler bölgesini geride bıraktılar ve alçak tepelerin arasından uçmaya başladılar. Fazla zaman geçmeden ağaçları da geride bıraktılar. Süpürge, içine kayalar serpiştirilmiş&#160;geniş bir ırmağın hızlı, beyaz beyaz köpüren suları üzerinde uçuyordu. Botlarına su serpintileri geliyordu.</p>
<p>Irmağın kükremesinin ve rüzgârın uğultusunun üzerinden Bayan Düzgün’ün bağırdığını duydu:</p>
<p>“Biraz arkaya eğilir misin? Bu kısım biraz zorlu! ”</p>
<p>Tiffany cadının omzunun üzerinden ileriye baktı ve inledi.</p>
<p>Tebeşir’de çok su yoktu, yalnızca insanların pınar dediği, kış sonlarında akan ve yazın tamamen kuruyan küçük akarsular vardı. Tebeşir’in çevresinde akan büyük ırmaklar&#160;vardı elbette, ama onlar ağır ve sakindi.</p>
<p>İlerideki su ne ağırdı ne de sakin. Dikey akıyordu.</p>
<p>İrmak, koyu mavi gökyüzüne ve erkenden ışıldamaya başlamış yıldızlara doğru yükseldi. Süpürge de onu izledi.</p>
<p>Tiffany arkaya eğildi ve çığlık attı, süpürgenin burnu yukarı kalkıp çağlayanı tırmanırken çığlık atmaya devam&#160;etti. Sözcüğü biliyordu elbette, ama sözcük bu kadar büyük, bu kadar ıslak ve her şeyden öte bu kadar gürültülü&#160;değildi.</p>
<p>Çağlayanın nemi Tiffany’yi sırılsıklam etmişti. Gürültü kulaklarını dövüyordu. Su serpintileri ve gümbürtü arasında tırmanırlarken Bayan Düzgün’ün kemerine tutundu ve&#160;her an kayıp gidebileceğini hissetti...</p>
<p>... ve sonra öne fırladı, çağlayanın gümbürtüsü solup gitti ve bir kez daha ‘yukarı’ değil ‘ileri’ gitmeye başladılar.&#160;Sıçrayıp oynamaya, köpürmeye devam eden ırmağın yüzeyinde gidiyorlardı hâlâ, ama en azından bunu yerde yapma&#160;nezaketini gösteriyordu ırmak.</p>
<p>Çok yukarıda bir köprü vardı ve soğuk, taştan duvarlar ırmağın iki yanını çevirmişti, ama duvarlar gittikçe alçaldı,&#160;ırmak yavaşladı ve hava yine ısındı. Artık süpürge, birazdan başına ne geleceğini bilmeyen sakin, pürüzsüz sular&#160;üzerinde süzülüyordu. Onlar yüzeyden geçip giderken ırmağın içinde gümüş balıklar zikzaklar çiziyordu.</p>
<p>Bir süre sonra Bayan Düzgün, köydekinden daha küçük ve daha yeşil, yeni tarlalar üzerinde kıvrıldı. Yine ağaçlar&#160;belirdi, sonra derin vadiler içinde küçük koruluklar... Ama&#160;son gün ışığı kırıntıları da solup gidiyordu ve kısa süre&#160;sonra altlarındaki her şey karanlığa boğuldu.</p>
<p>Tiffany, Bayan Düzgün’e tutunarak uyuklamış olmalıydı, çünkü çalı süpürgesi havada durduğunda silkinerek uyandı. Yer biraz aşağıdaydı ve biri, eski kavanozların içinde yanan mum diplerinden oluşan bir halka hazırlamıştı.</p>
<p>Süpürge ağır ağır dönerek dikkatle alçaldı ve otların hemen üzerinde durdu.</p>
<p>Bu noktada Tiffany’nin bacakları bükülmeyi reddetti. Tiffany süpürgeden düştü.</p>
<p>“Kalk bakalım!” dedi Bayan Düzgün neşeyle, onu kaldırarak. “Çok iyi iş çıkardın!”</p>
<p>“Bağırdığım ve kustuğum için özür dilerim...” diye mırıldandı Tiffany, kavanozlardan birini devirip mumu söndürerek. Karanlıkta bir şeyler görmeye çalıştı, ama başı dönüyordu. “Mumları kim yaktı Bayan Düzgün?”</p>
<p>“Ben... Hadi içeri girelim, hava soğumaya başladı.” dedi Bayan Düzgün.</p>
<p>“Ah, büyüyle,” dedi, hâlâ başı dönmekte olan Tiffany.</p>
<p>“Eh, büyüyle de yapılabilir, evet,” dedi Bayan Düzgün. “Ama ben kibritleri tercih ederim. Onlar çok daha az çaba&#160;gerektiriyor ve aslında düşününce, kendi başlarına büyülü&#160;sayılırlar.” Bavulu süpürgeden çözdü. “İşte geldik! Umarım burayı beğenirsin!”</p>
<p>Yine aynı neşeli hava vardı. Midesi bulanmasına, başı dönmesine ve tuvaletin yerini öğrenmeye can atmasına rağmen Tiffany’nin kulakları hâlâ çalışıyordu ve beyni, ne kadar uğraşırsa uğraşsın, düşünmeyi bir türlü bırakmıyordu.&#160;Ve beyni şöyle düşünüyordu: O neşeli havanın kenarlarında çatlaklar var. Burada normal olmayan bir şeyler var.</p><div><img src="main-10.jpg" alt=""/></div>
</body>
</html>