<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>HARİÇ</h4>
<p>Tiffany başını kaldırıp siyah başlığın içine baktı. Orada bir kafatası vardı, ama gözyuvaları mavi mavi parlıyordu.</p>
<p>En azından kemikler Tiffany’yi hiç korkutmamıştı. Onlar yalnızca ortalıklarda gezinen tebeşirdiler.</p>
<p>“Sen...” diye başladı, ama Herhangibir Rob bir feryat kopardı ve doğrudan başlığa sıçradı.</p>
<p>Bir gümleme oldu. Ölüm bir adım geriledi ve iskelet elini başlığına kaldırdı. Herhangibir Rob’u saçlarından tutarak kaldırdı ve küfrederek tekmeler atan Nac Mac Feegle adamcığını bir kol boyu uzakta tuttu.</p>
<p>bu senin Mİ? diye sordu Ölüm, Tiffany’ye. Ses gök gürültüsü gibi ağırdı ve Tiffany’yi çepeçevre sarmıştı.</p>
<p>“Hayır. Şey... o kendinin.”</p>
<p>BUGÜN BİR NAC MAC FEEGLE BEKLEMİYORDUM, dedi Ölüm. YOKSA KORUYUCU KIYAFETLER GİYERDİM, HA HA.</p>
<p>“Çok kavga ediyorlar gerçekten,” diye itiraf etti Tiffany. “Sen gerçekten Ölüm’sün, değil mi? Bunun kulağa aptalca&#160;bir soru gibi geldiğini biliyorum.”</p>
<p>KORKMUYOR MUSUN?</p>
<p>“Henüz değil. Ama, şey... hariç ne yönde, lütfen?”</p>
<p>Bir duraksama oldu. Sonra Ölüm şaşkın bir sesle, onun NE DEMEK OLDUĞUNU BİLMİYORUM, dedi.</p>
<p>“Evet,” dedi Tiffany. “Kimse bilmiyor zaten. Aslında, dışarı demek.”</p>
<p>Ölüm, hâlâ kor gibi bir öfkeyle yanmakta olan Herhan-gibir Rob’u tutan eliyle işaret etti.</p>
<p>O TARAFTA. YÜRÜYEREK ÇÖLÜ GEÇMEN GEREK.</p>
<p>“Ta dağlara kadar mı?”</p>
<p>EVET. AMA O YOLDAN YALNIZCA ÖLÜLER GİDEBİLİR.</p>
<p>“Eninde sonunda beni bırakmak zorunda kalçan, seni koca anatomi!” diye bağırdı Herhangibir Rob. “Ondan&#160;sonra seni ööle bi tekmeliycem ki!”</p>
<p>“Burada bir kapı vardı!” dedi Tiffany.</p>
<p>ah, evet, dedi Ölüm, ama kurallar var, o giri$ yoluydu,</p>
<p>ANLIYOR MUSUN?</p>
<p>“Ne farkı var?”</p>
<p>OLDUKÇA ÖNEMLİ BİR FARK, KORKARIM. ÇIKIŞ YOLUNU KENDİN BULMAN GEREK. BURADA UYKUYA DALMA. BURADAKİ UYKU HİÇ BİTMEZ.</p>
<p>Ölüm kayboldu. Herhangibir Rob kumların üzerine düştü ve kavga etmeye hazır bir halde ayağa kalktı, ama&#160;yalnızdılar.</p>
<p>“Bir çıkış kapısı yapman gerek,” dedi.</p>
<p>“Nasıl yapacağımı bilmiyorum! Rob, sana benimle gelmemeni söyledim. Sen çıkamaz mısın?”</p>
<p>“He ye. Muhtemelen. Ama seni saa salim geri götürmem lazım. Kelda bana vecibe verdi. Tepelerin kocakarısını kurtarmam lazım.”</p>
<p>“Bunu sana Jeannie mi söyledi?”</p>
<p>“He ye. Çok karrarrrlıydı,” dedi Herhangibir Rob.</p>
<p>Tiffany yine kumların üzerine yığıldı. Kumlar çevresinde havalandılar.</p>
<p>“Asla dışarı çıkamayacağım,” dedi. İçeri girmek, evet, bu zor değildi...</p>
<p>Çevresine bakındı. Pek açık olmasa da zaman zaman ışık değişiyordu ve küçük toz bulutları yükseliyordu.</p>
<p>Göremediği insanlar yürüyerek yanından geçiyordu. İnsanlar çölü geçiyordu. Ölü insanlar, dağların ötesinde ne olduğunu öğrenmeye gidiyordu...</p>
<p>On bir yaşındayım, diye düşündü. İnsanlar üzülür. Çiftliği düşündü, annesinin ve babasının nasıl tepki vereceklerini düşündü. Ama bir ceset olmayacaktı, değil mi? Bu yüzden insanlar onun geri döneceğine, onun yalnızca...&#160;kayıp... olduğuna dair umut ardına umut besleyecekti.&#160;Tıpkı köydeki Bayan Happens gibi. Bayan Happens otuz&#160;sene önce denizde kaybolan oğlu için hâlâ her gece mum&#160;yakıp pencereye bırakıyordu.</p>
<p>Rob’la bir mesaj gönderip gönderemeyeceğini merak etti, ama ne diyecekti ki? “Ben ölmedim, yalnızca burada&#160;kısılı kaldım” mı?</p>
<p>“Diğer insanları da düşünmeliydim,” dedi sesli olarak.</p>
<p>“He ye, eh, düşündün zaten,” dedi Rob, Tiffany’nin ayağının yanma oturarak. “Senin Arthur mutlu mutlu gitti. Diyer insanları öldürülmekten kurtardın. Ne yapman ge-rekiyosa onu yaptın.”</p>
<p>Evet, diye düşündü Tiffany. Yapmamız gereken bu işte. Ve seni koruyacak kimse yok, çünkü o tür şeyleri yapması&#160;gereken sensirı.</p>
<p>Ama İkinci Şüphesi, bunu yaptığım için memnunum, dedi. Yine gerekse yine yapardım. Ta yarışların göbeğine&#160;getirsem de kovanın başka birini öldürmesini engelledim.&#160;Ve bu düşüncenin ardından bir boşluk geldi. Bir başka düşünce olmalıydı, ama bir başkasını düşünemeyecek kadar&#160;yorgundu. Önemli bir düşünceydi.</p>
<p>“Benimle geldiğin için teşekkür ederim Rob,” dedi. “Ama sen... gidebildiğin zaman doğrudan Jeannie’ye dön,&#160;anlıyor musun? Ve ona, seni gönderdiği için minnettar olduğumu söyle. De ki, keşke birbirimizi tanımak için bir&#160;fırsatımız olsaydı.”</p>
<p>“Ah, he ye. Ben bizim delikanlıları gönderdiydim zaten. Hamish beni bekliyor.”</p>
<p>Bu noktada kapı yeniden belirdi ve açıldı.</p>
<p>Havausta Nine kapıdan geçti ve telaşla çağırdı onları.</p>
<p>“Bazı insanlar omuzlarının üzerindeki kafayı kullanamıyor! Hadi, hemen gelin!” diye emretti. Arkasında, kapı kapanmaya başladı, ama o vahşice döndü ve botunu araya sıkıştırıp bağırdı, “Ah, hayır kapanmıyorsun, seni sinsi&#160;şeytan!”</p>
<p>“Ama... kurallar olduğunu sanıyordum!” dedi Tiffany, ayağa kalkıp o yana seyirterek. Tüm yorgunluğu aniden&#160;kaybolmuştu. Yorgun bir beden bile yaşamak ister.</p>
<p>“Ah? Gerçekten mi?” dedi Nine. “Herhangi bir şey imzaladın mı? Bir tür yemin ettin mi? Hayır mı? O zaman onlar senin kuralların değildi! Çabuk ol! Sen de, Bay Her-hangibir!”</p>
<p>Herhangibir Rob tam Tiffany ayağını çekerken botunun üzerine atladı. Kapı bir başka tıkırtıyla kapandı, gözden&#160;kayboldu ve onları... ölü aydınlıkta bıraktı, sanki gri havadan bir boşlukta gibiydiler.</p>
<p>“Uzun sürmez,” dedi Havausta Nine. “Normalde sürmez. Dünya yeniden hizaya giriyor. Ah, öyle bakma. Sen Yol’u gösterdin, değil mi? Sırf merhametten. Eh, ben bu&#160;yolu zaten biliyordum. Bir başka zavallı kişi için o yolda&#160;yine yürüyeceksin, kuşkusuz, kapıyı bulamayanlar için&#160;kapıyı açacaksın. Ama biz bunlardan bahsetmeyiz, anlıyor&#160;musun?”</p>
<p>“Bayan Düzgün asla.</p>
<p>“Biz bunlardan bahsetmeyiz, dedim,” dedi Havausta Nine. “Cadı olmak kısmen nedir, biliyor musun? Yapılması&#160;gereken seçimleri yapmaktır. Zor seçimler. Ama sen... oldukça iyi iş çıkardın. Merhamette utanacak bir şey yoktur.”</p>
<p>Elbisesindeki bir çimen tohumunu süpürdü.</p>
<p>“Umarım Bayan Ogg gelmiştir,” dedi. “Onun elma sosu tarifine ihtiyacım var. Ah... vardığımız zaman biraz başın&#160;dönebilir. Seni uyarsam iyi olur.”</p>
<p>“Nine?” dedi Tiffany, ortalık aydınlanmaya başlarken. Yorgunluk da geri geliyordu.</p>
<p>“Evet?”</p>
<p>“Biraz önce tam olarak ne oldu?”</p>
<p>“Sen ne olduğunu düşünüyorsun?”</p>
<p>İşık üstlerine patladı.</p>
<p>Biri, Tiffany’nin alnını ıslak bezle siliyordu.</p>
<p>Güzelim serinliği hissederek yattı. Çevresinde sesler vardı ve Annagramma’mn her daim şikâyetçi sesini tanıdı:</p>
<p>&quot;... Zakzak’m dükkânında gerçekten de sorun çıkarıyordu. Cidden, biraz kafadan çatlak olduğunu düşünüyorum! Bence lafın tam anlamıyla, oynatmış! Bağırarak bir şeyler söylüyordu ve bir tür, ah, bilmiyorum, köylü numarası kullanarak o Brian denen şapşalı bir kurbağaya dönüştürdüğüne inanmamızı sağladı. Eh, elbette, beni bir anlığına bile kandıramadı..</p>
<p>Tiffany gözlerini açtı ve Petulia’nm endişeyle çarpılmış yuvarlak pembe yüzünü gördü.</p>
<p>“Mm, uyandı!” dedi kız.</p>
<p>Tiffany ile tavan arasındaki boşluk sivri şapkalarla doldu. O doğrulup otururken gönülsüzce gerilediler. Yukarıdan bakıldığında, kapanıp açılan siyah bir papatyaya benzemiş olmalıydılar.</p>
<p>“Burası neresi?” dedi.</p>
<p>“Mm, İlkyardım ve Kayıp Çocuklar Çadırı,” dedi Petu-lia. “Mm... Havausta Nine seni... seni gittiğin yerden getirdiği zaman bayıldın. Herkes seni görmeye geldi!”</p>
<p>“Senin, yani, canavarı, yani, Öte Tarafa sürüklediğini söyledi!” dedi Lucy Emireri, ışıl ışıl gözlerle. “Bayan Havausta herkese her şeyi anlattı!”</p>
<p>“Eh, bu tam olarak...” diye başladı Tiffany. Bir şeyin sırtını dürtüklediğini hissetti. Arkasına uzandı ve eline gelen sivri şapkayı önünde tuttu. Eskilikten neredeyse grileşmişti ve oldukça yıpranmıştı. Zakzak böyle bir şey satmaya&#160;cüret edemezdi, ama diğer kızlar, kasabın elini izleyen aç&#160;köpekler gibi bakıyorlardı.</p>
<p>“Mm, Bayan Havausta sana şapkasını verdi,” diye nefes verdi Petulia. “Kendi şapkasını.”</p>
<p>“Senin doğuştan cadı olduğunu ve hiçbir cadının şapkasız kalmaması gerektiğini söyledi!” dedi Dimity Şamata, Tiffany’yi izleyerek.</p>
<p>“Ne güzel,” dedi Tiffany. Kullanılmış giysiler giymeye alışıktı.</p>
<p>“Yalnızca eski bir şapka,” dedi Annagramma.</p>
<p>Tiffany başını kaldırıp uzun boylu kıza baktı ve yavaşça gülümsedi.</p>
<p>“Annagramma?” dedi, parmaklarını açıp elini kaldırarak.</p>
<p>Annagramma geriledi. “Ah yo,” dedi. “Bunu yapma! Bunu yapma! Biri onu durdursun!”</p>
<p>“Balon ister misin, Annagramma?” dedi Tiffany, masadan yere kayarak.</p>
<p>“Hayır! Lütfen!” Annagramma kollarını yüzünün önünde tutarak bir adım daha geriledi ve bir sıraya takılıp düştü. Tiffany onu kaldırdı ve neşeyle yanağını okşadı.</p>
<p>“O zaman ben de sana balon almam,” dedi. “Ama lütfen lafın tam anlamıyla’ deyiminin ne demek olduğunu öğren,&#160;olmaz mı?”</p>
<p>Annagramma donuk donuk gülümsedi. “Ee, evet,” demeyi başardı.</p>
<p>“Güzel. O zaman arkadaş olacağız.”</p>
<p>Kızı oracıkta bıraktı ve dönüp şapkayı aldı.</p>
<p>“Mm, muhtemelen kafan hâlâ pek yerinde değildir,” dedi Petulia. “Muhtemelen anlamıyorsun.”</p>
<p>“Ha, gerçekten korkmadım, biliyorsun,” dedi Annagramma. “Hepsi komiklik olsun diyeydi.” Kimse ona kulak asmadı.</p>
<p>“Neyi anlamıyorum?” dedi Tiffany.</p>
<p>“Bu onun kendi şapkası!” dedi kızlar koro halinde.</p>
<p>“Yani, bir şapka konuşabiliyor olsaydı, yani, ne hikâyeler anlatırdı, değil mi,” dedi Lucy Emireri.</p>
<p>“Yalnızca bir şakaydı,” dedi Annagramma, dinlemeyen herkese.</p>
<p>Tiffany şapkaya baktı. Çok da yıpranmış değildi ve son derece temizdi. O şapka konuşabilse muhtemelen homurdanır dı.</p>
<p>“Havausta Nine şimdi nerede?” dedi.</p>
<p>Kızlardan bir inleme yükseldi. Bu da şapka kadar etkileyiciydi neredeyse.</p>
<p>“Mm... ona bu şekilde hitap etmene bir şey demiyor mu?” dedi Petulia.</p>
<p>“Kendisi istedi,” dedi Tiffany.</p>
<p>“Ona bu şekilde hitap edebilmen için onu, yani, yüz senedir falan tanıyor olman gerekiyormuş, biz öyle duyduk. ..” dedi Lucy Emireri.</p>
<p>Tiffany omuzlarını silkti. “Eh, her neyse,” dedi. “Nerede olduğunu biliyor musunuz?”</p>
<p>“Ah, diğer yaşlı cadılarla çay içiyor ve nasıl sos yapılacağı, bugünkü cadıların, o genç bir kızken olanlar gibi olmadığı hakkında gevezelik ediyor,” dedi Lulu Hayatım.</p>
<p>“Ne?” dedi Tiffany. “Yalnızca çay mı içiyor?”</p>
<p>Genç cadılar şaşkın şaşkın bakıştılar.</p>
<p>“Mm, çörek de var,” dedi Petulia. “Eğer bu önemliyse.”</p>
<p>“Ama bana kapıyı açtı. Şeye... çöle giden... çıkan kapıyı! Bundan sonra öylesine oturup çörek yiyemezsin!”</p>
<p>“Mm, benim gördüğüm çöreklerin üzerinde krema vardı,” dedi Petulia sinirli sinirli. “Sıradan ev yapımı çörekler değillerdi...”</p>
<p>“Bak,” dedi Lucy Emireri, “aslında biz, bilirsin, bir şey görmedik? Sen orada bu, yani, parıltıyla duruyordun ve biz&#160;içeri giremiyorduk ve sonra Elavausta Nine... yani Bayan&#160;Elavausta o tarafa yürüdü, içeri girdi ve siz ikiniz, bilirsin,&#160;orada durdunuz? Ve sonra parıltı zzzt diye sönüverdi ve&#160;siz, yani, düştünüz.”</p>
<p>“Lucy’nin doğru düzgün anlatamadığı şey şu,” dedi Annagramma, “aslında sizin bir yere gittiğinizi görmedik.&#160;Bunu sana dostun olarak söylüyorum elbette. Yalnızca bu&#160;parıltı vardı ve o parıltı da her şey olabilirdi.”</p>
<p>Annagramma’nm iyi bir cadı olacağını düşündü Tiffany. Kendi kendine masallar anlatıp onlara inanabiliyordu. Ve&#160;bir top gibi eski fikirlerine dönebiliyordu.</p>
<p>“Unutma, ben atı gördüm,” dedi Harrieta Dolandırıcı.</p>
<p>Annagramma gözlerini yuvarladı. “Ah evet, Harrieta gökyüzünde bir tür at gördüğünü düşünüyor. Yalnız, ata&#160;benzemiyormuş. Dediğine göre, gerçek bir atı alıp geriye&#160;yalnız atsılığı bıraktığın zaman nasıl görünecekse öyle gö-rünüyormuş, değil mi Harrieta?”</p>
<p>“Ben öyle demedim!” diye terslendi Harrieta.</p>
<p>“Eh, affedersin. Bana öyle geldi.”</p>
<p>“Mm, bazı insanlar yan tarlada otlayan beyaz bir at gördüklerini söylediler,” dedi Petulia. “Yaşlı cadıların çoğu muazzam miktarda şey hissettiklerini.</p>
<p>“Evet, bazı insanlar tarlada bir at gördüklerini sandılar, ama at artık orada değil,” dedi Annagramma, her şeyin aptalca olduğunu düşündüğü zaman kullandığı ezgili sesle. “Kırsal alanda, tarlalarda at görmek çok nadir bir&#160;şey olmalı. Her neyse, eğer gerçekten beyaz bir at vardıysa&#160;bile, o aslında bir kır at olmalı.”</p>
<p>Tiffany masanın kenarına oturdu ve dizlerine baktı. An-nagramma’ya duyduğu öfke onu canlandırmıştı, ama şimdi yorgunluk geri dönüyordu.</p>
<p>“Herhalde hiçbiriniz küçük mavi bir adam görmemiş-sinizdir, değil mi?” dedi sessizce. “Yaklaşık on beş santim boyunda, kızıl saçlı?”</p>
<p>“Evet kızlar?” dedi Annagranıma, kötücül bir neşeyle. Herkesten “hayır” mırıltıları yükseldi.</p>
<p>“Üzgünüm Tiffany,” dedi Lucy.</p>
<p>“Endişelenme,” dedi Annagramma. “Muhtemelen beyaz atma binip gitmiştir!”</p>
<p>Tıpkı Peri Ülkesi gibi, diye düşündü Tiffany. Oranın gerçek olup olmadığını bile hatırlamıyorum. Neden bana&#160;inansınlar ki? Ama denemek zorundaydı.</p>
<p>“Karanlık bir kapı vardı,” dedi yavaşça, “ve ötesinde kara kumlarla kaplı bir çöl. Gökyüzünde yıldızlar olmasına rağmen oldukça aydınlıktı. Ölüm de oradaydı. Onunla&#160;konuştum...”</p>
<p>“Onunla konuştun, öyle mi?” dedi Annagramma. “Peki, affedersin ama, ne dedi?”</p>
<p>“ ‘Affedersin ama’ demedi. Çok konuşmadık. Ama haricin ne olduğunu biliyordu,” dedi Tiffany</p>
<p>“Küçük bir balıkçık türü değil miydi?” dedi Harrieta.</p>
<p>Dışarıdaki yarışların sesi dışında bir sessizlik oldu.</p>
<p>“Senin suçun değil,” dedi Annagramma, kendisine göre çok dost canlısı bir sesle. “Dediğim gibi, Bayan Havausta&#160;insanların kafasını karıştırır.”</p>
<p>“Ya parıltı?” dedi Lucy.</p>
<p>“Muhtemelen bir şimşek topudur,” dedi Annagramma. “Çok tuhaf bir şeydir.”</p>
<p>“Ama insanlar, yani, onu dövüyorlardı! Buz kadar sertti!”</p>
<p>“Ah, pekâlâ, muhtemelen onlara öyle gelmiştir,” dedi Annagramma, “ama... muhtemelen insanların kaslarını&#160;etkiliyordu. Yalnızca yardımcı olmaya çalışıyorum,” diye&#160;ekledi. “Mantıklı olmak gerek. Tiffany yalnızca oracıkta&#160;durdu. Onu gördünüz. Kapı ya da çöl yoktu. Yalnızca o&#160;vardı.”</p>
<p>Tiffany içini çekti. Yorgun hissediyordu. Gidip yatmak istiyordu. Eve gitmek istiyordu. Aniden botları çok rahatsız hale gelmese hemen şimdi, yürüyerek giderdi.</p>
<p>Kızlar tartışırlarken bağcıklarını çözdü ve botlarından birini çıkardı.</p>
<p>Gümüş-kara tozlar dışarı boşaldı. Yere çarptığında yavaşça sekiyorlar, pus gibi kıvrılarak havalanıyorlardı.</p>
<p>Kızlar dönüp sessizlik içinde izlediler. Sonra Petulia uzandı ve tozun bir kısmını yakaladı. Elini kaldırdığında&#160;ince madde parmaklarının arasından aktı. Tüy kadar yavaşça döküldü.</p>
<p>“Bazen işler yolunda gitmiyor,” dedi, dalgın bir sesle. “Bayan Karatakke söylemişti. Bu yaşlı insanlar ölürken&#160;hiçbiriniz yanlarında değil miydiniz?” Bir iki kişi başlarını&#160;salladı, ama herkes tozu izliyordu.</p>
<p>“Bazen işler yolunda gitmiyor,” dedi Petulia yine. “Bazen ölüyorlar, ama Yol’u bilmedikleri için gidemiyorlar. Bayan Karatakke, işte o zaman yanlarında, yakınlarında&#160;olmak, karanlıkta kaybolmasınlar diye kapıyı bulmalarına&#160;yardım etmek gerektiğini söyledi.”</p>
<p>“Petulia, bundan bahsetmememiz gerekiyor,” dedi Harrieta nazikçe.</p>
<p>“Hayır!” dedi Petulia, kıpkırmızı kesilerek. “Bundan bahsetmenin zamanı geldi. Yalnızca burada, yalnızca bizim&#160;aramızda! Çünkü biri için yapabileceğiniz son şeymiş. Aşmaları gereken karanlık bir çöl varmış. Kumların.</p>
<p>“Hah! Bayan Kulağakaçan bu tür şeylerin kara büyü olduğunu söylüyor,” dedi Annagramma, bıçak kadar keskin ve ani bir sesle.</p>
<p>“Öyle mi?” dedi Petulia, bir düşteymiş gibi kumun akmasını izlerken. “Eh, Bayan Karatakke bazen aym aydınlık, bazen gölgeli olduğunu ama onun aynı ay olduğunu her zaman hatırlamak gerektiğini söyledi. Ve... Annagramma!”</p>
<p>“Evet?”</p>
<p>Petulia derin bir nefes aldı. “Yaşadığın sürece bir daha asla sözümü kesmeye kalkma. Düşünme bile. Düşünme&#160;bile! İçtenlikle söylüyorum.”</p><div><img src="main-28.jpg" alt=""/></div>
<p>BöfuTO 13</p>
</body>
</html>