<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <div>
    <h1 class="yatik">Ölümsüz Sevgiler Sunağı</h1>

    <p style="text-align: right;"><i>Selin’e</i></p>

    <p style="text-align: right;"><i><br /></i></p>

    <p style="text-align: right;"><i><br /></i></p>

    <p>Giderken bana bıraktığın yalnızlık kudurmuş bir sarmaşık<a href="../Text/Section0006.htm#n67" id="n67d"><sup>[67]</sup></a> gibi hızla tırmanıyor şimdi içimi de! Ve ben tüm şehirlerin adlarını unutmuş bir gezgin gibi ardı ardına başıboş çağrışımlar sıralıyorum...</p>

    <p>Dört dörtlük yazdım gidişine... Tüm dörtlüklerin üstü örtük, tüm mısraların baş harfleri küçük! Dört örtü örttüm yüzümdeki kedere, dört nala saldırırken gözyaşlarını bakışlarında sakladığın o eski Mezopotamya şehrine... Dört ömür törpüledim bakışlarında, dört dönüp ölümsüz sevgiler sunağında susuzluğumun suçsuzluğuyla yapıştım dudaklarına...</p>

    <p>Bilmezsin, ah, bilemezsin ki, nasıl titredim geceler boyu!.. Nasıl sarılıp sarılıktan beter yokluğuna darağaçlarında sallandırdım incecik boynumu! Ne zaman ansam adım dudaklarına yapışıp kalmış katran rengi gözyaşı kanayan bir kargaşa olup döktü içime nehirlerini... Senin nehirlerin çağlayan bir korku oldu, benim bakışlarım çıldırmış bir öfke...</p>

    <p>Gittin! Sana beni sevmen için emanet ettiğim sihirli kristal küreyi kırdın; delirmiş kahinlerin cenazelerini kaldırırken yüzündeki eski Türkçe gülümseme... Yarım bırakılmış bir şiir gibi yarım bırakıp gittin içimdeki gökdelen inşaatını! Şimdi başıboş bıraktığın kalbimin şantiyesinde şehvet oyunları oynamakta eli yüzü çamura bulanmış küçük kız çocukları!</p>

    <p>Özlemedim seni desem büyük bir yalan olacak, belli. Her yanımız karanlık ve yalnızlık ve ıssız sokaklar ve yine yağmur</p>

    <p>gibi yağan gözyaşlarıyla bezenmiş kutsal mağaralar... Yalnızlık... Suskunluk ve şizofreni... Kopuk kopuk çağrışımlar... Özlemedim seni desem, yalan olacak...</p>

    <p>Kim bilir kaçıncı vazgeçiş bu, kim bilir kaçıncı intihar? Soğuk, buz gibi bir yalnızlığa hapsedilmiş sanki tüm duygular... Ve terk edilmiş bir çocuk bahçesindeki salıncaklara asılmış çocuk cesetleri gibi damlıyor gözlerimden kanlar... Unutamıyorum seni... Vazgeçemiyorum... Kahretsin...</p>

    <p>“Git buradan!..” diye bağırışım en büyük yalanı evrenin ve tütsüler yanan odamın ortasına atom bombası gibi düşen bir yalnızlığa karşı giriştiğim amansız bilek güreşini kaybetmemek için kalkışılmış iftiralar bunlar... Yalan... Yalan... Yalan... Vazgeçemiyorum varlığından...</p>

    <p>Anbean öldüren suskunluklar ve yalanlar, şehvetli öpüşmelerimizden hatıra kalmış bir tutam hüzün gibi yapışıyorlar dudaklarıma... Özlemedim seni, desem, yalan olacak... Ak kanatlarımız akbabalara yem edilmiş iki ayrı şehirde... Üç noktalar terminalinde soru işaretleri otobüslerine binip dört nala sonsuzluğa dümen kırmışız. Dönüş yok ki geri... Uzun upuzun bir yalnızlığın senfonik geri bildirimlerinde çırpmıyoruz...</p>

    <p>Yalnız kalmaktan korkuyoruz... Utanıyoruz yüzümüze radyasyon gibi vurulan kimsesizliğimizden... Kaçıyoruz... Çil yavrusu gibi dağılıyoruz birbirimizin zıt yönlerine... Bir hidrojen bombası gibi aniden ve büyük bir hınçla patlıyoruz... Geceyarısı uzak ve bilinmez ülkelere giden başıboş trenlere <a href="../Text/Section0006.htm#n68" id="n68d"><sup>[68]</sup></a> binip aldatıyoruz birbirimizi... <span class="yatik">"Seni çok özledim</span>..." diye başlayan başıboş yalanlar söyleyerek aldatıyoruz kendimizi...</p>

    <p>Özlemek? Bu değil, elbet! Aşkın ve yalnızlığın alacakaranlığında özlemek bu değil! Aramıza giren bu büyük ihanetle yüzleşmek her şeyden zor geliyor bize! Ben yüzleşiyorum artık! Tüm iftiralar sonu gelmez itiraflara kesin dönüş yaparken yüzleşiyorum içimdeki yetim ve o kimsesiz çocukla!</p>

    <p>Senin de yalanlarla avutabileceğin tek şey kendi içindeki o küçük kız çocuğu artık ve ben içimdeki çocuğu seninle öldürmüş azılı bir çocuk katiliyim, biliyorsun!</p>

    <p>Kimseye anlatmadığım sırları paylaştım ben seninle! Basit bir beden miydi yüz milyonlarca yıldır şehvetle bölüştüğümüz? Aşkın ve acının kimsesiz yıldırımlarına paratoner gibi direnmedik mi seninle yüz milyonlarca yıl? Sorular zor ve cevapsız! Soru işaretleri hüzünlü ve çocuk katili! Ama basit değildi hiçbir şey!</p>

    <p>Koptun benden; denedim, yapmadık şey bırakmadım belki! Zaman azdı, sabır hiç yoktu! İhanet kara bir leke olup sürülmüştü alınlarımıza! Sen başka bir şehirde gözyaşlarından okyanuslar yaptın bir buçuk milyon yıl, ben on beş milyon yıl hasret büyüttüm sürgün bir şehirde... Aramızda sadece yüz elli km!</p>

    <p>Şimdi ben kopuyorum Dünya'dan... Hep olduğu gibi, hani ilk karşılaştığımız o buhran günlerindeki gibi... Dalıp dalıp gidiyorum... Tutmuyorsun ellerimi... Kahretsin! Yoksun ve korkarım bir daha asla olmayacaksın da! Şimşek şimşek çakan gözlerimden şelale gibi akan gözyaşlarımın seline kapılıyor tüm şehir... Ölüyor tüm duygular, can çekişiyor aşk ve sen yoksun, anlamıyorsun da üstelik!</p>

    <p>“Sürgünde iki ayrı şehirde yaşatalım bu aşkı...” diyorsun! Neden ve nasıl geldik buraya kadar? Cevabı belli bir soru, ama cevabını vermesi güç! Hani bazen hafızasını kaybediverir ya insan,<a href="../Text/Section0006.htm#n69" id="n69d"><sup>[69]</sup></a> bilir de söyleyemez ya hani en sevdiğinin öldüğünü bir başkasına, onun kadar zor itiraf etmek ihaneti!</p>

    <p>“Bitsin!” Ne kadar kolay söyleniyor! “Bitsin!” Ne kadar zor yaşanıyor oysa! Biten ne? Bölüşülen yalnızlık mı? Yine karşımıza Azrail gibi dikilen yalnızlık ve karanlık ve intihar mı?</p>

    <p>Akıyorum şimdi şimşek şimşek, bir şelale olmuş gözpınarlarından yanaklarına, yüz milyonlarca yıldır hükmeden utangaç peri masalına:</p>

    <p>“Bitmesin!... Bitmesin!... Bitmesin!...”</p>

    <h1 class="yatik" id="sigil_toc_id_27" title="Yanlış Bir Öyküdeyim; Beni Yeniden Yaz">Yanlış Bir Öyküdeyim;<br />
    Beni Yeniden Yaz</h1>

    <p style="text-align: right;"><i>Dönmüyor epeydir başım; Deniz’ler yalan</i></p>

    <p style="text-align: right;"><i>Sevmek ateş olurmuş derler... <span style="text-indent: 1em;">Yanmak yalan!</span></i></p>

    <p style="text-align: right;"><span style="text-indent: 1em;"><i>Şimdi öyle uzak ki geldiğim yollar,</i></span></p>

    <p style="text-align: right;"><i>Yanlış bir öyküdeyim beni yeniden yaz!</i></p>

    <p style="text-align: right;"><i><br /></i></p>

    <p style="text-align: right;"><b>Murat Çelik</b></p>

    <p><br /></p>

    <p>Demet’in gidişiyle yeniden doğuşuma hazırlanarak güzel bir uykuya yattım ve ertesi sabah erken saatlerde her zamankinden daha güçlü uyandım.</p>

    <p>Hızla tüm evin perdelerini çektim, vişne çürüğü rengindeki perdeler benim ilk kez sabahın erken saatlerinde kendilerine dokunmamı ciddi bir kıyamet alameti saydılar. Yoksa bugün cuma mıydı? Peki Doğu neresiydi? Batı neresi? Perdeler bu soruları birbirlerine sorarken aylardır hiç açmadığım pencereleri de ardına kadar açtım aynı hızla, mutfak camından dışarıyı seyrettim; ne kadar da güzel bir gündü! Ilık rüzgâr neşeyle doluyordu evin içine. Arabalar daha yavaş gidiyorlardı sanki, sanki insanların hepsi birbirine gülümsüyordu o sabah sokaklarda.</p>

    <p>Keyifle kahvaltımı yaptıktan sonra üzerime sevdiğim gömleklerden birini giyip aynanın önünde saçlarımı taradım, baktığım aynada ilk kez bir kurbağaya benzemediğimi gördüm, belki de çirkin bir cadı olan Deniz’in yaptığı büyü bozulmuştu dün gece ve yeniden yakışıklı bir prens olmuştum! Gerçekten de çok etkileyici buldum aynadan yansıyan yüzümü! Ardından çalışma masasının çekmecesinde uzun süredir hapis tutulan evin anahtarlarını alıp pantolonumun cebine koydum, bir sigara yakarak neşeyle dudaklarımın arasına yerleştirdim ve evin kapısını çekerek çıktım. Apartmanın merdivenlerini büyük bir hızla inip sokağa çıktığımda yeniden doğuşumu kanıtlayan en önemli olayı gerçekleştirmek için ilk adımları atıyordum. Ama korkak değildim, panik akmıyordu ayak parmaklarımdan kırık dökük asfaltların üzerine. Sokaktaki insanlara o kadar güzel gülümsedim ki, beni görenler deli sandılar ya da âşık olmuş genç bir delikanlı olduğumu düşünüp neşemi önemsemediler, ama ben herkese gülümsedim. Sokaklarda gezindim uzunca bir süre. Üsküdar’ın merkezindeki çınarların altına kurulmuş çay bahçesine doğru ilerken yol üzerindeki büfeden birkaç gazete ve bir paket sigara aldım.</p>

    <p>Çınarların etrafına sürüler halinde inen güvercinleri izledim bir süre, ardından ahşap masa ve sandalyelerden oluşan çay bahçesine takıldı gözlerim. Masalardan birine oturup koltuğumun altındaki gazetelerden birini açarak okumaya başladım, diğerlerini de masanın üstüne bıraktım. Ne içmek istediğimi soran garsondan elbette büyük bir fincan çay istedim. Ardından gelen güzel ve taze çayın sıcaklığını dudaklarımda hissedip bir sigara yaktım ve meraklı gözlerle etrafı seyretmeye koyuldum. Ne kadar da uzun zaman olmuştu insanlarla göz göze gelmeyeli! Dışarıdaki hayatı özlediğimi hissederek hapisten çıkan bir düşünce suçlusu heyecanıyla gülümsedim yükselen güneşin olabildiğince aydınlattığı sokaklara. Sanki eskiden suç sayılan düşüncelerim ani bir anayasa değişikliği ile affa uğramıştı ve o şekilde düşünmek artık suç değildi! Hissettiklerim bunlardı.</p>

    <p>Bir iki saat boyunca Üsküdar’da gezdim, etrafa durmadan gülümseyen bakışlar fırlattım ve insanların aslında hiç de korkutucu olmadıklarının yeniden farkına vardım. Özellikle genç kızların gözlerinin içine içine bakıyordum, ama hiçbirisi Deniz’e benzemiyordu; zaten o sırada Deniz gelip karşıma otursa, <span class="yatik">'Ben Deniz’im!'</span> dese onu tanıyabileceğimden de pek emin değildim. Sokaktaki kızların ona benzememesine sevinerek Deniz’in komik bir olay olduğunu düşünmeye başladım. Sokakta bir şeye şaşıracak olsam sürekli içimden, <span class="yatik">'Ben güçlüyüm!'</span> diye tekrarlıyordum ve bu bana gerçekten güç veriyordu.</p>

    <p>Güneşin İstanbul’un tepesinde iyice yükselerek kendisini hissettirmeye başladığı sıralarda Selin’i aramaya karar verdim. Zaten saatlerdir aklımdaydı bu düşünce; dışarıya Selin’le görüşmeyi planlayarak çıkmıştım, ama saatin ilerlemesini ve biraz daha dışarıya uyum sağlamayı bekliyordum. Bir telefon bularak, Selin’in cep telefonu numarasını hiç duraksamadan tuşladım ve telefonu açan Selin büyük bir sürprizle karşılaştı.</p>

    <p>“Merhaba Selin, ben Cenk!”</p>

    <p>“İnanamıyorum,” dedi Selin. “Sen tek başına dışarıya mı çıktın?”</p>

    <p>“Bugün konuşmamız lazım seninle,” diye gülerek yanıtladım. “Ne zaman gelebilirsin?”</p>

    <p>Selin iyice şaşırmış, bunun bir rüya olduğunu düşünmeye başlamıştı.</p>

    <p>“Hemen geliyorum eve!” diye cevap verdi titreyen sesini saklama gereği bile duymadan.</p>

    <p>“Tamam ama,” dedim, “evde konuşmayalım, Salacak’ta Kız Kulesi’nin tam karşısındayım. Buraya gelsene...”</p>

    <p>Selin şaşkınlıktan küçük dilini yutacaktı, bu sözleri ben mi söylüyordum?</p>

    <p>“Çok sevinirim, bebeğim!” dedi sevinçle. “On beş dakika kadar sonra oradayım,” diyerek telefonu kapattı.</p>

    <p style="text-align: center;"><b>*</b></p>

    <p style="text-align: center;"><b><span><span>*</span></span> *</b></p>

    <p>Selin, on beş dakika sonra Salacak’a Kız Kulesi’nin tam karşısına geldiği zaman beni görene kadar hâlâ burada olacağıma inanmıyordu. Kötü bir şaka gibi geliyordu tüm bunlar ona. Ama çok geçmeden kendisini beklediğimi gördü. Büyük bir sevgiyle bana sarılmak istediyse de bunu yapamadı; ben artık onun eski sevgilisiydim sadece, bu yüzden elini uzatarak bir arkadaşı selamlar gibi selamladı beni.</p>

    <p>Beni uzun zamandır bu kadar mutlu görmemişti Selin, neler olduğunu bilmiyordu ve meraktan delirmek üzereydi. Onun gelişiyle birlikte garsonu çağırıp iki çay söyledim.</p>

    <p>“Ne oldu sana?” diye sordu bu sırada Selin, şaşkın gözlerle. “Nasıl çıktın dışarıya?”</p>

    <p>Kendime olan güvenimi göstermek istercesine arkama yaslanıp gülümsedim.</p>

    <p>“Senin sayende!” diye yanıtladım, “Haklıymışsın, isteyince oluyormuş!”</p>

    <p>Selin, tarif edilemeyecek kadar çok sevindi ve dün bana söylediği sözleri hatırladı.</p>

    <p>“Gerçekten senin adına çok sevindim, evdekinden bile daha rahat görünüyorsun şu anda!” dedi heyecanına engel olmaya çalışarak ve etrafına bir şeyler aranırmış gibi göz gezdirerek. Alaycı bir sesle, “Demet nerede?” diye sordu.</p>

    <p>“Son gördüğümde cehenneme doğru son hızla gidiyordu,” diye yanıt verdim, sıcak bir gülümsemeyle. “Dünden beri varmıştır herhalde!”</p>

    <p>Şaşkınlığı artan Selin, “Bana Demet’i terk ettiğini söylemeye çalışmıyorsun, değil mi?” diye sordu.</p>

    <p>“Tam da bunu söylemeye çalışıyorum,” diyerek yanıtladım ve keyifle bir sigara yaktım. Selin neler olduğunu gerçekten anlayamıyordu. Bu sırada beklenmedik bir hızla onun masanın üzerinde duran ellerini tuttum ve yalvaran gözlerle ona bakmaya başladım.</p>

    <p>“Yanlış bir öyküdeyim Selin,” dedim, “beni yeniden yaz!”</p>

    <p>Gözleri doldu Selin’in, bir anda sevinçten darmadağın oldu ufacık yüreği, ne diyeceğini bilemeden çocukça bir sevinçle gülümsedi.</p>

    <p>“Bunu sen mi söylüyorsun?” diye sordu.</p>

    <p>“Evet!” diye yanıtladım. Büyük bir mutluluk okunuyordu gözbebeklerimden, “Sana sözverdiğim gibi, bu seher vakti hem Deniz’i, hem de onun dublörü olan Demet’i idam ettim, cesetlerini de yakıp küllerini Boğaz’a savurdum! Ve öyle çıktım karşına! Şimdi saf ve tertemizim, yalnız başınayım artık; geçmişim kirli, intiharlara gebe hikâyem, ama sen sil tüm satırları, yırt at tüm mısralarımı, beni yeniden yaz! Yeniden âşık oldum sana dün! Hiç olmadığı kadar temiz, hiç olmadığı kadar çocukça! Şimdi hayatımın kalemini senin parmaklarının arasına tutuşturuyorum, tutuşturuyorum geçmişi ıslak bir kibritle ve aleve veriyorum, hiç anlatılmamış bir hikaye yaz sen tertemiz sayfalanma!”</p>

    <p>“Bir tanem!” dedi Selin sessizliğine son vererek. “İşte benim âşık olduğum adam bu!”</p>

    <p>“Sen haklıydın, Selin!” diyerek devam ettim. “İstersem çıkabilirim sokağa, istersem öldürebilirim Deniz’i. Bak, ne kadar rahatım, burası yatak odamız değil, sokağın göbeği! İnsanlardan korkmuyorum artık, onlar aşkımın dehşetinden korkmalı! Şizofreniden korkmuyorum artık, tüm akıl hastaneleri cesaretimin depremiyle yerle bir olmalı! Söylemiştim aşkım, biz öğreteceğiz insanlara aşkın ne olduğunu! Yalancı bir heves koması değil yaşadığım, inan, kararlılığım korkutuyor gökyüzündeki tüm zebanileri! Ama bir tek sana hazırladım kendimi, yıllardır aramızda bir gardiyan gibi duran şizofreniyi de Deniz’le birlikte gönderdim cehennemin en ücra köşesine!”</p>

    <p>“Ben biliyordum,” dedi Selin, gözlerinden süzülen mutluluk yaşlarını silerken, “ben biliyordum başaracağını bebeğim, ama şimdi bu kararlı halin çok daha büyük başarılara gebe! Yıktın işte duvarlarını, yumruklayarak kırdın seni boylu boyunca kaplayan kabuğunu, şimdi karıştın gerçekten kanıma! Şimdi yuvarlandı alyuvarların akyuvarlarıma! Sana hiçbir zaman olmadığı kadar çok aşığım şimdi, alnımıza bir kara leke olup sürülen ihaneti yazmaya gücü yetmeyecek hiçbir tarihçinin, çünkü gözbebeklerimdeki inançla tutuşturdum geçmişimizin tüm seyir defterlerini.</p>

    <p>Mademki sen coşkun bir nehir olup yıktın önündeki tüm barajları ve durmadan bana akıtıyorsun ruhunu, öyleyse ben de öyle bir öyküye yazacağım ki ikimizin adını, biz bile şaşıracağız!”</p>

    <p>“Her zaman güvendim sana!” dedim, “Ve bundan sonra oynadığım hayat oyununun tek senaristi de sen olacaksın! Yeniden aşık et beni kendine her sabah uyanır uyanmaz, boz Deniz denen cadının yaptığı <span class="yatik">kara büyüyü</span>; otur o tozlu büyü kitabının başına, hiç yapılamamış yeni bir büyü tasarla; adı bu kez <span class="yatik">aşk</span> değil <span class="yatik">oşk</span> olsun! Çünkü <span class="yatik">aşk</span> yitirdi tüm imgelerini, söylenecek ne varsa söylendi, tüm şairler eskitti bu kelimeyi bir kurumuş gül yaprağına şiir yazar gibi. Aşk söyleyebileceği tüm sözleri söyledi; şimdi sıra oşkta! <span class="yatik">Oşk,</span> bizim için bir dil sürçmesi belki, belki uzun bir şiirde yalnızca tashih hatası şimdilik. Ama sen otur tozlu rahlenin başına, kırarak saçından bir tutamı kalem eyle, batır gözyaşlarının mürekkebine ve yeni bir büyü tasarla eski Türkçe harflerle; adı oşk olsun! Topu topu iki harf; bir şın bir de kaf! Otur, beni benden çalan şu kederli bakışlarımı iki harfin üzerine bir hareke eyle! Ötre mi olsun cinsim, esre mi? Buna sen karar ver, otur sen yeni bir büyü tasarla ama; adı aşk değil, oşk olsun!”</p>

    <p>“Öyleyse oşk nedir?” diye sordu Selin, büyük bir heyecanla.</p>

    <p>“Oşk nedir, bilmiyorum!” diye yanıt verdim, “Onu bana sen öğret! Sen de bilmiyorsun, bırak sana da yaşam öğretsin! Aşk olmasın ama başladığımız bu yeni hayatın adı; ille de bir adı olacaksa eğer kirletilmiş aşk kelimesini layık görme ikimize! Aşk, bir çocukluk masalı olarak eski hatıralarımızda sürdürsün yaşamım, biz seninle yeni bir büyüye başlayalım; adı oşk olsun! Oşk, çocukça bir dil sürçmesi olup güzel pembe rujlar gibi sürülsün dudaklarımıza ve yeni bir efsane başlatsın aramızdakiler! Yırtılsın tüm tarih kitapları, yakılsın tüm haritalar ve padişah fermanları! Her şeyi unutalım! Yeniden yazılmaya başlansın tarih! Yeni bir büyüye başlayalım seninle, ben tüm kanımı katarım ortadaki gümüş tepsiye, sen yalnızca sevgini akıt! Kaldır gözbebeklerimin önündeki kara perdeyi, saf sevgini avuçlarıma sarkıt!”</p>

    <p>“Madem öyle,” dedi Selin, “tümüyle sana vereceğim hayatımı, ama başlayacağımız oşk aşabilir mi sence içine düştüğümüz bu günahkâr dik üçgenin iç açıları toplamını?” Deniz’i kastediyordu elbette! Hâlâ inanmak istemiyordu benim Deniz’i öldürdüğüme!</p>

    <p>Bense bu soruyu beklermiş gibi hızla, “İçimizdeki başıboş enerji” deyiverdim büyük bir filozof gibi, “dönüşecekse eğer sevgiye ve kendisine katılarak büyüyecekse oşk gitgide, en az bir üçgene ihtiyaç vardır şimdilik! Gökyüzüne boylu boyunca çizilmiş, boynu bükük iki düz çizgiysek eğer sen ve ben, Deniz bir yüksek gerilim hattı gibi germiş bedenini aramıza, benden sana akan enerjiyi taşıyor durmadan! O aramızdan çekilirse birbiriyle sadece tek noktada kesişen iki ayrışık doğru olur, savruluruz uzayın bilinmez bir köşesine! Eğer çekilecekse Deniz, seni bana bağlayan o günahkâr dik üçgenden, büyük bir acıyla 180 derece eğmelisin kendini ve 180 derece eğilip öpmeliyim seni, çünkü ancak o zaman bir daire olabilir iki ayrışık doğru!”</p>

    <p>“Haklısın,” diyerek yanıt verdi Selin. “Eğiliyorum o zaman sana, gel sen de karış karış kanıma karış, dudaklarından akan sevgi tenimde tenor bir tutsaklık yaşasın! Gel, eğiliyorum işte sana, eğilerek öp sen de beni; içine atladığımız dairenin açısı 360 dereceyi aşsın!”</p>

    <p>“Ama, zordur buna katlanmak,” dedim, “zordur bir doğrunun uzayda bükülerek başka bir doğru ile birleşmesi ve böylece bir daire oluşturmak! Daha hiç kimse başaramadı bunu! Ama bugün son kez Deniz’in adını andım senin yanında! Bitti Deniz denen yalan, bozuldu artık onun yaptığı büyü!”</p>

    <p>Selin’in yüreği sığmıyordu göğüs kafesine. Hayatının en mutlu günüydü bu! Duydukları gerçekten en güzel sözlerdi ve gerçekten Deniz’in öldüğüne ilk kez inandı Selin!</p>

    <p>Bu sırada aniden Selin’in telefonu çaldı. Çantasından çıkardığı telefona baktığında Demet’in aradığını gördü.</p>

    <p>“Demet arıyor, açayım mı?” diye sordu yüzünü buruşturarak.</p>

    <p>Şaşırmış gibi yapıp, “Cehenneme giderken dinlenme tesislerinde takılmıştır; aç bakalım, derdi neymiş?” diyerek Selin’i gülümsetmeyi başardım.</p>

    <p>Selin telefonu açtığında Demet’ in ağlayan ve haykıran sesiyle karşılaştı.</p>

    <p>“Memnun musun şimdi?” diye sordu Demet selamsız sabahsız.</p>

    <p>“Neden bahsediyorsun?” diye yanıtladı Selin hiçbir şeyden haberi yokmuşçasına.</p>

    <p>“Cenk beni ter ketti!” diyerek sesini biraz daha yükseltti Demet. “Ve birazdan asacağım kendimi! Senin yüzünden oldu hepsi! Hepsi senin yüzünden!”</p>

    <p>“Kendini mi asacaksın?” diye sordu Selin dehşete kapılmış gibi yaparak. “Dikkat et de ipe bir şey olmasın!”</p>

    <p>“Öyle olsun Selin!” diyerek telefonu Selin’in suratına kapadı Demet.</p>

    <p>Selin az önce Demet’e verdiği cevap nedeniyle kocaman bir kahkaha attı ve ben de bir kahkaha atarak ona eşlik ettim, “İpe yazık hakikaten!” dedim, Selin’e bakarak ve ikimiz de mutlu bir şekilde uzun süre Demet’in haline güldük.</p>

    <p class="yatik" style="text-align: center;">*</p>

    <p style="text-align: center;"><span><span>*</span></span> *</p>

    <p>Oradan ayrıldıktan sonra eskisinden çok daha büyük bir aşkla birbirimize bağlandık ve gerçek aşk her ikimizi de yeniden yaşamın hakimi yaptı. O günün sevinci, bir hafta daha sürdü. Artık hiç ama hiç korkmuyordum sokaklardan, aylardır dinlediğim bunalım kokan CD’ler tozlu raflara kaldırılmıştı, oldukça heyecanlı ve mutlu bir şekilde sürüyordu yaşam.</p>

    <p>Selin bir çocuk gibi mutluydu artık. Ne Demet’in mektubu okunuyordu bu evde, ne de Deniz’in adı geçiyordu. Mutluluğum davranışlarıma yansıyor, hiç ama hiç saçmalamıyor, eskisinden onlarca kat daha fazla ve daha hızlı konuşuyordum ve ilaçları da tümüyle bırakmıştım.</p>

    <p>İlaçların bırakılmasıyla birlikte o eski cinsel gücüme de tümüyle kavuşmuştum ve Selin’le yeniden başlayan aşkımızı durmadan oynadığımız şehvet oyunlarıyla daha da büyütüyorduk. İlaçlara bile ihtiyaç duymayacak kadar güçlü hissediyordum artık kendimi. Ve ne keder, ne suskunluk ne intihar! Beni mutsuz edecek hiçbir şey kalmamıştı hayatımda.</p>

    <p>Peki tüm bunlar nasıl olmuştu? Nasıl yenmiştim şizofreniyi bir anda? Yenmiş miydim, yoksa yendiğimi mi sanıyordum? Ya da şizofreni bir yalan mıydı? Bir yalanla yüzleşen insan nasıl artık saklanamazsa o yalanın arkasına, aynı şekilde bir yüzleşme mi yaşamıştım yoksa? Bunların hiçbirinin önemi yoktu artık, ortada bir mutluluk vardı ve Selin beni tanıdığı ilk günden beri hiç bu kadar iyi ve bu kadar kararlı görmemişti.</p>

    <p>Demet’i, Deniz’i öldürmek için kullanmıştım! Gerçekten Deniz’i öldürmüş ve tüm samimiyetim ile tutuşturmuştum yaşamımın senaryosunu yazacak o kalemi Selin’in parmak uçlarına...</p>
  </div>

  <p><span><br /></span></p>

  <div>
    <h1 class="yatik" id="sigil_toc_id_28">Aşk Karadan Yürütür Gemileri</h1>

    <p style="text-align: right;"><i>Aşk imiş her ne var âlemde</i></p>

    <p style="text-align: right;"><i>İlm bir kıyl ü kal imiş ancak<span class="yatik"><span>...<a href="../Text/Section0006.htm#n70" id="n70d"><sup>[70]</sup></a></span></span></i></p>

    <p style="text-align: right;"><b>Fuzuli</b></p>

    <p style="text-align: right;"><b><br /></b></p>

    <p>Son bir aylık süreçte her geçen gün daha da güzelleşiyordu yaşam... Selin’le başladığımız bu yeni ve tutkulu aşk, her şeyi değiştirmiş, sokaklara kurulan cehennemleri söküp atmış ve tüm sokakları neredeyse cennete çevirmişti. Artık her zamankinden düzenli uyuyor, çok iyi bir iştahla yemek yiyor, durmadan okuyor ve bir şeyler yazıyordum. Yaşamımı yavaş yavaş şizofreninin hakimiyetinden kurtararak bağımsızlığımı ilan ediyordum.</p>

    <p>Geçmiş, komik ve salakça bir anı olarak canlanıyordu hafızamda. Yaptıklarımı hatırlıyordum, ama neden yaptığımı gerçekten bilmiyordum. Bu zayıflığı, bu dayanıksızlığı anlayamıyordum. Artık o kadar güçlü hissediyordum ki kendimi, buna Selin bile şaşırıyordu.</p>

    <p>Bu bir aylık süreçte ne Selin, ne de ben Demet’ten hiçbir haber almamıştık. Ve bir daha da hiç haber almayacaktık! Demet onu kovmamın üzerinden dört gün geçtikten sonra Berk adlı yakışıklı bir çocukla birlikte olmaya başlamıştı, benim adımı bile hatırlamıyordu. Aşk sandığı, aşk diyerek kendini parçaladığı şey, topu topu dört gün yakmıştı ciğerini. Ardından hiç beklemeden kendisine yeni bir av bulmuş ve bedensel zevklerini tatmin etmeye devam etmişti. Bunu kulaklarıma İstanbul fısıldadı...</p>

    <p style="text-align: center;"><b>*</b></p>

    <p style="text-align: center;"><b><span><span>*</span></span> *</b></p>

    <p>Aşk ne kadar da farklı bir şeydi! Aşkın gücüne ikinci kez tanık olmanın şerefini taşıyordu artık İstanbul. İlk tanıklığı, Sultan Mehmet’in gösterdiği azim dolu başarıyla olmuştu.</p>

    <p>O işgal günlerinde, Bizans komutanları şehrin kuşatıldığını görerek Haliç’in girişine Sarayburnu’ndan Karaköy’e uzanan bir zincir germiş, gemilerin girişine engel olmuşlardı. Haliç ki en lanet, en rezil oğludur İstanbul’un; nefret ettiği çocukları bile emzirmiştir İstanbul; ama o öyle adi bir oğlandı ki anasına sırtım dönüp meme bile emmemişti doğduğunda. Tüm zamanlarda bu yüzden sırtını döndü İstanbul ona, bir kez olsun eğilip okşamadı koylarını rüzgârla! Ancak, o isyan günlerinde, Sultan Mehmet etrafını kuşattığında dönüp sayıkladı adını, yalvardı, yalvardı ona!</p>

    <p>“Kır!” dedi, “Kır şu bedenine gerilen zincirleri, yol ver Osmanlıya<span><span>,</span></span> geçsin!”</p>

    <p>Durup kahkahalarla küfretti Haliç onun yüzüne, ondan emanet aldığını unuttuğu toprağına biraz daha güç verdi, biraz daha sıkı tuttu zincirlerin uçlarından ve hınçlanarak gemileri dövmeye başlayan dalgaları kendi avuçlarıyla durdurdu. Bu büyük ihanetin ardından çaresizce izlemek zorunda kaldı İstanbul Sultan Mehmet’i. Çıkar yol yoktu! Ya Haliç’i boylu boyunca saran zincirler kırılacaktı ya da vazgeçilip gidilecekti. Ama İstanbul son ana kadar hiç kaybetmedi umudunu, rezil kahkahalarla yüzüne küfürler yağdıran oğlu Haliç’e yalvardı! Utanmadı yalvarışlarından! Utanmadı direnişinden!</p>

    <p>Yıkılmadı zincirler, ama genç Sultan Mehmet İstanbul’a olan aşkı ve içinde taşıdığı görülmemiş dehayı aynı kaba koyup heyecanla karıştırdı. Ve 21 Mayıs'ı 22 Mayıs'a bağlayan gece cüretkâr bir planla araladı dudaklarını.</p>

    <p>“Kızaklara bağlana tüm gemiler!” diye ferman verdi. “Donanma kızaklara bağlanıp Dolmabahçe’den Kasımpaşa’ya indirile!”</p>

    <p>Tarih bu fermanla birlikte aşkın insana neler yaptırabileceğine de ilk kez şahit oluyordu! Bu büyük deha, yetmiş iki parça gemiyi, karadan yürütüp indirdi o gece Kasımpaşa’ya! Herkes bu iş yarım kalır diye düşünürken Sultan Mehmet, çoktan Bizans’ın Haliç’te demirlemiş gemilerine ve karadaki surlara şiddetli bir top ateşi açtırmış, tüm dikkatlerin oraya çekilmesini sağlamıştı bile. Sabah ezanı vaktinde Osmanlı donanmasını Haliç’te gören Bizans öyle bir çöküntüye uğradı ki, tarihin yeniden yazılmasına neden olacak bu olayı basit bir <span class="yatik">büyü</span> sandılar. En az Bizans kadar, o lanet olasıca Haliç de şaşırmış, hâlâ bunun mümkün olamayacağını sayıklıyordu. Ama Sultan Mehmet, şafak sökmeden namazını kılıp şükür secdesine varmış ve avuçlarını açıp yüce Rab’dan yine yalnızca İstanbul’u dilemişti!</p>

    <p>Aşkın neler yaptırabileceğini yalnız İstanbul değil, tüm Dünya görmüştü 22 Mayıs sabahı.</p>

    <p style="text-align: center;">*</p>

    <p style="text-align: center;"><span><span>*</span></span> *</p>

    <p>Ve şimdi ben tüm insanlığa bir kez daha göstermiştim aşk uğruna neler yapılabileceğini! Eğer Selin en başından beri tutmasaydı ellerimden elbette savrulup gidecektim şizofreninin sert rüzgârında. Biliyordu Selin bunu, beni ilk tanıdığı günden beri dehşetle bekliyordu ruhumu intihara teslim edeceğim dehşet saatini. Ama Selin hiç bırakmadı direnişini! Hep direndi! Kalktı, duyulmamış küfürler etti sabah akşam şizofreninin yüzüne! Çünkü gerçekten âşıktı Selin, aşk zehirli bir <span class="yatik">sarmaşık</span> olup dolanmıştı bir kez tertemiz ruhuna!</p>

    <p>Aşkı da deliliği de en iyi İstanbul bilir! Ve en başından beri merakla izlediği bu hikâye tek bir şey öğretti ona: Aşk hariç her şey boştur!.. Öylesine kirli ki artık İstanbul’un sokakları, ruhunu şeytana ucuza satmış milyonlarca insan arasında vicdanı olan hiç kimse bir dakika bile nefes alamaz. Öyle ucuz ki artık bu şehrin sokaklarında aşk, her önüne gelen el koyduğu bir bedeni bedavaya kapatmış!</p>

    <p>Haddi hesabı yok genç delikanlıların, güzel kızların bedenlerine sahip olmak için söyledikleri şehvet kokan yalanların! Ve İstanbul tüm bunları sessizce izleyerek, aşkın artık yeryüzünde bulunamayacağını, varlığım sürdüremeyeceğini düşündüğü bir anda bizimle tanıştı.</p>

    <p>Biz öğrettik İstanbul’a aşkı! Biz öğrettik umudu! Yalana yalanla direnmeyi! Çivi ile çivi sökmeyi! Yaşamayı bu iki genç insandan öğrendi! İstanbul ki kaç bin yıl önce doğduğunu unuttu, öğrenememiş bizimle tanışıncaya kadar hayatı! Hiç öğrenememiş meğerse ne deliliği ne de aşkı!</p>

    <p>Aşkımız ne zaman başladı kimse hatırlamıyordu! Belki Mayıstı belki Ağustos! Neydi günlerden? Kaçı gösteriyordu saatler? Kimse bilmiyordu! Ancak yeni bir çağ başlatan iki aşktan biriydi yaşadığımız! İlki genç hünkâr Sultan Mehmet ile İstanbul’un yaşadığı aşktı ve İkincisine de biz vücut vermiştik.</p>
  </div>

  <p><span><br /></span></p>

  <div>
    <h1 class="yatik" id="sigil_toc_id_29">Çağlar Deviren Aşklar</h1>

    <p>Tüm bu olayların ardından, iki sene kadar sonra Selin’le evlendik ve nikah masasında iki kişinin yanında oturan üçüncü nikah şahidimiz de bizzat İstanbul’du.</p>

    <p>Selin çok geçmeden bir oğlan doğurdu ve adını Mehmet koyduk. Peki, bu ismi neden istedim? İstanbul bunu öğrendiğinde altüst oldu! Elbette her şeyin farkındaydım, biliyordum en başından beri İstanbul’un bizi izlediğini, biliyordum en tatlı rüzgârları Karadeniz’den getirip yüzlerimizi onunla okşadığını; bizi en iyi anlayanın İstanbul olduğunu biliyordum.</p>

    <p>Çocuğumuz doğduğunda büyük bir sevinçle kucağıma alıp besmeleyle yüz sürdüm bu nur topuna ve sabah ezanında “Mehmet” diye fısıldadım kulağına.</p>

    <p>Ardından sevgiyle Selin’e döndüm. “İki aşk var güzelim,” dedim. “Yalnızca bu iki aşk çağlar devirmiştir. Birincisi nazlı bir prenses olan İstanbul ve dahi bir genç hünkâr olan Sultan Mehmet’in aşkıdır, yani imkânsızın aşkı; diğeri ise seninle benim aramdaki yine bir imkânsızın aşkı! Bu yüzden sevgilim, oğlumuza genç hünkârın adı yakışır. İstersen başka bir isim daha koyabilirsin, ancak ben onu hep genç hünkârın adı ile çağıracağım!”</p>

    <p>Gülümseyerek cam gönülden kabul etti Selin sözlerimi. İstanbul ise şaşkınlıktan küçük dilini yuttu! Nereden biliyordum tüm bunları? Kimden öğrenmiştim? Bunu hiçbir zaman bilemedi İstanbul, öğrenemedi!</p>

    <p>O günlerden sonra bir daha asla hayal görmedim! Ve herkesin yenilmez sandığı şizofreniyi tümüyle yaşamımdan çıkarttım! Peki nasıl başarmıştım, nasıl kırmıştım beni boydan boya saran zincirlerimi? Gemileri karadan nasıl yürütmüştüm?! Psikiyatristlerin <span class="yatik">'Olmaz!'</span> dediğini nasıl <span class="yatik">'Olur!'</span> kılmıştım? Nöroleptik hapların, elektroşokların ve çok iyi eğitilmiş terapistlerin senelerce yapamadıklarını ben kendi başıma nasıl başarmıştım?</p>

    <p>Her şey Selin’in eve geldiği o gün başlamıştı. Hani ben onu terk etmiştim ve Selin buna rağmen beni merak ederek yanıma gelmişti. İşte o gün gerçek bir dönüm noktasıydı yaşamımda! Çünkü o gün Selin şizofreninin ne kadar büyük bir yalan olduğunu göstermişti bana. Şizofreni aslında hiç yoktu! Göstermişti Selin’in sevgiyle yalvaran gözleri bu gerçeği bana! Gururunu bile ayaklar altına alarak geldiği o evde, sessizce baktığı gözlerime dünyanın en uzun destanını yazmıştı Selin!</p>

    <p>Hiçbir kadının yapamayacağı şeylerdi onun kalkıştıkları! O günlerden sonra senelerce bedenine dokunan parmak uçlarımda, Demet’in parmak izini hissetmesine rağmen bu acıyı asla belli etmedi bana. Sustu, kabullendi, içine gömdü o çağlar deviren acıyı. Dünyanın en büyük sabır gösterisine sessizce tuğrasını bastı. Tarih ne Leyla gibi hatırlayacaktı onu ne de Asli kadar değeri olacaktı insanların dillerine destan olan aşk hikayelerinde. O diğerleri gibi kendini öne sürmek yerine benim arkama gizlendi, adını unuttu, sıyrıldı tüm özlemlerinden, son hızla ruhuma karıştı. Ve kabullendirdi bu büyük özverisi bana şizofreninin aslında hiç olmadığını!</p>

    <p>Kabul edilmesi zor ama büyük bir gerçekti bu! Tüm gerçekler gibi yüzleşilmesi oldukça sancılı bir yalandı şizofreni! Şizofreni hiç yoktu! Hiç girmemişti hayatıma! Hiç uyutmamıştı beni gecelerce koynunda! Yalnızca doktorlar öyle olduğuna inandırmışlardı beni! Ve ben gönüllü olarak inanmıştım bu yalana! İnanmak zorundaydım çünkü, sığınmak zorundaydım savruk bir yalana! Artık İstanbul sokaklarında hayal kurmak anayasal suç kapsamına alınmıştı çünkü, âşık olmak ise delilikti! Bu yüzden bir armağan gibi giydim üzerime o buruşuk deli gömleğini! Bir kravat gibi değil, yağlı bir ilmek gibi taktım Deniz’i bu gömleğin üzerine! Deli gömleği giydirilerek idama götürülen ilk suçluydum ben!<a href="../Text/Section0006.htm#n71" id="n71d"><sup>[71]</sup></a> Kabullendirilmişti bana deliliğim; kabullendirmişti avuçlarıma tutuşturulan o en iyisi en beter zehirden daha beter olan <span class="yatik">kimyasal zebaniler,</span> kabullendirmişti yıllarca insanlara eziyet etmek için psikiyatri kürsülerinde dirsek çürüten hekimler! Çünkü daha hiçbir ders kitabına girmemişti aşk; aşkı şizofreni sanan bu doktorlar, yaşadığım o büyük aşkı DSM-VI tanı ölçütlerine göre tanımlayabileceklerini sanıyorlardı hâlâ!</p>

    <p>Tüm kutsal kitaplar bile aşktan bahsederken neden şizofreniden hiç söz etmemişlerdi?! Ne önemi vardı ki psikiyatristler için kutsal kitapların? Onlara göre 'Toplumsallaşmış psikoz, psikoz olmaktan çıkardı!'<a href="../Text/Section0006.htm#n72" id="n72d"><sup>[72]</sup></a> ve kutsal kitaplar da ancak bir psikozu toplumsallaştırırdı! İnsanın maymundan geldiğini iddia eden bu bilim adamları, daha bilmiyorlardı hiçbir maymunun başka bir maymuna elektroşok yapacak kadar acımasız olmadığını!</p>

    <p>Yaşamımın ilerleyen kısımlarında şizofreni diye bir hastalığın bile bulunmadığını öğrenecektim! Bunun <span class="kalin">Bleur</span> adlı gözü dönmüş bir hekimin uydurduğu kocaman bir yalan olduğunu öğrenecektim! Söylediğim bu gerçekleri kimsenin kabul etmeyeceğini bilebile bas bas bağıracaktım. “Bleuer dünyanın en büyük yalancısıdır!” diye bağıracaktım yılmadan. “Yok dementia praecox diye bir şey! Silin tüm tıp sözlüklerinden <span class="kalin">şizofreni</span> maddesini!”</p>

    <p>Peki, neydi öyleyse beni bu kadar hırpalayan ve bana bunca acı çektiren şey? Mademki şizofreni hiç yoktu, nereden çıkmıştı bunca kahır, bunca acı?!</p>

    <p>Acı çekmeliydi insan! Var olmak için, var olduğunun bilincine varmak için! Havva’nın Adem’e uzattığı o elmanın kabuğundaki tattı beni durmadan içine çeken acımasız deprem! İnsanın cennetten kovulmasına neden olan acının tadıydı bu! İnsan dünyaya zevk sefa için değil, acı çekmek için gönderilmişti! Çünkü insanın cennete layık olmadığına karar verilmişti, otuz üç yaşında yaratılan insan, büyük bir bedene sahip ancak ufacık bir çocuktu daha o zamanlar! Acılardı büyüten insanı, ne kadar çok acı çekilmişse o kadar olgunlaşırdı insan ve ne kadar olgunlaşırsa o kadar layık olurdu cennete.</p>

    <p>Bu yüzden acılara sevdalanmıştım, bilgeliğin cam kırıklarıyla dolu uzun otobanlarında yalınayak yürümüştüm bu yüzden! Acı çekmeden büyüyebilen şey bedendi ancak! Ama ruh çocuk kalırdı bu büyümenin karşısında! Bir çocuğun eline servet geçse ne olurdu? Hemen batırırdı o serveti! Önemli olanın servete sahip olmak değil, onu elinde tutmak ve büyütmek olduğunu bilemezdi! Tıpkı Demet’in bilemediği gibi! Tıpkı artık İstanbul sokaklarında aşk hâzinesini bir bedenle kısa süreli bir zevk yaşamak için gözünü bile kırpmadan satanların bilemediği gibi! Tıpkı aşkı öldürüp sonra da sokaklara çıkan ve toplu halde, “Yaşasın aşk öldü, köpekler ve kediler gibi özgürce çiftleşebiliriz artık!” diye bağıran gözü dönmüş kalabalıkların bilemediği gibi!</p>

    <p>Büyümek istiyorsa eğer bir çocuk, ruhunu psikiyatristlerin şizofreni dediği o acılar okyanusuna atmalıydı! Yetmezdi çünkü Ümit Yaşar’ın tanımladığı <span class="yatik">"Acılar Denizi"</span> bir çocuğun büyümesine, sırf bu yüzden Ümit Yaşar da çocukken ölen şairlerdendi. O acılar okyanusuna atlayan çocuk ya boğulurdu, ya da yüzmeyi öğrenirdi. Eğer korkup kaçarsa hep çocuk kalırdı insan! Bu yüzden İstanbul sokaklarında hali hazırda on iki milyon çocuk yaşar, nereye baksan elma şekeri peşinde koşan zavallı yumurcaklar, nereye baksan terk edilmiş çocuk bahçelerinde kibritle oynayan kocaman kocaman bedenler!</p>

    <p>Ben ve Selin, XXI. yüzyılda o okyanusa atlamayı göze alabilen yegâne çocuklardık! Bu yüzden yıktı ve büyük bir öfkeyle devirdi çağlan bizim aşkımız! Bu yüzden aşk bir tek bize layık kılındı! Aşkı hak etmek için, <span class="yatik">acıdan geçip güzelleştik</span>.<a href="../Text/Section0006.htm#n73" id="n73d"><sup>[73]</sup></a></p>

    <p>Acının çemberinden geçmeyen aşk, aşk olamazdı zaten! İstanbul yüzyıllarca Bizans’ın kahrını ciğerlerine çekmeseydi tadamazdı ki aşkı. Topu topu yirmi sekiz yıl süren bir mutluluktan sonra, kıyamete kadar sürecek büyük bir hasrete gömülmezdi ki! Evet, en iyi İstanbul bilir, aşkı da deliliği de! Sultan Mehmet, bir imparatorluk, on dört devlet ve iki yüz şehirle daha öpüştü ondan sonra ve bu nedenle verildi ona şerefli <span class="yatik">Fatih</span> unvanı! İstanbul acı çekerek kıvrandı o her fethe çıktığında, Selin’in Demet’i düşünerek çıldırdığı gibi o da çıldırdı! Ama bir kez olsun söylemedi Sultan Mehmet’e bu acıyı, yedi tepesini her an yedi bin kez döven bu azabı hep sakladı ondan! Sultan Mehmet biliyor muydu İstanbul’un onu ciğerlerine dolan havadan bile kıskandığını?! Gerçekten kimse bilmiyordu bunu! Ama o büyük bir dehaydı; tüm dehalar gibi suskundu, susarak gösterirdi her şeyi bildiğini. Ve İstanbul’un ruhuyla bugüne kadar karşılaşan tek insandı! Tıpkı benim Selin’i her zaman anladığım halde sustuğum gibi, o da İstanbul’un ıstırabım bildiğini susarak göstermeyi tercih etmişti!</p>

    <p style="text-align: center;"><b>*</b></p>

    <p style="text-align: center;"><b>* *</b></p>

    <p>Aşk Selin’in eve geldiği o gün başlamıştı! Yani her şeyin bittiği yerde! Tüm umutların tükendiği ve artık sığınacak tek bir limanın bile kalmadığı yerde! Acı okyanusunun ortasında şiddetli bir kasırga gibi eserken şizofreni denen yalan ve yırtılmışken Selin’le birlikte sürdüğümüz geminin tüm yelkenleri, alabora olmaya saniyeler kala başlamıştı asıl aşk! Yani her şeyin bittiği yerde!</p>

    <p>En baştan beri tüm tabiatın sabırla beklediği o gün gelip çatmıştı! Başlamıştı işte gerçek İkinci Rönesans, mutlulukla aralamıştık yeni bir dünyanın kapılarını!</p>

    <p style="text-align: center;"><b>*</b></p>

    <p class="yatik" style="text-align: center;"><b><span><span>*</span></span> *</b></p>

    <p>Peki, Deniz’e ne oldu?!</p>

    <p>Deniz mi?!</p>

    <p>Deniz, hiç yoktu! Hiç olmamıştı, doğmamıştı karanlık bir Mart sabahı işgal altındayken tüm Dünya! Tıpkı şizofreni gibi Deniz de hiç yoktu! Çünkü asla okunmazdı aşkın hüküm sürdüğü yerde yalanın ve şehvetin mektubu!</p>

    <p style="text-align: right;"><span><span>10</span></span> Ekim 1996 / 12 Temmuz 2005</p>
  </div>

  <p><span><br /></span></p>
</body>
</html>
