<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block">“Aykorusu’ndansın,” dedi.</p>

  <p class="block">Elf yanındaki kadına baktı, eğilip drowu selamladı ve “Tarathiel hizmetinizdedir,” dedi.</p>

  <p class="block">Bunun üzerine Drizzt her şeyi hatırladı. Yıllar önce, Karanlıkaltı’na yaptığı yolculuk sırasında Aykorusu’ndan geçmiş ve Ellifain’in klamy-la tanışmıştı. Bu elf; Tarathiel ona yol göstermiş hatta elf klanının güzel atlarından birine binmesine izin bile vermişti. Birlikte çok vakit geçilememişler ama karşılıklı bir saygı ve bir parça güven duymuşlardı. “Zayıf hafızamın kusuruna bakmayın,” diye yanıtladı Drizzt.</p>

  <p class="block">Tarathiel’e geçmişte gösterdiği cömertlik ve şimdiki savaşta yardımına geldikleri için teşekkürlerini sunmak istemişti ama birden durdu. Drizzt sadece böyle bir konuşma başlatmak istemediğinin farkına varmıştı. Bu iki elf Ellifain’in kendisini izleyip üzerine saldırdığını biliyor muydu? Onlara Ellifain’in kaderini; Drizzt’in o zaman bile yanında tutuyor olduğu palaların ucunda öldüğünü söyleyebilir miydi?</p>

  <p class="block">“Yeniden merhaba Tarathiel,” dedi Drizzt kısaca.</p>

  <p class="block">“Ve Innovindil,” diye belirtti Tarathiel, güzeller güzeli, ölümcül partnerini göstererek. Drizzt onu soğuk bir şekilde selamladı.</p>

  <p class="block">“Orklar hızla dönüyor,” diye belirtti Innovindil; onlar konuşurken etrafı izlemiş, onları görmüştü, “Geçmişten ve bu bölgeyi saran bugünkü tehlikelerden konuşabileceğimiz bir yere gidelim.”</p>

  <p class="block">İki elf harekete geçip Drizzt’e acele etmesini söylediler ama drow kımıldamadı. “Düşmanlarımıza tek bir hedef sunamayız,” dedi Drizzt, “Belki bir gün yollarımız yine kesişir.”</p>

  <p class="block">Yeniden eğilip onları selamladı, palalarını yerleştirdi ve onların tam tersi yönüne doğru aceleyle yola koyuldu.</p>

  <p class="block">Tarathiel, Drizzt’in arkasından gidip ona seslenmeye başladı ama Innovindil kolundan tutup onu durdurdu. “Bırak gitsin,” diye fısıldadı, “Henüz bizimle konuşmaya hazır değil.”</p>

  <p class="block">“Ellifain’in başına gelenleri bilmek istiyorum,” diye karşı çıktı Tarathiel. “Artık bizden haberi var,” diye açıkladı Innovindil, “Hazır olduğunda bizi bulacaktır.”</p>

  <p class="block">“Hiç değilse Ellifain hakkında onu uyarmalıyız.” Innovindil bunun bir önemi yokmuşçasına omuz silkti.</p>

  <p class="block">“Buralarda bir yerlerde mi?” diye sordu kadın. “Öyleyse bile onun Drizzt Do’Urden’i takibi her şeyi geçersiz mi kılacak? Bölge daha mühim düşmanlarla dolu.”</p>

  <p class="block">Tarathiel onlardan ayrılan drowun arkasından bakmaya ve o yöne doğru gitmeye devam etti ama kendini Innovindil’in kolundan kurtarmaya çalışmadı.</p>

  <p class="block">“Yakında bizi bulacaktır,” diye söz verdi Innovindil. “Onu tanıyor gibi konuşuyorsun,” dedi Tarathiel.</p>

  <p class="block">Arkadaşına döndü ve kadının da ayrılan drowu izliyor olduğunu fark etti. Innovindil hafifçe başını salladı.</p>

  <p class="block">“Belki de…” diye cevapladı.</p>

  <p class="block">Urglen Üçyurnruk, baskın birliklerinin son dalgalanışım izledi; çoğu goblinlerden oluşan bölük, eğimli kayalara yükleniyor, kendilerini cüce savunmasının üzerlerine bırakıyordu. Ork lideri savaş çığlıklarının acı dolu feryatlara dönüşmesini umursamadı ve bütün dikkatini bu toprakların koruyucularına yöneltti.</p>

  <p class="block">Cüceler son derece dikkatli davranıyordu ama ork lideri, bacakları güçsüzleştiği için savunma hattının gevşediğine inanıyordu. Urglen’in dudakları kıvrıldı ve uzun dişli ağzına korkunç bir gülümseme yayıldı. Dinlenmelerine izin vermeyeceği için önünde sonunda yorulacaklardı. Gündüzleri onlara orklarla saldıracak, gece olunca goblinderden oluşan baskın birliklerini harekete geçirecekti. O geri çekilme ve yeniden yapılanma anlarında bile savunma hatları yerli yerinde olmayan cüceler dinlenemeyecekti.</p>

  <p class="block">Cüce hattının sağından, Urglen’in solundan gelen kıvılcımlar uzun ork liderinin dikkatini çekmişti.</p>

  <p class="block">Cüceler, neredeyse bir dev kadar büyük olan bir adam ve sihirli yayıyla Urlgen’in sol kanattaki bütün birliklerini harap eden okçu bir kadından oluşan savaşçı bir çiftle, savunma hatlarını yeniden sağlamlaştırmıştı. Urglen onların Shallows kazazedeleri olduğunu biliyordu; o gümüş ölüm çubuklarını -parlayan sihirli okları- ve o lanetli köyde kendi ordusuna terör saçan bu vahşiyi hatırlıyordu. Bu büyük savaşçı Shallows duvarının ortasında durup tüm saldırganları dağıtmıştı. Yumrukları demir silahlar kadar ağır ve kuvvetliydi; elindeki çekiçle tek seferde iki ya da üç orku katlediyordu.</p>

  <p class="block">Urglen, goblinlerinin pek azmin o yöne gitmek istediğini fark etti; birlikleri mekanın ortasında ve sağında sıkışıp kalmıştı.</p>

  <p class="block">Yine de o sihirli yay durmaksızın ok fırlatıyordu ve o vahşi savaşçının katledecek yeni birilerini bulacağından Urglen’in hiç şüphesi yoktu.</p>

  <p class="block">Kısa bir süre içinde saldırı hızını kaybetmiş, birliklerin bütünlüğü bozulmuş ve sayıca fazla goblinler kayalık yamaca doğru koşarak geri dönmüştü. Belki de gitgide artan yorgunluklarının bir belirtisi olarak, cüceler önceden olduğu gibi onların peşine düşememiş-ti; Urglen bu kez onları alt edebilmeyi umuyordu.</p>

  <p class="block">Bu fikir uzun boylu ork liderinin dönüp geniş kuzey topraklarına bakmasına neden olmuştu. Ork kabilelerinin bir araya toplanıp büyük bir birlik oluşturduğu haberi gelmişti. Babasının ordusu bü-yüyordu. Peki ama neredeydiler?</p>

  <p class="block">Urglen bu soruyla dağılmıştı. Bir taraftan cüceleri yerlerinden etmeye yetecek kadar askeri olmadığını biliyor, bu yüzden de ork sürülerinin gelip bu çirkin yaratıkları uçurumdan aşağı yuvarlamaya ve Mithril Salonu’ndaki iğrenç deliklerine tıkmaya yardım etmesini istiyordu ama öbür taraftan ukala babası tarafından kurtarılma fikri hoşuna gitmiyordu. Gerti Orelsdottr’un dev ordusunun büyük kısmıyla gelip cüceleri gözünün önünde katletmesi fıkriyse onu hiç memnun etmiyordu.</p>

  <p class="block">Belki de her şeyin olduğu gibi devam etmesi daha iyi olurdu; ne de olsa her geçen gün Urlgen’in ordusuna daha çok kişi katılıyordu. Dağ yamacında ölen orklara ve goblinlere rağmen Urlgen’in ordusu cücelerle ilk karşılaştığı andan daha kalabalıktı.</p>

  <p class="block">Doğruca cücelerin üstüne gitmeyi göze alamazdı. Ama zayiat onun lehineydi.</p>

  <p class="block">Kadın yayını kurmaya başlamıştı ama yaratık çok yakınındaydı. Her zaman anında hareket etmeye hazırlıklı olan Catti-brie tek bir hareketle silahı eline alıp doğrulttu ve burnunun dibinde duran sinir bozucu goblini vurdu.</p>

  <p class="block">Goblin geriye sendelemişti ama yere düşmemişti. Sonunda savunmalarında açık bir nokta bulan o ve onun arkadaşları haykırarak kadına doğru saldırıya geçmişti.</p>

  <p class="block">Fakat Catti-brie yayını indirmiş ve Khazid’hea’yı çağırmış, onu duyan keskin uçlu, hassas bıçak sabırsızlıkla kadının avucunun içine düşmüştü. Goblin saldırısına şiddetli bir kesikle karşılık vermiş, sonra da bıçağı ileri geri savurup hamlelerine devam etmişti. Takma adı Kesici olan Khazid’hea adına yaraşır bir şekilde, goblinlerin karşısına çıkardığı her şeyi; mızrakları, zayıf tahta kalkanları ve kolları, keserek ilerliyordu.</p>

  <p class="block">Goblin saldırısı devam etmiş, savaşçıyı yere serme arzulan artmış ama Catti-brie geri çekilmemişti.</p>

  <p class="block">Saldırgan silah daha da yakın-laşamadan bir hamleyle mızrağın ucunu ikiye ayırdı; bir dönüşle sendeleyen yaratığın gerilemesini sağlamış ama ani bir tersine döndürüş hareketiyle Khazid’hea havaya doğrulmuş ve goblinin yüzünü ortadan ikiye kesmişti.</p>

  <p class="block">‘Bravo’ dedi kılıç telepatik olarak.</p>

  <p class="block">“Hizmetinizde olmaktan memnunluk duyuyorum,” diye mırıldandı Catti-brie.</p>

  <p class="block">Kılıcı karşıya uzatmış sonra kendisine yaklaşan birinin varlığını hissederek yana kaydırmıştı.</p>

  <p class="block">Wulfgar kusursuz bir zamanlamayla kadına yetişip onun yanından geçmiş ve en önde yer alan goblinlere paldır küldür dalmıştı. Hızını hiç azaltmadan ilk iki sırayı tekmeleyerek ezip geçmiş ve önünde tuttuğu kudretli Aegis-fang ile bir başka grubu silip süpürmüştü. Durma sırası ondaydı; o da öyle yapmış, Catti-brie’nin Kesici’yi düşmanlarına saplayarak kollarının arasından geçebilmesi için çekicini havaya kaldırmıştı.</p>

  <p class="block">Birkaç dakika içinde goblinler içinde oldukları laneti anlamış ve bu güçlü çifte en yakın olanlar kaçışmaya çalışırken birbirlerinin ve arkalarındakilerin üzerlerine düşmüştü.</p>

  <p class="block">Ondan sonra bütün goblinler cüce hattının bir ucundan öbürüne doğru koşup kaçmaya başlamıştı.</p>

  <p class="block">Wulfgar onları izliyordu; bir canavarı ensesinden tutarak yakalamıştı. Barbar adam inleyerek yaratığı havaya kaldırmış, yaratık direnip adama sopasıyla vurmaya çalışmış, Wulfgar onu tüm gücüyle sarsmış yaratığın dudakları titremiş, vücudu vahşice silkelenmiş ve sopası uçup gitmişti.</p>

  <p class="block">Sonra Wulfgar goblini havaya fırlatmış ve yaratık cüce hattının arkasındaki dar ve derin vadiye uçup gitmişti.</p>

  <p class="block">Vahşi adam, Taulmaril’i düzene sokmaya çalışan Catti-brie’ye dönmüş ve üzerine gelmeye devam eden goblinlere saldırmaya başlamış olan kadına yardım etmek üzere ona doğru yürümüştü.</p>

  <p class="block">“Lanet kılıcım yakınıyor,” dedi Catti-brie ona, “Dışarıda olmak, savaşmak ve öldürmek istiyor.”</p>

  <p class="block">Kıkırdamıştı. “Düşmanları ve onlara benzer ne varsa öldürmek; Kesici’nin umursadığı tek şey bu!”</p>

  <p class="block">“Korkarım istediğinden de fazlasını elde edecek,” diye cevapladı Wulfgar.</p>

  <p class="block">“Onları kesip biçiyor olmamız alçak heriflerin umurunda bile değil,” dedi Catti-brie, “Buraya sadece bizi yormak için geliyorlar ve biz onları birbiri ardına öldürüyoruz.”</p>

  <p class="block">“Ve sonunda bu dağ sırtını ele geçirecekler,” diye belirtti Wulfgar.</p>

  <p class="block">Kendi gözlerini kadınınkilerle birleştirirken bir elini onun omzuna koydu.</p>

  <p class="block">Cüceler yaralıların yaralarını sarmaya, onları ip merdivenlere bağlı sedyelere yerleştirmeye ve palangalar yardımıyla uçurumun aşağısına göndermeye çoktan başlamışlardı. Tabii ki, sadece ağır yaralı cüceleri gönderiyorlardı, ne de olsa güçlü savaşçıları dışarı göndermek gibi bir şey söz konusu bile olamazdı ama yine de birkaç cüce uçurumdan inip Bekçi Vadisi’nin kollarına koşmuştu.</p>

  <p class="block">Savaş alanını terk edecek olan diğer cüceler bir kenarda toplanmışlardı ama rahipler onlara yardım ediyor olduğundan gönderilmeleri için acele etmeye gerek yoktu.</p>

  <p class="block">“Tılsımlı oklarımla Yürekavcısı’nı gece gündüz kullanabilirim,” diye açıkladı Catti-brie. “Banak’ın çok zayıf olan hattının aksine benim oklarım tükenmez. Aşağıdakiler dehlizleri, tünelleri, batı kapısını ve Bekçi Vadisi’ni korumaya çalışıyor olduğundan onlardan yardım alamayacağız.”</p>

  <p class="block">“Seninki gibi bir ok kılıfına sahip olsaydı iyi olurdu,” dedi Wulfgar, “ama sihirli ok değil savaşçı cüce üreten birine…” Catti-brie bu espriye zor zar güldü ve Wulfgar’a bakarken onun zaten şaka yapmaya çalışmadığını fark etti.</p>

  <p class="block">İnatçı cüceler işlerine dönmüş, savunma stratejileri oluşturmaya ve duvarlar örmeye başlamıştı ama Catti-brie’ye çekiçler daha ağır hareket ediyor gibi gelmişti.</p>

  <p class="block">Orklar ve goblinler onları yıpratıyordu. Ölmek canavarların umurlarında bile değildi.</p>

  <p class="block">Çıplak ayak, dengeli ve hafif adımlarla, sessizce büyük bir kayanın ucuna geldi. Aşağıyı gözetleyebilmek için yüzüstü yattı ve önünde bir mağara ağzı belirdi.</p>

  <p class="block">Orada yatmış etrafı izlerken kanatlı atla birlikte ilerleyen dişi elfi gördü. Görkemli küheylanın bir kanadı sargılar içinde bedenine tutturulmuştu ama Drizzt topallayan bu kanatlı atı yürütmek için hiçbir çabaya gerek olmadığını biliyordu; askı yeterliydi. Yine de yaratık pek rahatsızlık çekiyor gibi durmuyordu.</p>

  <p class="block">Drizzt, onları izlemeye devam ederken güneş, arkasındaki ufuk çizgisine doğru kaydı; dişi elf atın parlak beyaz kanatlarını fırçalamaya ve hafif bir şarkı mırıldanmaya başladı; tatlı sesi Drizzt’in kulaklarına doluyordu.</p>

  <p class="block">Her şey çok normal gözüküyordu; içten ve sessiz…</p>

  <p class="block">Sonra diğer kanatlı at da Drizzt’in görüş alanına girdi ve Drizzt, Tarathiel atı, partnerinin yanında aşağı doğru uçururken biraz gerileyip hafifçe çömeldi. Atın ayakları yere değince Tarathiel zarif bir hareketle, ayaklarını tam önündeki semerin üzerinden geçirip geriye doğru takla atarak attan indi. Dengesini sağlarken hiç zorluk çekmedi ve atını fırçalayabilmesi için kendisine bir fırça fırlatan arkadaşına eşlik etmek üzere harekete geçti.</p>

  <p class="block">Drizzt acı ve umut kanşımı duygularla bir süre daha çifti izledi. Onlarda Ellifain’in verdiği sözü, kadının olabileceği ve olmuş olması gerektiği kişiyi görüyordu. Yaşanan adaletsizlik drowun yumruğunu ve dişlerini sıkmasına, buradan hızla uzaklaşıp öldürecek başka düşmanlar bulmak istemesine sebep oluyordu. Güneş batmış, alacakaranlık etrafa yayılmıştı. Yan yana yürüyen iki elf, kanatlı atlarını mağaraya doğru sürmüştü. Drizzt gecenin ilk yıldızlarının parıldayışına tanıklık ederek sırtının üzerinde yuvarlandı. Ellerini yüzüne götürdü; tekrar Ellifain’i ve Bruenor’u düşünmüştü.</p>

  <p class="block">Bir kez daha bütün bunların ardında yatanın ne olduğunu, yapılan bunca fedakarlığa değip değmediğini, ahlaka bağlığının bir değeri olup olmadığını merak etti. Doğruca Mithril Salonu’na gidip, Shallows’ta yaşanan ork zaferinin ardından arkadaşlarının hangilerinin hayatta kaldığını öğrenmesi gerektiğini biliyordu.</p>

  <p class="block">Ama bunu yapamazdı. En azından şimdilik…</p>

  <p class="block">Üzerinde olduğu kayadan ayrılıp o iki elfle; Ellifain’in halkıyla konuşmaya gitmesi, onlara kadının başına gelenleri ve kendi üzüntüsü anlatması gerektiğini biliyordu.</p>

  <p class="block">Ama Tarathiel’e böylesi acı birşeyi anlatacak olma fikri olduğu yerde donup kalmasına sebep oldu.</p>

  <p class="block">Yeniden düşen kuleyi ve sevgili arkadaşının ölümünü gördü.</p>

  <p class="block">Drizzt’in hayatının en kötü günü elindeki tüm kozları oynamış ve onu umutsuzluğun karanlığına sürüklemişti. Kayanın üzerinde doğruldu ve karanlığın içine doğru aceleyle yola koyuldu; yaklaşık bir mil koştuktan sonra sığınağı olan küçük mağaraya geldi ve harabelerin arasından çıkardığı tek boynuzlu miğferi elinde tutarak uzun bir süre öylece oturdu.</p>

  <p class="block">Elindeki miğferi hareket ettirdikçe hüznü artıyordu. Çevresinde yükselen ve onu sıkıca saran karanlığı hissetti; onun kendisini yiyip bitireceğini biliyordu.</p>

  <p class="block">Drizzt bu umutsuzluk karşısında sahip olduğu tek silahı kullandı. Guenhwyvar’ı çağırmak istedi ama panter, devin üzerinde açtığı yaralardan sonra yeterince dinlenemediğinden Drizzt bunu da yapamadı.</p>

  <p class="block">Böylece, Avcı, düşman öldürmek amacıyla gecenin karanlığına doğru tek başına yola çıktı.</p>

  <h1 id="sigil_toc_id_9">GRUUMSH’UN GÖZLERİ ÜZERLERİNDE</h1>

  <p class="block">Kral Obould geniş kamp alanından Shallows yıkıntılarına doğru ilerlerken çevresine güçlü korumalardan oluşan bir duvar örmüştü. Achtel’in cinayeti güncelliğini koruduğundan yüce ork lideri o gün kararsızdı; Obould, her şeyin geri tepip kabileleri kendisine karşı kışkırtıp kışkırtmayacağını merak ediyordu. En azından çevreyi koruyan orkların davranışları umut vaat ediyordu; bir kısmı Obould’un önünde diz çöküp sürünüyordu, ki bu her zaman istenen bir şeydi, diğerleriyse yerlere kadar eğilip onu selamlıyor ve muhteşem ork kralının sorularına cevap verirken gözlerini yere dikiyordu. Nöbetçiler birlik olmuş ve Obould’u Arganth Snarrl’ı aramaya göndermişti.</p>

  <p class="block">Görkemli şamanı bulmak zor değildi. Vahşi giysisi, tüylü başlığı, ölü Achtel’den aldığı pelerinle ve etrafta sürekli dönüp durma-sıyla bütün dikkatleri üzerine çekiyordu. Obould’un Arganth hakkında duyduğu tüm endişeler karizmatik şamanı görünce dağılmıştı. Şaman, Obould’u görür görmez sanki dev bir kayanın altında ezilmişcesine yere eğilmişti. “Obould Bol-Ok!” diye haykırdı Arganth; adamın mutluluktan ağlıyor olduğu açıktı; “Obould! Obould! Obould!” Arganth’ın çevresindeki diğer orklar da Obould’un ayaklarına kapanıp onun haykırışlarına katılmıştı.</p>

  <p class="block">Obould meraklı bakışlarını yanındaki korumalarına çevirmiş, onların umursamazca omuz silkmesine kendini beğenmiş bir bakış ve üstünlük taslayan bir tavırla karşılık vermişti. Evet, bundan zevk alıyordu! Belki de çevresindekilerden daha çok talepte bulunmalıydı…</p>

  <p class="block">“Sen Snarrl mısın? Arganth Snarrl?” diye sordu kral, hâlâ baş aşağı duran şamanın yanındaki kaleye doğru ilerlerken. “Obould benimle konuşuyor!” diye haykırdı Arganth. “Gruumsh beni kutsuyor!”</p>

  <p class="block">“Ayağa kalk!” diye emretti Kral Obould.</p>

  <p class="block">Arganth tereddüt edince eğildi, şamanı ensesinden yakalayıp yukarı çekti. “Gelişinizi bekledik, yüce efendi,” dedi Arganth ve gözlerini ondan kaçırdı.</p>

  <p class="block">Obould bu kadar abartılı bir sadakatin suikast dışında başka hiçbir şeye yol açamayacağını fark ederek sendeledi, şamanı çenesinden tutup kendisine bakmaya zorladı.</p>

  <p class="block">“Konuşmamız gerek,” diye açıkladı.</p>

  <p class="block">Bu sözcükleri duyan Arganth sonunda sakinleşti. Kırmızı damarlı gözleri eğilmiş duran diğer orklara baktıktan sonra</p>

  <p class="block">Obould’un görkemli gözleriyle buluştu.</p>

  <p class="block">“Benim çadırımda olur mu yüce efendim?” diye umutla sordu.</p>

  <p class="block">Obould onu bırakıp kendisine yolu göstermesini işaret etti. Aynı zamanda korumalarına da tetikte olmalarını bildirmişti.</p>

  <p class="block">Diğer orkların yanından ayrıldıktan sonra Arganth tamamen başka bir yaratığa dönüşmüştü.</p>

  <p class="block">“Gelmen iyi oldu Obould Bol-Ok,” dedi şaman, hâlâ saygılı bir ses tonuyla konuşuyordu ama dışarıdakine oranla sesi çok daha güvenli ve güçlü çıkıyordu. “Kabileler kaygılı ve öldürmeye hazır durumda.”</p>

  <p class="block">“Bir sorunun vardı…” diye belirtti Obould.</p>

  <p class="block">“Achtel inanmamıştı ve dolayısıyla öldürüldü” diye cesurca açıkladı Arganth.</p>

  <p class="block">Bu cümle kralın yeniden ayaklarının üzerine sağlam basmasını sağlamıştı. Koyu renkli gözlerini kısıp kalın kaşlarını çattı.</p>

  <p class="block">“Bunun doğru olduğunu gördüm,” diye açıkladı Arganth, “Kral Obould muhteşem, Kral Obould her zaman muhteşemdi. Kral Obould şimdi daha da muhteşem olacak çünkü Tek-Göz artık onun yanında.”</p>

  <p class="block">Obould kuşkularından arınabilmiş değildi.</p>

  <p class="block">“Cüceler kutsal varlığımıza nasıl da büyük bir saygısızlık etti!” diye haykırdı Arganth, “O putu kullanmak…” Obould onu anlamaya başlamıştı, onaylarcasına başını salladı.</p>

  <p class="block">“Gruumsh’u kirletip ona hakaret ettiler ve Tek-Göz bundan memnun olmadı!” diye iddia etti Arganth; sesi yükseliyor ve tizleşmeye başlıyordu. “Tek-Göz onlardan bütün bunların intikamını alacak!</p>

  <p class="block">Onları ayağının altına alıp ezecek! Muhteşem kılıcıyla ortadan ikiye ayıracak! Boğazlarını kemirip son nefeslerini almak üzere onları pisliğin içine fırlatıp atacak!”</p>

  <p class="block">Obould ona bakmaya devam ediyordu; hatta gitgide coşan şamanı sakinleştirmek üzere elini kaldırmıştı. Obould’un ayaklarını göstererek “Çizmeleri” diye açıkladı Arganth, “Muhteşem kılıcı” diyerek devam etti şaman; Obould’un sırtına bağlı ağır silahını işaret ediyordu. “Obould Gruumsh’un aracı. Obould Gruumsh’un, Gruumsh Obould’un ta kendisi! Ben bunu gördüm!”</p>

  <p class="block">Obould’un büyük ve çirkin başı şamana dikkatle bakarken yana doğru eğildi; Arganth’ın kendisiyle alay ediyor olduğuna dair en ufak bir ipucu arıyordu.</p>

  <p class="block">“Achtel bu gerçeği kabul etmedi” diye devam etti Arganth, “Gruumsh o kızgın drow geldiğinde onu korumadı. Geriye kalan herkes kabul etmişti; hepsi Obould’un Gruumsh olduğunu biliyordu; bunu sizin için yaptım kralım, Tanrım…” Yüce ork kralının kuşku dolu bakışları yerini kocaman ve hain bir sırıtışa bıraktı.</p>

  <p class="block">“Peki, Arganth bu hizmetinin karşılığı olarak ne istiyor?”</p>

  <p class="block">Hiç tereddüt etmeden “Cüce kafaları!” diye bağırdı şaman, “Ölmeliler! Hepsi ölmeli! Bunu Kral Obould yapacak!” “Evet,” dedi derin düşüncelere dalan Obould, “Evet.”</p>

  <p class="block">“Arganth’ın ve diğer samanların ellerinden sana ulaşacak olan Gruumsh’un kutsamasını kabul edecek misin?” diye sordu ork rahibi; Obould’a soru sorma cüretinde bulunduğu için ufalmış gibi görünüyordu ve gözlerini yere dikmişti. “Ne kutsaması?” Obould’un ses tonunda açık bir suçlama belirtisi olmasa da “Sen muhteşemsin Obould!” diye dehşet içinde haykırdı Arganth.</p>

  <p class="block">“Evet, Obould harikadır,” diye cevapladı Obould, “Ne kutsaması?”</p>

  <p class="block">Arganth’m kan çanağına dönmüş gözleri “Obould’a bir boğanın gücünü ve bir kedinin hızım vereceğiz.</p>

  <p class="block">Obould’a muhteşem bir kuvvet vereceğiz. Gruumsh bunu onaylayacaktır. Ben hepsini gördüm,” derken panldadı.</p>

  <p class="block">“Bunlar alışılmadık büyüler değil,” diye sertçe cevapladı Obould, “Daha azını talep edemem…”</p>

  <p class="block">Arganth “Büyü değil!” diyerek onun sözünü kesti ve bunu yaptığını fark ettiği zaman neredeyse bayılıyordu. Yüce orkun kendisini ezmeyeceğini umarak uzun bir süre sessiz kaldı. Obould’un çirkin yüzü asılmaya başladığında “Bir büyü evet ama sonsuza kadar sürecek. Obould Gruumsh’dur. Obould güçlü olacak; çok daha güçlü!” diye çabucak ve coşkuyla ekledi. Tanrı Gruumsh’un lütfü nadir bulunan, güzel bir hediyedir,” diye açıkladı Arganth; “Yaklaşık yüz yıldır bahşedilmiyordu ama bu durum senin için değişecek yüce Obould. Ben bunu gördüm. Kabul edecek ve törende bize eşlik edecek misiniz?”</p>

  <p class="block">Obould şamana uzun ve sert bir bakış attı; neden bahsettiğine dair en ufak bir fikri bile yoktu.</p>

  <p class="block">Daha önce “Tanrı Gruumsh’un lütfü” gibi bir söz duymamıştı. Ama Arganth’ın korktuğundan ve saygısının içten olduğundan emindi. Rahip, Obould’a her zaman yardımcı olmuştu. Kendini zorunlu olarak Tek-Göz’e adayıp bunca fetih yaptıktan sonra kendisine yardım etmelerine neden izin vermeyecekti ki?</p>

  <p class="block">“Obould kabul edecek,” dedi Arganth’a ve şaman heyecandan neredeyse yere çakılacaktı.</p>

  <p class="block">Obould, onu boynundan tutup yerden kaldırarak çabucak kendine gelmesini sağladıktan sonra kendisine doğru çekti; adam kralın nefesinin sıcaklığını hissedebiliyordu.</p>

  <p class="block">“Beni hayal kırıklığına uğratırsan Arganth, seni duvara kazıkla çakar ve parmaklarından başlayıp koluna doğru ilerleyerek seni yerim.”</p>

  <p class="block">Arganth tekrar korkudan bayılacak gibi oldu; Obould’un bunları başka orklara yaptığı söylenirdi.</p>

  <p class="block">“Beni hayal kırıklığına uğratma.”</p>

  <p class="block">Şamanın cevabı ‘evet’ ya da ‘hayır’ olabilirdi ama adamın dudaklarının arasından çıkan tek ses basit ve acınası bir ciyaklama olduğundan bu cevabın bir önemi yoktu; ork kralı bilmesi gerekeni öğrenmişti.</p>

  <p class="block">“Onları şereflendiriyor muyum?” diye sordu Drizzt, Guenhwyvar’a.</p>

  <p class="block">Yeni evinin yarısını oluşturan iri kayanın üzerine oturmuş, narin parmaklarıyla Bruenor’un tek boynuzlu miğferini yuvarlıyordu.</p>

  <p class="block">Guenhwyvar onun yanında yatıyor, dağlık alanlara bakıyordu. Rüzgar sertçe yüzlerine esmiş ürpermelerini sağlamıştı. “Savaşta olduğumuzda acılarımdan sıyrıldığımı biliyorum,” diyerek konuşmasını sürdürdü drow.</p>

  <p class="block">Bakışları miğferden ayrılıp uzaktaki dağlara yönelmişti. Sanki kedi, bilinciyle arasında oluşan bir köprü görevi görüyormuş gibi hayvanla değil daha çok kendi kendine konuşan bir hali vardı.</p>

  <p class="block">Aslında bu hep böyleydi; kedi gerçekten de ikisi arasında bir aracıydı.</p>

  <p class="block">“Elimdeki işe odaklandığımda kaybı unutuyorum; bir özgürlük anı oluyor. Buradaki işimizin Mithril Salonu cüceleri için önemli olduğunu biliyorum. Orkları devirip dağdaki deliklerinden çıkmaya korkmalarını sağlarsak arkadaşlarımız üzerindeki baskı azalacaktır.”</p>

  <p class="block">Tabii ki hepsi doğru ve mantıklıydı ama Drizzt yine de sözlerinin sığ olduğunu düşünmüş ve bahane bulmaya çalışmaktan başka bir şey yapmadığı kanısındaydı. Ne de olsa, burada kalmaması ve Shallows’tan doğruca Mithril Salonu’na gitmiş olması gerektiğini yüreğinin derinliklerinde hissediyordu. Kendi duyarlılığını takip etmeli ve bu katliamdan sağ çıkan sevgili bir arkadaşı olup olmadığını öğrenmeye gitmeliydi. Bunu Battlehammer Klanı’mn sağ kalan cücelerinin hatırı adına yapmalıydı; krallarının düşüşüne tanıklık etmeli ve kendi hareketlerini onların savunma birlikleriyle birleştir-meliydi.</p>

  <p class="block">Drow derin bir iç çekerek hissettiği suçluluk duygusunu kovaladı. Tıpkı demir ve taşlarla kendilerini muhteşem kapılarının ardına kapatan cüceler gibiydi. Hiç şüphesiz orklar kuzeyde, özellikle bölgede bulunan sayısız küçük köyde, büyük bir karışıklık yaratacaktı; ama Drizzt bu yaratıkların, Kral Bruenor’un yokluğunda bile, Mithril Salonu için gerçek bir tehlike oluşturacağına pek inanmıyordu. Ne de olsa daha çok kaynağa ve Karanlıkaltı’nın tünellerine daha fazla erişime sahip olan Menzoberranzan’ın kara elfleri böyle bir savaşa kalkışmış ve perişan olmuşlardı. Bruenor’un birlikleri sağlam ve düzenliydi.</p>

  <p class="block">“Onları özlüyorum Guenhwyvar,” diye fısıldadı drow; panter onun konuşmasına kaldığı yerden devam etmesiyle canlanmış, büyük ve şefkatli gözlerini arkadaşına çevirmişti. “Elbette bunun böyle olacağını biliyordum; hepimiz biliyorduk. Hatta bunu bekliyordum da. Çok fazla dar geçit ve çatlak vardı. Sona ermeliydi; böyle bir düşüşle son bulmalıydı. Ama hep son değil, ilk düşenin ben olacağımı ve onların benim ölümüme tanıklık edeceğini sanıyordum; benim onlarınkine değil.</p>

  <p class="block">Gözlerini kapadı ve Bruenor’un düşüşünü yeniden gördü; o korkunç görüntü hiç silinmiyordu. Ve Ellifain’in düşüşünü yeniden gördü; artık geçmişte kalan o savaş onu çok daha derinden yaralamıştı.</p>

  <p class="block">Bruenor’un düşüşü özellikle canını yakıyor, Drizzt’in hayatı boyunca ona eşlik eden prensiplerle birleşiyor onu fazlasıyla etkiliyordu. Bir arkadaş ya da toplum uğruna ölmenin çok da kötü bir şey olmadığını düşünüyordu; Shallows’ta yaşanan felaket kalbini dağlıyordu ama Kılıç Sahili’nde; Sheila Kree’nin ininde olanlar onu çok daha fazla yaralıyor; inançlarının temelini zedeliyordu.</p>

  <p class="block">Ellifain düşüşüne ait her hatıra onu gençliğindeki o korkunç güne; yüzeye çıkıp bir grup masum yüzey elfıne saldıran ve onlan katleden bir saldırı birliğine katılmaya cüret ettiği ana götürüyordu. O ilk gerçek deneyimiydi; Drizzt Do’Urden’in yüzleştiği ilk yaşam ve ölüm denemesiydi.</p>

  <p class="block">Bundan yıllar önce yaşanan o kaçınılmaz gece, yıldızlar altındaki ilk gecesi, Drizzt’in algılarını geri dönüşü olmayan bir şekilde değiştirmişti. O karşı koyulmaz gece aslında Menzoberranzan’da varlığının sona ermesinin başlangıcıydı; Drizzt, halkının içindeki ıslah edilmez, tahammül edilmez ve onun uğruna savaşmayı umduğu herşeyin ötesinde bir kötülük olduğunu görmüştü.</p>

  <p class="block">Drizzt’in kimseyi öldürmediğini ve hatta elf çocuğunun yaşamasına izin vererek yoldaşlarını ve Örümcek Kraliçe’yi aldattığını öğrenen Zaknafein akın sonrasında onu neredeyse öldürüyordu.</p>

  <p class="block">Yıllar önce Ellifain ve halkına ne olduğunu öğrenmek için Aykorusu’na gittiğinde büyüyen elf çocuğunun öfkeyle aklını kaçırdığını ve tamamen raydan çıktığını görmek Drizzt’i nasıl da üzmüştü…</p>

  <p class="block">Ve Kılıç Sahili’ndeki savaşta kazayla onu öldürmek!</p>

  <p class="block">Ellifain’in ölümü Drizzt’in uğruna yaşadığı herşeyle alay etmiş, hayatının belki bir yalan değil ama tamamen amaçsız olduğunu görmesini sağlamıştı.</p>

  <p class="block">Drow yüzünü ovaladıktan sonra ellerinden birini, başını bacağının üzerine koymuş yatan ve ağır ağır, düzenli nefes alıp veren Guenhwyvar’ın sırtına dayadı. Drizzt, Guenhwyvar ile yaşadığı bu anlardan, savaşmak zorunda olmayıp dinlenmekten, sadece manzaranın ve dağ havasının tadını çıkarmaktan zevk alıyordu. Avcının içgüdüleri ona kediyi göndermesi, Astral evde dinlenmesine izin vermesi gerektiğini söylüyordu. Ne de olsa orklar ve devler geldiğinde ona çok daha fazla ihtiyacı olacaktı.</p>

  <p class="block">Fakat bu denli acı çeken ve iç dünyasında kendisiyle savaşan Drizzt şu an Avcı değildi ve bu ukala kişiliğini dinleyemezdi.</p>

  <p class="block">Gözlerini kapadı ve düşüşlerini değil arkadaşlarını düşündü. Maer Dualdon’un kıyısında oltasını önündeki karanlık suya atmış balık tutan sakin Regis’i düşündü. Oltaya yem takmadığını ve bunun rahatlama bahanesinden başka bir şey olmadığını biliyordu.</p>

  <p class="block">Kelvin’s Cair’in çevresindeki mağaraların etrafında homurdanarak, emirler yağdırarak ve yumruğunu sıkarak dolanan; ama bir yandan da bu hırçınlığın sadece bir rol olduğunu göstermek için Drizzt’e göz kırpan Bruenor’u gördü. Drizzt’in ve Bruenor’un koruması altında büyüyen genç çocuk Wulfgar’ı gördü.</p>

  <p class="block">Onunla beraber güçlü düşmanlara saldırdıkları Verbeeg İni’ndeki savaşı hatırladı. Buz mağarasındaki Buzölüm’le birlikte yaptıkları savaşı, akıllı ve şanslı Wulfgar’ın ejderhayı yenmek için buzdan oluşan çatıyı indirişini hatırladı. Kendisini ilk defa Kelvin Anıtı’nın yamaçlarında selamlayan genç kız Catti-brie’yi gördü. Ona uzak güney çöllerinde hayatın gerçeğini öğreten, tüm şüphe ve korkuları, tüm hata ve zaferleri boyunca yanında olan genç kadın yeniden gözlerinin önündeydi. Arkadaşlarını geçmişin engellerinden kurtarma umuduyla aptalca bir şekilde Menzorberranzan’a geri döndüğünde Catti-brie, drowu Karanlıkaltı’ndan ve kendisinden kurtarmak için cesaretlendirmişti. Her zaman onun bilinci olmuş ve yanlış yaptığını düşündüğü her an onu uyarmıştı ama bunun da ötesinde onun arkadaşıydı ve kendisini hiç yargılamamıştı. Nazik bir dokunuşla tüm korku ve şüphelerini dağıtabilirdi. O büyüleyici mavi gözleriyle ruhunun içine bakıp, yüzüne taktığı herhangi bir maskeyi dağıtarak, gerçek duygularını görebilirdi.</p>

  <p class="block">Yanağına kondurduğu bir öpücükle arkadaşlarının, daima ve sonsuza kadar, yanında olduğunu ve o arkadaşların ışığında hiçbir şeyin onu yaralayamayacağını hatırlatırdı.</p>

  <p class="block">O arkadaşların ışığında…</p>

  <p class="block">Bu düşünceyle Drizzt’in başı ellerinin arasına düşmüş, nefesi kesikleşmiş ve boğuklaşmış, omuzları hıçkırıklarla sarsılmaya başlamıştı. Şimdiye kadar yaşadığı tüm acılardan daha derin bir kedere sürüklendiğini hissetti; hiç kimseden yardım alamayacağı karanlık ve boş bir çukura düştüğünü duyumsadı.</p>

  <p class="block">Daima ve sonsuza kadar? Ellifain? Bunlar Drizzt Do’Urden’in hayatının yalanlan mıydı? Zaknafein’in aside düştüğünü gördü. Toza ve ateşe dönüşen heybetli Withegroo Kulesi’ni gördü. Daha da derinlere düştü ve bu boşluktan çıkmak için bildiği tek bir yol vardı.</p>

  <p class="block">“Gel Guenhwyvar,” dedi Avcı ve panteri çağırdı.</p>

  <p class="block">Güçlü bacaklarının üzerinde doğruldu ve güçlü ellerini kullanarak palalarını çıkardı. Avcı’nm gözleri, parıldayan yıldızların aşağısında dolanarak karanlığı taradı; kamp ateşinin kıvılcımları kendi içindeki acıyla birleşti ve bir savaş sözü verdi.</p>

  <p class="block">İntikam sözü; Orklara karşı… Yalanlara karşı… Acıya karşı…</p>

  <p class="block">Karanlık bir gecede binlerce ork Gruumsh’un yıkık heykeli etrafında toplanmış, saygıdeğer ruh liderlerinin talimatlarını dinliyordu. Aralarında fısıldaşıp tanıklık edebilecekleri mucizevi olay için yer kavgası yaptılar. Bu itiş kakışlar mümkün olan ilk fırsatta sona erdi çünkü şamanlar dikkatlerini dağıtanların Gruumsh’a kurban edileceğini söylemişlerdi. Bu tehditlerinin boş laftan ibaret olmadığını kanıtlamak isteyen şamanlar, savaş alanında işledikleri suçları bahane ederek bir düzineden fazla talihsiz orku öldürmek üzere hazır bulunduruyordu.</p>

  <p class="block">O gece, yüzden fazla ayaz deviyle beraber, Gerti Orelsdottr da oradaydı. Orkları böylesi bir çılgınlığa sürükleyen mucizeyi görmek istiyor ama varlığını göstererek bu mucizeye gereğinden fazla inandığının düşünülmesini istemiyordu; bu yüzden mıntıkasını heykelden uzakta tutuyordu.</p>

  <p class="block">Kadın, “Tarafsız eğlence,” diye açıkladı halkına; “Meraklı ve tarafsız bir şekilde izleyin.”</p>

  <p class="block">Bu olaya tanıklık eden iki çift göz daha vardı. Kaer’lic Suun Wett ve Tos’un Armgo önce Gerti’nin grubunun yakınlarında durmuş -hatta ayaz deviyle akşamın erken saatlerinde karşılaşmış- ama özellikle de rahip drow her şeyi daha iyi görebilmek istediğinden, sonra kalabalığa yaklaşmışlardı.</p>

  <p class="block">Heykelin yanındaki şamanlar herkesi sessizliğe davet etmiş ve bu emre itaat etmeyen orklar, Obould’un kalabalığın içine dağılan askerleri tarafından bir mızrağın ucuyla; acı veren bir dürtmeyle çabucak uyarılmıştı.</p>

  <p class="block">Çok şaman var, dedi Tos’un Kaer’lic’e el hareketlerinden oluşan sessiz drow dilini kullanarak.</p>

  <p class="block">Harika bir toplu büyü, diye açıkladı Kaer’lic, Drow’lar arasında pek de yaygın bir şey değil ama daha alt ırkların nadiren böyle taktikler uyguladığını duymuştum. Belki de bu seremoni orkların söylediği kadar önemlidir.</p>

  <p class="block">O kadar da güçlü değiller! diye karşı çıktı Tos’un; bu açıklamanın sonunda baş parmağını sıkıca kavramıştı.</p>

  <p class="block">Tek başlarına değiller, haklısın, dedi Kaer’lic, ama birleşen samanların gücünü hafife alma. Ork Tanrısı ‘nınkini de öyle. Belki de Gruumsh çağrılarını duydu.</p>

  <p class="block">Kaer’lic elleri kalçasındaki kılıfta duran silahlarına kayan Tos’un’un huzursuzca kıpırdandığını görünce güldü. Kaer’lic o kadar endişeli ve meraklı değildi. Obuld’un amacını biliyordu ve bu amacın kendininkilerden, arkadaşlannınkilerden ya da Gerti’ninkilerden çok da farklı olmadığını düşünüyordu. Bu ork-ları müttefiklerine karşı kışkırtacak bir seremoni olmayacaktı; bundan emindi.</p>

  <p class="block">Harap olmuş ork tanrısının heykelinin yanında bir figür belirince düşünceleri yarıda kesildi. Ölü Achtel’in kırmızı elbisesini ve seremoni başlığını giyen Arganth Snarrl, kırık heykelin en yüksek noktasına çıkmış, her iki elinde yanan meşaleler, gece rüzgarında dans eden alevler tutan kollarını havaya kaldırmıştı. Yüzü kırmızı ve beyaza boyanmıştı ve iki kolunda da düzinelerce diş bileziği sallanıyordu.</p>

  <p class="block">Ani, tiz bir çığlık atmış ve kollarını daha da kaldırmıştı; heykelin etrafındaki bir çemberde iki düzine meşale daha yanmıştı.</p>

  <p class="block">Kaer’lic gözlerini bu meşaleleri tutanlara çevirmişti; hepsi orklara göre fazla süslü ve boyalı olan samanlardı. Drow daha önce bu kadar çok ork samanını bir arada görmemişti ve bu zalim ırkın aptallığı göz önünde bulundurulacak olursa böyle bir sorumluluk üstlenecek kadar akıllı ork oluşuna şaşırmıştı.</p>

  <p class="block">Arganth heykelin üstünde yavaşça dönmeye başladı. Bunun karşılığında yerdeki şamanlar da heykelin çevresinde; her biri dışarıdaki büyük daireyle uyumlu küçük daireler oluşturarak, yavaşça hareket etmeye başladı. Arganth yavaş yavaş adımlarının hızını arttırmış ve aşağıdakiler de aynısını yapıp hem kendi dairelerini hem de dış çemberi hızlandırmıştı. Bu yürüyüş atılan her adımla daha da canlanmış daha çok bir dansı andırır olmuştu. Meşaleler kımıldamış ve hafif hafif sallanmıştı.</p>

  <p class="block">Bu dakikalarca devam etmişti ama şamanlar hiç yorulmuşa benzemiyordu; bu bile Kaer’lic’in ortada bir büyü olduğunu düşünmesine yetmişti. Drow rahibesi gözlerini kısıp daha da dikkatli bakmaya başladı.</p>

  <p class="block">Sonunda Arganth birden durmuş, aşağıdakiler de onunla tam olarak aynı anda oldukları yerde donup kalmıştı. Kaer’lic nefesini tutmuştu; sadece üst sınıf bir topluluk böylesine uyumlu hareket edebilirdi. Uzman bir dans ekibinin senkronizas-yonuyla -ki onlar ne bir dans ekibiydi ne de aynı kabiledendi, hatta çoğu birbirini sadece birkaç gündür tanıyordu-grup sallandı, yön değiştirdi ve sonunda dümdüz durdu; meşalelerin alevi de aynı şekilde yükselip düzleşmişti.</p>

  <p class="block">Ve Obould belirdi. İçine Kaer’lic, drow arkadaşı, Gerti ve yüzlerce devin de dahil olduğu kalabalık hep birlikte nefeslerini tuttu.</p>

  <p class="block">Ork kralı çıplaktı; kaslı vücudu parlak renklerle; kırmızı, beyaz ve sarıyla boyanmıştı. Gözlerine beyaz çizgiler çekilmiş böylece onların iyice ortaya çıkması ve Obould’a bakan herkesin onun kendisini inceliyor olduğunu düşünmesi sağlanmıştı; kalabalık, refleks olarak, ürküp geri çekilmişti.</p>

  <p class="block">Aklını başını topladığında Kaer’lic bu seremoninin aslında ne kadar da sıra dışı ve muhteşem olduğunu anlamıştı; Obould büyüleyici zırhını giymiyordu. Ork kralı, hiç de aciz gözükmemesine rağmen kendini yaralanabilir kılmıştı. Gövdesi her adımla dalgalanıyor uzuvları sanki sıkılaştırılmış kaslar gibi görünüyor; adaleleri gergin ve dümdüz duruyordu. Güçlü ork sanki bütün silahlarını ve zırhını kuşanmış gibi görünüyordu. Ağzını genişçe açıp tehditkar bir homurtu savurduğunda, yoğunluğu son raddeye ulaşmış ve bu ölümlü dünya onunla baş edememiş gibi yüzü kıvrılmıştı.</p>

  <p class="block">Yukarıda duran Arganth bir meşaleyi ufka doğru bıraktıktan sonra onu kendi önüne çekti. İlk ork mahkumu korumalar tarafından Obould’un önüne sürüklenip dizlerinin üzerine çökmeye zorlandı.</p>

  <p class="block">Yaratık sızlanıp merhamet dilendi ama tanrılarının adını haykıran samanların sesi onun yakarışlarını bastırdı. Bu övgü dolu bağırışlar ön sıralardan arka taraflara uzanarak etrafa yayıldı ve sonunda binlerce ork sesi Gruumsh’u çağırmaya başladı. Bu o kadar hipnotize ediciydi ki Kaer’lic kendini orklarla aynı şekilde bağırırken buldu. Drow, Tos’un’un yaptığı şeyi görmemiş olmasını umarak endişeyle etrafa bakındı; sonra onun da aynı şekilde ork tanrısının adını fısıldıyor olduğunu görünce gülümsedi. Adama kim olduğunu hatırlatmak için sağlam bir dirsek attı.</p>

  <p class="block">Arganth bağırıp iki meşaleyi de önünde çapraz birleştirirken Kaer’lic yeniden gösteriyi izlemeye başladı; kalabalık birden sessizliğe gömülmüştü. Bakışlarını Obould’a çeviren Kaer’lic onun bir yerlerden büyük bir pala çıkardığını görmüştü. Palayı yavaşça başının üzerine kaldırdı ve bir çığlık atarak dizlerinin üzerinde çömel-miş duran orkun başını kesti.</p>

  <p class="block">Kalabalık gürlemeye başladı.</p>

  <p class="block">İkinci ork mahkumu da içeri sürüklendi ve birincinin cesedinin yanma diz çöktürüldü.</p>

  <p class="block">Ve bağırış çağırışların eşlik ettiği bu işlem on mahkum boyunca devam etti; her idam Gruumsh’un zaferi için daha büyük bir çığlık kopmasına neden oldu.</p>

  <p class="block">Ve her ölüm Obould’un daha uzun ve güçlü gözükmesini, sıkı cildinin ardındaki güçlü göğsünün daha da şişmesini sağladı.</p>

  <p class="block">Öldürme işi sona erdiğinde şamanlar dairesel danslarına yeniden başladı ve herkes yüce Tek-Göz için şarkı söyledi. Sonra başka bir yaratık; bacakları kalın tellerle bağlı olduğu için topallayan bir boğa getirildi. Ork askerleri mızraklarıyla dürttükleri yaratığın etrafını sarmış onu yüce krallarına götürüyorlardı.</p>

  <p class="block">Obould bir süre boğaya baktı; ikisi sanki karşılıklı bir trans halinde gibiydi. Ork kralı boğayı boynuzlarından yakaladı ve ikisi sadece birbirlerine bakarak hareketsiz durdular.</p>

  <p class="block">Arganth aşağı indi; bütün şamanlar onun etrafında hareket edip boğanın çevresini sardılar. Hepsi birden büyü yapmaya başladı; her cümlede Gruumsh’un adını anıyor, tanrılarının nimetlerini arıyorlardı.</p>

  <p class="block">Kaer’lic, sözcükleri büyünün ne olduğunu anlayacak kadar tanımıştı; bu, alıcının gücünü geçici olarak arttırmak için yapılan bir duaydı. Gerçi drow bunda bir fark olduğunu anlamıştı; o kadar yoğundu ki kadın o mesafeden bile büyünün varlığını hissedebiliyordu.</p>

  <p class="block">Tuhaf, rengarenk, yeşil, sarı ve pembe ışıklar Obould’un ve boğanın etrafında süzülmeye başladı.</p>

  <p class="block">Boğadan sürekli ışıklar yükselmeye devam ediyordu. Bu ışıklar bir girdap oluşturarak ilerliyor ve ork kralın içine doluyorlardı. Her biri hayvanın gücünün bir parçasını daha alıp Obould’a veriyor gibiydi; sonunda hayvan titreyen bacaklarının üzerinde kalakalmıştı, Obould ise dimdik duruyordu.</p>

  <p class="block">Sonunda bitmişti ve o zaman Kaer’lic bu işlem sırasında hayvanın zincirlerinin koptuğunu ve onu tutan tek şeyin</p>

  <p class="block">Obould’un boğanın boynuzlarını kavrayan elleri olduğunu fark etmişti.</p>

  <p class="block">Her yer sessizliğe gömülmüş, umut dolu bir bekleyiş kalabalığı susturmuştu.</p>

  <p class="block">Dakikalar aktıkça Obould ve yaratık birbirlerine bakmıştı. Ani bir güç ve hızla ork kralı boğanın başını aşağı doğru bükmeye başlamıştı. Sıkıca kavradığı başı döndürmeye devam eden ork kralı turu tamamlamış ve zavallı hayvanın başını üç yüz altmış derece çevirmişti.</p>

  <p class="block">Obould gözlerini boğadan ayırmadan bir süre böyle durmuştu. Sonunda onu bırakmış hayvan da yere düşmüştü. Obould kollarını gökyüzüne doğru kaldırdı ve “Gruumsh!” diye bağırdı.</p>

  <p class="block">Sersemlemiş ve sessizleşmiş kalabalığa bir enerji dalgası yayıldı.</p>

  <p class="block">Bir dakika sonra Kaer’lic dizlerinin üzerine çökmüş olduğunu ve çevresindeki herkesin aynı şeyi yaptığını fark etti. Arkasını dönüp ayaz devlerine baktı; hepsi aynı şekilde dizlerinin üzerindeydi ve hiç biri, özellikle de Gerti, bu durumdan memnun durmuyordu.</p>

  <p class="block">Şamanlar yıkık heykelin etrafındaki danslarına yeniden başladı ama hiç biri doğrulmaya cesaret edemedi; yine de hep beraber şarkı söylüyorlardı.</p>

  <p class="block">Yine aniden durdular.</p>

  <p class="block">Başka bir yaratık getirildi; bu, boynunun etrafındaki sopaların ucuna sabitleştirilmiş iplerle zapt edilen büyük bir dağ kedisiydi. Yaratık Obould’a yaklaşınca hırladı ama ork ondan korkmadı hatta öne doğru ilerledi ve emekler vaziyette durup kedinin gözlerinin içine baktı.</p>

  <p class="block">Onu getirenler hayvanın ilmiklerini gevşetip sopalarını çıkarttı ve canavarı serbest bıraktı.</p>

  <p class="block">Meraklı ve umut dolu sessizlikle birlikte bakışma da devam etti. Kedi pençelerini çıkarıp, dişlerini gösterip kükreyerek ileri atıldı ve Obould onu elleriyle yakaladı.</p>

  <p class="block">Görkemli kedinin pençeleri Obould’un derisine batmadı. Görkemli kedinin dişleri saplanacak bir yer bulamadı.</p>

  <p class="block">Obould dimdik ayağa kalktı ve kıvranıp dövünen kediyi hiç zorlanmadan başının üzerine doğru kaldırdı.</p>

  <p class="block">Ork kralı uzun bir süre bu şekilde durdu, sonra tekrar Gruumsh’a seslendi ve hareket etmeye başladı; attığı her adımla ayaklarının hızı artıyor; her hamleyle dengesi kusursuzlaşıyordu. Bu çılgınca hareketleri yaparken birden durdu; ani ve muhteşem bir şekilde döndü. Kedi çığlık attı sonra da sessizleşip öylece kaldı. Obould hayvanın cansız bedenini yerde yatan ölü boğanın yanma fırlattı.</p>

  <p class="block">Kalabalık bağırmaya, şamanlar dans edip şarkı söylemeye başladı; oluşturdukları daireyi Ork kralına, ölü mahkum ve hayvanlara doğru taşıyorlardı.</p>

  <p class="block">Arganth halkanın içine girdi ve sonra dansın zirveye ulaşmasını emretti. Öncü şaman ritmik hareketlerle sallanmaya ve</p>

  <p class="block">Kaer’lic’in duyamadığı sihirli sözler mınldanmaya haşladı.</p>

  <p class="block">Başı kesilen on ork ayağa kalkıp Obould’un arkasında iki sıra oluşturmak üzere sessizce yürüdü.</p>

  <p class="block">Arganth büyüye devam etti ve birden hem boğa hem de dağ kedisi, öncekinden çok daha canlı bir şekilde doğruldu. Öncekinden çok daha canlı bir şekilde!</p>

  <p class="block">Kafaları karışan ve korkan yaratıklar gecenin içine doğru koştular. Orklar tezahürat edip alkışladı ve Obould sakinliğini koruyarak olduğu yerde durdu.</p>

  <p class="block">Kaer’lic güçlükle nefes aldı. Cesetlerin yeniden canlanışı o kadar da korkunç ve muhteşem bir şey değildi -aslında bir ork samanından bu kadarını beklemezdi ama öyle çok da harika bir büyü değildi-ama hayvanların yeniden doğuşu! Bir ork bunu nasıl yapabilirdi ki?</p>

  <p class="block">Kaer’lic cevabı biliyor ve her şeyi anlıyordu. Gruumsh seremoniye katılmıştı; en azından ruhu oradaydı. Orkların tanrılarına yakarışı cevapsız kalmamış ve Tek-Göz’ün kutsallığı Obould’a geçmişti.</p>

  <p class="block">Kaer’lic bunu sakin orku dikkatle incelerken görmüştü. Onun kuvvetini uzaktan bile hissedebiliyor, ona eklenen doğaüstü gücün ve hızın farkına varabiliyordu.</p>

  <p class="block">Kadm, cücelerin fena halde yanıldığını biliyordu. Gruumsh’un imgesini kullanarak onun kölelerini aldatma kurnazlıkları, Kral Obould Bol-Ok’a bürünen, ork tanrısının öfkesinin üzerlerine yönelmesine sebep olmuştu. Birden Kaer’lic Sun Wett çok korktu. Birden cücelerle yapılacak olan savaştaki dengenin değiştiğini anladı. Ve bu değişim onların lehine değildi.</p>

  <p class="block"></p>

  <h1 id="sigil_toc_id_10">AKIL HOCASI ADIMINI ATIYOR</h1>

  <p class="block">“Etkileyiciydi,” diye endişeli bir şekilde kabul etti Kaer’lic Sun Wett.</p>

  <p class="block">Yanındaki Tos’un onunla alay etti ama karşısındaki Donnia ve Ad’non ağızları hayretten açık, oldukça üzgün duruyorlardı.</p>

  <p class="block">“Sadece orklar,” dedi Barrison DePArmgo’nun Evi’nden kovulan. “Hepsi sadece bir yanılsama, sadece duygu.” Yüzü gergin, kasları sıkı duran Kaer’lic, bir an için Tos’un’a uzanıp ona vuracakmış gibi göründü.</p>

  <p class="block">“Tabii ki,” diye onayladı Donnia zorla gülümseyerek. “Ruh hali, kalabalık; seremoni yoğunlukla genişlemişti…” “Susun!” diye emretti Kaer’lic; bunu öyle sert bir şekilde söylemişti ki hem Donnia’nın hem de Ad’non’un elleri silahlarına yönelmişti. “Obould’u şimdi küçümsersek bu felaketle sonuçlanabilir. Bu şaman; Snarrl kabilesinden</p>

  <p class="block">Arganth oldukça ilhamlıydı… İlahi bir ilham…”</p>

  <p class="block">“Bu oldukça ciddi bir iddia,” diye sessizce belirtti Ad’non.</p>

  <p class="block">“Bu daha önce de tanık olduğum bir şey; pek çok YochloPun belirdiği bir seremonide hepsini görmüştüm,” diye açıkladı Kaer’lic. “Bu yüzden ne olduğunu biliyorum; İlahi bir ilham,” Tos’un’a döndü; “Normalde o kadar mı kandırılıyorsun da şimdi gördüğün bir şeyi görmediğine kendini ikna edebiliyorsun?”</p>

  <p class="block">“Ruh halinin yarattığı hileyi anlıyorum,” diye tereddüt ederek cevapladı Tos’un.</p>

  <p class="block">“Boğanın kafası döndürülmüştü,” diye onu azarladı Kaer’lic ve diğerlerinden destek aldı. “Yaratık ölüydü, sonra canlandı ve bu tarz bir yeniden diriltme ork samanlarının gücünün ötesindedir.”</p>

  <p class="block">“Normalde evet,” dedi Ad’non. “Belki de asıl küçümsememe-miz gereken Arganth’tır.”</p>

  <p class="block">Onun her sözüyle başını sallayan Kaer’lic “Arganth kendi so-yuyla karşılaştırıldığında değerli biri.</p>

  <p class="block">Kendini Gruumsh’a tamamen adadı ve Achtel’in tesadüfi ölümünün üstesinden oldukça zeki bir şekilde geldi. Ama iki ölü hayvanı diriltecek kadar rahip gücüne sahipse Achtel’in ve onun şüphelerinin üstesinden, kadının zamansız ölümünden çok önce gelmiştir. O bunu yapmadı… yapmaya kalkışmadı bile,” dedi.</p>

  <p class="block">“Achtel’in ölümünün talihli bir rastlantı olduğunu mu düşünüyorsun?” diye sordu Donnia.</p>

  <p class="block">“Drizzt Do’Urden tarafından öldürüldü,” diye cevapladı Kaer’lic. “Buna hiç şüphe yok. Onu palalarına kadar tarif eden görgü tanıkları var. Onu öldürüp kampın içine daldı ve sonra da geceye karıştı.</p>

  <p class="block">Gruumsh’un bir oyuncağı olmasından şüphe duyarım ama Arganth hem kendi itibarı hem de başarısı için aptal orklara bunu böyle gösterdi.”</p>

  <p class="block">“Ve şimdi Drizzt’in yüzey elfleriyle müttefik olduğunu biliyoruz,” diye belirtti Tos’un. Nehirdeki savaşa rağmen pek de ikna olmayan Donnia “Ne dereceye kadar?” diye sordu.</p>

  <p class="block">“Bu ikinci sırada yer alıyor,” diye hatırlattı Kaer’lic, “Drizzt Do’Urden bizim sorunumuz değil!”</p>

  <p class="block">“Bunu söyleyip duruyorsun,” diye araya girdi Ad’non.</p>

  <p class="block">“Çünkü bir türlü anlamıyorsun,” diye cevapladı rahibe. “Drizzt bizim sorunumuz değil, biz de onun sorunu değiliz; tabii varlığımızı öğrenirse durum değişir. O Obould’un sorunu, Gerti’nin sorunu ve onların bu sorunlarını çözmelerine izin verirsek çok iyi olur. Özellikle de şimdi; Obould, Gruumsh tarafından ödüllendirildikten sonra.”</p>

  <p class="block">Bu sözlere Kaer’lic’in karşısında duran ve hâlâ şüphe duyan ikilinin çıkardığı birkaç homurtu eşlik etmişti.</p>

  <p class="block">Bu dudak bükmelere “İstediğiniz gibi küçümseyin; günahı boynunuza,” diye cevap verdi Kaer’lic. “O artık daha güçlü - en azından öyle gözüküyor-ve çok daha hızlı. Kandırıldığını düşünen Tos’un bile bunları inkar edemez. Obould’u yenmek artık çok daha zor.”</p>

  <p class="block">Tos’un isteksizce onayladı.</p>

  <p class="block">“Obould’u yenmek hep zordu,” diye cevapladı Ad’non. “Bu seremoniden önce bile onunla birebir savaşa girmek istemezdim. Ayrıca eminim hiçbirimiz Gerti Orelsdottr ile savaşmak da istemez. Ama bu şamanlar ork kralını daha iyi ve daha akıllı mı yaptı? Ben pek de öyle olduğunu düşünmüyorum!”</p>

  <p class="block">“Fakat hepsini bir kenara bıraksak bile, ona halkını yönetmesi için bir güven verdiler; tanrısının onunla olduğunu hissetmesini sağladılar,” diye belirtti Kaer’lic. “Bu ikisinin ne demek olduğunu unutmayın. Obould artık güvensiz değil ve kendi yararımıza kulla-nacabileceğimiz içsel şüpheleri artık yok. Güven, güç ve şüphesiz-likle ilerliyor. İçgüdüleriyle uyuşmayan her cümlemizi ve daha önceden verdiği kararlarla örtüşmeyen her önerimizi artık çok daha dikkatli bir şekilde izleyecek.</p>

  <p class="block">Artık çok daha güçlü ve hızlı; amacımız uğruna onu caydırmak şimdi çok daha zor olacak.”</p>

  <p class="block">Şüpheyle budalaca gülümseyen suratların yerini dargın bakışlar aldı.</p>

  <p class="block">“Ama nehrin akışını değiştirdiğimize inanıyorum,” diye devam etti Kaer’lic, “İstediğimiz savaşı gerçekleştirmeye kararlı olduğundan artık Obould’u kontrol etmeye çalışmamız gerekmiyor; üstelik artık gerçekten de savaşabilecek durumda.”</p>

  <p class="block">“İzlemekten kendini alamayan, memnun seyircilere mi dönüştük?” diye sordu Tos’un. Kaer’lic omuz silkip “Bu o kadar da kötü birşey değil” diye cevap verdi.</p>

  <p class="block">Karşılarında duran Donnia ve Ad’non birbirlerine şüpheyle baktı; Ad’non başını salladı.</p>

  <p class="block">“Gerti bir sorun teşkil etmeye devam ediyor” diye açıkladı, “Üstelik Obould’un bu seremonisi dişi devin daha da ihtiyatlı olmasını sağlayacak. Obould’un büyümesini görmek ork kabilelerini birleştirebilir ama Gerti’nin içine ciddi bir şüphe düşürdü. Ork kralının kazandığını düşündüğün bu güce rağmen cüceleri deliklerine kapamak ve bölgeyi yağmalamak için Gerti’nin devlerine ihtiyacı olacak.”</p>

  <p class="block">“O zaman Gerti’nin Obould’u izlemeye devam etmesini sağlamalıyız,” dedi Tos’un.</p>

  <p class="block">Diğer üçü asık suratlarla birbirlerine baktı; anlayışsızlığı için onu sessizce azarlıyorlardı. O bu ifadeleri alçakgönüllülükle karşıladı. Ne de olsa gruptaki en genç ve bu gibi konularda içlerinde en deneyimsiz olan oydu. “Hayır, izlemek değil,” diye düzeltti Donnia, “Onun yanında yer almaya devam etmesini ve Obould’un da aynısını hissetmesini, Gerti’ye liderlik ettiğini değil onunla beraber çalıştığını düşünmesini sağlamalıyız.”</p>

  <p class="block">Diğerleri, onaylayarak, başlarını salladı; arada küçük ama çok önemli bir fark vardı.</p>

  <p class="block">Güneş doğar doğmaz Ad’non ve Donnia yollarına devam etti; Shallows harabelerinin doğusundan çok da uzakta bulunmayan, geçici barınakları olan, derin mağaradan çıkmışlardı. İki kara elf yüzeye çıktığında tepelerinde parıldayan ayın ışığı onları rahatsız ettiğinden sürekli gözlerini kırpmışlardı.</p>

  <p class="block">Donnia yıldızların yaydığı ışık huzmelerinin hızla akan dansında Surbrin’in kuzeye doğru ilerleyişini görebilmek için doğuya; dik yamaçların ve uçurumların ilerisine bakmıştı. Donnia onların ilerisinde içinde başka elfler yaşayan</p>

  <p class="block">Aykorusu’nun karanlığı olduğunu biliyordu. Bu dört drowun bildiği kadarıyla Obould’a sadece bir çift katılmış ve ork kralı henüz üyelik yarışında Surbrin’i geçememişti.</p>

  <p class="block">“Belki de orman evlerinden çıkıp gelirler”, dedi Ad’non Donnia’ya; onun aklından geçenleri okuyordu. Erkek drow haince sırıttı ve hafif bir kahkaha attı.</p>

  <p class="block">Donnia ikisinin de elf birliklerinin ileri çıkmasını umduğunu biliyordu. Obould küçük bir klanın üstesinden rahatlıkla gelebilirdi; ork ayaklarının dibinde ölü yatan periler görmek ne kadar da güzel olurdu! Hatta -bunu umnıaya cüret edebilir miydi?- mahkûm edilen periler olması ve onların Donnia ve ekibine sunulması çok daha iyi olurdu.</p>

  <p class="block">“Kaer’lic’in Drizzt’ten hâlâ korkuyor olması rahatsız edici”, diye belirtti Ad’non. “Tos’un bunun aşılması zor bir şey olduğunu söylüyor.”</p>

  <p class="block">“Doğru. Aslında Menzoberranzanlı arkadaşımızdan şüphe etmiyorum,” dedi Ad’non, “Yine de…”</p>

  <p class="block">“Kaer’lic son zamanlarda her şeyden korkar oldu,” diye ona katıldı Donnia, “Obould’dan bahsederken gerçekten titriyordu. O yalnızca bir ork!”</p>

  <p class="block">“Belki de insanlarımızdan çok uzak kaldı. Tos’un içeri girişimizi kolaylaştırabilirse belki de Karanlıkaltı’nı yeniden ziyaret etmeli; Ched Nasad’a, hatta Menzoberranzan’a gitmeli.”</p>

  <p class="block">“Orası bir yönetici ana ya da başka biri köle sadakati karşılığında bize bir barınak vermediği sürece evsiz yaratıklar olacağımız bir yer,” dedi Donnia acıyla ve Ad’non bu ihtimal karşısında omuz silkmekten başka bir şey yapamadı. “Kaer’lic niyetimizi bilseydi memnun olmazdı,” diye belirtti Donnia bir dakika sonra.</p>

  <p class="block">Ad’non bir kez daha omuz silkti ve “Ben Kaer’lic Suun Wett’e hizmet etmiyorum,” dedi. “Öne sürdüğü sebepler geçerli olsa bile mi?”</p>

  <p class="block">Ad’non durup uzun bir süre bu sözleri düşündü.</p>

  <p class="block">“Ama biz zaten Drizzt Do’Urden’i aramıyoruz,” dedi sonunda.</p>

  <p class="block">Sadece teknik olarak da olsa bu doğruydu. Çift, Obould’un artçı askerlerinin son zamanlarda yaşadığı sorunları araştırmaya gelmişti. Bu sorunların merkezinin Drizzt Do’Urden olduğunu elbette biliyorlardı ama bu iki drowu karanlık deliklerinden çıkaran o değildi; bunun sebebi hem Kaer’lic’in açıklamaları hem de Tos’un uyarılarıydı; ayrıca Donnia ve Ad’non’un bildiği kadarıyla ortada daha iyi bir av vardı.</p>

  <p class="block">Gerti’nin devleri kanatlı atlar süren bir çift yüzey elfi görmüştü; bu harika bir av olmaz mıydı?</p>

  <p class="block">Bir saat içinde çift, dağların arasındaki küçük nehrin yanına; son saldin mekânına gelmişti. Kimse onları gömmeye zahmet etmediğinden yerde hâlâ ork cesetleri vardı.</p>

  <p class="block">Katliamın oluşturduğu izleri takip eden ikili çok geçmeden Drizzt’in rotasını bulmuş ve yüzey elflerinin ona ne zaman katıldığını gösteren bir yığın ork cesediyle karşılaşmıştı.</p>

  <p class="block">Donnia, sessizliğini korumaya çalışarak, Yalnızca üç bıçak kullanılmasına rağmen yirmiden çok ölü var, diye el işaretleriyle açıkladı.</p>

  <p class="block">Şüphesiz çoğu, diğer iki elf daha ona katılmadan, Drizzt tarafından öldürülmüş, diye cevapladı Ad’non.</p>

  <p class="block">Yaralara ve ölüm şekillerine bakarak dövüşme yöntemleri ve savaş hakkında mümkün olduğu kadar çok şey öğrenmek istediklerinden orada uzun bir süre oyalandılar. Donnia kılıç kullanımına olan hayranlığını Ad’non’a işaretler yardımıyla defalarca anlattı; Ad’non da aynı şekilde, onaylayarak karşılık verdi. Gece çökmek üzereyken çift çevreyi araştırmaya ve izler aramaya devam ederek savaş alanını terk etti.</p>

  <p class="block">Şaşırtıcı ve mutluluk verici bir şekilde üç düşmanın en az ikisine ait ayak izlerine rastladılar.</p>

  <p class="block">Yüzey elfleri, diye işaret etti Ad’non, İzlerini yok etmelerini beklerdim.</p>

  <p class="block">Tabii bu izi orklar için yapmıyorlarsa, diye açıkladı Donnia, Bu güç algılanan izleri sadece birkaç orkun takip edebileceğini düşünüyorum; yalnızca bizim usta gözlerimize bu kadar açık görünüyorlar.</p>

  <p class="block">Bizim eğitimli gözlerimize ve belki de Drizzt Do ‘Urden‘inkilere? diye parmaklarıyla sordu Ad’non.</p>

  <p class="block">Donnia sınttı ve bir çalılığı incelemek üzere eğildi. Her şey ona son derece anlamlı geliyordu. Bu izler uzman gözler ve eğitimli kara elfler için oldukça aşikardı ama orklann bulup takip edebileceği gibi de değildi. Yüzey elfleriyle olan deneyimlerini göz önünde bulunduran Donnia bunun beceriksiz ve acemice yapılan bir geçiş izlenimi yaratmak için bırakıldığını anladı. İze baktıkça ve Ad’non’un söylediklerini düşündükçe onun Drizzt için yapıldığından emin oldu. Elfler düşmanlann orklar, goblinler ve devler olduğunu düşünüyor ve bir kara elfın müttefikleri arasında yer aldığına inanıyordu. Katliama tanık olan orklar yüzey elfleriyle kara elfin savaş bitiminden hemen sonra ayrıldığını fark etmişti; belki de yüzey elfleri Drizzt Do’Urden’in ihtiyacı olduğunda kendilerini bulabilmesini istemişti.</p>

  <p class="block">Gidip mutluluğumuzu yakalayalım mı? diye kıpırdandı Ad’non’un parmakları.</p>

  <p class="block">Donnia, bir vurgu ve ünlem işareti ifadesi olarak ellerini önüne getirdi ve başparmaklarının dışını birbirine vurdu: Çok iyi olur!</p>

  <p class="block">Kaer’lic ve Tos’un, Obould’un görkemli çadırına girdiğinde gergin bir ortam vardı. Bir çift sırıtan gardiyanın arasında bacak bacak üstüne atmış oturan (yine de başı tavana değiyordu) dişi dev Gerti’ye bir bakış atmalarıyla iki drow toplantının pek de iyi gitmediğini anlamışlardı.</p>

  <p class="block">Yeni gelenler Obould’un yanında, onun karşısında olan yerlerini aldığında “Nesme güneyden istila edildi,” diye özetledi</p>

  <p class="block">Gerti. “Proffıt ve sefil trolleri kısa bir sürede bizden çok daha fazla gelişme gösterdi.”</p>

  <p class="block">“Düşmanları bizimkiler kadar güçlü değil,” diye belirtti Obould, “Biz derin deliklerindeki cüceleri yerlerinden etmeye çalışırken onlar açık arazide insanlarla savaştılar.”</p>

  <p class="block">“Derin delikler mi?” diye kükredi Gerti, “Henüz Mithril Salonu’na yaklaşmadık bile. Sen ve senin değersiz ekibinin karşılaştığı tek şey küçük bir yerleşim alanı ve bir avuç cüceydi! Üstelik Urlgen bu kadar küçük bir birliği bile uçuruma ve sonra da Mithril Salonu’na göndermeyi başaramadı. Bu bir zafer değil, duraklamadır; üstelik bu sırada aşağılık Proffıt, Trollmoors’dan uzaklaşıyor!”</p>

  <p class="block">Proffıt? diye işaret etti Tos’un, Kaer’lic’e; yabancısı olduğu bu ismi fonetik olarak telaffuz etmişti.</p>

  <p class="block">Troll’ların lideri, diye cevapladı Kaer’lic; gerçekte güney topraklarında neler olup bittiğine dair pek bir fikri olmadığından bu sadece bir varsayımdı tabii.</p>

  <p class="block">Dişi dev konuşmaya başladığında Kaer’lic bütün ilgisini ona ve ork liderine yöneltmişti; Obould’un yüzündeki ifadeden tehlike çanlarının çaldığını hissedebiliyordu.</p>

  <p class="block">“Kral Obould’un ekibi Bruenor Battlehammer’ın başını zafer ganimeti olarak istiyor” dedi dişi drow birdenbire; konuyu dağıtmaya çalışıyordu.</p>

  <p class="block">Kaer’lic, ork kralındaki değişimin derinliğini yeni anlamaya başlıyordu; bu yeni güveni ve yiğitliğiyle Obould’un</p>

  <p class="block">Gerti’ye meydan okuyabileceğini ve askerlerini onun ve ekibinin üzerine gönderebileceğini düşündü.</p>

  <p class="block">“Ben ortada Battlehammer kafası falan görmedim,” diye ters bir şekilde cevapladı Gerti.</p>

  <p class="block">“Düşüşüne pek çok kişi tanık oldu,” diye bastırdı Kaer’lic; “Kule yıkıldığı zaman…” “Devlerimin bu yıkımda payı azımsanamaz.”</p>

  <p class="block">“Doğru,” diye Obould patlayıp ters bir şey yapmadan -ki kesinlikle yapacak gibi duruyordu- önce cevapladı Kaer’lic. “O zaman zaferlerimiz bu trollunkilere eşit… Proffit miydi?</p>

  <p class="block">“Proffıt,” diye onayladı Obould. “Trolleri toplayıp bataklıkları hükmü altına alan o. Şimdiye kadar hiç olmadığı kadarına Trollmoors’dan beri öncülük eden o.”</p>

  <p class="block">“Mithril Salonu’nu güneyden mi sıkıştıracak?” diye sordu Kaer’lic. Obould öne eğildi, elini çenesine koyup uzun uzun düşündü.</p>

  <p class="block">“Tünellerden daha iyi olur,” dedi Tos’un ve diğer üç liderin bakışları ona yöneldi.</p>

  <p class="block">“Bırakalım da Proffıt cücelere baskı uygulasın,” diye devam etti drow. “Biz onları Mithril Salonu’na hapsettikten sonra bırakalım o ve adamları cücelerle tünellerde savaşsın. Bölgeyi temelinden sarsar, sınırlarımızı belirler ve kuşatma altındaki cücelerle ilgilenmeye başlarız.”</p>

  <p class="block">Kaer’lic’in yüz ifadesi değişmedi ama Tos’un’a bu zekice çıkışı için minnet duyduğunu belirten bir işaret yaptı. “Nesme’nin düşüşü ve trollerin varlığı GümüşayT kışkırtıp harekete geçirir,” diye ekledi Kaer’lic, “Bunun olmasını istemeyiz. Barrison Del’Armgo’nun oğlunun önerdiği gibi bırakalım yeraltına inip Mithril Salonu ile savaşsınlar. Belki o zaman düşmanlarımız Proffıt’in ve aşağılık yaratıklarının, Leydi Alustriel’in bile gitmek istemeyeceği, Trollmoors’a geri çekildiğini düşünürler.”</p>

  <p class="block">Obould onaylarcasına başını sallıyordu ama Kaer’lic’in asıl dikkatini çeken Gerti’nin asılan yüzü ve Kral Obould’un üzerinden hiç ayrılmayan mavi gözleri olmuştu. Kaer’lic bunun Mithril Salonu’na ilerlemeye karar vermekten olmadığını, altta yatan çok derin sebepler bulunduğunu biliyordu. Her şeyden önce Obould’un değişimi Gerti’yi çıldırtıyordu. Kıskançlık mıydı? Yoksa korku mu?</p>

  <p class="block">Bu fikir, bir an için, Kaer’lic’in korkmasını sağladı. Bu kadar kritik bir anda devler ve orklar arasında yaşanacak bir anlaşmazlık cücelerin yeniden birleşmesini ve her şeyi silip süpürmesini sağlayabilirdi.</p>

  <p class="block">Ama bu uçucu bir düşünceydi; Kaer’lic’in aklına devlerin ve orkların birbiriyle savaşmasını izlemenin en az birlikte cücelere karşı savaşmasını izlemek kadar zevkli olabileceği gelmişti.</p>

  <p class="block">“Bu fikir merakımı uyandırıyor,” dedi Obould, Tos’un’a. “Bu konu hakkında konuşmaya devam edeceğiz.</p>

  <p class="block">Proffıt’e doğuya, Surbrin’e ve oradan da cüceleri deliklerine sokup buluşacağımız yer olan kuzeye, Mithril Salonu’na doğu kapısına gelmesini söylemek için bir adam gönderdim.”</p>

  <p class="block">“Doğruca güneye gitmeli ve senin aptal oğlunun elinden kontrolü almalıyız,” diye talep etti Gerti.</p>

  <p class="block">“Urlgen’in kuvvetleri katlediliyor, ork ve goblinlerin lime lime edildiğini görmek beni rahatsız etmese de, korkarım zarar büyük.”</p>

  <p class="block">Obould’un yüzüne bir küçümseme ifadesi yayıldı ve ork kralı, Gerti’nin üzerine atılırken Tos’unTa beraber kaçabilmek için Kaer’lic anında bir ört bas etme büyüsü yapmaya hazırlandı.</p>

  <p class="block">Ama Obould deve sert bakışlar atarak arkasına yaslanmıştı.</p>

  <p class="block">“Shallows’un düşüşünden bu yana ordularımın sayısı üç katına çıktı,” diye hatırlattı ork kralı.</p>

  <p class="block">“Cüceler oğlunun ordularını katlediyor,” diye cevapladı Gerti.</p>

  <p class="block">“Ve cüceler bu süreçte pek çok kayıp veriyor,” dedi ork kralı, “Ayrıca yorgun düşüyorlar ve onların yerini alacak pek adamları yok ama Urlgen’in birliklerine her gün yenileri katılıyor. Savaşa daha çok dev katılırsa cücelerin kaybı da artar.”</p>

  <p class="block">“Savaşçılarımı bu uğurda kurban etmeyeceğim.”</p>

  <p class="block">Obould kendi kendine hafifçe güldü ve “Bu askeri seferde devler ölecek Bayan Orelsdottr,” dedi.</p>

  <p class="block">Sesindeki güç onun her hareketini görebilmek için Kaer’lic’in başını hafif öne eğmesine neden oldu.</p>

  <p class="block">Seremoninin Obould’u etkilediği ortadaydı; rahip, drowun hiç ummadığı bir şekilde ona Gerti’yle mücadele etme gücü ve özgüven vermişti.</p>

  <p class="block">“Seçim senin,” diye devam etti Obould, “Kaybetmekten korku-yorsan Dünyânın Omurgası’na ve Parlak Beyaz’ın güvenli yerlerine geri dön. Ödül istiyorsan bastır. Battlehammerlar deliklerine geri sokulacak ve Omurga bizim olacak. Bunu bir kez sağladıktan sonra cüceleri deliklerinden de atacağız ve Mithril Salonu, Bol-Ok Kalesi olarak bilinecek.” Bu haberler ork olmayanların şaşırmasına neden olmuştu. Kaer’lic, ObouldTa tanıştığı günden beri onun tek bir isteği olduğunu biliyordu; Felbarr Kalesi’ni geri almak. Ama bütün bunlardan Mithril Salonu’nun en yakınında bulunan cüce yerleşimi hatırına vaz mı geçmişti?</p>

  <p class="block">“Peki, Kral Emerus Warcrown buna nasıl bir tepki verecek?” diye sordu Gerti şeytanca; aynı noktaya parmak basmış ve</p>

  <p class="block">Obould’a diğer amaçlarını pek de nazik olmayan bir şekilde hatırlatmıştı.</p>

  <p class="block">“Surbrin’i geçemeyiz,” dedi Obould hiç tereddütsüz. “Kuzeyin en büyük kuvvetlerinin bize karşı birleşmelerine izin veremem; şimdi olmaz. Tabii ki Felbarr Kalesi, Battlehammer Klanı’na yardım ve asker gönderecek ama Mithril Salonu’nu kaybettikleri zaman, Kral Bruenor’da ölmüşken, doğudaki cüceler Mithril Salonu’ndan gelen mültecileri kendi derin deliklerine kabul etmeye can atacaklardır. İşte o zaman, tünellerin de güvenliği sağlandığında zaferimiz kesinleşecek ve Trollmoors’un güneyindeki dağlardan Surbrin’e kadar uzanan bütün topraklar bizim olacak.”</p>

  <p class="block">Daha küçük bir lokma, diye işaret etti Tos’un, Kaer’lic’e.</p>

  <p class="block">Daha akıllıca bir yol, diye karşılık verdi Kaer’lic. Obould artık intikam ve savaştan çok daha fazlasını; zafer istiyor. Hassas parmaklarıyla Tos’un’a bunu söylerken bu fikir karşısında şaşkınlığa uğramıştı. Kendi kabilesinde değerli de olsa Obould, Kaer’lic’e hiç bu kadar zarif gelmemişti. Onunla tanıştığı ilk günden beri ork kralı sürekli Felbarr Kalesi’ni geri almaktan bahsetmişti; Mithril Salonu’nun konumundan dolayı ve cüce gruplarının üç lideri; Mithril Salonu, Felbarr Kalesi ve Adbar Kalesi mutabakatını sağlamlaştırdığından bu neredeyse imkansız gözüküyordu. Bu mutabakatı ve seferberliği desteklerken bile entrikacı dört kara elf Obould’un bu amacına erişeceğini ve felaket yaratacağını düşünmüştü. Kaer’lic ve ortaklan hiç gerçek ve uzun süreli bir zafer ihtimali üzerinde durmamıştı; sadece onların eğlenip kâr sağlayacağı bir kargaşa olacağını düşünmüşlerdi.</p>

  <p class="block">Arganth’ın seremonisi ork kralına daha iyi bir kavrama gücü mü vermişti? Cücelerin Gruumsh heykeline yaptığı saygısızlık Obould’a ve yardakçılarına gerçek ve uzun süreli bir zafer olanağı mı sunmuştu?</p>

  <p class="block">Kaer’lic bu düşüncelerin kontrolden çıkmasına izin vermemeye gayret etti ve kendisine onların, sayıları kaç olursa olsun, sadece basit birer ork olduğunu hatırlattı. Obould’un planlarının her an bozulup paramparça olabileceğini anlaması için tek yapması gereken Gerti’ye bakıp gözlerindeki gitgide büyüyen nefreti görmekti.</p>

  <p class="block">“Kış başlangıcında bölgeyi kapatıp kendi hükmümüz altına alacağız,” diye açıkladı Obould, “Cüceleri deliklerine tıkıp dağ yamacından başlayarak bütün bölgenin güvenliğini sağlayın. Kış boyunca Mithril Salonu tünellerine saldıracağız.”</p>

  <p class="block">“Cüceler yeraltındaki dehlizlerinde daha güçlü olacaktır,” dedi Kaer’lic.</p>

  <p class="block">“Orada ne kadar savaşabilirler ki?” diye sordu Obould, “Kral Bruenor öldü; kaçmaya çalışmadıklan sürece hiçbir şey yapamazlar.”</p>

  <p class="block">Kaer’lic onun söylediklerinin çok mantıklı olduğunu kabul etmek zorundaydı, üstelik bu fikir hem olumlu hem de korkutucuydu. Belki de Obould fazla mantıklı davranıyordu. Drow rahibesi kuşku beslemediği tüm bu açıklamalarda hem sonsuz bir yükselme hem de sonsuz bir düşüş ihtimali olduğunu düşünüyordu.</p>

  <p class="block">En kötü kısmı ise Kral Obould’un kara elflerin amaçlan doğrultusunda artık pek de kolay kandın lamayacak oluşuydu. Bu onu tehlikeli biri haline getirebilirdi.</p>

  <p class="block">Kaer’lic, Gerti’ye baktı ve dişi devin de hemen hemen aynı şeyleri düşünüyor olduğunu fark etti.</p>

  <h1 id="sigil_toc_id_11">ZİNCİRLERİ KIRMAK</h1>

  <p class="block">Nadir bulunan dinlenme anlarından birinde yorgunluktan tükenmiş olan Wulfgar iri bir kayaya yaslandı ve Bekçi</p>

  <p class="block">Vadisi’ne baktı; gözleri Mithril Salonu’un batı kapısına kayıyordu. “Bruenor’u düşünüyorsun,” diye belirtti Catti-brie ona katılırken.</p>

  <p class="block">“Evet,” diye fısıldadı iri adam. Kadına baktı ve neredeyse kahkaha attı; manzarayı komik bulmuş ve kendisine karşı koyamayarak kıkırdamıştı. Catti-brie kan içindeydi; san saçları keçe gibi olmuş, elbisesi lekelenmiş ve botları pislik içinde kalmıştı. “Korkarım kılıcın fazla derin yaralar açıyor,” dedi.</p>

  <p class="block">Catti-brie elini yapış yapış olan saçına götürdü ve çaresizce iç çekti.</p>

  <p class="block">“Ork ve goblin öldürmekten bıkacağımı hiç düşünmemiştim,” dedi. “Üstelik ne kadar öldürürsek öldürelim onların yerini alan düzinelerce yeni yaratık çıkıyor.”</p>

  <p class="block">Wulfgar onu sadece başıyla onayladı ve bakışlarını yeniden vadiye çevirdi.</p>

  <p class="block">“Regis bütün rahiplere artık Bruenor ile ilgilenmemelerini emretti,” diye hatırlattı Catti-brie.</p>

  <p class="block">“Öldüğü zaman orada olmalı mıyız?” diye sordu Wulfgar; başka tek bir kelime bile daha etse sesi titreyecekti. Kadının kendisine yaklaştığını hissetti ama gözlerine bakarsa hıçkırıklara boğulacağını düşündüğünden yüzünü ona dönmedi. Bunu yapamazdı; hiçbiri bunu kaldıramazdı. “Hayır,” dedi Catti-brie ve WulfgarTn geniş omzuna rahatlatıcı ve sıcak elini koydu.</p>

  <p class="block">Sonra da başını göğsüne bastırabilmek için ona iyice yaklaştı. “Onu çoktan kaybettik,” diye fısıldadı kadın. “Shallows’taki düşüşüne tanık olduk. Bizim Bruenor’umuz, bedeni son nefesini verirken değil, o zaman öldü. Rahipler, Bruenor’un hatırına değil, bizim hatırımıza onun nefes almasını sağlıyordu. Bruenor gideli çok oluyor; Gandalug ve Dagnabbit ile bir masanın etrafına oturmuş bizden ve ağlaşıp durmamızdan yakınıyor.”</p>

  <p class="block">Wulfgar kocaman elini Catti-brie’ninkinin üzerine koydu ve ona döndü; rahatlatıcı sözcükleri için sessizce teşekkür ediyordu. Hâlâ emin değildi; öbür dünyaya giderken yanında olmadığı için Bruenor’a ihanet ediyor gibi hissediyordu. Onu güçlendirmek için ikisi de ellerinden geleni yaparken Banak ve diğerleri, Catti-brie ve kendisinden nasıl ayrılabilirdi ki?</p>

  <p class="block">Üstelik Bruenor böyle bir şeyden haberdar olsa onun kafasına vurmaz mıydı? “Ona elveda diyemem,” diye itiraf etti Wulfgar.</p>

  <p class="block">“Yochlol seni aldığında; öldüğünü sandığımızda Bruenor yaklaşık yirmi gün boyunca kaygı ve üzüntü duydu,” diye açıkladı Catti-brie. “Kalbi daha önce hiç olmadığı bir şekilde göğsünden sökülüp alınmıştı.” Döndü, ellerini WulfgarTn yüzüne koydu ve uzun uzun ona baktı. “Ama devam etti; hayatta kaldı. İlk günlerde, kara elf cinayetleri hâlâ can yakarken, öfkesinin ona liderlik etmesine izin verdi. Kimsenin onu duyamayacağını düşündüğü anlarda ‘Yas tutacak vakit yok’ diye mırıldanıp durdu.”</p>

  <p class="block">“Biz de o kadar güçlü olmalıyız,” diye onayladı Wulfgar.</p>

  <p class="block">Aynı sözcükleri aynı kararlılıkla söyleyerek tüm bunları daha önce defalarca yaşamışlardı. Wulfgar kendisinin ve Catti-brie’nin bu konuşmaları yineleme ihtiyacının derinlerde saklı korku ve şüphelerden, birden kontrolü kaybedebilecekleri bir durumda olmaktan kaynaklandığını biliyordu.</p>

  <p class="block">“Bruenor Battlehammer, Mithril Salonu’nun güvende olduğunu, ailesi ve arkadaşlarının onun adına, onun için savaştığını bilirse,” diye devam etti, “atalarının yanında huzur içinde yatar.”</p>

  <p class="block">Catti-brie onu alnından öptü ve ona sımsıkı sarıldı; Wulfgar derin bir nefes aldı ve -bir süreliğine de olsa-acısından sıyrıldı. Onun için tüm dünya değişmişti ve Kral Bruenor’u atalarının yanına gömdüklerinde tekrar değişecekti; ama bu iyi bir değişim olmayacaktı. Catti-brie’nin söyledikleri mantıklıydı ve Wulfgar, Bruenor’un, bir cücenin ölmesi gerektiği gibi, ölmeyi seçeceği gibi, Shallows’taki savaşta görkemli ve onurlu bir şekilde öldüğünü anlamıştı.</p>

  <p class="block">Bunu anlamak durumu biraz daha kolaylaştırmıştı. Sadece biraz…</p>

  <p class="block">“Peki ya sen?” diye sordu Wulfgar kadına, “Başkalarının ne hissedebiliyor olacağıyla o kadar ilgileniyorsun ki… Yine de mavi gözlerinde derin bir acı görüyorum dostum.”</p>

  <p class="block">“Beni kendi çocuğu gibi yetiştiren bir cüceyi kaybetmek canımı acıtmazsa ne tür bir yaratık olabilirim söyler misin?” diye cevapladı Catti-brie.</p>

  <p class="block">Wulfgar uzanıp kadının kolunu sıkıca tuttu. “Drizzt’ten bahsediyorum,” dedi sessizce.</p>

  <p class="block">“Öldüğünü düşünmüyorum,” diye kesin bir cevap verdi. Wulfgar başını salladı; ona tüm kalbiyle katılıyordu.</p>

  <p class="block">“Orklar ve devler?” diye sordu adam, “Hayır, Drizzt hâlâ hayatta ve iyi. Ayrıca bizim bütün ordumuzun burada öldürdüğü kadar çok düşman öldürüyor.”</p>

  <p class="block">Catti-brie’nin başını sallarken takındığı ifade gülümsemeden çok dişlerini gıcırdatmaya benziyordu.</p>

  <p class="block">“Ama kast ettiğim bu değildi,” diye devam etti Wulfgar. “İçinde olduğun ikilemi biliyorum; seni tanıyan ve seven herkes biliyor.”</p>

  <p class="block">“Saçmalıyorsun,” diye cevapladı Catti-brie ve kendini geri çekmeye çalıştı. Wulfgar onu sımsıkı tutuyordu.</p>

  <p class="block">“Onu seviyor musun?” diye sordu.</p>

  <p class="block">“Wulfgar için de aynısını sorup aynı cevabı alırım, eminim.”</p>

  <p class="block">“Ne demek istediğimi biliyorsun,” diye ısrar etti Wulfgar. “Drizzt’i tabii ki bir arkadaşın olarak seviyorsun; benim gibi, Regis ve Bruenor gibi. Siz dördünüze döndüğüm zaman içki ve acının dışında yolumu bulacağımı biliyordum dostlarım. Siz benim gerçek dostlarım ve ailem-siniz. Ama sen neden bahsettiğimi biliyorsun. Onu seviyor musun?”</p>

  <p class="block">Catti-brie’nin uzaklaşmasına izin verdi ve kız geri çekildi; yine de gözlerini adamın kristal mavisi bakışlarından kaçırmamış hatta göz bile kırpmamıştı.</p>

  <p class="block">“Sen gittiğin zaman…” diye konuşmaya başladı.</p>

  <p class="block">Wulfgar onun kendi duygularını incitmemek için harcadığı çabaya güldü.</p>

  <p class="block">“Bunun benimle hiçbir ilgisi yok!” diye ısrar etti. “Tabii senin arkadaşın olmam, sana gerçekten değer vermem dışında… Lütfen, kendin için, bundan kaçma. Onu seviyor musun?”</p>

  <p class="block">Catti-brie derin bir iç çekti ve başını öne eğdi.</p>

  <p class="block">“Drizzt,” dedi, “benim için diğer grup elemanlarının olmadığı kadar özel.” “Peki sevgili misiniz?”</p>

  <p class="block">Bu pervasız ve özel soru kadının yeniden vahşi adama bakmasını sağlamıştı. Gözlerinde merhametten başka bir şey yoktu bu yüzden Catti-brie ona saldırmaya ya da kabalık etmeye kalkmadı.</p>

  <p class="block">“Yıllarımızı birlikte geçirdik,” dedi sessizce, “Sen düştüğün ve kaybolduğun zaman, Deudermont’un üzerinde yolculuk ederken DrizztTe yıllarımızı paylaştık.”</p>

  <p class="block">Wulfgar gülümsedi ve kadının elini tuttu; cevabını aldığını nazik bir şekilde anlatıyordu; kadının ne demek istediğini biliyordu.</p>

  <p class="block">“Sana o yollar ve yıllar boyunca rehberlik eden arkadaşlık mıydı, aşk mı?” diye sordu Wulfgar.</p>

  <p class="block">Catti-brie uzaklara bakarak bir süre düşündü.</p>

  <p class="block">“Arkadaşlık hep vardı,” dedi, “bunun bozulmasına asla izin vermedik. O yollarda Drizzt ve beni besleyen, her şeyden öte arkadaşlık ve yoldaşlıktı.”</p>

  <p class="block">“Ve şimdi aslında senin için arkadaşlıktan öte olduğunu anlıyor ve acı çekiyorsun,” dedi Wulfgar.</p>

  <p class="block">“Ve o orkların arasında öldüğünü düşündüğün zaman canın çok daha fazla yandı çünkü kaybedecek çok şeyin vardı.”</p>

  <p class="block">Catti-brie cevap vermeden sadece ona baktı.</p>

  <p class="block">“Söyle bana dostum, o yola teslim olmaya hazır mısın?” diye sordu Wulfgar. “Maceradan vazgeçmeye hazır mısın?”</p>

  <p class="block">“Bruenor’dan daha çok hazır değilim!” diye hiç tereddütsüz cevap verdi Catti-brie.</p>

  <p class="block">WulfgarTn yüzüne büyük bir gülümseme yayıldı; her şey aydınlanmaya başlamıştı ve kadının ona ihtiyacı olursa arkadaşına yardım edebileceğini biliyordu.</p>

  <p class="block">“Çocuk sahibi olmak istiyor musun?” diye sordu. Catti-brie ona şüpheyle baktı.</p>

  <p class="block">“Nasıl bir soru bu böyle?”</p>

  <p class="block">“Bir arkadaşın soracağı türden bir soru,” dedi Wulfgar ve soruyu tekrarladı.</p>

  <p class="block">Catti-brie’nin sert bakışları dağıldı; Wulfgar kadının aynı soruyu kendine belki de ilk kez soruyor olduğunu, cevabı kendi içinde aradığını anlamıştı.</p>

  <p class="block">“Bilmiyorum,” diye itiraf etti Catti-brie, “Hep bunun kolay bir seçim olacağına inanmıştım ve elbette çocuğum olsun isterim. Ama kendimden emin değilim ve karar vermek için vaktimin azaldığını biliyorum.”</p>

  <p class="block">“Drizzt’in çocuklarını mı doğurmak istiyorsun?”</p>

  <p class="block">Kadının yüzünü telaşlı bir ifade kapladı; gözleri korkuyla açılmış ama çabucak yumuşamıştı.</p>

  <p class="block">İncinmişti; Wulfgar bunu görebiliyor ve böyle olacağını biliyordu. İlişkilerindeki en önemli, en kritik nokta buydu. Drizzt bir drowdu ve Catti-brie gerçekten de bu yola girebilir miydi? Gerçekten de yarı drow çocuklar doğurabilir miydi? Bu sorunun kesinlikle iki yönlü bir cevabı vardı; kalbi evet, mantığı hayır diyordu; her ikisinde de ciddiydi.</p>

  <p class="block">Wulfgar sırıtmaya başladı.</p>

  <p class="block">“Benimle dalga geçiyorsun,” dedi Catti-brie. Wulfgar kadının rahatsız olduğunu anlamıştı; daha çok bir cüce gibi davranıyordu.</p>

  <p class="block">“Hayır, hayır,” diye teminat verdi Wulfgar ve kendini korumak için ellerini kaldırdı. “Yalnızca hepsinin içindeki ironiyi düşünüyordum ve senin benim tavsiyelerimi dinlemen beni eğlendiriyor. Ben en olmayacak yerden bir kadını karım olarak aldım ve ne bana ne de karıma benzeyen birini çocuğum olarak yetiştiriyorum.”</p>

  <p class="block">Bu sözlerle birlikte Catti-brie’nin yüzüne de kocaman bir gülümseme yayıldı.</p>

  <p class="block">“Üstelik bizler de cüce bir babanın kendi çocuğu gibi yetiştirdiği iki insanız,” diye cevapladı kadın. “Drizzt Do’UrdenTe ilgili ironi listeme başlayayım mı?” diye sordu Wulfgar.</p>

  <p class="block">Catti-brie’nin vücudu attığı kahkaha ile sallanıyordu.</p>

  <p class="block">“O halde Regis’in içimizdeki en normal tip olduğunu söyleyebilir miyiz?” dedi kadın.</p>

  <p class="block">“İşte bundan korkulur!” diye cevapladı Wulfgar ve Catti-brie daha da coşkulu bir kahkaha attı.</p>

  <p class="block">“Belki de sürekli girdiğimiz bu yola bizi sokan bu ironilerdir.”</p>

  <p class="block">Bu sözün üzerine Catti-brie ciddileşmiş, gülmeyi bırakmış, yüzüne yeniden sert bir ifade yayılmıştı. Wulfgar, başladıkları yere geri döndüklerini; Bruenor Battlehammer’ın durumundan bahsettikleri ana yeniden geçiş yaptıklarını anladı.</p>

  <p class="block">“Belki de,” diye onayladı kadın. “En azından şimdiye kadar, Bruenor’un ve Drizzt’in yokluğunda böyleydi.” “Hayır!” diye ısrar etti Wulfgar ve kayadan inip kadının tam önüne dikildi. “Hâlâ öyle!”</p>

  <p class="block">Catti-brie iç geçirdi ve cevap yermeye yeltendi ama Wulfgar onun sözünü kesti.</p>

  <p class="block">“Mithril Salonu’ndaki karımı ve çocuğumu düşünüyorum,” dedi savaşçı. “O yola ne zaman çıksam Delly ve Colson’u bir daha göre-meyebileceğimi düşünüyorum. Yine de gidiyorum çünkü yol beni çağırıyor.</p>

  <p class="block">Tıpkı senin de az önce itiraf ettiğin gibi; seni çağırdığı gibi… Bruenor öldü, bunu kabullenmeliyiz ve Drizzt… Onun şimdi nerede olduğunu kim bilebilir ki? Kalbine saplanan bir ork mızrağının onu sonsuza kadar susturmadığını kim bilebilir ki? İyi olması ve çabucak aramıza katılması için dua etsek de bunu ne ben bilebilirim ne de sen bilebilirsin. Ama dönmese ve Regis kalıcı bir vekil ya da temsilci olsa, hatta Banak Brawnanvil kral seçilse bile ben bu yoldan vazgeçmeyeceğim. Yüzüme vuran rüzgarın ve gökyüzündeki yıldızların eşlik ettiği bu yol benim hayatım. Halkımın iyi insanlarını tehdit eden tüm herkesle; orklarla ve devlerle savaşmak benim kaderim. Bu kaderi kucaklıyor ve onun peşine düşüyorum ve dağlarda iz süremeyecek kadar yaşlanıncaya ya da bir düşman bıçağı beni yere serinceye kadar da bu böyle olacak. Delly bunu biliyor. Karım Mithril Salonu’nda, onun yanında az vakit geçirmemi kabulleniyor.” Vahşi adam söylediklerine karşı çıkarcasına kendi kendine gülümsedi ve “Ona gerçekten karım ve Colson’a oğlum diyebilir miyim?” diye sordu. “İyi bir koca ve iyi bir babasın.”</p>

  <p class="block">Wulfgar kadına bu sözleri için teşekkür edercesine başını salladı.</p>

  <p class="block">“Ama yine de yoldan vazgeçmeyeceğim,” dedi, “ve Delly Curtie de beni yoldan vazgeçilmeyecek. Onun en sevdiğim yanı bu. Bu yüzden yokluğumda, eğer ölürsem, Colson’u en iyi şekilde yetiştireceğini ve olması gerektiği kişi olmasını sağlayacağını biliyorum.”</p>

  <p class="block">“Bu onun doğasında mı var?”</p>

  <p class="block">“Esas olan bağımsızlık,” diye açıkladı Wulfgar, “ve başkalarının bize oluşturduklarındansa içimizdeki engellerden kurtulup bağımsız olmak çok daha zor bir şey.”</p>

  <p class="block">Bu basit sözler Catti-brie’yi neredeyse yere seriyordu. “Ben de bir zamanlar ortak bir arkadaşımıza aynısını söylemiştim,” dedi.</p>

  <p class="block">“Drizzt mi?” Kadın onayladı.</p>

  <p class="block">“O zaman kendi sözlerine kulak ver,” diye tavsiyede bulundu Wulfgar. “Onu da yolu da seviyorsun.</p>

  <p class="block">Başka ne isteyebilirsin ki?”</p>

  <p class="block">“Kendi çocuklarım olmasını istersem…”</p>

  <p class="block">“Bunu anlarsın ve yolunu ona göre çizersin,” dedi Wulfgar. “Ya da onca çabaya rağmen araya kader girer ve istediğinden emin bile olmadığın bir şeye sahip olursun.”</p>

  <p class="block">Catti-brie nefesini tuttu.</p>

  <p class="block">“Peki, bu o kadar kötü mü olur?” diye sordu Wulfgar. “Drizzt Do’Urden’in çocuğuna sahip olmak?</p>

  <p class="block">Bebek onun yeteneklerinin yarısına ve kalbinin on katına sahip olursa kuzey topraklarındaki en harika yaratıklardan biri olur.” Catti-brie yeniden iç çekti ve gözlerini silmek için elini yüzüne götürdü.</p>

  <p class="block">“Bruenor bizler kadar haylaz yumurcaklardan böyle insanlar yetiştirebildiyse…” diye budalaca bir gülümsemeyle ekledi</p>

  <p class="block">Wulfgar ve kadının bunu düşünmesini sağladı.</p>

  <p class="block">Catti-brie kahkaha attı ve adama minnet duyarak içtenlikle gülümsedi.</p>

  <p class="block">“Bulduğun aşkın ve mutluluğun tadını çıkar,” diye önerdi Wulfgar. “Gelecek için çok fazla endişelenme yoksa bugünü kaçırırsın. Drizzt’in yanında mutlusun. Bundan başka bir şey bilmen gerekiyor mu?”</p>

  <p class="block">“Tıpkı onun gibi konuşuyorsun,” diye cevapladı Catti-brie. “Ama o bana değil kendine tavsiyede bulunurken böyle konuşurdu. Drizzt’in olduğu yere gitmemi aynı zevki tatmamı ve gerisini umursamamamı söylüyorsun.”</p>

  <p class="block">“Drizzt orayı bulduğu zaman şüphe etmeye başladın,” dedi Wulfgar çekingen bir gülümsemeyle. “Tüm engellerin ortadan kaldırıldığı, huzurlu olduğu ve kabul gördüğü bir yer bulduğu zaman, her şeyi dengede tutmak için, oraya kendi korkularını yerleştirmeye başladın.”</p>

  <p class="block">Catti-brie başını sallıyordu ama Wulfgar onun kendisiyle hem fikir olmadığını anlayabiliyordu.</p>

  <p class="block">“Kalbini izle,” dedi iri adam sessizce. “Dakika dakika, gün ve gün. Hiç farkına bile varmayacağın korkularla kendini bağlayacağına bırak nehir olağan akışını izlesin.”</p>

  <p class="block">Catti-brie ona baktı; onu onaylamaya başlamıştı. Arkadaşını rahatlatacak tavsiyelerde bulunduğuna sevinen Wulfgar eğilip kadını alnından öptü.</p>

  <p class="block">Bu hareketi Catti-brie’nin yüzüne kocaman ve içten bir gülümseme yayılmasını sağlamıştı ve uzun zamandır ilk defa kadın huzurlu gözüküyordu. Duygularını gün ışığına çıkarmasını sağladığını ve onu korkularından arındırdığını biliyordu. Bazı belirsiz gelecek dilekleri yüzünden -bu vahşi yoldan, arkadaşlarının yoldaşlığından, Drizzt’in aşkından-gündelik mutluluklarından neden vazgeçmeliydi ki?</p>

  <p class="block">Kadının rahatlamasını, gülümsemesinin git gide daha samimi ve devamlı bir hal alışını izledi.</p>

  <p class="block">Duygusal engellerin ortadan kalktığını görebiliyordu.</p>

  <p class="block">“Ne zaman bu kadar zeki oldun?” diye sordu kadın.</p>

  <p class="block">“Cehennemin içinde ve dışındayken,” diye cevapladı Wulfgar. “Errtu’nun ve WulfgarTn oluşturduğu bir cehennemde.”</p>

  <p class="block">Catti-brie başını yana eğip gözlerini ona dikti.</p>

  <p class="block">“Peki özgür müsün?” diye sordu, “Gerçekten özgür müsün?”</p>

  <p class="block">WulfgarTn gülümsemesi kadınınkiyle eşleşti; hatta öylesi sıcak, içten, ve evet, özgür erkeksi bir sırıtışla onunkini bile geçti.</p>

  <p class="block">“Gidip biraz ork öldürelim,” dedi adam; sözcükleri Catti-brie’nin kulağına bir şarkı gibi geliyordu.</p>

  <h1 id="sigil_toc_id_12">HİLE</h1>

  <p class="block">Shallows ve Bekçi Vadisi’nin kuzeyindeki dağların arasında sanki bir toprak hortumu, karanlık bir fırtınaymışcasına hızla ilerliyordu. Gruumsh olan Obould’un öncülük ettiği, yüzyıllardır görülen en büyük ayaz devi sürüsüyle beraber ilerleyen ork kalabalığı çalıları ezip geçiyor, içlerinde bulunan büyük küçük bütün hayvanların kaçmasına neden oluyordu.</p>

  <p class="block">Kral Obould Bol-Ok, cücelerin siper kazdığı savaş alanının kuzeyindeki korunaklı vadide, on gün sonra ilk defa oğlu</p>

  <p class="block">Urlgen’le buluşmuştu.</p>

  <p class="block">Urlgen toplantıya öfke dolu, cüceleri uçurumdan aşağı gönderip deliklerine tıkabilmek için daha çok asker istemeye hazır bir şekilde gelmişti. Obould ve Gerti’nin kesin bir zafer kazanamadığı için kendisini suçlayacağından korkan Urlgen kendini savunmaya hazırdı; cüceleri yerlerinden etmesini sağlayacak kadar askere sahip olmadığı için babasını suçlayacaktı.</p>

  <p class="block">Ama genç orkun kabadayılığı babasının çadırına girdiği an yerini şaşkınlığa bıraktı. Ona tek bir bakış atmasıyla karşısında oturan zalim liderin bunca yıldır tanıdığı babası değil, onun çok daha fazlası olduğunu anlamıştı. Çok daha yüce birisiydi.</p>

  <p class="block">Obould’un yanında tüylü başlık takan ve kırmızı cübbe giyen, Urlgen’in tanımadığı bir şaman oturuyordu. Kenarda, çadırın sol köşesinde Gerti Orelsdottr yer alıyordu; genç ork onun pek de memnun gözükmediğini düşündü.</p>

  <p class="block">Urglen, Obould’a odaklanmıştı; yüzsüz genç ork gözlerini babasından alamıyor, orkun güçlü kollarından dışarı fışkıran kaslara ve Obould’un her an patlamaya hazırmış gibi duran sert yüzüne bakıyordu. Gerçi bu Obould için çok da sıra dışı bir şey değildi ama Urglen, bir şekilde, onun öncekinden daha tehlikeli olduğunu biliyordu.</p>

  <p class="block">“Onları Mithril Salonu’na geri püskürtmedin,” diye belirtti Obould.</p>

  <p class="block">Urlgen bunun ezbere söylenen bir laf mı yoksa liderliğindeki iddiayı kanıtlayan bir bildiri mi olduğunu anlayamamıştı. “Zorlu bir düşman,” diye kabul etti Urlgen. “Biz onları yakala-yamadan yükseğe çıktılar ve hemen savunmaya geçtiler.”</p>

  <p class="block">“Ve o savunma birlikleri bölgeye iyice yerleşti, öyle değil mi?”</p>

  <p class="block">“Hayır!” dedi Urlgen kendinden emin bir şekilde. “Onlara sık sık saldırıyoruz. Çalışmaya devam ediyorlar ama savaşmaktan da yorgun düşüyorlar.”</p>

  <p class="block">“O zaman onlara tekrar tekrar saldır,” diye emretti ani ve güçlü bir şekilde ileri çıkan Obould, “Bir ork mızrağının ucunda ölmüyorlarsa o zaman yorgunluktan ölmelerini sağla. O kadar yorgun düşsünler ki o karanlık deliklerine geri çekilsinler!”</p>

  <p class="block">“Daha çok savaşçıya ihtiyacım var.”</p>

  <p class="block">“Hiçbir şeye ihtiyacın yok!” diye bağırdı Obould ve oturduğu yerden kalkarak oğlunun karşısına dikildi. “Onlarla savaş ve onları öldür! Onları paramparça et!”</p>

  <p class="block">Urglen gözlerini babasının bakışlarından kaçırmamak için çok çaba harcadı ama bir faydası olmadı; genç orkun üzerinde hissettiği öfkeden öte bir şeydi. Obould öncekinin on katı bir güç ve yanında bir dev sürüsüyle gelmişti. Onun düzenleyeceği tek bir saldın cücelerin tamamının geri çekilip Mithril Salonu’na dönmesini sağlardı.</p>

  <p class="block">“Doğu’ya gideceğim,” diye açıkladı Obould. “Cüceleri Surbrin kapısında yakalayacak ve yeraltına tıkacağım. Sonra orada, Nesme’yi kuşatan trol ProffitTe buluşacağım, düşmanlarımızın üzerine baskı uygulamasını sağlayacağım.”</p>

  <p class="block">“Önce batı kapısını kapamamıza izin ver,” diye önerdi Urlgen ama babası hırlayıp o daha sözünü bile tamamlayamadan “Hayır!” diye bağırdı.</p>

  <p class="block">“Hayır,” diye tekrarladı Obould. “Bu kokuşmuş cücelerin Mithril Salonu’na geri dönmesini sağlamak yeterli olmayacak. Artık değil. Bize karşı gelmeyi seçtiler. Onları tutup hırpalamalısın. Oldukları yerde kalmalarını ama yorgun düşmelerini sağla. Yakında döneceğim ve o zaman onlara bir son vereceğiz.”</p>

  <p class="block">“Yüzlerce adam kaybettim,” diye karşı çıktı Urlgen.</p>

  <p class="block">“Ve yüz tanesini daha kaybedeceksin,” diye sakince yanıtladı Obould.</p>

  <p class="block">“Savaşçılarım rütbelerini bırakıp kaçar,” diye ısrar etti Urlgen. “Üzerlerine kendi kanları sıçrıyor ve cücelere erişebilmek için ork bedenlerini çiğniyorlar.”</p>

  <p class="block">Obould uzun uzun homurdandı. Uzanıp Urlgen’in giysisine yapıştı. Urlgen, Obould’un ellerini sıkıca tuttu ve kendini kurtarmaya çalıştı ama bileğinin bir hamlesiyle Obould şaşkına dönmüş oğlunu odanın öbür ucuna, çadırın bayrağının altına fırlattı.</p>

  <p class="block">“Kaçmaya cesaret edemeyecekler,” diye ısrar etti Obould. Konuşurken kırmızı elbiseli şamana dönmüştü. “Obould’un zaferine tanık olacaklar.”</p>

  <p class="block">“Obould Gruumsh’tur,” diye ısrar etti Arganth Snarrl.</p>

  <p class="block">Urlgen hayretler içinde babasını izliyordu; Obould’un gücü ve san gözlerindeki alevlerle sersemlemişti. Gerti’ye bir bakış atmasıyla kadının da kendisi kadar korktuğunu ve hayal kırıklığına uğradığını anlamıştı. Hepsinden çok hayal kırıklığı tanıdık gelmişti ve ancak o zaman Gerti’nin tek bir laf bile etmediğinin farkına varmıştı.</p>

  <p class="block">Orklar arasında her zaman en çok söz sahibi olan, muhteşem Jarl Greyhand’in kızı Gerti Oresldottr tek bir laf bile etmemişti.</p>

  <p class="block">Kral Obould’un ork grubu akıp giden görkemli bir dere gibi doğuya doğru hareket etmeye başlamıştı.</p>

  <p class="block">Korkan ve canı yanan Urlgen Üçyumruk, kuvvetlerinin arkasındaki yüksek bir yamaçtan onların ilerleyişini izliyordu. Babası ona bir takviye birliği sağlamıştı ama yeterli değildi.</p>

  <p class="block">Direnebilirlerdi, cüceleri baskı altında tutabilirlerdi ama onları yerlerinden edemezlerdi.</p>

  <p class="block">Çünkü birden Kral Obould onları yerlerinden etmek istemez olmuştu. Yaptığı açıklama mantıklıydı -cüceleri savaş halinde ve birbirinden ayrı tutup Mithril Salonu’nun batı kapıları kapanmadan öldürebilecekleri kadarını öldüreceklerdi-ama Urlgen bu erteleme taktiğinin zaferi kendi elinden alıp Obould’a taşıdığını düşünmekten kendini alıkoyamıyordu. Arkasından ve aşağıdan gelen bir ses Urlgen’in bu düşüncelerini dağıttı.</p>

  <p class="block">“Gelmeyeceğinden korkmuştum,” dedi ork yanına tırmanan Gerti’ye; boyları birbirine eşitti; yüz yüze gelmişlerdi. “Bu sefer seni buraya çağıran ben değil miydim?” diye yanıtladı dişi dev.</p>

  <p class="block">Urlgen nefret ettiği Gerti’yi konuşmaya değer bulmadığından sert bir karşılık verdi. “Babamı korkutmaya geldin,” dedi ork.</p>

  <p class="block">“Sen farklı bir durumda mısın?” diye sordu Gerti. “Büyümüş,” diye itiraf etti Urlgen.</p>

  <p class="block">“Obould hükmetmek istiyor.”</p>

  <p class="block">“Kral Obould,” diye düzeltti Urlgen, “Devlerin, orkların yükselişini önlemesine yardım etmemi mi isteyeceksin?” “Orkların değil,” diye açıkladı Gerti. “Senden, benim değil kendi hatırın için, Kral Obould’un yükselişini kontrol etmeni isteyeceğim. Urlgen, Obould’un hızla büründüğü bu tanrı görünümünün neresinde yer alacak?”</p>

  <p class="block">Bu sorunun ağırlığı altında Urlgen, Gerti’nin babasına hitabın-daki kusuru umursamadı.</p>

  <p class="block">“Urlgen bundan kâr ya da kazanç sağlayabilecek mi?” diye sordu Gerti, “Yoksa ilk felaket belirtisinde günah keçisi mi olacak?”</p>

  <p class="block">Urlgen’in dudakları büküldü, Gerti’yi tepelemek istiyordu -tabii ki böyle bir şey yapmaya cesaret edemezdi-ama öfkesi kadının kendisine hakaret etmesinden değil Gerti’nin sözlerinin doğruluğundan kaynaklanıyordu. Obould onun büyük bir zafer kazanmasını engelliyordu ama en ufak bir yenilgide Urlgen karşısında babasının katı yargısını bulacağından hiç kuşku duymuyordu. “Benden ne istiyorsun?” diye soran Gerti onu şaşırtmıştı.</p>

  <p class="block">Urlgen önce ilerleyen binlerce askere sonra tekrar Gerti’ye baktı; onu dikkatle süzüyor, kelimelerinin ardında yatan gerçeği anlamaya çalışıyordu.</p>

  <p class="block">“Cüceleri katledeceğiniz zaman orkların Urlgen’i övmesini sağla,” dedi Gerti, “Bunu yapman için sana yardım edeceğim.”</p>

  <p class="block">Urlgen gözlerini kısıp kadına baktı; içindeki kötümserliğe rağmen onaylarcasına başını sallıyordu.</p>

  <p class="block">“Ve Gerti’yi,” diye belirtti adam.</p>

  <p class="block">“Obould’un zaferini paylaşırsak bütün suçu bizim üzerimize yıkmalarını engellemiş oluruz.”</p>

  <p class="block">Elbette tüm bunlar çok mantıklıydı ama hepsi Urlgen’e gerçek üstü geliyordu. Gerti’ye hiçbir zaman yakın olmamıştı. Üstelik devleri müttefik olarak belirleyen babasıyla sık sık tartışırdı. Ayrıca Gerti’nin Obould ve diğer orklardan nefret ettiğinden çok daha fazla bir şekilde kendisini hor gördüğünü biliyordu. Urlgen, Gerti için acınası bir yaratıktan başka bir şey değildi.</p>

  <p class="block">Yine de orada durmuş, Obould’un arkasından kuyu kazıyorlardı.</p>

  <p class="block">Urlgen, Gerti’nin güneye; dik bir şekilde yükselen toprağa ve uzaktaki cüce kampına yönelen bakışlarına öncülük etti. “Devlere ihtiyacım var,” dedi. “Hattımı güçlendirmek ve büyük kayalar yuvarlayabilmek için!”</p>

  <p class="block">“Bu yüksek zemin cücelere mıntaka üstünlüğü sağlıyor,” diye cevapladı Gerti, “Benim ırkımla kaplanan ork cesetleri görmek istemiyorum.”</p>

  <p class="block">“Peki önerin nedir?” diye sordu Urlgen; git gide daha da hayal kırıklığına uğruyordu. Hem Gerti hem de Urlgen bölgeye bir göz attı.</p>

  <p class="block">“Orada,” dedi dev, batıya uzak olan yüksek bir dağ silsilesini gösteriyordu. “Orada halkım, cüce mıntıkasından uzakta ve düşmanlarımız kadar yüksek bir zeminde olacaktır. Halkım sana kuşatma ve havadan saldırı birliği olarak hizmet edecektir.”</p>

  <p class="block">“Bir dev için bile uzun bir atış mesafesi.” “Devasa bir katapult için değil.”</p>

  <p class="block">“Dağın altında tüneller var,” diye açıkladı Urlgen. “Cüceler onları ele geçirip güvenliğini sağladı. Zor olacaktır…” “Baban sana başarısız olduğunu söylerken ona bunu sebeplerini açıklamak kadar zor mu?”</p>

  <p class="block">Bu Urglen’i kendine getirmiş, düşüncelerini toparlamasını sağlamıştı.</p>

  <p class="block">“Dağı al, güvenliği sağlaman için gerekli savaşçıları vereceğim; ikimizin zaferi için cücelerle savaş,” dedi Gerti. “Kolay bir iş değil.”</p>

  <p class="block">Gerti, Urlgen’in gözlerinin kendininkileri takip etmesini sağlayarak, bakışlarını yamaca, sabah güneşinde çürüyen küme küme ork cesedine yöneltti; onun olası sonuçları görmesini istiyordu.</p>

  <p class="block">Yaşlı cüce Shingles McRuff “Pöh! Yeniden savaşıyorlar ve biz burada sıkışıp kalmış onları izliyoruz!” diye homurdandı Torgar Hammerstriker’ a.</p>

  <p class="block">Torgar dağın doğu kapısına açılan ve günlerdir savaş alanı olarak kullanılan dağ yamacına bakan ağzına doğru ilerledi.</p>

  <p class="block">Mücadelenin bütün şiddetiyle yeniden başladığı doğruydu; orklar ve goblinler attıkları her adımda bağırıp çağırıyor ve dik yükseltiye koşuyordu. Cüce, güneye bir bakış atmasıyla, halkının bu saldırıya hazır olduğunu anlamıştı; şimdiden pozisyonlarını almışlardı ve Catti-brie’nin yıkıcı yayı üzerlerine gelen sürüye dizi dizi yanan oklar gönderiyordu. Ara sıra orkların ön saflarından bir patlama yükseliyordu ve Torgar, Ivan BouldershoulderTn arbalet kullandığını anlayarak gülümsüyordu.</p>

  <p class="block">Torgar, Banak ve diğerlerinin bu saldırıyı çökerteceğine inansa da kendisinin ve Mirabar cücelerinin yarısının onların yanında yer alamıyor oluşunun yarattığı hayal kırıklığıyla üst dudaklarını emmeye başlamıştı.</p>

  <p class="block">“Burada bize ihtiyaçları vardı,” diye hatırlattı Shingles, Torgar’a ve elini Torgar’ın güçlü omzuna sertçe koydu, “Kral</p>

  <p class="block">Bruenor’a oldukça iyi hizmet ediyoruz.”</p>

  <p class="block">“Saldırıya uğramayan tünellerde,” diye homurdandı Torgar.</p>

  <p class="block">Onun ve Shingles’in arkasında, kuzeyde yer alan daha derin tünellerden yükselen çığlıklar yankılandığında sözcükler ağzından daha yeni çıkmıştı.</p>

  <p class="block">“Orklar!” diye haykırıyordu ses, “Orklar tünelde!”</p>

  <p class="block">Shingles ve Torgar fal taşı gibi açılmış gözlerle birbirlerine bakıp anında öfkeli savaşçılara dönüşmüştü. “Orklar,” diye mırıldandı ikisi birden.</p>

  <p class="block">Yakınındaki ve özellikle de uzaktaki güney girişindeki bütün cücelerin sesini duyabilmesi için “Orklar!” diye haykırdı</p>

  <p class="block">Shingles. “Baltalarınızı kuşanın çocuklar. Öldürülmesi gereken orklar var!”</p>

  <p class="block">Enerji, coşku ve hatta sevinçle Mirabar cüceleri kuzeydekileri desteklemek üzere önceden belirlenmiş yerlerini aldılar ve çelik sesleri, öfke ve acı dolu haykırışlarla savaşın çoktan başlamış olduğunu anladılar.</p>

  <p class="block">Torgar attığı her adımda diğerlerine emirler yağdırıyor ama her seferinde disiplinli askerlerinin buna ihtiyacı olmadığını anlıyordu. Mirabar cüceleri günlerdir tünelde olduklarından bölgeyi iyi tanıyor, her koridordaki geçidi ve her dehlizde savunma birliklerinin daha önceden nereye kurulduğunu ve şimdi nereye kurulacağını bi-liyorlardu. Yine de Torgar onlara her şeyi haykırarak hatırlatıyor ve Bruenor Battlehammer, Mithril Salonu, yeni kralları ve yeni evlerinin şanı için savaşmalarını haykırıyordu.</p>

  <p class="block">Torgar savunmayı özellikle böyle kurmuş, kendisinin ve Shingles’in savaş dışında kalmamasına özen göstermişti. Çift bir koridordan aşağı koşmuş ve oval şeklindeki bir odaya bakan bir kayanın yanına gelmişti; altlarında bir düzineden fazla Mirabar cücesiyle çatışan ilk orklarını bulmuşlardı.</p>

  <p class="block">Torgar, hızını neredeyse hiç kesmeden, kayadan aşağı sarkmış ve ork sürüsünün üzerine, bir kısmını yere devirerek, atlamıştı. Hemen doğrulmuş baltasını -kontrollü bir şekilde-ileri geri savurmaya başlamıştı. O sırada Shingles, kendilerini izleyen birkaç orkla beraber havadaydı.</p>

  <p class="block">Ön sıradaki cüceler takviye birliklerin gelmesiyle baskılarını arttırmış Torgar ve diğerlerine katılmaya çalışırken yolda karşılarına çıkan orkları yarıp geçiyorlardı. Savaş, neredeyse anında cücelerin lehine dönmüştü. Orklar düşüp kaçmaya çalışmış ama tünelden çıkıp kavgaya karışmaya çabalayan inatçı soydaşları onlara engel olmuştu.</p>

  <p class="block">“Yeterince ork öldürürseniz kaçacaklardır!” diye kükredi Torgar; tabii ki bu orklarla yapılan savaşlarda her zaman umdukları bir şeydi.</p>

  <p class="block">Aradan dakikalar geçmiş, zemin ork kanıyla kaplanmış, cüceler istilacıları geri püskürtüp tünel ağzına ulaşmıştı. Cüceler, onlara yaklaşacak olan orkları çabucak ve her yönden vurabilmek için ortalarında yer alan TorgarTa dar ağzın etrafında bir yay oluşturmuşlardı. Şaşırtıcı bir şekilde orklar birbiri ardına gelmeye devam ediyor, hızla devrilen soydaşlarının bedenlerini ezip geçiyorlardı. Hiç durmadan geliyorlardı; bir cüceye beş ork düşüyor, onlar da orkları yaralayıp geri dönmeye zorluyordu.</p>

  <p class="block">“Lanet olası inatçı yaratıklar!” diye haykırdı Torgar’ın yanındaki Shingles.</p>

  <p class="block">Bu haykırışını baltasını savurarak güçlendirmiş, bu sırada da başka bir vahşiyi yere sermişti. “Çok inatçılar,” diye cevapladı Torgar dişlerinin arasından sessizce.</p>

  <p class="block">Diğerlerinin bunu duymasını istememişti. Torgar orkların hâlâ tünele girmeye çalıştığına inanamıyordu. Odanın içindeki orklar bir adım bile atamadan katlediliyor ama yine de yerlerine yenileri gelmeye devam ediyordu. Yanlarından yükselen çığlıklar Torgar’a ekibinin zor durumda kaldığını anlatıyordu ama bu sadece bu savaşa özel bir durum değildi.</p>

  <p class="block">Dakikalar geçmeye devam etmiş; odaya daha çok ork dolmuş ve öldürülmüştü. Torgar bir cücenin üzerinde bekliyor olduğu yamaca doğru baktı.</p>

  <p class="block">“Pozisyon iki!” diye bağırmış ve genç asker onun sözlerini tekrarlayarak koşmuştu. “Onu duydunuz!” diye haykırdı Shingles odadaki diğer cücelere; “Onu daraltın!”</p>

  <p class="block">Shingles lafını tamamladıktan sonra tünel ağzına yerleştirilmiş olan büyük bir kayanın etrafında döndü ve sırtını taşa yasladı.</p>

  <p class="block">“Nöbet yerindeyim!” diye bağırdı Shingles.</p>

  <p class="block">Torgar en yakınındaki orka saldırdı ve tünelden çıkmaya çalışan diğer yaratığa müdahale edebilmek için çabucak yerini değiştirdi. Arkasındaki ekibi, kendinden geçmiş, odadakilerin işini bitiriyordu.</p>

  <p class="block">Kapının, bir süreliğine bile olsa, iyice kapandığından emin olduktan sonra Torgar “Şimdi!” diye bağırdı. Shingles’in onu tüm gücüyle fırlatmasıyla kaya kapının önüne düştü ve Torgar’ın ezilmemek için aceleyle kaçması gerekti.</p>

  <p class="block">“Yürü! Yürü, yürü!” diye haykırdı Shingles.</p>

  <p class="block">Cüceler yaralı ve ölülerini bir araya toplayıp odanın öbür ucuna; güneye doğru hızlıca harekete geçtiler.</p>

  <p class="block">Onlar diğer kapıya ulaşmadan önce orklar çoktan cücelerin geçici olarak kurduğu barikatı aşıp saldırıya geçmiş ve attıkları mızraklardan biri zavallı Shingles’a isabet etmişti.</p>

  <p class="block">Sağ kalçasından çıkan mızrak sapını kavrayarak “Ah benim popo!” diye bağırdı.</p>

  <p class="block">Torgar, omzuna yaslanmış başka bir baygın cüce olmasına rağmen sevgili arkadaşını kolunun altına alıp onu odadan, gerekli bir durumda takibi yavaşlatmak amacıyla taş dikitlerin kurulu olduğu güney tünellerine doğru taşımıştı. Dağın batı sırtının altındaki tüneller boyunca cüceler geri çekilmeye mecbur bırakılmıştı ama uygun bir savunma hazırlayacak kadar da bölgede kalmışlardı.</p>

  <p class="block">Torgar kısa bir süre içinde savaşa geri dönmüştü; hatta topallayan Shingles da onun yanındaki yerini almış coşkuyla baltasını sallıyordu. Onlar ve bir avuç başka cüce arkalarındaki güney yamacıyla birleşen dikitlerle dolu odada savaşa göğüs germişlerdi. Bu geniş odaya adım atan her orka bunun bedelini ödetmenin yollarını arayan cüceler gözü dönmüş bir şekilde savaşmış, yeniden ork kanı akmaya ve yerde ork bedenleri birikmeye başlamıştı.</p>

  <p class="block">Yine de inatçı yaratıklar gelmeye devam ediyordu. “Lanet olası aptallar!” diye yeniden haykırdı Shingles.</p>

  <p class="block">Torgar arkadaşının bu, üstü kapalı ya da belirgin, mesajına karşılık verme zahmetine girmemişti.</p>

  <p class="block">Orkların ne pahasına olursa olsun tünelleri ele geçirmek istediklerini anlamaya başlamışlardı. Bu can sıkıcı düşünce, sadece birkaç dakika sonra, bazı cücelerin hiç ummadıkları bir şekilde batı koridorundan gelen yaratıklar tarafından ezilmesiyle daha bir geçerlilik kazanmıştı. Torgar, daha ağzını açıp neden odayı hep beraber geçmelerini sağlayacak önceden belirlenmiş pozisyonlarını terk ettiklerini sora-madan “Devler!” diye haykırmışlardı; “Devler tünelde!”</p>

  <p class="block">Shingles’in “Devler mi?” diye soran sesi yankılandı; “Burası devler için fazla alçak!”</p>

  <p class="block">Cüceler karşıya hücum edip çarpışmanın içine atılmış, kendileri ve Torgar’ın ekibi arasında yer alan orkları öldürmeye başlamıştı.</p>

  <p class="block">“Devler!” diye üstüne basa basa söylemişti liderin karşısına gelen bir cüce.</p>

  <p class="block">Torgar, onun arkasındaki devin, daha doğrusu bir dişi devin çö-melip, hatta emekleyip, batı koridorunun ağzına gelmeye çalıştığını görmüş, sözlerinin doğruluğunu anlamış ve bu yüzden cüceye bir şey sormamıştı.</p>

  <p class="block">Bu büyük ikramiyede hak talep etmeye can atan Torgar “Yakalayın onu!” diye emretti.</p>

  <p class="block">Ekibi onun ve tünele yeni girmiş olanların yanından hızla geçmiş, arkadaşlarının uyarılarına kulak asmayarak silahlarına sarılmıştı.</p>

  <p class="block">Düzinelerce çekiç havada uçuşuyordu ve silahlar solgun, mavimsi derili yaratıklara yaklaştıklarında birden yön değiştirinceye kadar tüm atışlar isabetli görünüyordu.</p>

  <p class="block">“Büyü mü?” diye sordu Torgar.</p>

  <p class="block">Dişi dev sanki onu duymuş da onunla alay ediyormuş gibi şeytanca gülümsemiş ve parmaklarını oynatmıştı. Torgar’ın ekibi hücuma geçmişti.</p>

  <p class="block">Sonra birden tökezlemeye, kaymaya ve ani bir sulu sepken odaya boşanınca körleşip yere yapışmaya başlamışlardı. “Mesafeyi azaltın!” diye bağırdı Torgar büyülü fırtınanın arasından.</p>

  <p class="block">Birden odanın tavanından aşağı kadar uzanan ve Torgar’ın emrini yerine getirmeye çalışan üç cüceyi öldüren parlak bir ateş belirdi. “Kaçın!” diye bağırdı Shingles.</p>

  <p class="block">“Hayır” diye mırıldandı Torgar; gözleri neredeyse dişi devin büyülü ateşi kadar güçlü bir öfkeyle parlayan Mirabar mültecisi; sulu sepkenin içinden geçerek dizlerinin üstünde duran iri yaratığa doğru ilerledi.</p>

  <p class="block">Kadın öfke saçan gözleriyle ona bakıp yeni bir büyü yapmaya başladı.</p>

  <p class="block">Torgar adımlarını hızlandırdı, baltasını kaldırıp koşmaya başladı. Kükreyen sesi fırtınayı, korkusunu ve tüm büyüleri inkar ederek kasırganın gürültüsünü bile aştı.</p>

  <p class="block">İki adım daha atıp kendisini öne fırlattı.</p>

  <p class="block">Havadayken ani ve açıklanamaz büyüyle kalbine saplanan sonsuz bir acıyla sarsıldı. Kollarını öne uzatıp baltasını kullanmak istedi ama vücudu ona tepki vermiyordu. Şiddetli acıdan kendini kurta-ramıyordu.</p>

  <p class="block">Torgar dişi deve çarptı; kadın bir inç bile kımıldamamış o ise geri sekmişti. Bir an için dengede durmayı denedi ama bacakları da kolları kadar işe yaramazdı. Torgar birkaç kez tökezledi. Merak ve kuşkuyla deve baktı.</p>

  <p class="block">Ve yere düştü.</p>

  <p class="block">Arkasında odaya yığılmış olan cüceler liderlerinin adını haykırıyor, sulu sepkenin altında eğilip büzülüyor ve en güçlü büyülerini yapıp onları zekice geri püskürten Gerti -çatışmaya giren kişi Gerti’ydi-bir ork sürüsünü savaşın ortasına atarak oradan ayrılmaya hazırlanıyordu.</p>

  <p class="block">Kalçasındaki acıyı, bacağının arkasından akan kanı ve yeni yaralarını umursamayan Shingles, Torgar’ın yanına ilerledi. Onu sertçe tokatlayıp uyanmasını sağlamak için bağırdı.</p>

  <p class="block">Nefesi kesilen Torgar gözlerini aralayıp arkadaşına güçlükle baktı. “Acıyor,” diye fısıldadı.</p>

  <p class="block">“Moradin aşkına, kadın kalbimi ezdi!”</p>

  <p class="block">“Pöh! Senin kalbin taştandır,” diye homurdandı Shingles. “Bu yüzden bırak sızlanmayı!”</p>

  <p class="block">Sonra Shingles, TorgarT omzundan tutup yukarı kaldırdı ve buzlu yamaçta sevgili arkadaşıyla tam ters yöne doğru, bir ayağını öbürünün önüne dikkatle ve kararlılıkla koyarak ilerledi.</p>

  <p class="block">O odadan ve onun gibi pek çoğundan çıktılar. Çatışma tüm şiddetiyle devam ederken Mirabar cüceleri bu toprakların her karışı için canla başla savaştılar.</p>

  <p class="block">Ama orklar gerçekten inatçı ve düşmanları karşısında ona bir kaybetmeye hevesliydi. Sadece sayı üstünlükleriyle her koridorda ve her odada siper kazandılar.</p>

  <p class="block">Tünelin güney ucunun yakınlarında Shingles son ve en etkili dikitleri kullanmalarım gönülsüzce emretti.</p>

  <p class="block">Tüm ekibine, hatta yaralılara bile “Kazın ve Mithril Salonu’nun şerefi için ölmeye hazır olun. Bizi kardeşleri gibi gördüler ve Battlehammer’ları şimdi ortada bırakamayız,” dedi.</p>

  <p class="block">Etrafında bir tezahürat yükseldi ama o bu çığlıkların yüzeyselliğinden başka bir şey duymuyordu.</p>

  <p class="block">Dört yüz kişilik ekiplerinin neredeyse üç yüzü alaşağı edilmişti, üstelik bunlara kalpleri ve ruhları olan Torgar da dahildi.</p>

  <p class="block">Yine de cüceler hiç şikâyet etmeden Shingles’in emrini yerine getirdiler. Tünellerin sonuncusu, ilk girdikleri yer, en iyi hazırlanmış bölgeydi ve orklar onları Bekçi Vadisi’ne bakan uçuruma doğru püskürtürse yüz kişiyi daha kaybedeceklerdi.</p>

  <p class="block">Cüceler siper kazdı ve beklemeye başladı.</p>

  <p class="block">Yaralanmış bacaklarım bu çukurlara dayayıp onları sağlamlaştırdılar, daha hafif silahlar aldılar ve beklemeye başladılar.</p>

  <p class="block">Ağır yaralarını hiç sızlanmadan sardılar. Hatta bazıları kırık ellerine silah bağladı ve beklemeye başladılar. Birbirleriyle vedalaştılar ve beklemeye başladılar.</p>

  <p class="block">Ama dağ sırtının dörtte birini fetheden orklar gelmedi.</p>

  <p class="block">Sonunda orklar ve goblinler dönüp yamacın aşağısına çekilince “Şimdiye kadar hiç böylesine inat etmemişlerdi,” dedi Banak. Bir saatten uzun zamandır ilerliyor ve kendilerini çatışmaya atıyorlardı; son savaşta, kanla kayganlaşan yamaca önceki savaşların toplamından daha çok ork ve goblin cesedi yığılmıştı. Üstelik tüm çatışma boyunca cüceler pozisyonlarını korumuş ve orklar hiçbir zaman zafere yaklaşmış gibi gözükmemişti.</p>

  <p class="block">Yine de gelmeye devam etmişlerdi. “İnatçı mı yoksa aptal mı?” diye sordu Tred McKnuckles. “Aptal,” diye karar verdi</p>

  <p class="block">Ivan Bouldershoulder. Kardeşi ekled; “Hee hee h…”</p>

  <p class="block">Tam o anda Torgar’ın ekibinin batıdaki durumunu, ölüleri taşıyan yaralı cücelerin tünellerden sel gibi aktığını gördüklerinden Pikel’in kahkahası yarıda kesildi ve Banak onu cevaplayamadı.</p>

  <p class="block">“Moradin aşkına!” diye soluk soluğa mırıldandı Banak; geniş yamaçlardaki savaşın Torgar’ın ordusuna takviye birlik gelmemesi için çevrilen bir dalavereden başka bir şey olmadığını anlamıştı.</p>

  <p class="block">Banak topallayan yaralıların ve taşınan ölülerin güney girişine akıp gidişlerine yüzünü buruşturup gözlerini kısarak baktı. Bu cüceler Mithril Salonu’na yeni katılmıştı, üstelik çoğu, daha onların Mirabar’daki güvenli evlerinden çıkmasına sebep olan bölgeyi bile görmemişti.</p>

  <p class="block">“Geri çekilme oldukça düzenli yapılıyor”, diye açıkladı Ivan Bouldershoulder, “Bozguna uğratmadılar, sadece geri püskürttüler, sanırım…”</p>

  <p class="block">“Git Torgar T bul,” diye talimat verdi Banak, “Ya da görevde kim varsa onu. Yardımımıza ihtiyacı olup olmadığını öğren.”</p>

  <p class="block">Pikel “Oooo,” derken BouldershoulderTar hızla oradan ayrıldı. Tred, Banak’ı başıyla selamlayıp onun arkasından koştu.</p>

  <p class="block">Tam o anda cüce liderinin yanına iki kişi daha geldi; yüzlerinde sert bir ifade vardı ve ork kanıyla kaplanmışlardı.</p>

  <p class="block">“Ne anlamı var ki?” diye sordu askerleri izleyen Catti-brie, “Tünelleri almak için bir yığın adam öldü ama bu tünellerin onlara ne faydası var ki? Hiçbirinin Mithril Salonu’yla bir bağlantısı yok; hatta yakınından bile geçmiyorlar.”</p>

  <p class="block">“Ama onlar bunu bilmiyor,” dedi Banak.</p>

  <p class="block">Catti-brie bunu kabul etmedi. Ortada dönen başka bir şey olduğuna inanıyordu ve Wulfgar’a baktığı zaman onun da aynı kendisi gibi düşündüğünü görebiliyordu.</p>

  <p class="block">“Gidelim,” diye önerdi Wulfgar.</p>

  <p class="block">“BouldershoulderTan ve Tred’i Torgar’ın yanına gönderdim,” dedi Banak.</p>

  <p class="block">Wulfgar başını salladı. “Torgar’a gitmiyorlar,” diye düzeltti, “O tünellerde düşmanlarımızın istediği hiçbir şey yok,” diye ekledi dağ yamacındaki katliamı göstermek için kolunu kaldırarak.</p>

  <p class="block">Banak başını sallayarak onu onayladı ama asıl korkusunu dile getirmedi. O ve diğerleri orkların neden tünellere böylesine saldırdığını anlamaya başlıyordu.</p>

  <p class="block">Devler…</p>

  <p class="block">“Wulfgar ve Catti-brie hızla ilerliyordu; TorgarT bulmak üzere hareket eden üç cüceyi yakalamış, geçmek üzereydiler. “Yukarı gidiyoruz,” diye açıklamıştı Catti-brie.</p>

  <p class="block">“O zaman beni de alın kardeşlerim,” diye seslendi Ivan, “Kapı dışında içeride olduğundan çok daha fazla yardımım dokunur.”</p>

  <p class="block">“Ben kardeeeş!” diye bağırdı Pikel ve yanındaki iki cüceyi geçip onlara doğru yöneldi.</p>

  <p class="block">Cücelerin “yaaap buunu” sözcüklerini hafife almamayı ve ona minnet duymayı çok önce öğrenmiş olan Catti-brie ve Wulfgar, hiç şikayet etmeden yollarına devam etti. Dağ sırtının güney ucuna gelmişler, yaraların olduğu tünel girişinin yanından yukarı doğru tırmanmaya başlamışlardı.</p>

  <p class="block">“Dayanıyoruz!” diye gururla bağırmıştı ağır yaralı olan ama yine de yürümekten vazgeçmeyen bir cüce. “Bundan hiç şüphemiz olmamıştı” diye geri bağırdı Catti-brie, sesinin cüce aksanıyla yükselip alçalmasına izin vermişti. Buna cevap olarak cüce, yumruğunu sıkıp havaya kaldırdı. Göstermemeye çalışsa da bu hareket acıyla yüzünü buruşturmasına neden olmuştu.</p>

  <p class="block">Wulfgar kayalık yokuşa çıkarlarken diğerlerine öncülük ediyor, güçlü ve uzun bacaklarıyla yıkık duvara kolayca tırmanıyordu. Her zorlu noktada durup diğerlerine bakıyor, Catti-brie’yi tutup yukarı; yanına çekiyordu. Kısa Pikel için bu iş çok daha zordu ve Wulfgar taşın üzerine yüzükoyun yatsa bile o kadar alçağa uzanamıyordu.</p>

  <p class="block">Pikel sadece gülümseyip ona el sallamış, dairesel hareketler yapıp bir şeyler söylemiş sonra durmuş ve bir yandan kıkırdarken, gözlerini taşa dikmişti. Yeşil sakallı cüce öne uzanmış, birden yumuşayan taşa tutunmuştu. Attığı her küçük adımda onu yeniden şekillendiriyordu. Kıkırdamaya devam eden cüce iki insanın yanına kolaylıkla yürüyüp onlara yola devam etmelerini söylemişti.</p>

  <p class="block">Dağ sırtının tepesi kayalık ve engebeliydi ama soldan sağa, üçlünün üzerine doğru esen rüzgara rağmen kesinlikle harekete elverişliydi. Batı yamacına doğru rüzgar yönünde harekete geçmişler ve düşmanı daha görmeden onun kokusunu almışlardı.</p>

  <p class="block">Yüksek bir çıkıntının arkasına geçip ilk ayaz devinin yukarı tırmanışını izlediler.</p>

  <p class="block">Catti-brie, Taulmarü’i havaya kaldırdı ve öldürmek üzere nişan aldı ama Pikel yayı kavrayıp, kıllı başını salladı ve boşta kalan elinin parmaklarını oynatıp kuzeyi gösterdi.</p>

  <p class="block">Oradan daha çok dev geliyordu.</p>

  <p class="block">“Tek bir atış,” diye fısıldadı Wulfgar ve Aegis-fangT sıkıca kavradı. “Silahlarımız uçarken koşun.”</p>

  <p class="block">“Hazırım,” dedi Catti-brie ve Pikel’e yayını bırakması için işaret verdi.</p>

  <p class="block">Domuz gibi bir ses çıkaran Pikel saklandıkları yerden çıkıp güneye doğru hızla koşmaya başladı. Ona en yakın yerde olan dev uludu ve onu kovalamaya başladı.</p>

  <p class="block">Ama hızla ilerleyen bir ok iri yaratığı göğsünden vurup onun geriye doğru sendelemesine neden oldu, derken havada döne döne onun üzerine ilerleyen bir savaş baltası devi neredeyse aynı yerden vurdu.</p>

  <p class="block">Dev bir kez daha sendeledi ve yamacın batı ucundan yuvarlandı.</p>

  <p class="block">Wulfgar ve Catti-brie kükreyişini duymuş ama tüm güçleriyle koşmaya başladıklarından onu görmemişlerdi. Yokuşun güney ucunda Pikel’e yetişmişlerdi; Wulfgar tek kelime etmeden cüceyi kucaklayıp taştan taşa atlayarak hızla aşağı doğru ilerlemeye başladı. Yere indiklerinden kısa bir süre sonra etraflarına iri kayalar yuvarlanmaya başladı ve üçlü grup hâlâ orada olan cücelerin tünele sığınmasını sağlamak için çok çaba harcadı</p>

  <p class="block">Aradan çok geçmeden Ivan’a, Tred’e, Shingles McRuff ve ağır yaralı Torgar Hammerstriker’a yetiştiler. “Büyücüler,” diye açıkladı Shingles, “Cadı dev gelip arkadaşımın kalbini ezdi!”</p>

  <p class="block">Konuşmasını bitirince nazikçe Torgar’ın omzunu sıvazladı. “Acıyor,” diye belirtti Torgar, sesi zor çıkıyordu, “Çok acıyor.”</p>

  <p class="block">“Pöh! Sen basit bir cadı numarasıyla yıkılamayacak kadar güçlüsün,” diye moral verdi Shingles ve yeniden Torgar’ın omzuna vurmak için bir hamle yaptı ama Torgar elini kaldırıp onu durdurdu.</p>

  <p class="block">“Yukarıda devler var,” diye açıkladı Wulfgar cücelere, “buraya gelme ihtimallerine karşı daha derine ilerlemeliyiz.” “Güneye gitmezler,” diye açıkladı Catti-brie, “yüksek zemini istiyorlardı ve onu aldılar.”</p>

  <p class="block">“Artık orklar da gelmiyor,” diye belirtti Shingles. “Çatıyı üstlerine yıktık ama yine de isteselerdi çoktan bizi yakalarlardı.”</p>

  <p class="block">“İstediklerini elde ettiler,” diye cevapladı Catti-brie.</p>

  <p class="block">Güney çıkışına baktı; sakin görünüyordu; taş yağmuru sona ermişti. Yine de, Wulfgar ve diğerleri tünelden çıkmak için biraz daha beklemeyi tercih ettiler. Onları, bölgeyi kaplayan rahatsız edici bir sessizlikle birlikte alacakaranlığın uzun gölgeleri karşıladı.</p>

  <p class="block">Catti-brie doğudaki esas cüce birliğine doğru baktı.</p>

  <p class="block">“Devler için fazla uzak,” dedi ve bakışlarını yeniden dağa çevirdi.</p>

  <p class="block">Wulfgar hemen harekete geçti ve kadın da onu izledi. Dağın tepesinde, gitgide koyulaşan karanlığa rağmen, nasıl bir saldırı içinde olduklarını anlamışlardı. Kuzeydeki devler batıya iri kütükler taşıyor ve diğerleri bunları dev savaş aletlerine dönüştürüyordu. Catti-brie huzursuzca cüce birliklerine doğru baktı. Aslında devlerin erişemeyeceği kadar uzaktaydılar. Peki ama dev bir mancınığın erişemeyeceği kadar da uzakta mıydılar?</p>

  <p class="block">Tam o anda kadın aslında ne kadar da büyük bir tehlike içinde olduklarını anladı. Sadece basit bir avantaj sağlamak için hem orklar hem de kendileri yüzlerce adamının katledilmesine göz yumuyordu; bu, aşağılık, domuz suratlı yaratıkların şimdiye kadar hiç göstermediği bir bağlılık ve kurnazlık örneğiydi.</p>

  <p class="block">“Bruenor, orkların ve goblinlerin şimdiye kadar kuzeyi ele geçirmemesinin tek sebebinin birlikte savaşamayacak kadar aptal olmaları olduğunu söylerdi,” diye fısıldadı kadın, Wulfgar’a.</p>

  <p class="block">“Bruenor öldü ya da yakında ölecek,” diye cevapladı Wulfgar.</p>

  <p class="block">Sert ses tonundan Catti-brie, onun da, kendisi gibi, durumu fark etmiş olduğunu anlamıştı. Başları beladaydı.</p>

  <h1 id="sigil_toc_id_13">SINIRI BELİRLEMEK</h1>

  <p class="block">“Tanrı aşkına yaşlı VVilliam, gece uykuna hazırlanmak için bütün günü uyuyarak geçirebilir misin?” dedi Banak’ın, Mithril Salonu’nun öbür yakasında, batıdaki dağlarda inanılmaz bir ün kazanan savaş lideri, kuzeni Brusco Brawnanvil.</p>

  <p class="block">“Evet,” diye cevapladı yaşlı William -arkadaşları ona Bili derdi-HuskenNugget ve cüce kalesinin batı girişindeki küçük kulenin taş duvarına yeniden başını dayayıp dinlenmeye devam etti. Surbrin akşam ışığında parlayarak yanlarından hızla geçti.</p>

  <p class="block">Mithril Salonu’na canavarların dağ sırtından ilerleyerek kuzeye doğru harekete geçtiği haberinin gelmesinden kısa bir süre sonra, şu anki yerlerinin kuzeyine sağlam bir kamp daha kurulmuştu. Ama Shallows’taki umutsuz geri çekiliş ve batıda patlak veren savaşla kamp, geride sadece birkaç gözcü bırakılarak tamamen terk edilmişti. Cücelerin boşa harcayacak adamı yoktu ve orklar Bekçi Vadisi’nin kuzeyindeki dağlarda onlara yüklenmeye devam ediyordu. Nesme’den gelen haberler Battlehammer Klanı’nın bir yeraltı saldırısı olmasından korkup tünellerdeki savunmalarını da arttırmasına neden olmuştu.</p>

  <p class="block">Doğuda uzun sıkıcı saatlerden ve Surbrin’in dansından başka bir şey yoktu ve bu, halklarının batıda savaşıp ölüyor olduğunu bilen kıdemli cüceler için durumu daha da zorlaştırıyordu.</p>

  <p class="block">Böylece, Brusco, Bili ve diğerleri doğuda gözlerini kapamış, başlarını yaslamış savaş bitmeden öldürebilecekleri orklar olmasını umarak dinlenirken, Banak, Pwent -ve Mirabar cüceleriyle birlikte oluşturdukları kuvvetleri-onları izleyen sürüler karşısında kahramanca bir direniş gösteriyordu.</p>

  <p class="block">“Filbedo’yu birkaç gündür görmüyorum,” diye belirtti Brusco.</p>

  <p class="block">Bili uykulu gözlerini araladı ve “Duyduğum kadarıyla batıya, Bekçi Vadisi’nin dışına gitti,” dedi.</p>

  <p class="block">“Evet, öyle yaptı,” dedi kulenin tepesindeki yukarı açılan kapağın yanında, sırtını beli yükselikliğindeki duvara dayamış oturan Kingred Doughbeard. “On beş ya da daha fazla fark etmez; her iki durumda da pek rahat sayılmayız. Dehlizlerin bu tarafında sadece yirmi beş kişi kaldık, bu yüzden bazılarımız iki kez nöbet tutuyor olacak.”</p>

  <p class="block">“Pöh!” diye homurdandı Brusco, “Keşke isteseler. Batıya giderdim!”</p>

  <p class="block">“Hepimiz öyle,” diye cevapladı Kingred ve o da homurdandı. “Bili hariç; onu burada bırakırdık. Bili sadece uyumak istiyor.”</p>

  <p class="block">“Evet,” diye onayladı Bili, “Ayrıca iki kez nöbet tutarım, hatta isterseniz üç. Dokuz cehennem, bütün gün ve bütün gece burada dururum.”</p>

  <p class="block">“Bir yandan da horlarsın,” dedi Kingred. “Evet,” dedi Bili.</p>

  <p class="block">“Madem uyuyacaksın o zaman Kingred’le nöbet değiştir,” diye talep etti Brusco. “En azından bana kemik sallayabileceğim birilerini bırak.”</p>

  <p class="block">“Tamam,” dedi Bili.</p>

  <p class="block">Esnedi, yana kıvrılıp her nasıl olduysa doğruldu ve canından bezmiş bir şekilde yukarı tırmanmaya başladı. Altından gelen Kingred’in, Brusco’nun ve kumara katılmaları için yalvar yakar tatlı sözlerle kandırıp tünelden çağırdıkları bir çiftin sesi daima yorgun olan cüceyi pek de engellemedi; kısa bir süre sonra mutlu mutlu horluyordu.</p>

  <p class="block">Kulenin dış duvarının çevresindeki yolun ortasında, kule ağzının dağla birleştiği yerdeki karanlık bir gediğe saklanmış olan Tos’un Armgo bütün konuşmaları duymuştu. Drow uygun bir yerde durmuş bekliyor ve Donnia ile Ad’non’a geciktikleri için sessizce lanet okuyordu; üstelik bu ilk defa da olmuyordu! Ne de olsa Tos’un basit bir savaşçıyken onlar grubun sinsileriydi. En azından Donnia ve Ad’non kendisine böyle söylüyordu.</p>

  <p class="block">Kaer’lic, Obould’un keşif kolu olduğu için Tos’un’a birkaç büyü yapıp ona yardım etmişti ama yine de o bu denli korunmasız olmaktan ve cücelerin yuvasında tek başına kalmaktan pek de memnun değildi.</p>

  <p class="block">‘Obould uzakta değil,’ dedi kendi kendine. ‘Ayrıca o ve yardakçıları kuzeydeki bu kampın zayıf korumalarını anında ezip geçebilir.’</p>

  <p class="block">Bu düşünceler drowun derin bir nefes almasını ve arkasına dönüp silahlarını almasını sağladı.</p>

  <p class="block">Neyse ki gökyüzündeki lanetli ateş topu dağların arkasına ilerlemiş ve doğu yamacını gölgelendirmişti. Yine de, Tos’un’a göre bölge rahatsız edici bir şekilde aydınlıktı.</p>

  <p class="block">Ama gitgide kararıyordu. Drowun zamanı geliyordu.</p>

  <p class="block">Brusco kapattığı avuçlarını üfledi ve onları kuvvetli bir şekilde sallayıp sert parmakları ve nasırlı avuçlarındaki bardağın içindeki kemikleri yuvarladı. Sonra tekrar üfledi ve dağın altındaki sırlar tanrısı Dumathoin’e çabuk ve kısa bir dua mırıldandı.</p>

  <p class="block">Kumar mekanının çevresindeki cüceler yakınıp, bir tanesi onun kafasına vuruncaya kadar bütün bu işlemleri tekrarladı. “Şu lanet şeyleri atacak mısın artık?”</p>

  <p class="block">Cücenin yakınmasında hemen hemen bütün gümüşlerin Brusco’nun önünde yığılı olmasının payı tabii ki büyüktü; gün doğumundan birkaç saat öncesinden bu yana kazanıyordu.</p>

  <p class="block">“Yaşlı eski dostum Dum’un neyin ne olduğunu söylemesi için beklemek zorundayım,” diye cevapladı Brusco. “At şu lanet şeyleri!” diye aynı anda bağırdı birkaç kişi.</p>

  <p class="block">“Pöh!” diye homurdandı Brusco ve kemikleri yuvarlamak üzere bir hareket yaptı.</p>

  <p class="block">Bir boru ısrarla ve yüksek sesle öttü; cüceler donup kalmıştı. “Güney mi?” diye sordu içlerinden biri. Boru tekrar öttü. Sese kulak vermişler ve güneyden geldiğini anlamışlardı.</p>

  <p class="block">“Ne görüyorsun Bili?” diye sordu Kingred.</p>

  <p class="block">Diğerleri kuleye tırmanmaya başlamış; güneydeki merkezlerinden gelen bir uyarı ateşi olup olmadığını görebilmek için yüksek yerlere çıkıyorlardı.</p>

  <p class="block">“Bili?” diye yeniden seslendi Kingred, “Uyan mankafa! Bili!” Cevap yoktu.</p>

  <p class="block">Ayrıca Kingred bir horlama sesi de gelmediğini fark etmişti; uzun zamandır gelmiyordu. “Bili?” diye tekrar sordu; bu kez daha sessiz ve daha endişeli.</p>

  <p class="block">“Ne oldu?” diye sordu içeri koşturan Brusco.</p>

  <p class="block">Kingred gözlerini yukarı doğrulttu; bakışları yeterince şey açıklıyordu. “Bili?” diye bağırdı Brusco.</p>

  <p class="block">Merdivene koşup hızla yukarı tırmanmaya başladı. “Güneyde troller var!” diye bir çığlık yükseldi uzaktan, “Güneyde troller var!”</p>

  <p class="block">Brusco merdivende durdu ve ‘Troller mi? Lanet olası Trollerin burada ne işi var?’ diye düşündü. Bu kez kuzeyden gelen başka bir boru öttü.</p>

  <p class="block">“Sığınaklara geçin!” diye bağırdı Brusco aşağıdaki Kingred’e. “Hepsini sığınaklara götür ve sıkıca kapanın!”</p>

  <p class="block">Kingred çabucak hareket etti ve Brusco merdivenin yukarısına doğru baktı. Bill’in açık kapaktan sarkan ayaklarından birini görebiliyordu.</p>

  <p class="block">“Bili?” diye yeniden seslendi. Ayak hiç hareket etmedi.</p>

  <p class="block">Brusco’yu mide bulandırıcı bir düşünce kapladı ve kendini yavaş yavaş yukarı tırmanmaya zorladı.</p>

  <p class="block">Kapağın ağzının altında durup yukarı uzandı ve Bill’in ayağını tutup kuvvetlice çekti.</p>

  <p class="block">“Bili?”</p>

  <p class="block">Ne bir hareket, ne bir cevap ne de horlama sesi vardı.</p>

  <p class="block">Birden Brusco körleşmişti; her yer zifiri karanlıktı. İçgüdüsel olarak kıvrıldı ve kendini bıraktı; taş zemine düşüp yuvarlandı. Karanlığın dışına çıktığında kıdemli cüce kılıcını eline almıştı ve kör olmadığına seviniyordu; büyü çevresini karartmış ama gözlerine zarar vermemişti.</p>

  <p class="block">“Buraya gelin!” dedi arkadaşlarına, “Büyü! Ve Bill’e bir şey olmuş!” Kingred’in öncülük ettiği diğer cüceler kuleye girdiler.</p>

  <p class="block">“Yakalama battaniyesi kurun!” diye emretti Brusco.</p>

  <p class="block">Merdivene doğru koşup bu kez çok daha hızlı hareket ederek tırmanmaya başladı. Diğer cüceler ellerine birkaç battaniye almış onları ikiye katlıyorlardı. Her biri bir köşeye geçerek battaniyeyi kapağın altma doğru açtılar. Yukarıdan gelen bir gürültü, Brusco’nun Bill’e seslenişini ve sonra da bir hırıltı duydular.</p>

  <p class="block">Bir cüce düşmüş battaniyenin kenarlarına çarpıp büyük bir gürültüyle sert zemine yuvarlanmıştı.</p>

  <p class="block">Dördü birden battaniyeyi bırakıp boğazından parlak kan akan yoldaşlarına doğru koşarak “Bili!” diye bağırıyorlardı. “Onu rahibe götürün,” diye haykırdı içlerinden biri ve Bill’i sürüklemeye başladı.</p>

  <p class="block">Cüceler kapıya doğru koşuşturdu ve sonra başka bir gürültü duyup oldukları yerde durup Brusco’ya seslendiler.</p>

  <p class="block">Brusco karanlıktan aşağı; sert zemine düşmüştü. Ayakta durmaya çalışmış, yana doğru sendelemişti ve Kingred koşup onu tutma-saydı düşecekti.</p>

  <p class="block">“Lanet olası şey beni soktu!” dedi soluk soluğa.</p>

  <p class="block">Arkaya doğru uzandı ve kanlanan elini öne getirdi. O anda bütün gücünü yitirdi ve Kingred onu ayakta tutabilmek için çok çaba harcamak zorunda kaldı.</p>

  <p class="block">“Yardım edin!” diye bağırdı ve bir cüce yaralı Brusco’ya doğru koştu.</p>

  <p class="block">“Sığınaklara,” diye hatırlatmayı başardı Brusco; her kelimesinin arasında ağzından kan geliyordu.</p>

  <p class="block">İkisi Bill’i taşıyıp, diğer ikisi de Brusco’ya destek olurken küçük kuleden çıktıkları zaman güneydeki yoldaşlarını gördüler ve kuzey-dekilerin çığlıklarını duydular.</p>

  <p class="block">Güneyden “Troller!” diye bağırıyorlardı. Kuzeyden “Orklar!” çığlıkları yükseliyordu.</p>

  <p class="block">Kingred, Brusco’yu diğer cüceye teslim etti ve ileri doğru hareket etti; Mithril Salonu’nun büyük demir kapısına yaklaştığında belindeki çekici çıkardı. Çekicini kaldırıp doğruca içeri daldı.</p>

  <p class="block">Çekicini bir kez savurdu, iki kez savurdu, durdu ve üçüncü kez savurdu. Birkaç dakika bekledi ve parolayı tekrar tekrar yineledi; kapının arkasındaki sürgünün kaldırılıyor olduğunu düşündüğü zaman aynı hareketi daha güçlü bir şekilde yapmaya devam etti.</p>

  <p class="block">İstediği tek şey bu dayanıklı kapıların açılmasıydı!</p>

  <p class="block">Ana girişten bir gıcırtı sesi geldi ve karanlık dar bir tünele açılan küçük bir kaya yana kaydı.</p>

  <p class="block">Kingred tünelin başında dunnuş onlara acele etmelerini söylerken cüceler sırayla içeri girdi.</p>

  <p class="block">Kuzeyden ve güneyden cüceler geliyor, her biri kendilerini takip eden -güneyde troll, kuzeyde ork-kuvvetleri güç bela geride bırakabiliyordu. Kingred gerçeğin farkına varmıştı; ikinci bir sığınak açılsa bile bütün cücelerin canavarlardan önce içeri girmesi mümkün değildi. Neredeyse arkadaşlarına seslenip ana kapıyı açmalarını isteyecekti ama korkusunu dizginleyip bunu yapmayı ertelemişti. O ve başka birkaç kişi dışarıda kalmalı ve saldırganlara acı bir son yaşatmalıydı.</p>

  <p class="block">Kingred kılıcını ve kalkanını kuşanıp diğerlerine bir an önce sığınağa girmelerini emretti.</p>

  <p class="block">“Yürü! Yürü! Yürü!” diye seslendi diğerlerine. “Kıçınızı yere yapıştırıp oynatmaya başlayın!”</p>

  <p class="block">İlk gelen canavarlar trollerdi; onları karşılamaya hazırlanan Kingred’in burnuna iğrenç kokuları geliyordu. Güçlü kollan yorulmak bilmeden hareket ediyor, canavarları kesip onları geri püskürtüyordu. Bir pençe omzunu kavrayıp derin bir yarık açtı ama cüce ondan kurtulmayı başarıp saldırgana döndü. Kingred sırayla hepsini geri gönderiyordu. Çılgıncasına, sahip olduğu her şeyi yitirdiğini bilen bir cüce gibi savaşan Kingred gürledi ve bastırdı.</p>

  <p class="block">Kingred’in şimdiye kadar gördüğü bütün yaratıklardan daha çirkin, varolabilecek bütün kabuslardan daha korkunç iki başlı bir trol diğerlerini yolundan çekip onun önüne dikildi. Korkusunu bastıran Kingred kükreyip canavara doğru hücuma geçti ama kocaman dikenli bir sopa onun önünü kesip cüceyi uzaklara savurdu.</p>

  <p class="block">Tam o sırada kuzeyden sel gibi akan, bağırıp çağıran ve taşlar fırlatıp öfkeyle hücum eden orklar belirdi.</p>

  <p class="block">“Dışarıda bir düzine adamımız kaldı!” diye bağırdı iç kapı muhafızlarından biri olan Bayie Rockhunter, “Açın şu lanet kapılan!”</p>

  <p class="block">Birden cüce ağır, sivri bir kazma alıp kapıya yüklendi ve diğerleri de onun arkasına geçti. “Bu yapılmamalı!” diye bağırdı yaralı Brusco, “Yerinizi biliyorsunuz!”</p>

  <p class="block">Bu hatırlatıcı sözler büyük kapılara yapılan baskıyı yavaşlattı; bu kapılar batıdaki klan liderlerinin izni olmadan kesinlikle açılamazdı. Doğu kapısındaki cüceler bir ordu değil sadece dehlizi ne pahasına olursa olsun koruyan gözcü ve nöbetçilerdi. Bu kapıları açmak güçlü bir ordunun dehlize girmesine sebep olmak anlamına gelirdi.</p>

  <p class="block">Fakat açmamak halklarının dışarıda ölürken çıkardığı sesleri dinlemek demekti.</p>

  <p class="block">“Onları bırakamayız!” diye bağırdı Bayie.</p>

  <p class="block">“O zaman ölmelerinin hiçbir anlamı kalmaz; onlardan bu değeri çalmış olursun,” diye sessizce cevapladı Brusco. Bu ses tonu ve sözler genç cücenin bütün öfkesini alıp götürmüştü.</p>

  <p class="block">“Tünellerin ağzını tutabildiğiniz kadar açık tutun,” diye belirtti başka bir cüce.</p>

  <p class="block">O akşam, düzinelercesi Kingred’le beraber tünellerin ve büyük, süngülü kapıların önünde dururken iki cüce Mithril Salonu’nun güvenli dehlizine girdi. Sonunda içeridekiler halkını ve kaderlerini dışarıya mühürleyen tünellerin ağzına taşların kaymasını sağlayan ağırlıklan düşüren kaldıraçların kollarını çekmeyi kendi rızalarıyla kabul etmişlerdi. Brusco ve diğerleri, Kingred ve yamndakilerin asla unutulmayacağı, uğurlarına şarkılar yazılıp bütün tavernalarda söyleneceği sözünü vererek, büyük bir üzüntüyle tünellerin ağzını kapamıştı.</p>

  <p class="block">Kral Obould, Gerti Orelsdottr ve trol Proffıt kalenin ve kapıların önünde durmuş, devlerin, trollerin ve orkların Mithril Salonu’nun doğu girişinin ağzına taşlar yığmasını izliyordu. İçeriden gelen sesler cücelerin de aynısını yapıyor olduğunu gösteriyordu ama Obould riske girmek istemiyordu. Amacı doğu kapısını mühürlemekti ve o da aynen öyle yapıyordu.</p>

  <p class="block">Sevgili liderlerine “Surbrin’e kadar olan bütün bölge bizimdir,” diye haykırdı ork. Karanlığın içine saklanan Kaer’lic ve Tos’un onu dikkatle dinledi.</p>

  <p class="block">Oğlunun cüceleri henüz içeri kapamadığını unutuyor, dedi Kaer’lic el işaretleriyle.</p>

  <p class="block">Tos’un onun alayını takdir etmiş ama Obould’un yaptıkları onu daha çok etkilemişti. Urlgen’in, Battlehammer Klanı’na batıdan uyguladığı baskı düşünülecek olursa zafer çok kolay kazanılmışa benziyordu. Birkaç ork, birkaç cüce ölmüş ve Obould Surbrin’in batı yakasını; Dünyanın Omurgası’ndan Mithril Salonu’nun güneyindeki dağların sonuna kadar olan bölgeyi kontrolü altına almıştı. Şu an bulundukları yerin kuzeyindeki nehir boyunca kurulmuş olan savunma mevzileri göz önünde bulundurulunca bu hiç de azımsanacak bir şey değildi.</p>

  <p class="block">“Cüceler başka bir çıkış yolu bulacaktır,” diye belirtti Gerti ve Tos’un, tıpkı Kaer’lic gibi, onun da muhteşem ork kralının havasını biraz da olsa söndürmek istediğini anlamıştı.</p>

  <p class="block">Obould, dişi deve sert bir bakış attı ama sonra ilgisini iki başlı trol Proffıt’e yöneltti. “İyi bir iş çıkardın,” diyerek onu tebrik etti. “Yürüyüşün etkileyiciydi.”</p>

  <p class="block">“Trol yok…” dedi soldaki baş. “…Yorulmak,” diye ekledi sağ baş.</p>

  <p class="block">“Buradaki işimiz bittiğinde doğruca güneye gideceksin,” dedi Obould ve her iki baş da onu onayladı.</p>

  <p class="block">“Hatlımızı Surbrin’e kadar uzatacağız,” diye açıkladı Obould, Gerti’ye. “Kazançlarımızı onları inkar edecek olanlara karşı kullan. Ayrıca ana kuvvetimiz batıya ve kuzeye geri dönecek.”</p>

  <p class="block">“Ve Proffıt, Trollmoors’a geri mi dönüyor?” diye sordu Gerti. Leş gibi kokan trolla olan nefreti açıktı.</p>

  <p class="block">“Güneydeki tünellere,” diye cevapladı Obould. “Mithril Salonu’na bağlı olan tünellere. Proffıt ve adamları içerideki cüce kalesi için savaşacak. Cüceleri yenecek ve yeni krallığımızı ilan edeceğiz.”</p>

  <p class="block">Öngörüsü yüksek, diye işaret etti Kaer’lic.</p>

  <p class="block">Arkadaşının Obould’dan git gide daha da tedirgin olduğunu fark eden Tos’un gizlice gülümsedi.</p>

  <p class="block">Onları dolduruşa getirenler bu dört akıllı drowdu ama hiçbiri Obould’un bu kadar kesin ve kazanılabilir bir şey yönetebileceğine inanmamıştı. Tos’un, ork kralı, Trollmoors ve Dünyanın Omurgası arasındaki Surbrin’den Fell Pass’a kadar uzanan kuzeyi ele geçirmeyi başarırsa ne olacağını merak etti (ve arkadaşlarının da aynı merak içinde olduğunu biliyordu.) Obould böylesi bir krallık elde edip sonunda cüceleri Mithril Salonu’nda bozguna uğratırsa ne olacaktı? Gümüşay o zaman ne yapardı? Ya da Mirabar? Veya Adbar Kalesi ya da Felbarr Kalesi?</p>

  <p class="block">Ne yaparlardı? Söylenenlere göre dağlardan akın akın orklar geliyordu. Tos’un ve arkadaşları yanlışlıkla Obould’u kontrol edemeyecek kadar yükseltmiş miydi?</p>

  <p class="block">Pek çok insan, cüce ve elf kalesinin içinde orklar barınıyordu. Diğer kabileler Obould’un zaferine katılmak için toplanır mıydı? Obould antlaşma ya da diğer şehirlerle ticaret yapmaya çalışır mıydı?</p>

  <p class="block">Bunların hepsi Tos’un’a saçma hatta gülünç gelmişti. Gerti’nin, ork kralıyla hemfıkirmiş gibi dursa da, korkunç olan yüz ifadesi kara elfe pek çok gizli tehlike olduğunu hatırlattı.</p>

  <p class="block">Tos’un, Kaer’lic’in üç lidere doğru ilerlediğini ve Obould’un kendisine de sesleniyor olduğunu ancak o zaman fark etmişti. Lolth’un rahibesinin yanından geçip öne çıktı.</p>

  <p class="block">“Sen Proffıt’le git,” diye talimat verdi Obould, Barrison DerArmgo’nun savaşçısına.</p>

  <p class="block">“Ben mi?” diye inanmazca sordu Tos’un; bu düşünce iştahını kabartmaktan çok midesini bulandırmıştı.</p>

  <p class="block">“Proffıt cücelerle savaşmak üzere Karanlıkaltı’nın yukarısına doğru hareket edecek,” diye açıkladı Obould, “Senin şehrinin yaptığından fazlası.”</p>

  <p class="block">Tos’un şaşkınlık içinde Kaer’lic’e baktı; ork kralının bu bilgiyi nasıl elde ettiğini merak ediyordu.</p>

  <p class="block">En iyisi için, diye gizlice işaret etti Kaer’lic; bilginin kaynağı konusundaki şüphelerini yatıştırıyordu. “Mithril Salonu’na giden tünelleri biliyorsun,” diye açıkladı Obould, Tos’un’a; “Daha önce orada bulundun.” “Az biliyorum,” diye karşı çıktı drow.</p>

  <p class="block">“Diğerlerinden çok daha fazla,” dedi Obould, “Yüzey güvenlik altına alınınca çok geçmeden dehliz içindeki saldırıya başlamalıyız. Bu av sırasında Proffit’e öncülük edeceksin.”</p>

  <p class="block">Obould’un ses tonu tartışma şansı bırakmıyordu ama Tos’un yine de itiraz etmeye yeltendiğinde Kaer’lic ısrarla Böylesi daha iyi diye işaret etti.</p>

  <p class="block">“Ben de onunla gideceğim,” diye açıkladı Kaer’lic. “Bazı tünelleri biliyorum ve kuvvetlerine iki kara elfin öncülük etmesi Proffıt için daha iyi olur.”</p>

  <p class="block">Obould başını sallayıp onayladı ve başka meselelerle, özellikle de görkemli kapıların mühürlenmesiyle ilgilenmeye başladı.</p>

  <p class="block">Çift diğerlerinden uzaklaşınca Bunu neden yaptın? diye sordu Tos’un’un parmakları Kaerlic’e. Uzakta olmalıyız cevabı geldi.</p>

  <p class="block">Peki ya Ad’non ve Donnia?</p>

  <p class="block">Kaer’lic omuz silkip cevapladı: Kendilerini korurlar. Bunu hep yapıyorlar. Şimdilik en iyisi güneye gitmemiz. Neden? Çünkü Drizzt Do ‘Urden kuzeyde.</p>

  <p class="block">Tos’un şaşırtıcı arkadaşına meraklı gözlerle baktı. Kaer’lic, Drizzt yüzünden çok endişelendiğini belirtmişti ama kaçak drow bölgede olduğundan oradan uzaklaşıp uzağa gidecek kadar mı korkuyordu? Bu çok anlamsızdı.</p>

  <p class="block">Gerçi Kaer’lic’in şüphelerini bilemezdi. Tos’un kaçaklara katıldığından beri Menzoberranzan’ın Mithril Salonu felaketiyle ilgili hikâyeler anlatmış ve Kaer’lic Suun Wett, Drizzt Do’Urden’in Menzoberranzanh bir drowdan çok daha fazlası olduğundan korkmuştu.</p>

  <p class="block">Dövüşme yeteneğinin yanı sıra o kaçak drowla ilgili özel bir şey vardı; tanrı vergisi bir özellik… Kaer’lic her zaman akıllı biri olmuştu ama drow rahibesi kendini şüphelerinin içine mahkum eden kurnazlığından neredeyse nefret ediyordu. Aydınlamanın bedeli bu olamaz mıydı?</p>

  <p class="block">Arkadaşlarının aksine Lolth rahibesi sinir bozucu ve korkunç bir şeye inanıyordu; Drizzt Do’Urden’de Lolth’un lütfü vardı…</p>

  <h1 id="sigil_toc_id_14">ELF SİNEKLERİ</h1>

  <p class="block">Silahlar uçuşuyor, ayaklar çırpınıyordu; iki orkun, kanatlı atının üstündeki ölümcül elf savaşçısıyla dövüşmeye devam etmeye hiç niyeti yoktu; şimdiden kendi ırklarından üç kişinin öldüğünü görmek korkak yürekleri için gereğinden de ağır olmuştu, bu yüzden silahlarını atıp kayalık patika boyunca koşmaya ve yardım çığlıkları atmaya başlamışlardı. Elf, güzel beyaz atının üzerinde onları havadan takip ediyor, atın görkemli kanatları üzerlerinde salınıyordu. Orklar ne kaçabilir ne de saklanabilirlerdi, tabii yerin altına girerlerse o başka…</p>

  <p class="block">Bunu yapmayacaklarını elf biliyordu.</p>

  <p class="block">Gündoğumu’nu sola doğru sürdü; iki ork dar, ana patikada ilerliyordu.</p>

  <p class="block">Pegasus ve elf dışında hiçbir şeyi umursamayan orklar yön değiştirmiş ve tüm güçleriyle koşmaya başlamışlardı. Biri önden diğeri arkada ilerlerken bir dönemece gelip başka bir iri kayayı çevreleyen yokuşu çıkmaya başlamışlardı.</p>

  <p class="block">En azından kayanın etrafını dolaşmaya çalışmışlardı.</p>

  <p class="block">İkinci elf belirmişti; ölümcül olduğu kadar güzeldi. Soldan; kayanın arkasından dönerek gelmişti.</p>

  <p class="block">Öndeki ork bir çığlık attı ve olduğu yerde kalakaldı; kollarını öne uzatıp kendini korumaya çalıştı ama elf ona çarpmadı. Onun etrafında dolanıp orku koşan partnerinin karşısında bir engel olarak kullandı. Diğer ork arkadaşının beklenmedik bir şekilde olduğu yerde kaldığını fark edip çabucak durdu; iş işten geçinceye kadar arkadaşının sağından kendisine doğru gelen esnek yaratığı fark etmemişti bile. Bir kılıç, orku göğsünden şişledi.</p>

  <p class="block">İlk ork tekrar gözlerini açtı; saldırıdan kurtulduğunu, dişi elfın bir şekilde yanından geçip gittiğini sandı. Olduğu yerde durup ne kadar şanslı olduğunu düşünmenin bir anlamı olmadığından yeniden koşmaya başladı.</p>

  <p class="block">Böbreğine bir kılıç saplandığında neredeyse bir adım ilerlemek üzereydi. İkinci bir bıçak sapladığında ise bir adım daha atmaya yeltenmişti. Ensesinin arkasından öldürücü bir darbe aldığında üçüncü adıma geçmek üzereydi.</p>

  <p class="block">“Drizzt Do’Urden’in bunu neden sevdiğini anlamaya başlıyorum,” diye belirtti Innovindil’in yanma atını süren Tarathiel.</p>

  <p class="block">“Sevdiğini sanmıyorum,” diye cevapladı Innovindil. Kayalara bakıp ıslık çaldı. Dört nala gelen Günbatımı belirdi. “O, öfkeyle hareket ediyor ve bu eğlencenin ötesinde bir şeydir. Bunu ona yardıma gittiğimiz zaman gördük. Cömertliğimizi bile kabul edecek durumda değildi.”</p>

  <p class="block">Tarathiel kanlı kılıcını yerdeki orklardan birinin rüküş ceketiyle temizledi. Partnerinin haklı olduğunu biliyordu. Nehirde DrizztTe karşılaştıkları zaman kara elfle bir ilişki kurmayı ummuştu.</p>

  <p class="block">Tarathiel onunla Ellifain hakkında konuşmayı, ona ne olduğunu öğrenmeyi ya da kadının mantık dışı hareket ettiğini ve onun peşine düştüğünü söyleyerek Drizzt’i uyarmayı ummuştu.</p>

  <p class="block">Ama o günkü konuşmaları bunların yanına bile yaklaşmamıştı ve bunun nedeni tam da Innnovindil’in açıkladığı şeydi. “İçinde bir yerlerde bu iğrenç yaratıkları öldürmekten zevk alıyor olmalı,” diye cevapladı Tarathiel. “Bu davranışının dünyanın iyiliği için olduğunun farkına varmalı.”</p>

  <p class="block">“Öyle umalım,” dedi Innovindil; ses tonu hiç de inandırıcı değildi. Konuşurken sanki Drizzt’i arıyormuş gibi etrafa bakındı.</p>

  <p class="block">İkili, öldürdükleri beş orkun çığlıklarını duyan diğer orkların bölgeye geliyor olduğunu bildiğinden çabucak harekete geçti. Çoğunlukla atlarını yerde dört nala sürerek ilerlediler ama takip edilmemek için vadileri ve kayaları aşarken kanatları kullandılar. Orkların onları yakalayamayacaklarından oldukça emindiler.</p>

  <p class="block">Yine de o gece elfler doğrudan mağaralarına dönmedi; avlanma umuduyla bölgeyi iyice taramayı tercih ettiler.</p>

  <p class="block">Drizzt öfkeyle hareket ediyor olabilirdi ama Tarathiel ve Innovindil için bu bir başarı hatta zevk sayılırdı. Ve avlanacak ork sayısı hiç de az değildi.</p>

  <p class="block">Şeytani gülüşü her şeyi özetlediğinden, Donnia, sıcaklığın parıltısı onları gübre yığınına taşıdığında Ad’non’a memnuniyetini belirtecek bir şey söylemek zorunda bile değildi.</p>

  <p class="block">Ad’non’un ifadesi onun da aynı şekilde memnun olduğunu gösteriyordu. Drow ısının azaldığım fark etmiş ve böylece gübrenin oraya ne zaman bırakıldığını anlayabileceklerini düşünmüştü. Kara elflere gübredeki ısı kaybı tespiti küçük yaşlarda öğretilmişti ve buradaki gübre yığını yapı ve boyut olarak onların yeraltı şehirlerindeki rothe sığınnınkiyle aynıydı.</p>

  <p class="block">Çift birbiriyle işaretlerle konuşmuş ve dağ yamacındaki dolambaçlı patikaya doğru yola koyulmuştu.</p>

  <p class="block">Kayadan kayaya, taştan taşa, ağaçtan ağaca ilerleyen çift etrafı inceliyordu. Başka bir gübre yığını sırıtmalarını sağlamıştı.</p>

  <p class="block">Sonra, yassı bir taşın altında daha fazlasını görmüşlerdi.</p>

  <p class="block">Mağara, dedi Ad’non parmaklarıyla; Donnia’nın sağında yüzükoyun taşa uzanmıştı.</p>

  <p class="block">İki elf bunu bilmese de Drizzt’in Tarathiel ve Innovindil’in mağarasını izlediği taşın üzerindeydi.</p>

  <p class="block">Donnia, Ad’non’a bir işaret serisiyle karşılık verdi sonra o da aynı şekilde yüzüstü taşa uzandı.</p>

  <p class="block">Önce etrafa sonra da arbaletini hazırda tuttuğundan emin olmak için Ad’non’a bakıp, kenarlara sıkıca tutanarak taşın sağına kıvrıldı ve on ayak aşağılarındaki mağara ağzına uzanan zemine atladı. Karanlık girişin önünde kılıcını çekip arbaletini hazırladı. Taşın üstündeki Ad’non da aynı hareketleri yapıp çabuk hareketlerle Donnia’nın olduğu girişin karşısındaki diğer ağza indi.</p>

  <p class="block">İçeride sıcak küller var, dedi Donnia parmaklarıyla; bu mağaranın bir kamp alanı olarak kullanıldığının kesin bir işaretiydi.</p>

  <p class="block">Ad’non eğilip uzun uzun etrafa baktı.</p>

  <p class="block">Boş, dedi arkadaşına sessizce. Ama terk edilmiş değil.</p>

  <p class="block">Bir tuzak kurmaları gerektiğini birbirlerine söylemek zorunda değillerdi.</p>

  <p class="block">Pusuya yatmak için uygun bir yer arayan drowlar mağaranın dışında dolandı. Tehlikeli düşmanlarına saygı göstererek ne içeri girdiler ne de mağara ağzının çok yakınında durdular. Kısa bir süre sonra Donnia daha çok umut vaat eden ikinci bir mağara buldu.</p>

  <p class="block">Bu daha derin, dedi işaret diliyle.</p>

  <p class="block">Ad’non küçük tünelin ağzına geldi. Mağaranın alçaklığını ve koridorların açısını inceledi ve ikisi birden yüzey</p>

  <p class="block">elflerinin bir üs olarak kullandığı mağarayla arasındaki mesafeyi ölçtü. Donnia’ya geri çekilmesini söyleyip yüzükoyun yattı ve dikkatle mağaranın içine kayarken başını çevirdi; hassas ve işinin ehli parmakları hain bir tuzak arayışıyla kenarlarda dolanıyordu. Ad’non’un kolu, her karışı hissederek, yavaş yavaş daha da derine ilerledi.</p>

  <p class="block">Donnia’ya bir bakış atan erkek drow küçük deliğin içine kaydı ve gözden kayboldu.</p>

  <p class="block">Donnia mağaranın ağzına gitti ve Ad’non’un ayağının koridorda kıvrılışını gördü. Etrafa bir göz attıktan sonra kulağını taşa dayadı. Önceden belirledikleri şifreyi dinlemek onu harekete geçirdi ve yüzükoyun yatıp içeri kaydı. İçerisi dardı ve ilk kıvrıma geldiğinde daha da darlaşıyordu.</p>

  <p class="block">Sonunda sadece körlemesine önce başını sokarak ilerleyebileceği bir deliğe geldi. Böylesi bir engeli aklı olan az yaratık aşardı ama peteğimsi Karanlıkaltı’nın benzer koridorlarında yıllarını geçirmiş olan kara elfler için burası o kadar da korkutucu değildi.</p>

  <p class="block">Deliğin altındaki koridor biraz daha genişti ama tavan emekleyen Donnia’nın ayakta duramayacağı kadar alçaktı. İçerisi daha da genişliyor ve bir odaya açılıyordu; kadın orada bir taşın üzerinde oturan arkadaşını bulmuştu.</p>

  <p class="block">Daha aşağı inmeliyiz, diye açıkladı Ad’non işaret diliyle ve önlerindeki seçenekleri anlattı: Odanın dışına açılan bir çift koridor, yığılı taşlardan oluşan bir duvara uzanan dik bir yokuşun tepesinde daha geniş bir bölge ve aşağı inen yıkık duvarlı, kayalık bir delik vardı.</p>

  <p class="block">Donnia, izci drowun bu tarz tünellerde yön bulma yeteneğini bildiğinden Ad’non Ta tartışmayı gereksiz bulmuştu. Bu tarz işlerde keskin bir içgüdüsü vardı; sanki en karmaşık mağaraların bile yapısını hissedebiliyor, en küçük bölgelerde bile istediği her an geri çekilip bütün bölgeyi tarayabiliyor gibiydi. Belki hava akımından veya ısı derecesinden ya da ışıktandı; yine de her nasıl yapıyorsa, Ad’non bu tünel labirentinde her zaman en iyi yolu izliyor gibiydi.</p>

  <p class="block">Kayalık kuyuya sıkışıp sarkık taşların altında sürünüp başka bir dolambaçlı tüneli de geçtikten sonra kara elfler küçük bir odaya geldiler. Uzaktaki duvarın oradan hafif bir rüzgar esti. Öyle büyük bir rüzgar değildi ama drowların keskin kulakları için oldukça etkiliydi.</p>

  <p class="block">Çıkmaz sokak mı? diye işaret diliyle sordu Donnia.</p>

  <p class="block">Ad’non ona sabırlı olmasını işaret ettikten sonra uzaktaki duvara doğru ilerleyip taşların arasında yönünü belirledi. Arkasını dönüp zalimce gülümsedi ve Donnia aceleyle onun yanma gittiğinde durumu anladı.</p>

  <p class="block">Yüzey elflerinin kamp yeri olarak kullandığı mağaranın bitişiğindeki odadaydılar ve ikisi arasında bir geçiş olmasa da kara elfler taşlarla oynayıp diğer odayı görebilecekleri bir delik açmayı başarmışlardı.</p>

  <p class="block">Taşlan dikkatlice yerleştinniş ve geceye karışmışlardı.</p>

  <p class="block">Drizzt tek dizinin üzerine çöküp gün doğumundaki manzarayı izledi. Dağların arasından bir sis yayılıyor, tepelerin ve kayalann sertliğini yumuşatıyor, sabah ışığına gerçek üstü bir hava veriyor, turuncu sarı ince bir duman yayıyordu. Sis sesleri de donuklaştır-mıştı. Kuşların sesini, gevşek taşların gümbürdemesini, akan suyun çağlamasını…</p>

  <p class="block">Orkların çığlıklarını…</p>

  <p class="block">Drizzt bu çığlıkları vadi ve karşısındaki bir dağ sırtı boyunca takip etti ve kanatlanan bir pegasusun havada süzülüşünü; sürücüsü uzun yayıyla oklar fırlatırken dalışa geçişini gördü.</p>

  <p class="block">‘Bu Tarathiel olmalı’ diye düşündü Drizzt; orkları Innovindil’in tuzaklarına düşüren genelde o olurdu.</p>

  <p class="block">Drizzt başını salladı ve okların yarattığı etkiye gülümsedi; çift bir önceki gün doğumundan beri avlanıyordu ve şafağın ilk ışıklarıyla yeniden dışarı çıkmıştı. Bir süre daha kovalamacayı izledi, sonra yakındaki, önceden bildiği, tenha bir yere doğru ilerledi. Oraya vardıktan sonra çimenliği fark edilmeden izleyebileceği sessiz bir yer bulup bekledi. Yalnızca yarım saat sonra çayırda bir çift pegasus görüldü; iki elf yanlarında yürüyor ve sakince konuşuyordu. Atların dinlenmeye, yemek yemeye ve temizlenmeye ihtiyacı vardı; beyaz postları terle parlıyordu.</p>

  <p class="block">Drizzt onların geleceğini bildiğinden elf çiftini beklemişti. Onların yanma gitme fikri bir kez daha içini kemirmeye başladı. Onlara Ellifain’i ve batıda yaşanan trajediyi anlatmak kendi görevi değil miydi?</p>

  <p class="block">Ve yine, aradan dakikalar geçince, Tarathiel ve Innovindil atlarının yüklerini boşaltırken, drow yerinden oynamadı. Yakınlardaki bir ırmakta muhteşem atlarını uysalca yıkarlarken onların hareketlerini izledi. Tarathiel’in atların önüne sırayla kova koyusunu ve onlar su içerken nazikçe başlarını okşayışını izledi. Innovindil’in bir kök getirişini izledi. Kökü ağzına alıp atın önünde duruşunu ve pegasusun uzanıp, sanki kadını öpüyormuşcasına, onu ağzından alışını gördü. Sonra aygır şaha kalktı -ama korkutucu bir şekilde değil-Innovindil buna sadece gülüp muhteşem at ön toynaklarını havada sallarken yerinden kıpırdamadı bile.</p>

  <p class="block">Bu samimi ilişkiyi gören Drizzt’in eli belindeki keseye ve oniks figürüne gitti; Tarathiel ve Innovindil’in atlarıyla olan ilişkisi efendi köle ilişkisinden çok daha derindi; aralarında bir arkadaşlık vardı. Drizzt bu ilişkiyi anlayabiliyordu. Drow bir kez daha onların yanına gitme, onlarla konuşma ve gerçeği anlatma arzusu duydu. Durdu ve aşağı baktı, sonra gözlerini kapadı ve Ellifain’in de karıştığı o vahim savaşı yeniden yaşadı.</p>

  <p class="block">Dakikalar boyunca sessizce orada oturup mücadeleyi ve EllifainTe Aykorusu’nda, Tarathiel’in yanında, ilk karşılaşmasını düşündü. Ellifain’in kaderini öğrendiğinde Tarathiel’in hissedebileceği acıyı tahmin edebiliyordu; onun dişi elfe gösterdiği şefkati görmüştü. Onlara bu acıyı vermek istemiyordu.</p>

  <p class="block">Ama bilmeye haklan vardı ve o da bu sorumluluğu üstlenmeliydi. Evet, onlara anlatmalıydı.</p>

  <p class="block">Ama gözlerini kaldırıp baktığında elfler çoktan gitmişti. Drizzt saklandığı yer olan diğer ağaçların arasından uzanan alçak, kıvrık dalın üzerinden ayrıldı.</p>

  <p class="block">Bölgeyi tarayarak çayırın ucuna gitti ve pegasusu gökyüzünün öbür ucunda havada gördü.</p>

  <p class="block">Drizzt onların avlanmaya gitmediğini biliyordu. Hem elfler hem de atlar fazla yorgundu. Onların hareketlerini izleyip rotalarını tahmin etti.</p>

  <p class="block">Mağaraya geri dönüyorlardı.</p>

  <p class="block">Drizzt onların yanına gidip gerçeği anlatacak gücü olup olmadığını merak etti.</p>

  <p class="block">“Aykorusu’na dönüp klanı toplamalıyız,” dedi Tarathiel arkadaşına; iki elf sığındıkları mağaranın küçük odasının önüne atı yerleştirdi.</p>

  <p class="block">“Ellifain’e ne olduğunu öğrenmeden Drizzt Do’Urden’den ayrılmaya hazır mısın?” diye sordu Innovindil. “Yakında,” diye cevapladı Tarathiel.</p>

  <p class="block">Kanlanmış giysisini çıkarmaya başladı ve dürülü yatağının yanındaki doğal bir kancaya kılıçlı kemerini dikkatlice astıktan sonra gömleğini çıkardı. Omzunda bir yara olduğunu fark edip yeniden kemerine ve bir kavanoz merhem hazırlamak için kemere bağlı bir keseye uzandı.</p>

  <p class="block">Onun karşısındaki Innovindil de aynı şekilde soyunuyor ve kirli giysilerini dikkatlice yere seriyordu. “Biri seni vurdu,” diye belirtti kadın; Tarathiel’in omzundan koluna uzanan uzun sıyrığı görmüştü.</p>

  <p class="block">“Bir dal, sanırım,” diye düzeltti Tarathiel ve arındırıcı merhemi yaraya sürerken yüzünü buruşturdu. “Gündoğumu’nun dalışı sırasında oldu.”</p>

  <p class="block">Merhem kavanozunun kapağını kapatıp onu dürülü yatağının altına yerleştirdi. Sonra pantolonunu çıkartıp battaniyeleri sermek için çömeldi.</p>

  <p class="block">“Çok derin değil mi?” diye sordu Innovindil.</p>

  <p class="block">“Hiç de değil,” diye teminat verdi Tarathiel ama konuşması birdenbire kesildi ve Innovindil ona döndüğünde adamın yatağın üzerine kıvrılmış olduğunu gördü.</p>

  <p class="block">“O kadar çok mu yorgunsun?” diye kadın sordu nazik ve sevecen bir tavırla; aklına kötü bir şey gelmemişti. Aradan birkaç saniye geçti.</p>

  <p class="block">“Tarathiel?” diye sordu; cevap gelmemiş elf kıpırtısız yatmaya devam etmişti. Innovindil onun yanına gidip eğildi; “Tarathiel?”</p>

  <p class="block">Duyduğu hafif bir ses başını arka duvara çevirmesine neden oldu; taşların arasında bir delik ve oraya yerleştirilmiş küçük bir alet; bir arbalet gördü.</p>

  <p class="block">Yayın serbest kalmasıyla çıkan bir tıkırtı kadını soru sormaktan alıkoydu ve küçük okun atış mesafesini izledi. Yana kaçmaya çalıştı ama çok yakındı. Ona engel olmak için içgüdüsel olarak elini kaldırdı ama ok çoktan ilerlemişti; havada sallanan elini çoktan geçip gitmiş ve kadının köprücük kemiğinin tam üstüne, boynuna saplanmıştı.</p>

  <p class="block">Innovindil geriye doğru sendeledi, eli hâlâ önündeydi. Ona baktığı zaman elinin şiddetli bir şekilde titrediğini fark etti. O andan sonra drow zehri damarlarına karıştı, el ve ayaklarını hissizleştirdi ve düşüncelerini köreltti. Hiç niyeti olmadığı halde oturuyor olduğunu fark etti.</p>

  <p class="block">Sonra sırtüstü uzanıyor, mağaranın tavanına bakıyordu. Bağırmaya çalıştı ama dudaklarına söz geçiremiyordu. Başını arkadaşına doğru çevirmek istedi ama yapamadı.</p>

  <p class="block">Duvarın arkasında, Ad’non ve Donnia sırıtıp çabucak harekete geçti. Birkaç dakika içinde arkadaki tünelden çıkıp mağaranın girişindeki tepeye doğru ilerlediler.</p>

  <p class="block">İkisi de içlerindeki büyüye uzanıp girişin etrafında dönüp duran kanatlı atların üzerine karanlık birer küre çağırdılar. At kişneyip büyüye engel olmak istercesine toprağı tepeledi; kara elfler onların yanından çabucak geçti.</p>

  <p class="block">Ad’non felç olmuş iki yüzey elfıne doğru ilerledi. Innovindil önünde sırtüstü yatıyor, Tarathiel onun arkasında cenin pozisyonunda kıvrılmış duruyordu.</p>

  <p class="block">Dişi elfe şehvetle bakarken “Güzel, çıplak ve korunmasız,” dedi Ad’non.</p>

  <p class="block">Kocaman sırıtıp Donnia’ya çabuk bir bakış attıktan sonra drow eğilip elf’in çıplak omzunu okşamaya başladı. Innovindil ürperdi, aniden, düzensizce saldırdı; kıvrılıp bu dokunuşu engellemeye çalıştığı belliydi.</p>

  <p class="block">Bu Ad’non’un ve gösteriden hoşnut onları izleyen Donnia’nın kıkırdamasını sağladı.</p>

  <p class="block">“Güzel, çıplak ve korunmasız,” diye yineledi Ad’non ve yeniden arkadaşı drowa baktı. “Tam da perilerimin olmasını istediğim gibi.”</p>

  <h1 id="sigil_toc_id_15" title="BÖLÜM 3">BÖLÜM 3</h1>

  <h1 id="sigil_toc_id_16">CESARET VE KORKAKLIK</h1>

  <p class="block3">O gün nehirde o iki elfın yardımıma gelişine tanık olmak benim için ne kadar da değişik bir duyguydu. Ne kadar da huzursuz ve rahatsız hissettim. Avcı çiftin bölgede olduğunu tabii ki biliyordum ama onlarla bu şartlar altında karşılaşmak beni gitmeye cesaret etmediğim yerlere götürdü.</p>

  <p class="block3">Kanlı bıçağımın ucunda arkadaşları Ellifain ‘in ölü yattığı batıdaki mağaraya götürdü. O onaylanma anında her şey nasıl da kolaydı; ne de olsa bizi takip etmelerini önlemek için yollarımızı ayırmamız gerektiğini söylerken bunda bir doğruluk payı vardı. Geçerli sebeplerim vardı.</p>

  <p class="block3">Ama bu kalbimdeki gerçeği saklayamıyor. Başka bir patikaya saptım çünkü korkuyordum; çünkü savaştaki cesaretle kişisel ve duygusal meselelerdeki cesaret farklı özelliklerdir ve bir tanesinin varlığı diğerinin de varolacağı anlamına gelmez.</p>

  <p class="block3">Düşmanlarımdan pek korkmam. Arkadaşlarımdan daha çok korkarım. Hayatımın çelişkisi budur.</p>

  <p class="block3">Palalarımı çeker ve bir dev, şeytan ya da ejderhayla coşkuyla yüzleşirim; ama Catti-brie’ye olan duygularımı kabul etmek, korkularımdan arınıp ilişkimizin hayatımın en olumlu yanı olduğunu fark etmek yıllarımı almıştır.</p>

  <p class="block3">Şimdi bile bıçaklarımı çıkarıp dudaklarımda bir savaş ezgisiyle, hiç düşünmeden, kendimi bir ork çetesinin önüne atabilirim ama Tarathiel ve Innovindil bana kendilerini tanıttıkları zaman tamamen çıplak ve çaresiz hissettim. Yeniden annesinden ve kötü kalpli kız kardeşlerinden saklanan Menzoberranzanlı o çocuğa dönüştüm. O ikisinin bana zarar vermek istediğini düşünmedim; bana beni öldürme zevkini kendileri tatmak istedikleri için yardım etmediler. Kim olduğumu bilerek, tüm açıklıklarıyla geldiler.</p>

  <p class="block3">Ama zavallı Ellifain 7e olan karşılaşmamı bilmediklerinden kesinlikle eminim.</p>

  <p class="block3">Onlara söylemeliydim. Hepsini itiraf etmeliydim. Acımı ve pişmanlığımı açıklamalı, keder ve alçak gönüllükle önlerinde eğilmeli ve zavallı Ellifain ‘in ruhunun huzuru için onlarla birlikte dua etmeliydim.</p>

  <p class="block3">Onlara güvenmeliydim. Tarathiel beni tanıyor ve bir gün bana Aykorusu’nun en değerli atını verecek kadar da güveniyordu.</p>

  <p class="block3">Tarathiel gerçeği görmüştü ve uzun zaman önce akıncı drowlar Ellifain ‘in klanını katletmek üzere Karanlıkaltı ‘ndan yola çıktığında benim mertçe davrandığımı düşünmüştü. Ellifain ‘le olan karşılaşmamı anlardı. Elimden bir şey gelmediğini, kalbimi ve ruhumu kaplayan acının dürüstlüğünü görürdü.</p>

  <p class="block3">Eski dostunun kaderini bilmeli. Ne olursa olsun o ve Innovindil, Ellifain ‘in ölümünü ve nasıl düştüğünü bilmeyi hak ediyorlar. Hatta belki o zaman neden düştüğünü beraber anlardık. Ama onlara söy-leyemedim. Orada olmazdı. O zaman olmazdı. Üzerime yayılan panik dalgası tahmin bile edemeyeceğim kadar çoktu. Tek düşünebildiğim oradan nasıl ayrılacağım, o iki müttefikten; ölü Ellifain ‘in iki arkadaşından nasıl uzaklaşacağımdı.</p>

  <p class="block3">Ve böylece kaçtım.</p>

  <p class="block3">Palalarımla hiçbir savaştan kaçmayan Cesur Drizzt’im. Wulfgar ve Guenhwyvar ‘la Verbeeg İni‘ne giren Drizzt‘in; nitelik ve nicelik olarak bizden üstün olduklarını biliyor ama hiç korkmu-yorduk! Varlığıma ışık tuttuğunu düşündüğüm prensiplerle uzlaş-maktansa kaderimi ve kaçınılmaz ölümümü kabul ederek (en azından öyle sanıyordum) Karanlıkaltı ‘nda on yıl boyunca tek başına hayatta kalmayı başarmış olan Drizzt ‘im.</p>

  <p class="block3">Ama aynı zamanda Korkak Drizzt’im; hiçbir fiziksel savaştan korkmasam da Catti-brie ‘nin kollarına atılıp duygusal bir ilişki yaşamaktan acizim.</p>

  <p class="block3">İtiraf edemediğim için Tarathiel’den kaçan Korkak Drizzt’im. Shallows ‘un düşüşünden sonra Mithril Salonu ‘na dönmeyen Drizzt’im çünkü doğru olduğunu bildiğim şeyin; arkadaşlarımın ölümünün onaylandığını görmeden bu katliamdan en azından bazılarının kaçabildiği umudunu taşıyorum. Yakut kolyesini kullanıp orkların onu Battlehammer‘in kollarına taşımasını sağlayan Regis belki… Hassasiyetin ötesinde bir öfkesi olan, Abbys’deki günlerine dönen ve kontrol edemeyeceği bir acı ve kızgınlıkla orkları, geri kalanlar ondan kaçıp, takip etmekten vazgeçinceye kadar, dağıtan Wulfgar belki…</p>

  <p class="block3">Ve belki de onunla birlikte olan Catti-brie… Tüm bunların delilik olduğunu biliyorum.</p>

  <p class="block3">Orkları duydum. Gerçeği biliyorum.</p>

  <p class="block3">Bıçaklarımın ardına ne kadar çok şey sakladığıma şaşıyorum. Düşmanımın elinde ölmekten ne kadar az ve Tarathiel‘e Ellifain ‘le ilgili gerçeği anlatmaktan ne kadar çok korktuğuma şaşıyorum.</p>

  <p class="block3">Yine de bunun benim sorumluluğum olduğunu ve yapılması gerektiğini biliyorum. Bunu biliyorum.</p>

  <p class="block3">Kalple ilgili konularda kendime gerçeği söyleyinceye ve bunu kabul edinceye kadar cesaretin korkaklığı yenemeyeceğini biliyorum.</p>

  <p class="block3">O gün nehir kenarında o iki elften kaçmak için haklı sebeplerim vardı ve bu onların merakını başka yere çekmeye yaradı. Ama bu sebepler aynı zamanda birer yalandı çünkü birine yeniden değer vermeye henüz cüret edemem. Bunu biliyorum.</p>

  <p class="block3">- Drizzt Do ‘Urden</p>

  <h1 id="sigil_toc_id_17">TAKTİKSEL DEZAVANTAJ</h1>

  <p class="block">Catti-brie, arkasından gelen ve yere çarpıp Bekçi Vadisi’ni düşürmek üzere geri fırlayan kayadan kaçarak sırtını yassı bir taşa dayadı. Ona saldıran üçlüden geriye kalan bir çift ork zaten üzerine yükleniyor olduğundan bu saldırıyı izlemeye dayanamazdı.</p>

  <p class="block">Taulmaril’le birini devirmiş ama sonra batı yamacındaki devlerden bir baraj ateşi salvosu gelmeye başlamıştı. İri kayalarla cücelere erişemiyorlar bu yüzden killi kayağantaşı kullanıyorlar; ince keskin kayalar kıvılcımlar saçarak ilerliyor ve askerleri yakalıyordu. Çoğu kayağantaşı çılgınca dönerek uzaklara gidiyor, bir uca ya da öbürüne savruluyor ama bir kısmı görmezden gelinemeyecek kadar yakına düşüyordu.</p>

  <p class="block">Yayın ucundan bir ok daha fırladı ve öncü ork sopasını kaldırıp dişlerini gıcırdatarak taşın yanına geldiğinde Catti-brie geri çekildi.</p>

  <p class="block">Okunu göğsüne saplayıp onu yerden kaldırıp taşın onlarca ayak arkasına göndererek yaratığı geri püskürttü.</p>

  <p class="block">Kadın içgüdüsel olarak yayım indirdi ve ikinci orkun saldırısını önlemek üzere onu bir bıçak gibi kullandı. Yayın eğimi orkun çenesinin altına gelmiş ve Catti-brie dönerken yayının baskısını azaltmamış, tutuş şeklini değiştirip bastırmaya devam etmişti. Böylece orku parmak ucuna kaldırmış ve yaratık yayı sıkıca kavrayıp bir kenara itmişti.</p>

  <p class="block">Ama Catti-brie çabuk hareket edip dönmüş ve yaydan kurtulup sırtını taşa sıkıca dayamıştı. Dönüp geri sıçramış ve böylece ork geri çekilmek zorunda kalmıştı.</p>

  <p class="block">Ne yazık ki ork Bekçi Vadisi’nin ucunda duruyordu. Düşmeye başladığında Catti-brie’ye bıraktırdığı yayı yakalamayı başarmıştı. Taulmaril’in uçurumdan aşağı gittiğini gören kadın yüzünü buruşturdu.</p>

  <p class="block">Kaybın üzerinde durmamış, onun yerine çabucak Khazid’hea’yı çekip tehlikeye karşı koymak üzere fırlamıştı.</p>

  <p class="block">Onu taşa doğru eğilmiş pis pis gülümseyen çirkin bir ork yüzü karşıladı. Yaratık sağa kaydı ve kadın kılıcını ona doğru uzattı. Ork çabucak sola geçti ve Catti-brie de aynı şekilde onu izledi.</p>

  <p class="block">Ork hızla ortaya doğru hareket edip taşa tırrnanacakmış gibi yaptı.</p>

  <p class="block">Ama Catti-brie oyundan sıkılıp öne doğru bir hamle yaptı; muhteşem kılıcı taşı ve orkun göğsünü deldi.</p>

  <p class="block">Yaratığın kan çanağına dönmüş gözleri parçalanmış taşın üzerinden kadına kuşkuyla baktı. “Neredeyse beni kandırıyordun,” dedi Catti-brie göz kırparak.</p>

  <p class="block">Uzaktan sessizce ve aniden gelen başka bir ork kadına doğru sıçradı.</p>

  <p class="block">Sallanan yaratık vadiden aşağı doğru süzülünce kadın onun sıçramadığını fark etti. Catti-brie elinde çekiçle WulfgarT görünce her şeyi anladı.</p>

  <p class="block">“Yayını hazırla,” diye tavsiyede bulundu Wulfgar, “bir kez daha saldırıyoruz!”</p>

  <p class="block">Catti-brie çaresizce elini kaldırıp uçurumu gösterdi ama çoktan savaşa dönmüş olan “WulfgarTn kendisini izlemediğini fark edip omuz silkti. Öne doğru sıçrayıp taşa tırmandı ve vahşi arkadaşını izlemek üzere hızla hareket etti.</p>

  <p class="block">Yan yana gidip en yakındaki ork grubuna doğru ilerlediler; Aegis-fang öne arkaya hareket ediyor ve düşmanları dağıtıyordu.</p>

  <p class="block">Catti-brie kendisini kalkanla korumaya alan bir orka doğru atıldı. Khazid’hea için zayıf bir savunmaydı. Bıçak tahtayı ve ona bağlı kolu kesip orkun göğsüne saplandı.</p>

  <p class="block">Catti-brie kendisine yönelen ikinci yaratığın önünü kesti ve adını hak eden bıçak Kesici ilk kurbanından kurtulmak için kemiği, etini ve tahtayı kesti. Onu aşağı indirerek Catti-brie ikinci orkun mızrağının ucunu yakalayıp onu yere düşürdü. İki çabuk hamleyle orkun göğsünde iki kusursuz delik açtı. Yaratık geriye sendeleyip toparlanmaya çalıştı ama kuvvetli bir darbe savuran Aegis-fang onu arkadan yakalayıp yeniden Catti-brie’ye doğru gönderdi. Kesici’yi tekrar yaratığa sapladı. Bu akşam ne kadar da iyi bir yemek yiyeceğim, diye düşündü.</p>

  <p class="block">Kelimeler ağzından çıkmadı ama kana susamışlık hissi kesinlikle varlığını hissettirdi. Kadın daha talimat bile vermeden, henüz hiçbir şeyin farkına bile varmadan sezgili kılıç uyanıp kadının bilincine yerleşmiş ve böylece kadın WulfgarT geçip öfkeyle ork kalabalığına doğru atılmıştı.</p>

  <p class="block">Gaddarlık ustalığın yerine geçti ve Kesici önüne geçen her şeyi zalimce kesip biçti. Kadının göğsünden güç alıp dışarıdan sola doğru bir hamle yaptı ve bir kalkanla kola saplandı. Çabuk bir geri çekilmeyle bıçak kadının önünü yardı ve orada duran iki orkun tökezlemesine sebep olup, sağındaki bir üçüncüsünün mızrağının ucunu aldı. Catti-brie ayaklarını döndürdü, kalçasını salladı sonra aniden sağa atıldı ve kıvrılıp haykıran orkun üzerinde delik üstüne delik açtı.</p>

  <p class="block">Korunmasızlığım fark eden kadın kalan iki orkla yüzleşmek üzere döndü ve bir şey uçup giderken yana doğru pike yaptı.</p>

  <p class="block">İki orktan birinin kaybolduğunu görünce bunun Aegis-fang olduğunu anladı.</p>

  <p class="block">Yemeğimize ortak oluyor! diye itiraz etti Khazid’hea ve kadını kalan orka saldırmaya zorladı.</p>

  <p class="block">Korkan yaratık kılıcını kadına atıp arkasını döndü ve kaçtı; orkun attığı silah kadına çarpsa da onun hızını kesemedi. Arkadaşlarına katılan orku yakaladı ve yavaşlamadan, öfkeyle ilerleyerek, kesip biçti. Bir darbe aldı ama her vuruşa karşılık verme; ork silahına karşı muhteşem Khazid’hea’yı kullanma arzusuyla acıyı umursamadı.</p>

  <p class="block">Üçünü devirdi ve Catti-brie devam etti. “Bekle!” diye bir çığlık yükseldi arkasından.</p>

  <p class="block">Bağıran Wulfgar’dı ama sesi uzaktan geliyordu ve pek de ısrarlı değildi. Düşüncelerindeki açlık kadar ısrarlı değildi. Damarlarındaki ateş kadar ısrarlı değildi.</p>

  <p class="block">Bir başka ork daha önüne devrildi. Onun arkasındaki yaratığı bıçaklamayı düşünerek başka birini daha vurdu. Ama darbesi fazla güçlüydü ve keskin bıçak orkun kolunun üst bölümünü kesip uzuvlarını ikiye ayırmış ve sonra yaratığın yanına derince saplanıp gövdesini yarıya kadar kesmişti. Bıçak orada durup sıkışmış kesme hareketi fazla hevesli olan Catti-brie tarafından engellenmiş, kadının ağırlığı hamlenin önüne geçmişti. Ölmek üzere olan ork çırpınınca kadın neredeyse bıçağın hakimiyetini kaybetmişti. Kadın döndü ve şiddetli bir şekilde bıçağı geri çekti; bir sonraki yaratığın bir adım uzağında olduğunu görmüştü ve bıçağı oradan kurtarması gerektiğini biliyordu.</p>

  <p class="block">“Pöh! Bütün eğlenceyi mahvediyorsun!” diye seslendi ona yaratık.</p>

  <p class="block">Catti-brie ancak o zaman sıkışmış kılıçla uğraşmayı bıraktı. Cüce hattının sonuna geldiğini ancak o zaman anladı. Cüceye mahcup bir şekilde gülümsedi; bıçağı yanlışlıkla orka takılı kalmış olmasaydı o cücenin de Khazid’hea’nın açlığına yenileneceği düşüncesini kendine sakladı.</p>

  <p class="block">Bu düşünceyle sarsılan kadın kendini duyan kılıca sessizce küfür etti. Bir ayağını ölü orkun üzerine koyarak</p>

  <p class="block">Khazid’hea’yı yeniden çıkarmayı denedi ama omzunu kavrayan büyük bir el tarafından durduruldu.</p>

  <p class="block">“Sakin,” dedi Wulfgar kadına, “birlikte; yan yana savaşıyoruz.” Catti-brie bıçağı bırakıp geri çekildi, sonra da uzun, düzenli bir derin nefes aldı.</p>

  <p class="block">“Kılıç aç,” diye açıkladı.</p>

  <p class="block">Wulfgar gülümsedi, başını salladı ve “Bu açlığı sağduyuyla yatıştır,” dedi.</p>

  <p class="block">Catti-brie kendi yarattığı katliama, kesilmiş ve parçalanmış orklara ve baştan aşağı ork kanıyla kaplanan bedenine baktı.</p>

  <p class="block">Hayır, hepsi ork kanı değildi; bunu o an fark etmiş ve derin acı duymuştu. Fırlatılan kılıç sol kolunda derin bir yara açmıştı, sağ kalçasında başka bir yara ve bir mızrak ucu saplanan sağ ayağında da bir başkası vardı.</p>

  <p class="block">“Bir rahibe ihtiyacın var,” dedi Wulfgar.</p>

  <p class="block">Acıdan çenesini sıkan Catti-brie ayak direyerek öne çıktı ve Khazid’hea’nın sapını kavradı. Onu sertçe çekip kurtardı ve bir kez daha ork kanıyla yıkandı.</p>

  <p class="block">“Ve bir banyoya,” diye belirtti Wulfgar biraz hüzünlü biraz neşeli.</p>

  <p class="block">Banak Brawnanvil iki kalın parmağını ağzına götürüp kulak tırmalayıcı bir ıslık çaldı. Orklar yeniden geri çekiliyor ve cüceler pozisyonlarını hiç bozmadan onları takip ediyordu. Ama uçurum kenarından onları izleyen Banak orkların yön değiştirdiğini fark etti. Yokuş aşağı koşarlarken batıya yanaşıyorlardı.</p>

  <p class="block">Banak tekrar tekrar ıslık çalıp yakındaki komutanlara cüceleri döndürmelerini söyledi.</p>

  <p class="block">Bu emir henüz orkları izleyen cücelere ulaşmadan tüm komutanlar ve takipçi cüceler onun ne demek istediğini ve durumun aciliye-tini kavramıştı. Kana susamış ilerleyen cüceler kuzeyden ve batıdan çok uzaklaşmış; yüksek dağa ve kendilerini bekleyen devlere çok yaklaşmıştı. Hepsi birden durup devler üzerlerine yağmur gibi yağmaya başladığında diğer yöne dönmüştü.</p>

  <p class="block">Bu dönüş tam bir geri çekilme olmuş ve orklar da onlarla birlikte dönüp; avcıyı av yapmışlardı.</p>

  <p class="block">“Lanet olası akıllı domuzlar,” diye homurdandı Banak.</p>

  <p class="block">“Dağ sırtında bekleyen devlerle taktik üstünlükleri var,” diye onayladı Banak’ın yanında duran Torgar.</p>

  <p class="block">Bu üstünlük korkunç bir felakete öncülük ediyordu. Onları takip eden ve mancınıkçı devlerin desteğine sahip olan orklar cüce hattını delip geçmek üzereydi.</p>

  <p class="block">İki cüce komutanı, maceraperest halklarının devlerin etkili birliklerinden kurtulup orklara karşı kendilerini savunabilmeleri için dua ederek, nefeslerini tuttu. Banak ve Torgar destek gruplarına emirler verip kalan bütün cüceleri kaçan halklarına yetişmek ve destek olmak için yönlendirerek zemini dikkatlice inceledi.</p>

  <p class="block">Gerçi kaçan cücelerden bir grubun ana birlikten ayrılıp tüm öfkeleriyle orklara dönmesiyle planları aniden değişmişti.</p>

  <p class="block">“Bu Pwent olmalı,” diye mırıldandı Banak. Torgar, cesur Karındeşen Taburu’na duyduğu hayranlıkla kaskı-nı yana yatırdı.</p>

  <p class="block">Pwent ve adamları ork hattına coşkuyla saldırdı ve o hat neredeyse anında dağıldı.</p>

  <p class="block">Devler ilgilerini o bölgeye yöneltti. Birlikler sel gibi aktı ama cüceden çok ork vardı -bir cüceye beş ork düşüyordu-ve bu oran atılan devasa taşlarla bağlantılıydı.</p>

  <p class="block">Takip sonra erdi ve asıl cüce birliği savunma pozisyonlarını aldı. Tüm gözler yeniden savaş alanına döndü; bir grup Karındeşen, şimdi cesurca dönüp saldıranların yarısı kadarlardı, güçlükle ilerliyor, zigzaglar çizip taşlı yokuşa ilerliyordu.</p>

  <p class="block">Banak’ın kuvvetleri onlara tezahürat ediyor, onları cesaretlendiriyor ve “Koş!” “Eğil!” “Devam et!” diye bağırıyordu.</p>

  <p class="block">Ama kayalar bu zigzaglar çizen grubu eziyor ve ne zaman Pwent’in ekibinden biri devrilse tezahürat eden cüceler hep beraber inliyordu.</p>

  <p class="block">İzleyenlerin dikkatini özellikle çeken biri vardı. O Pwent’in ta kendisiydi; omuzlarında bir değil, bir çift yaralı cüceyle beraber yamaca doğru koşuyordu.</p>

  <p class="block">Tezahürat arttı; “Pwent, Pwent, Pwent!”</p>

  <p class="block">Geride kaldı ve böylece devlerin de odak merkezi oldu. Tüm çevresine taşlar fırlatıldı. Yine de, her adımda kükreyerek, yaralı adamlarını oraya ulaştırmaya kararlı bir şekilde yoluna devam etti.</p>

  <p class="block">Bir kaya tam arkasına düştü ve onun sırtına şiddetli bir şekilde çarpıp cüceyi ileri uçurarak öne doğru sekti. Yaralı cüceler iki yana savruldu ve üçü de sertçe zemine çarptı.</p>

  <p class="block">Yukarıdaki haykırışlar şaşkın bir sessizliğe dönüştü. Pwent ayağa kalkmaya çabaladı.</p>

  <p class="block">Bir başka kaya hızla ona çarptı ve onu yüzüstü yere yatırdı.</p>

  <p class="block">Cüce birliklerinden iki kişi fırlayıp, uzun adımlarla ve tüm güçleriyle, yokuş aşağı, düşen üçlüye doğru koştu. Şaşırtıcı bir şekilde Pwent doğrulmak için kendini zorladı ve yüzünü devlere döndü.</p>

  <p class="block">Bir kolunu sallayıp diğer eliyle dirseğini avuç-ladı ve böylece havayı yumrukladı; yapabileceği en kaba hareket buydu.</p>

  <p class="block">Başka bir iri kaya onun önündeki taşı vurdu sonra cücenin üzerinden zıpladı ve onun arkasına düştü.</p>

  <p class="block">Pwent olduğu yerde duruyor ve devlere hareket çekiyordu.</p>

  <p class="block">Catti-brie yayının yanında olmasını diledi. Belki o zaman bu intiharla eş anlamlı saldırıyı ört bas edebilirdi. Wulfgar onu geride bırakmıştı; Aegis-fang’ı cücelere bıraktığından elleri boştu.</p>

  <p class="block">“Pwent’e git!” diye haykırdı vahşi adam ve iki ağır yaralı savaşçıdan birine doğru yöneldi.</p>

  <p class="block">Catti-brie öfkeden kuduran inatçı savaşçıya uzandı ve onu hâlâ hareket çeken kolundan yakaladı.</p>

  <p class="block">“Haydi ama seni budala!” diye bağırdı, “Seni ezip geçecekler!”</p>

  <p class="block">“Pöh! Uzun oldukları kadar aptallar!” diye haykırdı Pwent.</p>

  <p class="block">Kolunu Catti-brie’den kurtardı birer parmağını kıvırıp ağzının kenarlarına götürdü, dudağını aşağı doğru çekip uzaktaki dev yaratıklara dil çıkardı.</p>

  <p class="block">Birden kendine geldi ama bunun sebebi Catti-brie’nin yalvarmaları değil omzunda baygın bir cüce taşıyan Wulfgar’ın önünden geçen görüntüsüydü. Pwent, WulfgarTn diğer Karındeşen’e ilerleyişini iri elleriyle cüceyi ensesinden tutup nazikçe yukarı kaldırışını izledi.</p>

  <p class="block">Catti-brie onu tekrar çekiştirdiğinde Pwent ona karşı koymadı ve kadın onu yamaca doğru götürdü.</p>

  <p class="block">Kaya yağmuru tüm gücüyle yeniden başladı ama şans üçlüden ve baygın yüklerinden yanaydı ve Wulfgar taşıdığı iki yaralı cüceyle bile hızını kesmiyordu. Aradan çok geçmeden kaya yağmurundan kurtuldular. Hayal kırıklığına uğrayan devler yeniden killi yaprak taşlarına döndüler ve havayı keskin uçlu taşlarla kapladılar.</p>

  <p class="block">Beş kişilik grup onlara yaklaştığında cüceler neşeyle haykırdı. Hepsi bir olmuş ve yüzlercesi hareket çekip vızıldayan taşlara meydan okurcasına oldukları yerde durmuştu.</p>

  <p class="block">“Sargıları hazırla!” diye bağırdı Banak yanında heyecanla zıplayıp duran Pikel Bouldershoulder’a.</p>

  <p class="block">“Oooo!” diye geri bağırdı cüce ve dönüp kolunu kaldırarak Banak’ı selamladı.</p>

  <p class="block">Kayağantaşı Pikel’in havaya kaldırdığı kolunu dirseğinden kopararak uçtu. Yeşil sakallı cüce şaşkın bir ifadeyle sendeledi ve sonra ne olduğunu anlamamışcasına omuz silkti.</p>

  <p class="block">İkiye ayrılan uzvunu görünce gözleri fal taşı gibi açıldı; -onun ikiye ayrılmış uzvu!- yanında yatıyordu.</p>

  <p class="block">Kardeşi Ivan hızla onun yanına gidip kanlar fışkıran kesik koluna bir pelerin sardı, yakınlarındaki diğer cüceler de bağırıp yardıma koştu.</p>

  <p class="block">Kardeşi, Pikel’i oturtmuştu. “Oooo,” dedi.</p>

  <h1 id="sigil_toc_id_18">AVCIYI BENİMSEMEK</h1>

  <p class="block">Ad’non Kareese’nin ince uzun, narin parmakları Innovindil’in yumuşak çenesinden aşağı; ay ellinin kuş gibi ensesine ve boğazına doğru kaydı.</p>

  <p class="block">“Beni hissedebiliyor musun?” diye alay etti drow, tabii ki felç olmuş yüzey elfınin kendi dilini anlamadığını düşünüyordu.</p>

  <p class="block">“Yaratıkla ne yapacaksan yap ve kadınla işini bitir,” dedi arkasında duran Donnia.</p>

  <p class="block">Ad’non gülümsedi; onun açıkça seçilen şaşkınlığından aldığı hazzı anlamaması için başını arkadaşına çevirmiyordu. Kadın, onun niyetinin gerçek bir duygusallık değil de elfin değerini düşürmek olduğunu anlıyor ve o da bir drow olduğundan felçli oyuncaklarıy-la eğlenmeyi planlıyordu ama yine de sesinde belli bir endişe vardı.</p>

  <p class="block">Bu gülünçtü.</p>

  <p class="block">“Seni yumuşak ve sıcak bulursam belki bir süre daha canlı kalmana izin veririm,” dedi Ad’non, Innovindil’e.</p>

  <p class="block">Konuşurken yüzey elfınin gözlerini izliyor ve onların sesine tepki verdiğini ve dokunuşunu hissettiğini görebiliyordu. Hayır, vücudunu hareket ettiremezdi -drow zehri işini iyi yapmıştı ama ne olduğunu anlayabilir, adamın kendine ne yapmak üzere olduğunu ve bundan kurtulamayacağını bilebilirdi.</p>

  <p class="block">Bu her şeyi daha da güzelleştiriyordu.</p>

  <p class="block">Ad’non elini aşağı; dişinin küçük göğüslerine ve karnına doğru kaydırdı. Sonra doğrulup geri çekildi. Sonra kollarını göğsünde birleştirmiş duran Donnia’ya baktı.</p>

  <p class="block">“Onları başka bir mağaraya sürüklemeliyiz,” dedi kadına. “Onları mahkumlarımız olarak tutalım.”</p>

  <p class="block">“Kadını belki,” diye cevapladı Donnia, Innovindil’i işaret ederek, “Diğeri için sadece ölüm olacak.” Bu Ad’non için yeterliydi, yeniden dişi elfe bakıp sırıttı.</p>

  <p class="block">Ama onu göremedi; siyah bir küre onu ve arkadaşını kaplamıştı.</p>

  <p class="block">Hiçbir zaman tamamen hazırlıksız yakalanmayan iki kara elf etrafta dolandı; Ad’non kılıcını kınından çıkarıyor, Donnia bıçağını ve arbaletini çekiyordu. Arkalarındaki, mağara ağzındaki figür kolay seçiliyordu. Sakince duran ve palalanyla hazırda bekleyen bir drowdu.</p>

  <p class="block">“Hain!” diye hırladı Donnia ve arbaletini kaldırıp ateş etti.</p>

  <p class="block">Drizzt mağaraya girip iki elfın öylece yattığını ve iki drowun onların başında dikildiğini gördüğünde öfkeyle titremişti. Daha içeri girmeden önce bir sorun olduğunu biliyordu; dışarıdaki pegasusun sesi ve toynaklarını yere vuruşu onu alarma geçirmişti. Korucu drow tekrar düşünmeden koşup üzerine yatıp bölgeyi izlediği yassı kayadan aşağı sıçramış ve karanlık küreler dağılırken kanatlı atların arasından ileri atılmıştı.</p>

  <p class="block">Drizzt o denli paniğe kapılmıştı ki Guenhwyvar’ı çağırmak için bile durmamıştı. Ve böylece iki drowla karşı karşıya geldi.</p>

  <p class="block">Hareketi görmedi ama o farklı klik sesini duymuş ve onun ne olduğunu hatırlamıştı. Korucu pelerinini üzerine çekerek döndü.</p>

  <p class="block">Çabuk müdafaasıyla ok pelerine saplanmıştı ama orada takılı kalmışken ikinci bir klik sesi duydu.</p>

  <p class="block">Drizzt tekrar döndü ama ikinci ok uçuşan pelerini geçip kalçasına saplandı.</p>

  <p class="block">Drizzt, neredeyse anında, drow zehrinin uyuşturucu serinliğini hissetti.</p>

  <p class="block">Çıkışa doğru sendeledi ve GuenhwyvarT çağınnayı düşündü. Belindeki keseye uzanamadı; silahlarını tutabilmek için yapabileceği tek şey buydu.</p>

  <p class="block">“Bize katılman ne kadar da güzel Drizzt Do’Urden,” dedi onu vuran dişi drow.</p>

  <p class="block">Kadının sözcükleri ana dilindeydi ve onu yıllar öncesine, Menzoberranzan’a, ailesine; Do’Urden Evi’ne ve Zaknafein’e, ısıyla parlayan Narbondel’e, drow saraylarının muhteşem yapılarına, büyük balkonlar ve peri ateşinin renkleriyle süslü sarkıt ve dikit saraylara götürdü.</p>

  <p class="block">Hepsini -kız kardeşlerinin yanındaki anları ve drow savaşçılarının okulu Melee Magthere’de eğtimenleriyle çalıştığı zamanları-oldukça net gördü.</p>

  <p class="block">Taştan gelen metal tıngırtısı onu kendine getirdi ve duvara dayandığını, bıçaklarından birini düşürdüğünü ancak o zaman fark etti.</p>

  <p class="block">“Ah, Drizzt Do’Urden, bundan daha iyi savaşacağını umuyordum,” dedi erkek drow. Sesinden düşmanının adım adım yaklaşıyor olduğunu fark etti. “Senin kahramanlığın üzerine o kadar çok şey duydum ki!”</p>

  <p class="block">Drizzt gözlerini açamıyordu. Her yerinin hissizleştiğini duyum-suyor bu yüzden ayağının altındaki toprağı bile hissedemiyordu. Düşüncelerinin yarattığı sis dalgası içinde hâlâ ayakta olabilmesinin tek sebebinin duvara olan açısı olduğunu anladı.</p>

  <p class="block">Zehir içeri süzülüyordu; kılıçlı drow da öyle…</p>

  <p class="block">Drizzt hissizlikle savaşmayı denedi, yönünü bulmak ve kendini bu bulanıklıktan çıkarabilmek için çok çabaladı. Yapamadı.</p>

  <p class="block">“Belki de şimdi gerçek bir oyuncak bulduk Ad’non,” dediğini duydu dişi elfın uzaktan, çok uzaktan bir yerden. “Bu fazla tehlikeli bir oyuncak sevgili Donnia’m,” diye karşı çıktı erkek, “Çabuk ölür.”</p>

  <p class="block">“Nasıl istersen…”</p>

  <p class="block">Kadının sesi geriden geliyordu; Drizzt çok uzaklara, kaçışı olmayan karanlık bir çukura düştüğünü hissetti. Wulfgar taşta yatıyor, aşağı bakıp TaulmariPin tehlikeli bir şekilde dengede durduğu çıkıntıya yaklaşmak için en iyi açıyı bulmaya çalışıyordu. Arkasında duran Catti-brie beline bir ip bağlamış ve sicimin uzunluğunu ölçmüştü.</p>

  <p class="block">Wulfgar yüzünü ona dönüp oturduğunda “Şeytani kılıç beni neredeyse büyülemişti,” diye itiraf etti kadın. “Aylardır bu kadar ısrarlı çağırmamıştı.”</p>

  <p class="block">“Çünkü yoruldun,” diye cevapladı Wulfgar, “hepimiz yorulduk. Düşmanlarımız bize kaç kez saldırdı?</p>

  <p class="block">On iki? Dinlenmemize izin vermediler.”</p>

  <p class="block">“Sadece şu lanet şeyi bir taşla ezin, yere yuvarlayın ve gidip onu alın,” dedi Shingles McRuff’la beraber onlara doğru ilerleyen Torgar.</p>

  <p class="block">İkisi de topallıyordu ve Shingles bir kolunu, onu korurcasına, bedenine yapışık tutuyordu.</p>

  <p class="block">“Denedik,” diye cevapladı Wulfgar.</p>

  <p class="block">“Pikel nasıl?” diye sordu Catti-brie. “Ya Pwent?” “Pwent çılgına döndü,” diye cevapladı Shingles.</p>

  <p class="block">“Bu yeni bir şey değil,” diye belirtti kadın.</p>

  <p class="block">“Ve Pikel kolunu kaybettiğinden beri ‘ooo’dan başka tek laf etmedi,” diye ekledi Shingles, “alışmasının biraz zaman alacağını düşünüyorum. Banak ona daha iyi bakılması için onu Mithril Salonu’na gönderdi.”</p>

  <p class="block">“Yine de yaşayacak ve bu hiç de azımsanacak bir şey değil,” diye ekledi Torgar.</p>

  <p class="block">“Yayını almak için elini çabuk tut,” dedi Shingles, “yakında hepimiz dehlize girebiliriz.” Uzaktaki dağ sırtına ve devlere baktı. “Düşüncesiz davranıp lanet orkları vahşi hayvanlar gibi kovalayacak kadar aptal olmadığımız sürece dayanabiliriz ama iri kütükler getiriyor ve devasa mancınıklar yapıyorlar. Saldırıya başladıklarında buradan çabucak uzaklaşsak iyi olur.”</p>

  <p class="block">Wulfgar ve Catti-brie birbirlerine endişeyle baktı; ikisinin de verilecek bir cevabı yoktu.</p>

  <p class="block">“Banak geri çekilmeyi çoktan başlattı,” dedi Torgar, “ama şimdi Bekçi Vadisi’nin batısında duran bir kuvvet var ve o topraktan feragat ederse, dehlizlere geri çekilmek için devlerin ateş hattının altından geçmeleri gerekiyor. Bu da şeytanı kapılara getirmek anlamına geliyor.”</p>

  <p class="block">İnsanlar birbirlerine bir kez daha endişeyle baktı. Düşmanları, cüceleri bölgeden atıp Mithril Salonu’na geri gönderebilecek kadar büyük bir avantaj elde etmişti; bu kesindi.</p>

  <p class="block">Bu yakındaki diğer köyler için ne anlama geliyordu?</p>

  <p class="block">Bu ticaret yapma şansı olmayan ve bölgeyi geri almak için yeterli sayıda adama sahip olmayan Mithril Salonu için ne anlama geliyordu?</p>

  <p class="block">Wulfgar ve Catti-brie için bir sorun daha vardı. Yeraltına geri dönmeye zorlanırlarsa bu Drizzt Do’Urden için ne anlama gelecekti? Bir daha onlara ulaşabilecek miydi?</p>

  <p class="block">Zaknafein’in asit çukuruna düşüşünü gördü. Ellifain’in düşüp duvara çarpışını gördü. Bruenor’un kuleden aşağı yuvarlanışını gördü.</p>

  <p class="block">Her kaybın keskin acısını hissetti; öfkeden ve hüzünden kurtulmaya çalışmadı. Aksine Drizzt onları kabul etti, kucakladı, varlıklarının tadını çıkardı ve onları çoğalttı.</p>

  <p class="block">Regis’in orklar tarafından katledilen görüntüsünü canlandırdı.</p>

  <p class="block">Wulfgar’ın düşman mızraklarından oluşan bir denizin içinde yarıya kadar kaybolduğunu hayal etti.</p>

  <p class="block">Catti-brie’yi üzerindeki yüzlerce yara kanarken düşman tarafından sarılmış, çaresiz bir halde düşledi.</p>

  <p class="block">Hayal kurdu ve aklında canlanan bu imgeler hayatı boyunca tattığı tüm gerçek ve acı dolu imgelerle, hüzün ve umutsuzluk anlarıy-la, onu duygusal karanlığa iten sahnelerle iç içe geçti.</p>

  <p class="block">İçinde yükselen Avcı’yı hissetti. Bütün görüntüler birbirine karıştı; derin bir acı, hüsran, keder, pişmanlık ve hepsinden çok saf bir öfke…</p>

  <p class="block">Drizzt’in sol tarafına bir kılıç darbesi geldi ama metalin metale değerken çıkardığı ses kendisine saldıran iki kişiye zehirleriyle Avcı’yı yenemeyeceklerini anlatan bir uyarı gibiydi. Ters vuruşla savurduğu pala, şaşkın drowun gözlerinde parıldayarak kendisine yönelen kılıcı yakalamak ve etkisiz kılmak için hızla hareket ediyordu.</p>

  <p class="block">Onu ikinci bir kılıç darbesi izledi; diğerinden daha aşağı savru-luyordu ama üzerine gelen darbenin açısını önceden tahmin etse de savunmacının birinci palasını aşağı çekecek ya da yerde duran ikinci palayı alacak şansı yoktu.</p>

  <p class="block">Ama o Avcı’ydı. İlk palası kendisine yönelen kılıca karşılık verip onu etkisizleştirip sağa savurmakla kalmamış aynı zamanda Avcı bu savunma hareketiyle çömelmiş ve yerdeki Parıltı’ya doğru uzanmıştı. Hızla doğrulurken bıçaklar kusursuz bir uyum içinde hareket ediyor, tekrar ele geçirdiği pala kılıca karşılık veriyor ve onu atlatıyordu.</p>

  <p class="block">İlk pala tersine çevrildi, yukarı kaldırıldı ve kendisine saldıran ilk kılıca hızla vurdu.</p>

  <p class="block">Böylece saldırgan, Ad’non, kılıçları iki yana düşmüş, palalar içine girmiş bir şekilde çaresiz kalakaldı.</p>

  <p class="block">Ani ve zalim bir sondu, en azından arkadaşı Avcı’nın arkasından gelmeseydi Ad’non için böyle olacaktı. Şiddetli ve ani bir silkinme hareketi Ad’non’un bıçaklarını biraz daha ittirdi ve adam kendini savunabilmek için geri adım atmak zorunda kaldı. Ama o sırada Avcı, soldan sağa dönüp bıçaklarını savurup kendini koruyarak ondan uzaklaştığı için aslında kendini savunmaya ihtiyacı yoktu.</p>

  <p class="block">Donnia kılıcının şaşırtıcı bir şekilde savuşturulmasıyla çığlık atmıştı ama becerekli dişi savaşçı palaları izlemiş ve hançerini kullanabilmek için çabucak geriye çekilmişti.</p>

  <p class="block">Avcı’nın kalçası onu ulaşılmaz kılarak salınıyordu.</p>

  <p class="block">Böylece Drizzt tekrar döndü ve palalarını yukarı kaldırıp çapraz kullanarak Ad’non’un ikili vuruşunu alt etti; palalar hızla, defalarca kılıca saldırıyor, fıldır fıldır dönen bıçaklar kamayı geri çekilmeye zorluyor ve sonra yeniden Donnia’nm kılıcına yöneliyordu.</p>

  <p class="block">Avcı dönmeye devam etti, bıçakları bir o yana bir bu yana darbeler savuruyor ve sanki kendisine yapılacak hamleleri önceden kestiriyor, daha başlamadan görüyormuş gibi hepsini kusursuzca savuşturuyordu. Ama kendisine saldıranlar acemi birer çaylak değildi; daha önce pek çok kez beraber dövüşmüşlerdi. Birbirlerine zıt yönlerde duruyor ve düzenli bir şekilde saldırıyorlardı; ayrıca kendini savunan ve dönüp duran drowdan çok daha az enerji harcıyorlardı.</p>

  <p class="block">Yine de her vuruşları; yukarıdan, aşağıdan, sağdan, soldan gelen her darbe kusursuzca yerleştirilmiş bir palayla karşılanıyordu.</p>

  <p class="block">Sonra birden bu dönme işine bir son verdiler ve saldırıya geçtiler ama Avcı öbür tarafa hareket etmişti. Yeniden metal metale değdi; iki pala kendisine yönelen üç kılıca sertçe karşılık veriyordu.</p>

  <p class="block">Bu dönüş hareketi de neredeyse anında sona erdi ve Avcı iki yanında duran saldırganlarla kaldı.</p>

  <p class="block">Yukarı doğru yaptığı ikili bir hamleyle önce Ad’non saldırdı.</p>

  <p class="block">Avcı eğildi ve erkek drowun dizini hedef aldı, sonra, Ad’non geri çekilirken, dümdüz yukarı sıçrayıp Donnia’nm kılıcının üzerinden atladı. Drizzt, palalarını Ad’non’un yatay duran bıçaklarının arasına çaprazlama uzatarak, Ad’non’a doğru hızlı bir hamle yaptı; sonra kılıç kabzası bıçağı yakalayıncaya kadar onları yukarı kaldırdı, tekrar ileri savurdu ve neredeyse kılıçları onları sıkıca kavrayan Ad’non’un ellerinden söküp aldı.</p>

  <p class="block">Ad’non kendini geriye attı ama Drizzt de aynısını yaptı ve Donnia’nm kendisine yönelen kılıcının üzerinden geriye doğru bir takla attı. Geri adımlar atmaya devam ederek yere yumuşak bir iniş yaptı.</p>

  <p class="block">Kadının hamlesini savuşurup karşıya geçerken becerikli Donnia kamasını çevirdi ve onun göğsüne savurdu.</p>

  <p class="block">Ama kendini savunan drow sağ elindeki palasını onun hamlesini bloke etmek için yukarı kaldırdı ve çevrilmiş duran kama, sekmeden, sola doğru bir hamle yapmadan, bir an önce bıçağa bastırarak sol elindeki palayla onu kilitledi ve hızlı bir hareketle onu düşmanına doğru çevirdi. Ad’non çaresizce geri çekilmeye çalıştı ama yere yuvarlanırken yanağından yaralandı.</p>

  <p class="block">Donnia kemerinden bir kamçı çıkarırken kılıcını öne doğru savurarak saldırıya devam etti.</p>

  <p class="block">Avcı sağa dönüp kendisine uzanan sol eldeki kılıcı yukarı kaldırıp tekrar savuşturup bir kez daha yukarı ittiğinden bu kılıç hamlesi etkili olmadı. Sağ elindeki pala da bu savuşturmaya katılmış ve onu daha da yukarı kaldırmıştı.</p>

  <p class="block">Donnia savuşturulan hamlelerinin ardından kaçmaya çalışmamış diğer eliyle kusursuzca dövüşmeye devam etmiş, kamçıyı öne doğru kaydırıp aniden Avcı’nın yüzünü kırbaçlamıştı.</p>

  <p class="block">Bir pala kamçıyı yakalamış ama büyülü ipi kesmeyi başaramamıştı. Üstelik aynı büyü Donnia’nm çağrısına kulak vermiş ve canlı kamçı bıçağı da sarmalamıştı.</p>

  <p class="block">Kadın palayı hızla çekip alırken gözleri zaferle parlıyordu. Palayı güçlü drowdan bu kadar kolay alabilmesine şaşırmıştı; dönüp pelerinini boynuna sararken palayı bırakanın Drizzt olduğunu ancak o zaman anlamıştı.</p>

  <p class="block">Ad’non yandan hızla ona doğru ilerledi ama Avcı çabuk adımlarla ileri; onun tam ters yönüne atılmış ve Donnia’yı siper olarak kullanarak kadının etrafında dönmeye başlamıştı. Hareket ederken pelerini yüzüne çekmiş ve dolayısıyla Donnia kırbacını kullandığında pelerinin altında kalmıştı.</p>

  <p class="block">Kadın, adamın omzuna sertçe inen kırbacı hissetmiş ve uçuşan pelerin altındaki başını sardığını anlamıştı; bu umduğundan iyi bir hamleydi.</p>

  <p class="block">Boynunda keskin bir acı hissedinceye kadar küçük okunun pelerinde asılı olduğunu ve sinsi savaşçının okun zehirli ucunu kadına gelecek şekilde ayarladığını fark etmemişti.</p>

  <p class="block">Kadın bir çığlık atarak arkaya düşmüş ve giysiyi yana atmıştı.</p>

  <p class="block">İki kılıca karşı bir palayla mücadele eden Avcı darbelere kusursuzca karşılık vermeyi sürdürüyor, Ad’non’un amacına ulaşmasına asla izin vermiyordu. Darbeleri savuştururken geri çekildi ve kaybettiği palasına doğru mükemmel bir dengeyle ilerledi.</p>

  <p class="block">Bu hareketi izleyen Ad’non baskıyı arttırdı, hatta ani ve öfkeli bir atağa geçti.</p>

  <p class="block">Avcı yana, Ad’non’un soluna sıçradı; yetenekli katil anında sol elindeki bıçağa yöneldi ve yana itildiğinde sağ bıçağıyla hamlesini devam ettirdi.</p>

  <p class="block">Bu da geri püskürtülmüştü; Avcı sırtını Ad’non’a dönerek ikisini de geri çevirmişti. Kolunu ileri geri hızla hareket ettirip palasını öne ve arkaya doğru iki kez savurmuş ve kılıcını Ad’non’un yüzüne iki kez sertçe vurmuştu.</p>

  <p class="block">Sendeleyen drow geriye doğru yalpalamış bıçaklarını öfkeyle savurup çaresizce kendini savunmaya çalışmıştı. Bu bıçak darbeleri havada asılı kaldı ve drowun yüzünde umutsuz bir korku ifadesi belirdi.</p>

  <p class="block">Ama Avcı onu izlemedi. Arkasını döndü ve yerdeki palasına doğru hızla koştu.</p>

  <p class="block">Bıçağa ulaştığında onu karanlık bir küre kapladı; o da kadının durduğunu düşündüğü yere doğru kendi kürelerinden birini yollayarak karşılık verdi.</p>

  <p class="block">Palasını sıkıca kavrayıp öfkeyle harekete geçti; yuvarlandı ve doğruca kendi karanlık küresine doğru yöneldi, bıçaklarını savuruyor sürünerek ilerliyordu.</p>

  <p class="block">Dişi drowun, yüzünden sıcak kan akan erkeğe doğru koştuğunu gördü. Avcı korkusuzca onlara doğru süzüldü.</p>

  <p class="block">“Beraber kenarlara doğru hareket edeceğiz,” diyen erkek sesini duydu ve Ad’non sola doğru hareket etti. Kadın, yüzünde bir panik ifadesiyle yana düştü.</p>

  <p class="block">Avcı onu zararsız peri ateşinin parlak mavi alevleriyle kapladı; kadını belirginleştirip kolay bir hedef haline getirdi. Ad’non saldırıya geçtiğinde kadın döndü ve koştu.</p>
</body>
</html>
