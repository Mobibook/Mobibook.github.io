<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block">Bıçaklarını o kadar çabuk çıkarıp savurmuşlardı ki tek ve uzun bir ses çıkmıştı. Ad’non iki kılıcını birden kullanıyor; sağa ve sola hamleler yapıyor ama her hareketleri Avcı’nın iki palasıyla geri püskürtülüyordu.</p>

  <p class="block">Avcı eğilince bir bıçak havayı kesti. Ustaca dönünce bu hamle öylece salınıp gitti ve o bıçak Ad’non’un elinden kurtulup geriye savruldu.</p>

  <p class="block">“Donnia!” diye haykırdı.</p>

  <p class="block">Hırladı ve bıçaklarını muhteşem bir çapraz seri halinde kullandı; her iki palaya da karşılık veriyor kendisini yaralamasına engel oluyordu. Ama palalar çok hızlıydı ve Ad’non’a başka olası bir karşılık şansı bırakmadan onu geri çekilmeye zorluyorlardı.</p>

  <p class="block">Ama bıçak darbeleri yavaş yavaş azaldı ve ona kaçabileceği bir alan bıraktı.</p>

  <p class="block">Ad’non oradan sıvıştı ve aşağıdan yıkıcı bir ikili darbe savurdu.</p>

  <p class="block">Şaşırtıcı bir şekilde palalar tek olası savunma yolunu bulmuş ve onları berabere bırakmıştı; en azından Ad’non böyle düşünmüştü. Ad’non Kareese, Menzoberranzan’dan değildi ve düşmanı Drizzt Do’Urden’in bu rutin sona bir çözüm bulduğunu bilmiyordu.</p>

  <p class="block">İnanılmaz bir el çabukluğu ve dengeyle Avcı’nın ayağı birbirine çapraz duran palaların tam ortasından geçip Ad’non’un yüzünü tekmelemiş ve bir kez daha sendeleyerek geriye gitmesine sebep olmuştu.</p>

  <p class="block">Kendini savunmaya çalışmış ama palalar kılıcını yana iterek onu izlemişti; böylece adam sertçe duvara çarpmış ve kendisine gelen eğri bıçağı engelleyememişti.</p>

  <p class="block">Bıçak göğsüne isabet etti ve adam çığlık attı.</p>

  <p class="block">Avcı bunun savaşın sonu olduğunu düşünerek hırladı.</p>

  <p class="block">Ama pala adamın göğsüne ginnemişti! Ayrıca diğer pala da Ad’non’un bedeninde ölümcül bir yara açamamıştı. Evet, her iki pala da savaşçı drowun canını yakmıştı ama ikisi de ölüme sebep olmamıştı.</p>

  <p class="block">Ve Avcı birden hazırlıksız yakalandı.</p>

  <p class="block">Karşıdan palalarını deviren bir kılıç geldi ve Avcı sağdan sola doğru döndü. Ama Ad’non onun sağına geçmiş, baskıyı arttırmış onu kaçmaya ya da şişlenmeye zorluyordu.</p>

  <p class="block">Ama orada bir duvar vardı ve Ad’non bunu biliyordu asi drowun kaçabilecek bir yeri olmadığının farkında varıp gülümsedi. Ad’non saldırıya geçti; her iki bıçağı da yalnızca öldürmek üzere hareket ediyordu.</p>

  <p class="block">Ama Avcı orada değildi.</p>

  <p class="block">Ad’non’un bıçakları taşa çarptı ve adam, gözleri faltaşı gibi açılmış bir şekilde, aniden durdu.</p>

  <p class="block">Drizzt’in duvara doğru koşup kendi üzerinden geri takla atıp onun arkasına geçtiğini fark edince “Kurnaz Drizzt,” dedi. Pala, Ad’non’un omuz hizasından gelip doğrudan başını kesti.</p>

  <p class="block">Drizzt felç olmuş iki elfe bakıp onlara doğru bir adım attı. Ama sonra, bir türlü doymak bilmeyen öfkesiyle mağaradan dışarı, gecenin içine doğru koştu. Durdu ve etrafa bakıp batıdaki bir yamaçta kendi parlak mavi peri ateşini gördü. Avcı, gözleri kararlı bir şekilde taşa yönelmişken oniks figürünü çıkartıp Guenhwyvar’ı çağırdı.</p>

  <p class="block">Görkemli panter yanına geldiğinde bile mavi ateş parıldamaya devam ediyordu ve Drizzt onu işaret etti. “Yakala onu Guen,” diye talimat verdi. “Onu yakala ve benim için bir kenarda tut.”</p>

  <p class="block">Panter hırlayıp, kuvvetli sıçrayışlarla ilerleyerek geceye karıştı.</p>

  <h1 id="sigil_toc_id_19">VEKİLHARÇLIK VE CASUSLUK</h1>

  <p class="block">Regis, Bruenor’un kolunu sıkıp, bunun cüce kralını son canlı görüşü olup olmayacağını merak ederek, arkadaşına baktı. Ona Bruenor git gide daha az soluk alıp veriyormuş gibi geliyordu; ayrıca yüzü, taştan yapılmış gibi, grileşmişti. Stumpet ve Cordio, Regis’e onun çok dayanamayacağını söylemişti ve o da bunu açıkça görüyordu.</p>

  <p class="block">“Bunu sana borçluyum,” diye fısıldadı cüce; boğazı düğümlenmiş sesi güçlükle çıkmıştı. “Hepimiz öyleyiz, yokluğunda Mithril Salonu’nun dimdik duracağını bilerek uyu. Buranın düşmesine izin vermeyeceğim.”</p>

  <p class="block">Cüce onun elini bir kez daha nazikçe sıktıktan sonra kralın elini göğsünün üzerine bırakmıştı. Bir an için Bruneor’un göğsünde hiçbir hareket görmedi ve onun kendisini duyup dayanmaktan vazgeçip vazgeçmediğini merak etti.</p>

  <p class="block">Ama sonra Bruenor nefes aldı. Henüz vazgeçmemişti.</p>

  <p class="block">Regis, cücenin eline hafifçe vurup canlı adımlarla odadan ayrıldı; duygusal olarak sarsılmıştı ve toparlanmak için çok çaba harcıyordu. NesmeTi Galen Firth ile olan toplantısına geç kaldığını bildiğinden tünellerden çabucak geçti. Bu kızgın savaşçının meselesini nasıl çözeceğini hâlâ bilmiyordu. Mithril Salonu bu denli zor bir durumdayken ona nasıl bir yardım sunabilirdi ki? Batı kapısı mühürlenmiş; hatta cüceler hiçbir düşman kendilerini izleyemesin diye o tünelleri bile kapamıştı; onlara ulaşmaya çalışacak olan herhangi biri yirmi ayak uzunluğunda bir taş yığınıyla karşılaşacaktı.</p>

  <p class="block">Kuzeyden gelen haberler pek de umut vaad edici değildi; Banak Brawnanvil ne kadar dayanabileceğini bilmediğini söylemişti. Devler batı dağlarında katapultlar kurmuştu ve Banak yakında ordusunun korkunç bir baskı altında kalacağından korkuyordu.</p>

  <p class="block">Regis’ten Bekçi Vadisi’nin batı ucundaki ordusunu, dağı batıdan dolaşabilmek için, kuzeye hareket ettirmesini istemişti ama bu rica bir uyarıyla birlikte yapılmıştı: Sadece mümkünse gerçekleştirilecekti. Gitgide daha çok umutsuzluğa kapılan Banak bile böyle bir rotanın ne kadar tehlikeli olacağını biliyordu. Bu yüzeyde kalan iki ordusundan birini olası bir yıkıma sürüklemekle kalmayacak, onları Bekçi Vadisi’ndeki savunma pozisyonlarından çıkarmakla Regis, aynı zamanda Mithril Salonu’nun batı kapısına uzanan bir yol açmış olacaktı.</p>

  <p class="block">Ve Nesme korkunç bir baskı altındaydı -hatta istila edilmişti-dolayısıyla cüce batı kapısını güneyden gelecek olan düşmanlara karşı korumak zorundaydı.</p>

  <p class="block">Vekilharçlığı yapan buçukluğun aklını kurcalayan pek çok sorun vardı. Yüzleşilecek pek çok mesele vardı. Çoğunlukla nerede olduğunu bile bilmiyor ve işin aslı canı sadece bir iki iyi yemek yiyip, sıcak yatağına girip tek derdinin kahvaltıda ne yiyeceğine karar vermek olmasını istiyordu.</p>

  <p class="block">Regis küçük omuzlarına binen bunca yükle yola koyuldu. Ama durdu; Kral Bruenor’un yattığı mum ışığıyla aydınlatılmış odaya baktı ve ölmek üzere olan arkadaşına söylediği sözleri hatırladı.</p>

  <p class="block">Regis anında omuzlarını dikleştirdi ve görev duygusuyla cesaretlendi. O sözü laf olsun diye vermemişti ve Bruenor’a en azından bu kadarını, hatta bundan çok daha fazlasını, borçluydu.</p>

  <p class="block">“Herşey sırayla,” diye karar verdi Regis ve Galen FirthTe olan toplantısına yetişmek için daha hızlı ve kararlı bir şekilde ilerlemeye başladı. Adamı, önceden kararlaştırdıkları yerde; büyük odaya oranla daha küçük ve daha samimi bir havası olan resmi görüşme odasında buldu. Üzerinde Battlehammer Klanı’nm amblemi olan köpüklü bardak desenli, kalın bir yün halının çevresine yerleştirilen rahat iskemlelerle döşenmişti; geniş sırtları, pamukla doldurulmuş yastıkları ve kolçakları vardı. Kare şeklindeki bu oturma mekanını içinde küçük ve insanın içini ısıtan bir ateşin yandığı taştan bir kalp tamamlıyordu. Galen Firth bu rahat iskemlelere aldırış etmeden elleri arkasında, parmakları sürekli hareket elinde, gözleri yerde, hızlı adımlarla odayı arşınlıyordu. Regis bu adamın hep bu denli huzursuz ve telaşlı olup olmadığını merak etti.</p>

  <p class="block">“Yeniden merhaba Nesme’li Galen Firth,” dedi odaya giren cüce vekili. “Gecikmemi bağışla; ilgilenmem gereken çok fazla sorun var.”</p>

  <p class="block">“Sizin bugünkü gecikmeniz Mithril Salonu’nun Nesme’nin çaresiz yardım isteğine cevap vermeyi geciktirmesinden çok daha kabul edilebilir bir şey,” diye cevapladı huysuz adam sertçe.</p>

  <p class="block">Regis iç çekip Galen’in yanından yürüdü ve kendini iskemlelerden birine bıraktı. Savaşçı ona katılmak için hiçbir hamlede bulunmayınca, buçukluk, ateşin sağında, adamın solunda kalan önündeki iskemleyi işaret etti.</p>

  <p class="block">Gözlerini Regis’ten bir saniyeliğine bile ayırmayan Nesme sürücüsü iskemleye doğru ilerledi. “Ne yapmamı istiyorsun?” diye sordu Regis en sonunda oturmuş olan Galen’e.</p>

  <p class="block">“Nesme’nin yardımına bir cüce ordusu gönder, böylece trolleri tuzlu sularına geri gönderip köyümü kurtarabiliriz.” “Peki bu ordu güneye doğru harekete geçince onlardan daha büyük bir ork ve dev ordusu peşlerine düştüğünde ne yapmamızı istiyorsun?” diye sordu Regis ve Galen gözlerini kısıp ona baktı. “Çünkü aynen böyle olacak. Orklar kuzeyden saldırıyorlar ve Mithral Salonu’nun doğu kapısını mühürlediler… bu son savaşı duydun, öyle değil mi? Bekçi Vadisi’nin kuzey yamacında her gün orklarla savaşan bir ordum var ama doğudaki saldırının şiddetini anlatan haberler doğruya yakınsa savaşçılarım çok daha korkunç bir baskı altında kalıp bölgeyi bırakmak zorunda kalacaktır. Nasıl bir şeyin içinde olduğumuzu bir türlü anlamıyorsun, öyle değil mi?” diye sordu cüce.</p>

  <p class="block">Galen Firth yüzünü buruşturmuş, onu izliyordu.</p>

  <p class="block">“Nesme’nin tam şu anda saldırıya uğramış olması bir tesadüf değil,” diye açıkladı Regis, “bu düşman kuvvetleri, kuzeydeki ve güneydeki hareketlerini önceden belirledi.”</p>

  <p class="block">“Bu doğru olamaz!”</p>

  <p class="block">“Mithril Salonu’nun doğu kapısının düşüşüyle ilgili hiçbir ayrıntıyı bilmiyor musun?” “Biraz biliyorum ama pek de umrumda değil…”</p>

  <p class="block">“Oradaki ordular kuzeyden devler ve orklar, güneyden ise trol sürüleri tarafından kuşatıldı,” diyerek araya girdi Regis ve Galen’in kabadayılığı sona erdi; ağzı açık kalmıştı.</p>

  <p class="block">“Ortak düşmanlarımız Surbrin’den Nesme’ye, Trollmoors’dan Dünyanın Omurgası’na kadar olan bütün bölgeyi silip süpürüyor gibi gözüküyor,” diye devam etti Regis. “Geriye sadece bir avuç yerleşim yeri kalıyor; komşu köylerden yardım alamazsak onları durdurmak için sadece Mithril Salonu ve Nesine harekete geçebilir.”</p>

  <p class="block">“O zaman güçlerimizi birleştirmemiz gerektiğini kabul ediyorsun,” dedi Galen, “O halde Nesme’ye bir an önce bir ordu göndermen gerektiğinin de farkındasın.”</p>

  <p class="block">“Evet,” dedi Regis, “ve hayır. Birlik olmalıyız ve olacağız ama Nesme’yi tutma isteğini doğru bulmuyorum. Mithril</p>

  <p class="block">Salonu korunacaktır ama kapılarımızın dışında kalan her şey kaybedildi; ya da çok yakında kaybedilecek.” “Bu nasıl bir aptallıktır?” diye karşı çıktı iskemlesinden fırlayan, gözleri öfkeyle parlayan Galen Firth.</p>

  <p class="block">“Toprağımızın her karışı için savaşıyoruz,” diye devam etti Regis; sesinde en ufak bir tereddüt yoktu, iri yarı adamın söyledikleri onu ne germiş ne de ürkütmüştü. “Ve dayanamadığımız zaman Mithril Salonu’nun tünellerine çekileceğiz. Oradan Felbarr Kale-si’ne açılan hatlar kuracağız; onlar bizim dış dünyaya açılan gözlerimiz, kulaklarımız ve ağzımız olacak. Oradan güçlerini harekete geçirmeleri için Gümüşay’a ve Sundabar’a yalvarmaya devam edeceğiz. Gümüşay’ın Leydi Alustriel’ini ve SundabarTn liderlerini bulmaları için tünellere çoktan casuslar gönderdim bile. Oradan kalan tek büyük kaleyi canavar düşmanlarımızın şiddetli saldırısına karşı koruyacağız.” “Benim halkım ölürken mi?” diye ağız dalaşına girdi Galen Firth.</p>

  <p class="block">“Hayır,” dedi Regis, “biz onlara yardım edebilirsek hayır. Sen geldiğinden beri güneybatıyı izleyen ve yeraltından Nesme’ye ulaşılacak bir yol bulmaya çalışan gözcü cücelerim var. Oldukça gelişme kaydettiler ve halkına katılmak üzere köyünün yakınlarında bir yere çıkan bir yol bulacaklarını umuyorum.”</p>

  <p class="block">“O zaman bir ordu gönder ve trolleri geri göndermemize izin ver!”</p>

  <p class="block">“Gönderebildiğini kadarını göndereceğim ama yedekteki asker sayısının senin söylediğin görev için yeterli olacağını sanmıyorum,” dedi Regis.</p>

  <p class="block">“Peki, o zaman ne olacak?” savaşçının sesi aniden yumuşamıştı, hatta adam iskemleye geri oturmuştu.</p>

  <p class="block">Başını çevirip elini çenesine koydu ve alevleri izledi.</p>

  <p class="block">“Bırak halkını bulalım ve onlara elimizden geldiğince yardım edelim,” diye açıkladı Regis. “Eğer mümkünse onların yanında savaşacağız. Ve mümkün değilse ya da mümkün olmamaya başladığında senin halkım da aramıza alarak Karanlıkaltı’na ve Mithril Salonu’na geri çekileceğiz. Cücelerim düşmanları yer üstünde yenemeyecek bile olsa onları takip eden canavarlara karşı tünellerini savunamayacaklarını sanmıyorum.”</p>

  <p class="block">Galen Firth hiçbir şey söylemedi; sadece ateşe baktı.</p>

  <p class="block">“Keşke daha fazlasını önerebilseydim,” diye devam etti Regis. “Mithril Salonu’nu boşaltıp trolleri ezmek üzere güneye gidebilmek isterdim. Ama bunu yapamam, beni anlamak zorundasın.”</p>

  <p class="block">Galen uzun bir süre sessizce oturduktan sonra Regis’e döndü; yüz ifadesi yumuşamıştı. “Gerçekten orkların ve devlerin, Trollmoors trolleriyle beraber çalıştığını mı düşünüyorsun?” “Doğu kapısının düşüşü böyle olduğunu gösteriyor,” diye cevapladı cüce.</p>

  <p class="block">“Ayrıca benim halkımın da başının gerçekten belada olduğunu gösteriyor,” dedi Galen. “Troller uzak doğuya ve kuzeydeki Surbrin kapılarınıza bir ordu gönderebilecek kadar güçlüyse…”</p>

  <p class="block">“O zaman daha fazla oyalanma,” dedi Regis. Yeleğinin içinde dürülü bir parşömen çıkarıp adama uzattı. “Bunu Altşehre ve Taskman BellovvsTara götür. Keşif heyeti şimdi bile gerekli donanıma sahip ve bugün yola çıkabilecek durumda.”</p>

  <p class="block">Galen Firth yine durdu, önce parşömene sonra da Regis’e baktı ve bir kez daha yavaşça iskemleden kalktı. Başka tek bir laf bile etmedi ama başını sallayışından Regis, onun kendi söylediklerine katılmasa bile sebeplerini anladığını fark etmişti.</p>

  <p class="block">Adam hafifçe eğilip onu selamladı ve odadan ayrıldı; cüce vekili, uğraşması gereken sorunlardan birinin daha ortadan kalktığını düşünerek rahatlayıp derin bir iç çekti.</p>

  <p class="block">Regis ateşe dönüp geriye doğru yaslandı ama o rahatlamaya bile başlayamadan biri kapıya vurmuş ve cücenin bakışları yeniden o yöne çevrilmişti.</p>

  <p class="block">“Girin lütfen,” dedi; kapıyı çalanın Galen Firth olduğunu düşünüyordu.</p>

  <p class="block">Kapı açıldı ve içeriye is içinde bir cüce, Mithril Salonu’nun en iyi demircilerinden biri olan Miccarl Demirdöven girdi. Cüce o kadar kirliydi ki kırmızı olduğu söylenen geniş kısa sakalının rengi bile anlaşılmıyordu. Kalın deri bir önlük takıyor ve sol kolunu tamamen kapayan, ucuna ısıya dayanaklı bir eldiven dikili tek kollu siyah bir gömlek giyiyordu.</p>

  <p class="block">İsle kaplı çıplak sağ kolu sol kolunun neredeyse iki katıydı; yıllardır ağır çekiçler kaldırmaktan dolayı fazlasıyla kaslanmıştı.</p>

  <p class="block">“Yine mi gnom?” diye sordu Regis.</p>

  <p class="block">Miccarl son on gündür günde iki kez onun yanma gelip MirabarTı küçük ziyaretçilerinin Akşehir’de üstüne vazife olmayan her işe burnunu sokarak etrafı incelediğini bildiriyordu.</p>

  <p class="block">“Küçük adam yine haritaların oradaydı,” diye açıkladı Miccarl. “Aynı haritalar mı?”</p>

  <p class="block">“Batı tünelleri… çoğunlukla kullanılmayanlar.” “Şimdi nerede?” “En son gördüğümde aynı tünellerin içinde dolanıp duruyordu,” diye açıkladı Miccarl. “Orada bir şey bulduğunu düşündüğünü düşünüyorum.” “Peki, orada ne olabilir ki?”</p>

  <p class="block">“Benim ya da bir başkasının bildiği kadarıyla hiçbir şey. Onun tüneller birkaç yüüüz yıldır mühürlü, tabii ejderhayla birlikte dehlizi alan duergar onları açmadıysa; ve döndüğümüzden beri oraya inen hiç kimse hiçbir şey bulamadı.” “O halde? Bir çıkış yolu… Mirabar’dan gelen bir orduyu içeri sokabilecek bir yol mu?” diye sordu Regis, “Mirabar demirhanesi için çalınabilecek bir maden?”</p>

  <p class="block">“Orada hiçbir şey -iyi bir maden bile-yok,” diye cevapladı Miccarl. “Orada killi yaprak taşından ve demirhanelerde kullanılacak kömürden başka bir şey yok. Eğer küçük adam bunun için geldiyse o zaman tahmin ettiğinden bile aptal demektir, çünkü orada kayda değer bir şey yok ve Mirabar zaten ihtiyaç duyduğundan da fazlasına sahip.”</p>

  <p class="block">“Mirabar’a çıkan tüneller?”</p>

  <p class="block">Miccarl burnundan soludu ve “Yeterince şey biliyoruz. Bir gün içinde uzak batıya gidip yüzeye çıkabilir ve düşmanlarımızdan sıyrılıp Mirabar’a doğru yola koyulabiliriz. Küçük adam bunu biliyor olmalı.”</p>

  <p class="block">“O halde?” diye tekrar sordu Regis; ama bu kez daha çok kendi kendine soruyormuş gibi sessizce konuşmuştu. Nanfoodle ne yapıyor olabilirdi? Olasılıkları düşünürken cücenin eli istemsiz bir şekilde boynundaki zincire gitti. “Nanfoodle T bul ve bana katılmasını sağla,” diye talimat verdi Regis.</p>

  <p class="block">“Tamam.” diye onayladı Miccarl. “Benden onu bulup buraya sürüklememi ya da onu bayıltıp sana getirmemi istiyorsun?”</p>

  <p class="block">“Onu buna mecbur bırakmanı istiyorum,” diye cevapladı Regis, “Mirabar Ta ilgili haberlerim olduğunu ve onun tavsiyesine ihtiyaç duyduğumu söyle.”</p>

  <p class="block">“Bu o kadar da eğlenceli değil,” diye mırıldandı Miccarl ve oradan ayrıldı. Demirci oradan ayrıldıktan sonra doğudan, batıdan, dışarıdaki savaş ve tünellerin güvenliği hakkında bilgiler taşıyan birkaç ulak geldi. Regis hepsini içeri aldı; tümünü dikkatle dinlemiş, bütün ola-sıkları tartmış ve danışman cüceler için bir dizi soru hazırlamıştı. Cüceler onun hükümlerine güvenmeye başladıkça verdiği kararların daha da değer taşıdığını fark etseler de karar vermekten çok bilgi sentezleyicisi bir yapısı olduğunu anlamışlardı.</p>

  <p class="block">Bu onu hem korkutmuş hem de memnun etmişti.</p>

  <p class="block">Yemeği de ona aynı odada sunuldu; içeri başka bir haberci daha gelmiş ve ona elli cücelik bir keşif heyetinin Galen</p>

  <p class="block">Firth’le birlikte güneye doğru yola çıktığını söylemişti.</p>

  <p class="block">Regis cüceyi kendisine katılmaya davet etti, ya da en azından bunu yapmak üzereydi ama kapıda Miccarl Demirdöven belirdi.</p>

  <p class="block">“Daha çok iş,” diye açıkladı Regis ilk haberciye.</p>

  <p class="block">Cüce özür dilercesine omzunu silkti ve iskemleler arasındaki küçük masadaki yemek dolu tabaklan işaret etti. “Tamam,” diye cevapladı cüce, bir adım atıp bir tabağa et yığdı ve en büyük sürahilerden birini bal likörüyle ağzına kadar doldurdu.</p>

  <p class="block">Regis’i başıyla selamladı; bu sırada sürahinin ağzından biraz likör döküldü ve odadan ayrıldı.</p>

  <p class="block">İçeri Miccarl ve Nanfoodle girdi.</p>

  <p class="block">“Yapacak işlerim var,” dedi üstü başı is içinde olan demirci ve aynı şekilde et ve likörle donanıp Altşehre yapacağı uzun ve zorlu yolculuğa çıkmak üzere odadan ayrıldı.</p>

  <p class="block">“Otur, ye ve iç,” diye önerdi Regis gnoma.</p>

  <p class="block">“Çok bir şey bırakmadılar,” dedi Nanfoodle sırıtarak; ama o bu sözleri söylerken bile, içeri bir çift cüce girmiş tabak ve bardaklarını yeniden doldurmuştu.</p>

  <p class="block">Hem buçukluk hem de gnom, başka hiçbir cücenin kendilerine engel olmasına izin vermeyerek, uzun ve sağlam bir yemek yemeğe başladılar.</p>

  <p class="block">“Bana Mirabar’la ilgili ya da Mirabar için, haberlerin olduğu söylendi,” dedi Nanfoodle altın renkli sıvıyı yudumlarken. “Efendi Demirdöven ne olduğunu açıklamadı.”</p>

  <p class="block">“Mirabar’dan bir ricam var,” diye açıkladı Regis yemeğini dişlerken, “Şu anki durumumuzun yarattığı ağırlığı anladığını umuyorum.”</p>

  <p class="block">“Çok fazla canavar var evet,” diye cevapladı Nanfoodle ve etinden bir ısırık daha alıp bir yudum likör içti. “Tahmininden de çok,” diye karşılık verdi Regis, “Bütün bölgeye baskı uyguluyorlar. Hiç şüphesiz Marki’n kuşatılmış hatta belki de istila edilmiş Nesme’den haberdardır. Yüzeyde ne kadar dayanabileceğimizi bilmiyorum bu yüzden Mirabar kuvvetlerini harekete geçirmeli.”</p>

  <p class="block">“Mithril Salonu’nun iyiliği için mi?” diye sordu gnom.</p>

  <p class="block">O kadar şaşırmıştı ki konuşurken ağzındaki likör etrafa saçılmıştı. Peçetesiyle ağzını çabucak sildikten sonra bir büyük yudum daha aldı.</p>

  <p class="block">“Mirabar’ın iyiliği için,” diye düzeltti Regis, “Bu canavarların duracağını varsayabilir miyiz?”</p>

  <p class="block">Ona gnom daha bir endişeleniyormuş gibi geldi ve bu kaygı anında Nanfoodle daha az yemek yiyor daha çok içiyordu. Regis bunun iyi olduğunu düşünmüştü; böylece konuşmayı bir süre daha uzatmış, doğu kapısının düşüşünü tüm detaylarıyla anlatmış, güney trollerinin kuzeydeki orklara ve devlere katılmış olabileceğinden ya da zaten birlikte çalıştıklarından duyduğu endişeyi dile getirmişti.</p>

  <p class="block">Hiçbir ayrıntıyı atlamamış, konuşmayı mümkün olduğu kadar uzatmış ve Nanfoodle’in daha çok likör içmesini sağlamıştı.</p>

  <p class="block">Bir süre sonra içeri daha çok yemek ve içki servisi yapıldı. Regis adamlardan birini çağırıp kulağına “İçkinin kalanını Karındeşen’le sulandır,” diye fısıldadı. Cüce gnoma bakıp durumu anlamaya çalıştı. “Yirmiye bir likör,” diye açıkladı hizmetliye; zavallı gnomu içkiyle sermemletip bayıltmak istemiyordu.</p>

  <p class="block">Bir saat sonra Regis hâlâ konuşuyor ve Nanfoodle hâlâ içiyordu.</p>

  <p class="block">“Fakat sen ve Asa Taşıyıcın buraya TorgarT kontrol etmeye ve kasabalarımız arasındaki bağları güçlendirmeye geldiğinizi söylediniz,” dedi Regis aniden; sesini yükseltmişti. Bir süredir konuşmayı o yöne çekiyor; canavarlardan, savaştan ve Mirabar-Mithril Salonu arasındaki ilişkilerden uzaklaştırıyordu. “Bu doğru, öyle değil mi?”</p>

  <p class="block">Nanfoodle gözlerini faltaşı gibi -ya da en azından sarhoş bir gnomun açabildiği kadar açtı.</p>

  <p class="block">“Şeeey… evet,” diye kekeledi Nanfoodle, “buraya tam da bu yüzden geldik.”</p>

  <p class="block">“Öyle mi?” dedi Regis.</p>

  <p class="block">Öne doğru hareket etti ve Nanfoodle’a doğru yaklaştı. Yeleğinin altında kalan kolyesini öne çıkardı ve yakut kolyeyle oynayıp onu döndürmeye başladı.</p>

  <p class="block">“Tabii ki hepimiz bunu istiyoruz,” dedi buçukluk; Nanfoodle’in bakışlarını bir kolyeye bir tavana çevirdiğini fark etmişti. “Daha iyi ilişkiler demek istiyorum.”</p>

  <p class="block">“Evet, evet, tabii ki,” dedi gnom; bakışları büyülü yakut kolyenin dönüşüne odaklanmıştı.</p>

  <p class="block">Regis normal şartlar altında onu gnom üzerinde hiçbir zaman kullanmazdı. Nanfoodle iyi bir simyacıydı; Torgar ve Shingles McRuff böyle söylemişti, üstelik amatörce de olsa büyüyle uğraştığı da biliniyordu. Bu zekaya ek olarak gnomun bu yakutun saçabileceği tarzadan büyülere olan direnci göz önünde bulundurulsa kolye hiçbir şekilde etkili olamazdı.</p>

  <p class="block">Ama Nanfoodle sarhoştu.</p>

  <p class="block">Gözlerini bir daha kolyeden ayırmamıştı; parlaklığı ve sürekli dönüşüyle büyülendiği belliydi.</p>

  <p class="block">“Peki bu ilişkileri Mithril Salonu’nun batı tünellerinde mi arıyorsun?” diye üstünkörü sordu Regis.</p>

  <p class="block">“Ha?” diye sordu Nanfoodle.</p>

  <p class="block">“Oradaydın, öyle değil mi?” diye üsteledi Regis; ama şüphelerinin büyüyü bozmasını istemediğinden çok da sert çıkmıyordu. “Batı tünellerinde demek istiyorum. Duyduğum kadarıyla oraya çok sık gidiyorsun. Cüceler, orada hiçbir şey olmadığından, bunu tuhaf, hatta gülünç buluyor. Yoksa yanılıyorlar mı?”</p>

  <p class="block">“Mühürlü tüneller; savaş sonrası kapatılmış…” diye dalgınca cevapladı Nanfoodle.</p>

  <p class="block">“O zaman buraya geliş sebebinde ne gibi rol oynuyorlar?” diye sordu cüce. “Ne de olsa sen Torgar’a bakmaya geldin, öyle değil mi? Bir de Mirabar ve Mithril Salonu arasındaki ilişkileri düzeltmeye…”</p>

  <p class="block">Nanfoodle burnundan soludu ve başını salladı. “Keşke öyle olsaydı,” dedi gnom.</p>

  <p class="block">Regis olduğu yerde donakaldı; iskemleden düşmemek için çaba harcıyordu. Kolyesini bir kez daha çevirdi.</p>

  <p class="block">“Gerçekten, keşke öyle olsaydı!” diye coşkuyla onayladı, “O zaman söyle bana sevgili gnom, buraya neden geldin?” Bir cüce gelip arkadaşının Vekilharç RegisTe oturduğunu söylediğinde Shoudra Stargleam’m ensesindeki tüyler ürperdi; üstelik iki saatten uzun zamandır beraberlerdi. Asa Taşıyıcısı koridorlarda dolanıyordu; önce koşuyor sonra bir şeyleri çözümlemeye çalışırken yavaşlıyordu. Nanfoodle güvenilir bir arkadaşsa neden bu kadar rahatsız ve huzursuz olmuştu ki?</p>

  <p class="block">İçeride üç cücenin ellerinde vahşi mızraklarla sakince durduğu bir bekleme odasına geldi.</p>

  <p class="block">“Hoş geldiniz,” dedi içlerinden biri Shoudra’ya ve ona ziyaretçi odasının kapısına kadar eşlik etti.</p>

  <p class="block">Kapının yanında duran bir başka cüce kapıyı açtı ve Shoudra içeriden gelen kahkahaları duyup huzur veren ateşin ışığını gördü. Yine de rahatlamadı; içinde onu huzursuz eden bir his vardı. İçeri girip yastıklı iskemlede oturan ve aptal aptal gülen Nanfoodle’a ve yaralı kolu sargılar içinde onun karşısında yer alan sarhoş Regis’e baktı.</p>

  <p class="block">“Bize katılman ne büyük bir incelik Asa Taşıyıcısı Shoudra,” dedi cüce ve kadına boş iskemleye oturmasını işaret etti. Shoudra ona doğru bir adım attı ve kapının ardından kapanmasıyla sıçrayıp olduğu yerde kaldı.</p>

  <p class="block">“Nanfoodle ve ben saygıdeğer toplumlarımızın ilişkilerini tartışıyorduk,” diye açıkladı Regis ve hareket etmeyen kadına yeniden iskemleye oturmasını işaret etti.</p>

  <p class="block">Shoudra tüm dikkatini odaya yöneltmiş olduğundan onun sözlerini duymamıştı. Sadece şöminenin üzerinde değil bütün duvarlarda kaim örme kumaşlar asılıydı ve bu ağır kumaşlar bütünüyle duvara yapışık değildi. Shoudra’nm bakışları aşağı kaydı ve saçakların altında birden çok bot olduğunu fark etti.</p>

  <p class="block">Asa Taşıyıcısı gözlerini yavaş yavaş Regis’e çevirdi.</p>

  <p class="block">“Bu ilginç bir ilişki, sen de öyle düşünmüyor musun?” diye sordu cüce; ses tonundaki ani değişimi fark etmemek olanaksızdı.</p>

  <p class="block">“Güçlendirmeyi umduğumuz bir ilişki,” diye cevapladı bakışları sarhoş Nanfoodle’a kayan Shoudra.</p>

  <p class="block">“Gerçekten mi?” diye sordu Regis.</p>

  <p class="block">Shoudra gözlerini yeniden ona çevirdi.</p>

  <p class="block">“Mithril Salonu’nun madenlerini zayıflatarak mı güçlendireceksin?” diye sordu cüce ve arkasındaki iskemlenin üzerinde duran büyük bir keseyi kadının ayaklarının dibine fırlattı.</p>

  <p class="block">Shoudra yavaşça eğilip keseyi aldı ama içinde ne olduğunu bilmesi için onu açması gerekmiyordu: Nanfoodle’un güçsüzleştirici solüsyonu vardı.</p>

  <p class="block">Asa Taşıyıcısı şaşkın bakışlarını kahkahalara boğulan ve gülerken neredeyse iskemleden düşen gnoma çevirdi. “Arkadaşım Nanfoodle bana her şeyi anlattı” diye bildirdi Regis.</p>

  <p class="block">Parmaklarını şıklattı; duvardaki kalın örtüler yana çekildi ve ortaya sert bakışlı üç cüce çıktı.</p>

  <p class="block">Shoudra’nın arkasındaki kapı da açılmıştı; kadın orada mızraklıların beklediğini biliyordu.</p>

  <p class="block">“Bana sizin buraya Marki’nin emriyle madenlerimizi sabote etmeye geldiğinizi söyledi,” diye devam etti Regis, “Mirabar Tn Mithril Salonu’na ticaret savaşı açmak, şanımıza leke sürüp müşterilerimizi çalmak istediğini açıkladı.”</p>

  <p class="block">Shoudra başını sallamaya başladı.</p>

  <p class="block">“Bunu anlamalısın…” diyerek söze başladı.</p>

  <p class="block">“Anlamak mı?” diye araya girdi Regis. “Ork sürüleriyle savaşırken elimizde işe yaramaz bir maden kalacak, öyle mi? Canavarları dehlizlerimizden uzak tutmak için inşa ettiğimiz barikatlarda işe yaramaz bir maden kullanılacak, öyle mi? Bunun nesini anlayacağım Asa Taşıyıcısı?”</p>

  <p class="block">“Savaşta olduğunuzu bilmiyorduk,” diye ağzından kaçırdı Shoudra.</p>

  <p class="block">“O halde casuslarınız pek de işe yaramıyormuş!” diye alaycı bir şekilde cevapladı cüce.</p>

  <p class="block">“Hayır, Marki Elastul’un ruh halini anlamalısın,” diye açıklamaya çalıştı Shoudra. Nanfoodle’in yanına gidip kolunu onun omzuna koydu. “Bu onun yöntemi… Marki Elastul, Mithril Salonu’ndan korkuyor, bu yüzden beni ve Nanfoodle T buraya gönderip Torgar’ın Mirabar sırlarını ifşa edip etmediğini öğrenmek istedi. Dört yüz Mirabar cücesinin topraklarımızı terk edip sizin şehrinize gelmesiyle Mithril Salonu’nun ticaret savaşında büyük bir avantaj kazandığını kabul etmelisin.”</p>

  <p class="block">“Evet kapımıza dayanan ork sürüsüyle gerçekten muazzam bir avantaj elde ettik.”</p>

  <p class="block">“Bilmiyorduk,” dedi Shoudra ve derin bir nefes alıp konuşmaya devam etti; “ayrıca, savaş olmasaydı bile bizden istenen bu kötülüğü ne Nanfoodle ne de ben yapabilirdik. Hiçbirimiz ne Marki’nin yöntemlerini ne de Kral Bruenor ve Mithril Salonu’yla ilgili emirlerini onaylıyoruz. Biz ikimiz daha iyi bir yol arıyoruz.”</p>

  <p class="block">“Şimdi tabii ki böyle söyleyeceksin,” diyen Regis onun lafını kesti. Shoudra gözlerini kapatıp derin bir iç çekti, sonra mırıldanmaya başladı. “Onları götürün ve ayrı ayrı yerlere kapatın,” diye talimat verdi Regis. Altı cüce çifte doğru yürümeye başladı ama onlar gözden kaybolmuştu.</p>

  <p class="block">“Kapı!” diye haykırdı Regis ve çıkışa en yakın olan cüce koşup kapıyı kapadı.</p>

  <p class="block">Shoudra ve şaşkına dönmüş Nanfoodle birden odanın öbür ucunda belirdi; cüceler bağırarak onların üzerine ilerledi. Tekrar ortadan kayboldular ve birkaç dakika sonra şöminenin önünde belirdiler.</p>

  <p class="block">“Yeniden büyü yapıyor! Durdurun onu!” diye bağırdı Shoudra’nın büyüyü yenilemek üzere olduğunu fark eden Regis. “Ateş toplarına dikkat edin!” diye haykırdı kapının yanındaki cüce.</p>

  <p class="block">Kapıyı açmaya yeltendiği an Shoudra ve Nanfoodle orada belirdi. Cüce bir çığlık atarak yere düştü.</p>

  <p class="block">Nanfoodle aptal aptal kıkırdadı, Shoudra onu odadan dışarı itekledi ve önce bekleme odasına, ardından koridora koştu; attığı her adım bağırıp çağıran cüceler tarafından takip ediliyordu.</p>

  <p class="block">“Seni aptal gnom!”, diyerek onu azarladı Shoudra ama Nanfoodle bunun üzerine daha da kıkırdadı.</p>

  <p class="block">Cüceler onlara yetişiyor Nanfoodle geri kalıyordu; sabrı taşan Shoudra inledi ve NanfoodleT kendine doğru çekti. Shoudra’nın arkalarından kapayıp sürgülediği bir kapıdan geçtiler ve koridora doğru ilerlediler. Dört bir yanı kaplayan alarm çığ-lıklarıyla batı kapısına doğru koştular.</p>

  <p class="block">Aradan çok geçmeden cüceler yerlerini bir kez daha saptadılar; geçtikleri her koridordan düzinelerce çığlık yükseliyordu. Sonunda çift, Mithril Salonu krallarının heykelleriyle süslü geniş bir alana çıkan upuzun ana koridora saptı. Bu meydanın aşağısındaki merdivenler daha küçük bir odaya açılıyor, görkemli malikanenin açık batı kapılarından günün son ışıkları süzülüyordu.</p>

  <p class="block">Shoudra kapıların uzun süre açık kalınacağını fark etmişti; cüceler kapı tamponlarını kaldırıyor, geriye kalanlarıysa kapı ağzında bir savunma birliği oluşturuyordu.</p>

  <p class="block">“Bizi yakaladılar,” dedi Nanfoodle kıkırdayarak. “İşkence zamanı!” “Kapa çeneni seni aptal,” diye onu azarladı Shoudra.</p>

  <p class="block">Çevreye göz attı ve son anda Nanfoodle’ı kendilerine en yakın heykelin gölgesine doğru itekledi.</p>

  <p class="block">Bir süre sonra onlar gözden kay-boluncaya kadar üzerlerine gelen cüceler “Kapıyı kapatın!”</p>

  <p class="block">“Sür-güleyin!” diye bağırmaya başladı. Nanfoodle ağlamaya başladı ama Shoudra elini onun ağzına götürüp sıkıca bastırdı. Derin bir nefes alıp cesaretini topladıktan sonra çevreyi ve dış kapıyı gözetlemeye başladı. Sarhoş cüceyi sakinleştirdikten sonra başka bir büyü yapmaya başladı.</p>

  <p class="block">Bir şeyler mırıldandı ve işaret parmaklarının ucunda parlak mavi bir ışık belirdi. Böylece Sceptrana kapının siluetini çizdi.</p>

  <p class="block">“Orada!” diye bağıran Regis’in sesi duyuldu. Shoudra dönüp baktığında Regis’in ve bir grup cücenin üzerine doğru geliyor olduğunu gördü.</p>

  <p class="block">Shoudra, hiç tereddüt etmeden NanfoodleT bir kez daha yukarı kaldırdı ve Mithril Salonu’nun görkemli batı kapıları kapanırken onu kendi çizdiği kapıya götürdü.</p>

  <p class="block">Üç boyutlu kapı arkalarından kapandı ve Shoudra arkadaşıyla birlikte kapalı kapıların ardına geçip Bekçi Vadisi’nde durduğunu fark edince rahatlayıp derin bir iç çekti.</p>

  <p class="block">“Ne kadar çok numaran var,” diye cırladı Nanfoodle ve tekrar güldü.</p>

  <p class="block">Shoudra’nın aptal simyacıya bakan gözleri alevler saçıyordu. “Tahmininden de çok!” dedi kadın. Onu daha da yukarı çekerek kapının yanından gölgelerle kararmış olan çukur bir bölgeye götürdü.</p>

  <p class="block">Shoudra, NanfoodleT da aynısını yapmaya zorladıktan sonra, orada oturdu. Adam ayağa kalkmaya çalıştı ama Shoudra bacaklarını onun üzerine koydu ve sürekli hareket etmeye çalışan gnoma engel oldu.</p>

  <p class="block">İtiraz etmeye çalıştı ama Shoudra parmağını onun uzun, sivri burnunun altına götürdü. “Hey!” diye bağırdı Nanfoodle.</p>

  <p class="block">“Şşşş!” diye ısrar etti Shoudra parmağını dudağına götürerek. Kısık ve tehditkar bir sesle “Ya susarsın ya da seni susturum. Hâlâ bir iki numara yapabilirim,” diye ekledi.</p>

  <p class="block">Bu sözcükler sarhoş Nanfoodle biraz kendine getirir gibi oldu. Yüksek sesle yutkundu ve tek bir laf bile etmedi. Akşamüzeri alacakaranlığa, alacakaranlık geceye dönüşünceye kadar orada oturdular.</p>

  <p class="block">Shoudra’nın ne yapacaklarına dair hiçbir fikri yoktu.</p>

  <h1 id="sigil_toc_id_20">ARKADAŞLIK GÖREVİ</h1>

  <p class="block">Drizzt kendini karanlık taşa doğru çekti ve becerikli bir şekilde ayağını taşın üzerine koydu.</p>

  <p class="block">Sıçrayıp nereye inebileceğini araştırmaya başladı ama Guenhwyvar’ın durumu kontrol altına aldığını fark edince rahatlayıp durdu. Dişi drow elinde silahlarıyla orada duruyor, kediyle konuşuyor, Guenhwyvar’a geri çekilmesini ve kendini öldürmemesini söylüyordu.</p>

  <p class="block">“Silahlarını yere atarsan belki de Guenhwyvar bu kadar aç gözükmez,” diye seslendi Drizzt; az kullandığı drow dilinde bu denli rahat konuşabilmesine şaşırmıştı.</p>

  <p class="block">“Bunu yaptığım zaman panterine beni vahşice öldürmesini emredeceksin,” diye cevapladı.</p>

  <p class="block">“Bunu şimdi de yapabilirim,” diye karşı çıktı Drizzt, “ve çok çabuk gerçekleşeceğini sana temin ederim. Seçeneklerin az. Teslim ol ya da savaş ve öl.”</p>

  <p class="block">Dişi drow ona baktı; Drizzt aralarındaki mesafeye rağmen onun yüzündeki küçümseme ifadesini görebiliyordu. Kadın bakışlarını Guenhwyvar’a çevirdi ve hançeriyle kılıcını büyük bir kızgınlıkla yere attı.</p>

  <p class="block">Guenhwyvar onun etrafında dönmeye devam etti ama saldırmadı. “Adın ne?” diye sordu Drizzt; kayalık bir patikadan ilerleyerek; taştan aşağı, kedinin kadını sıkıştırdığı küçük kayalardan oluşan çukurluk bölgeye doğru gidiyordu.</p>

  <p class="block">“Soldou ailesindenim,” diye cevapladı kadın kararsızca. “Bu isim sana bir şey çağırıştırıyor mu?”</p>

  <p class="block">“Hayır,” dedi Drizzt; çukurun etrafında çabucak ilerlemiş, kadın farkına bile varamadan onun yanında belirmişti. Onun böyle aniden gelmiş olması kadını korkutmuştu. “Doğruyu söylemek gerekirse soyadın umurumda değil. Burada olma sebebinin yanında soyadın hiç önemli değil.”</p>

  <p class="block">Dişi drow yavaş yavaş ona döndü. Drizzt kadının oldukça güzel olduğunu fark etti; ortadan ikiye ayrılmış saçının uzun telleri yüzünün yarısını ve orklarınki gibi kanlı değil de doğal kırmızı tonları barındıran gözlerini örtüyordu.</p>

  <p class="block">“Tıpkı senin gibi Karanlıkaltı’ndan kaçtım Drizzt Do’Urden,” diye cevapladı. Rotasını herkesten gizleyen Drizzt kadının gerçeği bilmesine şaşırmıştı. “Soldou ailesini tamsaydın Örümcek Kraliçe ile yollarımızı kendi seçimimizle ayırdığımızı anlardın. Hep beraber o korkunç şeytan kraliçeyi terk ettik ve böylece neredeyse hepimiz katledildik.” “Ama sen kurtuldun?”</p>

  <p class="block">“İşte karşındayım.”</p>

  <p class="block">“Öylesin, üstelik Lolth’un yolundan giden bir arkadaşla beraber,” diye belirti Drizzt ve Parıltı’yı çıkarıp bıçağın ucunu kadının boğazına dayadı.</p>

  <p class="block">Kadın geri çekilmedi.</p>

  <p class="block">“Kurturabilmek için…” diye açıklamaya başladı, “oradan ayrıldım ama hâlâ gökyüzündeki bu ateş saçan küreye alışamadım.” “Zaman alır.”</p>

  <p class="block">“Diğer drowu buldum; adı Ad’non.” “Ad’non’du,” diye düzeltti Drizzt ve omuz silkti. Kadın geri çekilmedi.</p>

  <p class="block">“Zaten ben de yakında onu öldürürdüm,” diye devam etti kadın. “Alçaklığına daha fazla dayanamıyordum. Felçli elfden faydalanmak üzere harekete geçtiğinde onu ezip geçmek istedim.”</p>

  <p class="block">Drizzt başını sallayarak onayladı ama tabii ki söylenenlerin tek bir kelimesine bile inanmıyordu. Ayrıca, kadının, drow doğasına aykırı bir şekilde, kendisine bir iki küçük ok saplamak için can atan bir hali vardı.</p>

  <p class="block">“Bana hâlâ adını söylemedin.”</p>

  <p class="block">“Donnia,” diye cevapladı kadın ve Drizzt en azından bu konuda yalan söylememiş oluşundan dolayı rahatladı. Adamın kadına bu isimle seslendiğini duymuştu. “Eilistraee’nin kutsallığını arayan Donnia Soldou’yum.”</p>

  <p class="block">Bu ifade Drizzt’in dengesini açıkça bozmuştu. “Dans’m Leydisi hakkında bir şey biliyor musun?”</p>

  <p class="block">“Dedikodular,” dedi Drizzt.</p>

  <p class="block">Tabii ki kadının yalan söylediğini düşünüyordu ama yine de me-raklanmıştı; ne de olsa tanrıça Eilistraee ve onun - kendisi gibi drowlar olan-takipçileri hakkında çok şey duymuştu.</p>

  <p class="block">“Elflerin mağarasında sana saldırdığım için özür dilerim,” diye devam etti Donnia ve bakışlarını yere çevirdi. “Arkadaşım güçlü bir savaşçıydı ve ben sadece onun sayesinde hayatta kaldım. Benim bir hain olduğumdan şüphelenseydi beni çoktan öldürürdü.”</p>

  <p class="block">“Ve bunca zaman ondan kurtulmanın bir yolunu bulamadın mı?”</p>

  <p class="block">Donnia bakışlarını ona çevirdi.</p>

  <p class="block">“Yoksa bulduğun tek arkadaş o değil mi?”</p>

  <p class="block">“Sadece Ad’non,” dedi Donnia. “Yani Ad’non ve arkadaşları; devler ve orklar. Uzun zamandır buralardaydı, niyeti çok farklı olsa da bu konuda benzeşiyordunuz. Karanlıkaltı’nın üstündeki ve Dünyanın Omurgası’ndaki tünellerde avlanıp mutluluğu nerede bulursa oraya gidiyor.”</p>

  <p class="block">“Peki o zaman neden ondan kurtulup kendi yoluna gitmedin?” diye sordu Drizzt. Donnia başını sallayıp yüzünü ovaladı.</p>

  <p class="block">“O zaman yalnız kalırdım,” diye fısıldadı. “Bu tanımadığım bölgede yapayalnız olurdum. Zayıftım Drizzt Do’Urden. Anlamıyor musun?”</p>

  <p class="block">“Aslında anlıyorum,” diye itiraf etti Drizzt. Buzölümü kınına koydu ve Parıltı’yı Donnia’nm boğazından çekti. Boşta kalan eliyle kadının üzerini aradı. Kemerinde bulduğu hançeri, arbaleti ve oklarla dolu keseyi aldı. Bu küçük oklardan birini sessiz ve çabuk hareketlerle alıp kemerine yerleştirdi. Drizzt daha aşağı; kadının bacaklarına yöneldi ve yumuşak botlarından birinin üstünde bir şişkinlik fark etti. Bu kabarıklığı görmezden gelip elini kadının ayak bileklerine kaydırdı. Orada tabii ki bir bıçak vardı ve araştırması sırasında onu gözden kaçırmış gibi davrandı.</p>

  <p class="block">“Silahların drowlar tarafından yapılmış,” diye belirtti hançerle arbaleti, kılıç ve diğer hançerin yanına fırlatırken. “Eğer burada, güneş ışığında kalmayı planlıyorsan onların sana pek de faydası dokunmaz.” Parıltı’yı kınına yerleştirdi. “Gel,” dedi ve yere fırlatılmış silahların yanından geçerek yola koyuldu.</p>

  <p class="block">Donnia’ya baktı ve kendisini önemsemediğini fark edince ayağını yaya geçirip havaya fırlattı sonra da onu yakalayıp beline astı.</p>

  <p class="block">“Haydi,” diye yeniden talimat verdi ve yürümeye başladı.</p>

  <p class="block">Donnia’nm silahların yanından geçerken nefesini tuttuğunu fark etti; kadının aklından geçenleri biliyordu. Kadın, Drizzt’in kendisini denediğini, yerdeki silahlardan birine uzanmaya kalkarsa onun da bıçaklarını çıkaracağını düşünüyordu.</p>

  <p class="block">Silahlar hâlâ oldukları yerdeydi; Drizzt, Donnia’nm testi geçtiğine inandığını biliyordu. Kadın bunun bir hileden başka bir şey olduğunu anlamamıştı.</p>

  <p class="block">“Guenhwyvar,” diye seslendi korucu. Oltaya yem atıp olayı daha da eğlenceli bir hale getiriyordu.</p>

  <p class="block">“Burada çok oyalandın. Evine gitmeni istiyorum!”</p>

  <p class="block">Drizzt göz ucuyla Donnia’ya baktı; kadının daireler çizen panterin bulanıklaşıp, gri bir sis yayarak kedi şeklini alışını ve sonra da ortadan tamamen yok oluşunu izlediğini gördü.</p>

  <p class="block">“Guenhwyvar’ın buradaki zamanı sınırlı,” diye açıkladı Drizzt. “Çabuk yoruluyor ve yeniden canlanmak için Astral evine dönmesi gerekiyor.”</p>

  <p class="block">“Muhteşem bir yoldaş,” diye belirtti Donnia.</p>

  <p class="block">“Üçünden biri,” diye cevapladı Drizzt, “ya da pegasusu da sayarsak beşinden biri… onların da sayılması gerektiğini garanti ederim.”</p>

  <p class="block">“O halde yüzey elfleri senin müttefiklerin?” diye sordu Donnia ve Drizzt cevap vermeden “Bu iyi bir şey… Örümcek Kraliçe’yi terk eden soydaşlarımız için iyi arkadaş olurlar,” diye ekledi.</p>

  <p class="block">“Sağlam arkadaşlar,” diye onayladı Drizzt, “Dişi olanı elf tanrısı Corellon LarethianTn yüksek rahibesidir. Sözlerinin doğru olup olmadığına karar vermek için hiç şüphesiz seninle konuşmak isteyecektir.”</p>

  <p class="block">Yanında yürüyen Donnia’nm adımlarındaki tereddütü fark etti.</p>

  <p class="block">“Sana yapabileceği büyüler var,” diye üsteledi Drizzt. “Ama korkmana gerek yok çünkü sadece yalan söyleyip söylemediğini kontrol edecek. Donnia Soldou hakkındaki gerçeği gördükten sonra…”</p>

  <p class="block">Sözlerini soldan sağa doğru yaptığı ani bir dönüşle birden kesti ve dönerken Buzölüm’ü sağ kalçasındaki kınından çıkardı. Tıpkı tahmin ettiği gibi paniğe kapılmış olan Donnia botundaki hançeri çıkarmış ona doğru yürüyordu.</p>

  <p class="block">Drizzt’in sağ eli Donnia’nm bileğini kavradı, kadının bıçağını havaya kaldırdı ve palasını kaburgalarına dayayarak derin bir kesik açtı. Donnia döndü ve çabucak uzaklaşmaya çalıştı ama Drizzt kadının hançer tutan koluna, bıçağını düşürmesini sağlayacak kadar sert vurdu. Sağ kolunu sıkıca kavrayıp onu yarasına doğru sertçe bastırınca Donnia sendeledi.</p>

  <p class="block">Drizzt onun yanından koştu.</p>

  <p class="block">“Hepsi yalandı! Zaten bir drowdan başka ne bekleyebilirdim ki?” dedi ve Donnia dönerken yana doğru hızla hereket etti.</p>

  <p class="block">“Ya bana şimdi doğruyu söylersin ya da kafanı keserim!” dedi Drizzt. “Neden buradasın ve soyumuzdan kaç kişi senin çetende yer alıyor?”</p>

  <p class="block">“Yüzlerce!” diye bağırdı Donnia; itişip kakışıyor, bir kurtuluş yolu arıyordu. “Binlerce, Drizzt Do’Urden! Hepsi de senin başını Örümcek Kraliçe’ye teslim etmek için can atıyor!”</p>

  <p class="block">Drizzt onun yolunu kesmek üzere harekete geçti ve Donnia onun çevresine karanlık bir küre gönderdi.</p>

  <p class="block">Drizzt’in nereye gideceğini tahmin ederek o da kürenin içine daldı. Kürenin içinden çıkıp derin bir çukurun ağzına geldi. Drow, kendi ırkına ait büyüyü bir kez daha kullanarak, hiç tereddüt etmeden sıçradı. İki yüz adım aşağı düşmeden önce yavaşça süzülüyordu.</p>

  <p class="block">Tepede duran Drizzt’in “Beni hayal kırıklığına uğrattın,” dediğini duydu; sesindeki dürüstlüğü fark etmişti, belki de gerçekten hikâyesine inanmak istemişti.</p>

  <p class="block">Aslında Drizzt ona gerçekten inanmak istemişti. Bir drow arkadaşı olmasını nasıl da isterdi!</p>

  <p class="block">Maceralarını paylaşacak, kalbindeki yalnızlığı gerçekten anlayacak kendisi gibi biri olmuş olurdu.</p>

  <p class="block">Donnia arbaletinden çıkan sesi duyup omzunda ani bir acı hissettiğinde henüz gülümsemişti. Kendini yükseltip yer çekimine direnerek havadaki konumunu korudu. Sonra küçük oka baktı ve zehrin omzuna yayılışını hissetti. Hareketsiz ve aciz bir şekilde orada öylece asılı kaldı.</p>

  <p class="block">Drizzt aşağıdaki kadına bakıp derin bir iç geçirdi. Silah yığınının arasından aldığı Donnia’nm arbaletini aşağı bıraktı ve kadının yanından geçip iki yüz adım aşağıdaki taşların üzerine düşüp paramparça olmasını izledi.</p>

  <p class="block">Drizzt yere çömeldi ve elini başına dayadı. Bu olaya tanık olmaya kararlıydı; bakışlarını kaçırmadı.</p>

  <p class="block">Kadının havada asılı kalışı kısa bir süre sonra sona erdi ve felçli Donnia düştü. Güçlü zehirin etkisiyle ses telleri de çalışmadığından düşerken çığlık bile atamadı.</p>

  <p class="block">Drizzt onun yere çarpışını görmek istemediğinden son saniyede gözlerini kaçırdı. Fakat sonra yeniden baktı ve kadının taşların üzerinde, etrafına yayılan sıcak kan gölünde yattığını gördü.</p>

  <p class="block">Bu şekilde sonlanmasma şaşırmasa da tekrar iç çekti. O an Drizzt Do’Urden’in içinde olan tek duygu öfkeydi; sadece öfke, tüm yararsızlığıyla…</p>

  <p class="block">Birkaç dakika sonra, Tarathiel ve Innovindil’in mağaralarının içinde hâlâ çaresizce yatıyor olduğunu anımsayarak kendini toparladı ve hızla koşmaya başladı. Onları güvende ve sağlam buldu, hatta biraz kıpırdanmaya bile başlamışlardı.</p>

  <p class="block">Drizzt içeri girdiğinde Innovindil giysilerine uzanıyordu; böylece o giysileri alıp onlara verdi ve mağaranın ağzına gidip Ad’non’dan kalan pisliği temizlemeye başladı.</p>

  <p class="block">“Yeniden merhaba Dirzzt Do’Urden,” dedi Tarathiel. “Üstelik bu kez karşılaştığımız için çok şanslıyız; en azından biz öyleyiz.”</p>

  <p class="block">“Diğer drowun da icabına baktın mı?” diye sordu Innovindil.</p>

  <p class="block">“Kadın öldü,” diye açıkladı Drizzt; sesi kasvetliydi. “Uçurumdan aşağı düştü.”</p>

  <p class="block">“Onları öldürmek seni üzdü mü?” diye sordu Innovindil. Drizzt başını ona çevirdi; kısık gözlerle bakıyordu. “Üzdü mü?” diye tekrar sordu Innovindil; geri çekilmeye hiç niyeti yoktu.</p>

  <p class="block">Drizzt’in bakışları yumuşadı. “Her zaman üzer,” diye itiraf etti.</p>

  <p class="block">“O zaman ruhun bozulmamış demektir,” diye belirtti Tarathiel, “Birini öldürmek seni etkilemediği zaman korkmalısın.” Bu basit yargı Drizzt’e, gerçek kimliği ve Avcı arasında bir yerlerde sıkışıp kalan yaratığa, ne kadar da derin gelmişti… Avcı olduğu zaman kesinlikle daha ruhsuz hissediyordu. Öylesi zamanlarda ölüm onu rahatsız etmiyordu. Ad’non’un kafasını kestiği zaman zaferin verdiği tatminden başka bir şey hissetmemişti ama Donnia’nm ölümü onu oldukça üzmüştü. Bir orta yol olması gerekiyordu; Avcı olarak savaşabileceği ama aynı zamanda da ruhuna sarılabileceği bir yer olmalıydı. Geçmiş yılları gözünün önüne getirdi ve bu yeri daha önceden bulmuş olduğunu düşündü. Şimdi sadece onu yeniden bulacağını umabilirdi.</p>

  <p class="block">Drizzt, kara elfın kim olduğuna ve orada ne aradığına dair bir ipucu bulmak amacıyla Ad’non’un ceplerini karıştırdı. Bozuk paradan başka pek bir şey bulamadı. Yine de gözüne takılan bir şey vardı; Ad’non’un pelerininin altına giydiği açık gri ipek gömlek. Bu gömlek Drizzt’in palalarını durdurmuştu; keskin bıçaklarının açtığı çentikleri görebiliyordu. Üstelik cesedin etrafında kan gölü oluşmasına rağmen Ad’non’un gömleğinde bir damla kan bile yoktu.</p>

  <p class="block">“Güçlü büyü,” diye belirtti Innovindil ve Drizzt bakışlarını ona çevirdiğinde kadın gömleği alıp kullanmasını işaret etti. “Kazanana…” dedi.</p>

  <p class="block">Drizzt gömleği çıkarmaya başladı. Bruenor tarafından hazırlanan kendi zincir zırhının tamire ihtiyacı vardı; pek çok halkası kırıktı ve onu rahatsız ediyordu.</p>

  <p class="block">“Minnettarız,” diye belirtti Tarathiel, “Bunu biliyorsun, öyle değil mi?”</p>

  <p class="block">“Size zarar vermelerine izin veremezdim ne de olsa yardımıma geldiğinize inanıyorum… yani aslında ne de olsa yardımıma gelmiştiniz,” diye cevapladı Drizzt.</p>

  <p class="block">“Bizler senin düşmanın değiliz,” dedi Tarathiel, ses tonu Drizzt’i durdurup bu sözleri düşünmeye zorladı. “Tanıdığım hiçbir yüzey elfınin düşmanlığını kazanmak istemedim,” diye cevapladı Drizzt; hem sesinde hem de sözlerinde bir ima vardı.</p>

  <p class="block">Innovindil ve Tarathiel’in birbirine endişeyle bakışı gözünden kaçmadı.</p>

  <p class="block">“Onlardan birinin düşmanın olduğunu söylemek zorundayız,” diye itiraf etti Innovindil. “Bu senin hatan değildi.” “Ellifain’i hatırlarsın,” diye ekledi Tarathiel.</p>

  <p class="block">“Oldukça,” diye teminat verdi Drizzt ve iç geçirip bakışlarını yere indirdi. “Gerçi onu son gördüğümde LeTorinel olarak biliniyor ve erkek kılığında dolaşıyordu.”</p>

  <p class="block">İki elf yine birbirine baktı ve Tarathiel başıyla onayladı. “Gümüşay’da bizden aynen böyle kaçtı,” dedi adam.</p>

  <p class="block">“Senin peşine düştü,” diye açıkladı Innovindil, “Onun izlediği rotanın bu olduğunu biliyorduk ama senin nerede olabileceğine dair en ufak bir fikrimiz bile yoktu. Onu durdurmaya çalıştık; Ellifain’in kendi kendine ve tamamen mantık dışı hareket ettiğine, halkımızdan kimsenin ona katılmadığına inanmalısın.”</p>

  <p class="block">“Mantık dışı hareket ediyordu,” diye onayladı Drizzt.</p>

  <p class="block">“Onunla karşılaşıp savaştın mı?” diye sessizce sordu Tarathiel; sesi endişeliydi.</p>

  <p class="block">“Böyle bir niyetim yoktu… Bilseydim, ben…” diye kekeledi. Derin bir nefes aldı ve doğrudan elf çiftine baktı. “Onunla, arkadaşlarımla birlikte peşine düştüğüm bir hırsız grubunda karşılaştım.</p>

  <p class="block">Savaşa girdiğimizde kim olduğuna dair en ufak bir fikrim bile yoktu; hatta kadın olduğunu bile bilmiyordum. Ta ki…”</p>

  <p class="block">“Ona ölümcül darbeyi vuruncaya kadar,” dedi Tarathiel; Innovindil bakışlarını çevirdi. Drizzt’in cevap olarak sunduğu sessizlik çok şey anlatıyordu.</p>

  <p class="block">“Böyle olmasından korkuyordum,” dedi Tarathiel, Drizzt’e.</p>

  <p class="block">“Ellifain’i kendisinden kurtarmaya çalıştık… şüphesiz sen de öyle ya da en azından, buseydin öyle yapardın.”</p>

  <p class="block">“Ama akıl ve mantığın üstüne çıkan bir öfkeyle doluydu,” diye ekledi Innovindil. “Senin halkların iyiliği adına yaptığın savaşların hikâyelerini dinledikçe daha da öfkeleniyor, hepsinin birer yalan olduğunu düşünüyordu. Drizzt Do’Urden’in bir yalan olduğuna ikna olmuştu.”</p>

  <p class="block">Drizzt “Belki de öyleyim,” dedi hiç düşünmeden.</p>

  <p class="block">“Böyle mi düşünüyorsun?” diye sordu Innovindil ve Drizzt sadece omuz silkti. “Kendini Ellifain’e karşı savunduğun için seni yargılamıyoruz,” dedi Tarathiel. “Yargılasaydınız da bir şey değişmezdi,” dedi Drizzt; bu sözler elf çifti sarsmış gibiydi.</p>

  <p class="block">Tarathiel “Ortak amaçlarımız için beraber savaşabiliriz,” diyerek konuşmasına devam etti, “yan yana…”</p>

  <p class="block">Drizzt bir an için ona baktı, sonra bakışlarını Innovindil’e çevirdi. Baştan çıkarıcı bir teklifti ama Drizzt’in kabul etmeye hazır olmadığı bir bağlılığı içeriyordu. Tekrar Tarathiel’e bakıp başını salladı.</p>

  <p class="block">“Ben yalnız avlanırım,” diye açıkladı. “Ama sizi desteklemek için ihtiyacınız olduğu her an, yapabiliyorsam, yanınızda olacağım.”</p>

  <p class="block">Olağanüstü ipek gömleği alıp gitmeye yeltendi.</p>

  <p class="block">“Senin yardımına her zaman ihtiyacımız olacak,” diye seslendi Tarathiel onun arkasından, “Hem sen de daha güçlü…” Drizzt, Innovindil’in “Bırak gitsin,” dediğini duydu, “henüz hazır değil.”</p>

  <p class="block">Ertesi sabah Drizzt Do’Urden elflerin mağarasına bakan dik bir kayalığa oturmuş Tarathiel’in yaptığı cömert teklifi düşünüyordu. Soydaş ve arkadaşlarını öldürdüğünü itiraf etmiş ama hiç kimse onu yargılamamıştı.</p>

  <p class="block">Bu, Drizzt için talihsiz Ellifain olayına yeni bir ışık tutmuştu ama henüz o ışığın nasıl parıldayacağını bilmiyordu. Yeni arkadaşlar ve yeni müttefikler edinme olasılığı doğmuştu; bu fikir ona çok çekici geliyor ama bir yandan da korkutuyordu.</p>

  <p class="block">Bir zamanlar hiç kimsenin sahip olmayı hayal bile edemeyeceği kadar iyi arkadaşları ve müttefikleri vardı. Bir zamanlar…</p>

  <p class="block">Böylece, içerilerde bir yerde acı çekerek, ne olabileceğini ve ne olması gerektiğini düşünerek orada oturup etrafı izledi. Hep o harap olmuş kulenin BruenorTa birlikte devrilişini gördü.</p>

  <p class="block">Bunun üzerine Drizzt kendi mağarasına gidip tek boynuzlu miğfere dokunma, Bruenor’un kokusunu duyma ve kaybettiği arkadaşlarını hatırlama arzusuyla doldu. Yola koyuldu.</p>

  <p class="block">Ama gün sona ermeden yeniden o dik kayalığa dönmüş, Innovindil ve Tarathiel’in gizli barınağının taşlarına bakıyordu. Yanından geçen ve Tarathiel’i mağara ağzına bırakan pegasusu dikkatle izledi.</p>

  <p class="block">Beklediğinin aksine attan inen elf mağaraya girmemiş, onun olduğu yöne gelip kendisine seslenmişti.</p>

  <p class="block">“Drizzt Do’Urden!” diye bağırdı Tarathiel. “Gel! Hepimizi ilgilendiren haberlerim var!”</p>

  <p class="block">Şüphelerine ve bütün hücrelerine yayılan acıya rağmen, Drizzt kendini elf çiftine katılmak üzere yola koyulurken buldu.</p>

  <p class="block">“Başka bir kabile daha karanlık deliğinden çıkıyor,” dedi Innovindil mağaraya giren Drizzt’e.</p>

  <p class="block">“Tarathiel onları Dünya’nın Omurgası’mn dağ eteklerinde görmüş.”</p>

  <p class="block">“Beni bölgede ork gördüğünüzü söylemek için mi çağırdınız?” diye sordu Drizzt kuşkuyla, “Bu yeni bir şey değil ki…” “Bunlar sıradan orklar değil; yeni bir kabile”, diyerek onun lafını kesti Tarathiel. “Sürüler halinde ilerlediklerini görmüştük; bir kabilenin arkasından diğeri geliyordu.</p>

  <p class="block">Şimdiyse henüz onlara katılmamış bir grup bulduk.”</p>

  <p class="block">“Onlara sert bir saldırı düzenlersek deliklerine geri dönebilirler,” diye açıkladı Innovindil. “Bu bizim için büyük bir zafer olur.” Drizzt’in tepki vermediğini görünce “Mithril Salonu’nu savunan o cüceler için harika bir zafer olur”, diye ekledi.</p>

  <p class="block">“Kaç kişi?” diye sordu Drizzt fark etmeden.</p>

  <p class="block">“Küçük bir kabile; belki elli,” diye cevapladı Tarathiel. “Üçümüz elli orku mu öldüreceğiz?” diye sordu Drizzt.</p>

  <p class="block">“On tanesini öldürüp kırkını geri göndermekten iyidir,” diye yanıtladı Tarathiel.</p>

  <p class="block">“Bırak mağaralarında ork liderine haber vermeye gidecek olanı kesin bir ölümün beklediğini mırıldansınlar,” diye ekledi Innovindil.</p>

  <p class="block">“Orklar ve devler büyük bir ordu topladı,” diye açıkladı Tarathiel. “Binlerce ork ve yüzlerce dev… Ve doğrusunu söylemek gerekirse, ne yazık ki böyle büyük bir ordu karşısında çok küçük bir etkimiz olacaktır. Bölgedekiler; Mithril Salonu cüceleri, Aykorusu elfleri ve Silverymoon insanları için kara bulutlar dolanıyor; Dünyanın Omurgası’ndan sayısız takviye birliği dökülüyor.”</p>

  <p class="block">“Ordularına katılma çağrısı yapanlara on binlerce ork ve goblin daha katılacaktır,” diye ekledi Innovindil.</p>

  <p class="block">“Ama belki de bu haşaratları durdurabiliriz,” dedi Tarathiel, “Bırak da orkları geri püskürtelim, bırak arkadaşlarını dağlardan ayrılmamaları için uyarsınlar. Canavarlar onlara katılmamaya karar verirse öldürme sayımız katlanır.” Durdu ve Drizzt’e sert bir bakış attı.</p>

  <p class="block">“Bu belki de bu savaşta gerçek bir fark yaratmak için tek şansımız. Sadece üçümüz.” Drizzt, Tarathiel’in planının geçerliliğini yadsıyamazdı.</p>

  <p class="block">“O halde çabuk,” dedi Tarathiel, Drizzt’in karşı gelmeyeceğini anladığında. “Onlara mağaralardan uzaklaşmadan ve gece çökmeden önce saldırmalıyız.”</p>

  <p class="block">Drizzt, ork kuvvetlerine yaklaştıklarında, iki elfın, yükselen güneşle kendilerini aynı hizaya getirerek, dağlara doğru ne denli kusursuzca alçaldığına hayret etti.</p>

  <p class="block">Drow’un yanındaki Guenhwyvar kaygıyla hırladı ama Drizzt onu geri çekti.</p>

  <p class="block">İki elf kanatlı atlarıyla birlikte geldi ve okları vızıldamaya başladı. Orklar bağırıp çağırmaya ve gökyüzünü işaret etmeye başladılar. “Şimdi Guen,” diye fısıldadı Drizzt ve panteri serbest bıraktı.</p>

  <p class="block">Guenhwyvar orkların kuzeyine doğru sıçrarken Drizzt onun tam tersi yönüne hareket edip kabileyi güneyden kuşattı. Kısa bir süre sonra, Guenhwyvar’ın olduğu yerdeki orklar korku çığlıkları atarken, ilk savaşına girdi. Drizzt iri bir kayanın üzerine sıçrayıp elflerin seri oklarından saklanan bir çift orka baktı. Onların üzerine atlamadan önce yukarı bakıp kendisini görmelerini bekledi.</p>

  <p class="block">Parıltı’yı öldürücü bir darbeyle sola savururken Buzölüm’ün yassı yüzüyle sağındaki orka sertçe vurdu ve yaratığın sendeleyip uzağa gitmesine sebep oldu.</p>

  <p class="block">Pegasus sol arkasına indi ve elfler yeniden ok atışına başladı. Drizzt, Tarathiel’in “Aykorusu için!” diye bağırdığını duydu.</p>

  <p class="block">Durumun ciddiyetine rağmen iri kayanın ardından çıkan Drizzt Do’Urden sırıtıyordu; sonra kendisine en yakın yerde bulunan ork sürüsüne doğru yok edici bir dönüşe başladı.</p>

  <p class="block">Yanındaki Tarathiel ve Innovindil kol kola girmiş, öldürücü danslarına başlamıştı.</p>

  <p class="block">Orklar geri çekildi. Bir tanesi yeniden birleşmeleri için emir vermeye çalıştı ama Drizzt yaratığı karanlık bir küre içine aldı.</p>

  <p class="block">Başka biri bir emir verdi; üzerine atlayan Guenhwyvar onu öldürmeden hemen önce.</p>

  <p class="block">Birkaç dakika içinde orklar geldikleri yere geri dönmeye başladı; günün son ışıkları parıldarken hâlâ koşuyorlardı ve Guenhwyvar soldan, Drizzt sağdan, Tarathiel, Innovindil ve güçlü atları önden onlara saldırmaya devam ediyordu. Aradan çok geçmeden Drizzt son çiftin karanlık, geniş bir mağaraya girdiğini gördü. Tehditler yağdırarak onlara hücum etti. İçlerinden biri yavaşlayıp arkaya baktığında hızla ilerledi ve yaratığı yere serdi.</p>

  <p class="block">Arkadaşı arkasını dönmedi. Kabilenin diğer üyeleri de öyle.</p>

  <p class="block">Drizzt mağaranın ağzında durdu, ellerini kalçalarına koydu ve derin tünele doğru baktı.</p>

  <p class="block">Guenhwyvar sessizce onun yanına yürüdü ve aradan çok geçmeden pegasusların nal sesleri duyuldu.</p>

  <p class="block">“Tam da umduğum gibi,” dedi atından inip Drizzt’in yanına giden Tarathiel.</p>

  <p class="block">Drow’un omzunu sıvazladı, Drizzt başta biraz geri çekilir gibi yapsa da kımıldamadı. “Tekniğimiz pratik yaptıkça daha da gelişecek,” dedi Drizzt’in öbür yanına ilerleyen Innovindil.</p>

  <p class="block">Drow onun gözlerinin içine baktı ve bir kez daha kendisine meydan okuduğunu, bir kez daha kendisini davet ettiğini anladı.</p>

  <p class="block">Ne onu açıkça reddetti ne de kadın ona yanaştığında geri çekildi.</p>

  <h1 id="sigil_toc_id_21">ORK KRALININ GÖLGESİNE TÜNEMEK</h1>

  <p class="block">Ork ve devlerin Mithril Salonu’nun kapalı kapısı etrafındaki güney dağlarının tüm olası geçitlerinde savunma birlikleri oluşturma-sıyla Surbrin’in batı yakasındaki çalışmalar olağanüstü bir hız kazandı. Kral Obould özellikle bir geçidin; nehrin genişleyip sığlaştı-ğı ve koca bir ordunun çabucak ilerleyebileceği bölgenin tehlikeli olacağını düşünüyordu. Dolayısıyla orklarmın çoğunu işe koşmuş; onlara tonlarca taş taşıtıp aralarını kumla doldurtmuş, nehri koruyan, akımı kuevvetlendiren bir birlik oluşturmuştu.</p>

  <p class="block">Yenilmek ve işi şansa bırakmak istemeyen Gerti Orelsdottr devlerine cücelere ait kapının hiçbir koşulda açılmayacağını garanti etmeleri gerektiğini söylemiş, hatta bunu önlemek için dağlarda bir toprak kaymasına neden olmuştu. Battlehammer Klanı’nın arkadan kaçmasına izin vermeyecekti!</p>

  <p class="block">Çalışmalar gece gündüz devam etti ve böylece, kısa bir süre içinde, her geçite yüksek duvarlar örüldü. Devler her emniyet müfrezesine, saldırıda kullanılmak üzere, iri kayalar yığdı; tüm saldırılar oldukça sağlam bir direnişle karşılanacaktı. Orklar da aynı şekilde çalışıyor, her odayı aceleyle yapılmış mızraklarla dolduruyordu. Takviye birlikleri Subrin’i geçmek isterse Gerti ve Obould bunu onlara fazlasıyla ödetecekti.</p>

  <p class="block">İki lider, hızla Obould’un baş danışmanı olmaya başlayan Arganth’ı da aralarına alarak, her gece buluştu. Tartışmalar genelde medeniydi; amaçlarına en iyi ve en çabuk şekilde ulaşma yollarını konuşuyorlardı ama Obould’un her şeye öncülük edişi, planlarında-ki zeka ve ön görülerindeki keskinlik Gerti’nin gözünden kaçmamıştı. Bu yüzden dişi dev gece toplantılarından ayrılırken genelde keyifsiz oluyor ve bir sonraki toplantıya dişlerini gıcırdatarak gidiyordu.</p>

  <p class="block">Mithril Salonu’nun doğu kapısının düşüşünün üzerinden on gün geçtikten sonraki gece “Batıya geri dönmeliyiz,” diye söze başladı Gerti; her toplantıyı bu sözlerle açardı. “Oğlun cücelerle berabere kaldı ve cüceleri oradan atmasını sağlayacak devlere sahip değil.”</p>

  <p class="block">“Onları Mithril Salonu’na tıkmak için acelen mi var?” diye öylesine sordu Obould. “Bunu yaptığımız zaman bir sorunumuzu daha ortadan kaldırmış olacağız.”</p>

  <p class="block">“Yıpranmaları çok daha iyi,” dedi ork kralı, “Proffit ve onun leş kokulu trollerin de kullanacakları kaynakları bitirin.” Ork kralının başka bir ırka ‘leş kokulu’ demesi Gerti’ye gülünç geldi ama eğlence havasında değildi.</p>

  <p class="block">“Trollerin, Battlehammer Klam’nı evlerine kadar izleyeceğini mi düşünüyorsun?” diye alay etti.</p>

  <p class="block">“Proffıt tabii ki başarılı olamayacak,” diye itiraf etti Obould. “Ama başarılı olmasına ihtiyacımız var. Onları yumuşatacak ve boğazlarına geçirdiğimiz ilmiği sıkacak. Tünellerde onları ne kadar sı-kıştırırsak o kadar iyi sonuç elde ederiz.”</p>

  <p class="block">“Onları kuzeyden atacak mıyız?” diye sordu Gerti. Kafası karışıktı; Obould önceden asıl isteği buymuş gibi yapsa da artık bu konudan hiç söz etmiyordu.</p>

  <p class="block">“Bu harika olurdu,” diye belirtti ork kralı. “Tabii yapabilirsek. Eğer yapamazsak dış kapıları mühürlenen ve tünellerde baskı altında kalan Battlehammer Klanı bizimle anlaşmaya çalışır.”</p>

  <p class="block">“Fetheden orklar ve cüceler arasında bir anlaşma mı?” diye şüpheyle sordu Gerti.</p>

  <p class="block">“Başka ne seçenekleri var ki?” diye sordu Obould. “Ticaretlerine Gümüşay’dan Felbarr’a uzanan tünellerde mi devam edecekler?”</p>

  <p class="block">“Edebilirler.”</p>

  <p class="block">“Peki, en sonunda onların yerini belirleyip o tünelleri de düşürdüğümüzde ne olacak?” diye sordu Obould; kendine çok güveniyordu. “Cüceler o sefil Do’Urden yaratığının yolundan gidip Karanlıkaltı drowuyla mı ticaret yapmaya başlayacak?”</p>

  <p class="block">“Belki de böyle bir işe kalkışmazlar bile,” diye karşı çıktı Gerti. “Mithril Salonu kendi kendine yeten ve kendini geçindirebilen bir yer. Şayet mecbur kalırlarsa, Battlehammer Klanı deliklerinde yüz yıl kalmaktan memnun bile olabilir.” Birini diğerinin üzerine attığı bacaklarına doğru eğildi.</p>

  <p class="block">“Senin türün hiçbir zaman uzun vadeli çözümler üreten bir halk olarak tanınmadı Obould. Ork fetihleri genellikle kısa sürelidir ve kazanılanlar sonunda başka orklarla savaşırken kaybedilir.”</p>

  <p class="block">Bu özellikle ve Obould’u incitmek üzere söylenmiş bir cümleydi. Ne de olsa ork kralı kısa bir süre önce muhteşem bir fetih yapmış, cüceleri Felbarr Kalesi’nden atıp orayı Bol-Ok Kalesi olarak yeniden adlandırmıştı. Fakat sonra kaçınılmaz arbede başlamış, orklar orklara karşı savaşmış ve Kral Emerus Warcrown hükümdar-lığındaki cüceler Obould’un aklı karışmış istilacılarını geri göndermek için hiç vakit kaybetmemişti. Gerti bu felaketi pek de zarif olmayan bir şekilde hatırlatıp meslektaşının yükselen egosunu söndürmek istemişti. Obould’un müteşekkil olduğunu görünce oldukça hayal kırıklığına uğramış ve bir o kadar da şaşırmıştı.</p>

  <p class="block">Üstelik ork kralı “Doğru,” diyerek bir de onu onaylamıştı. “Belki de hatalarımızdan ders almışızdır.” Gerti bu tuhaf yaratığa gerçekte kim olduğunu ve o sümüklü aptal Obould’a ne yaptığını sormak istedi.</p>

  <p class="block">“Bölge güvenlik altına alındığında ve sayıca üstünlük elde ettiğimizde ork şehirleri inşa edeceğiz,” diye açıkladı Obould; o an sanki bu söylediklerini canlandırıyormuş gibi uzaklara bakıyordu. “Kendi ticaret ilişkilerimizi kuracak ve komşu köylerin bize katılmalarını sağlayacağız.”</p>

  <p class="block">“Leydi Alustriel’e ve Emerus Warcrown’a ticaret anlaşması yapmak için elçi mi göndereceksin?” diye birdenbire sordu Gerti.</p>

  <p class="block">“Önce Alustriel’e,” diye sakince cevapladı Obould. “Ne de olsa Gümüşay daha hoşgörülü olarak bilinir. Kral Warcrown’u ikna etmenin daha zor olacağını düşünüyorum.”</p>

  <p class="block">Gerti’ye baktı ve zalimce sırıttı; uzun sivri dişleri üst dudaklarını kaplıyordu. “Değiş tokuş yapacağız, öyle değil mi?” diye sordu Obould.</p>

  <p class="block">“Başka bir yerden elde edemeyecekleri ne üretebilirsin ki?”</p>

  <p class="block">“Battlehammer Klanı ‘nın özgürlüğüne giden anahtara sahip olacağız,” diye açıkladı Obould. “Belki de Mithril Salonu’nun doğu kapısının yeniden açılmasına izin veririz. Hatta belki de Surbrin’in o bölgesine muhteşem bir köprü inşa ederiz. Mithril Salonu’nun yüzeyde ve açık ticaret yapmasına yeniden izin veririz. Tabii hepsinin bir bedeli olacaktır.”</p>

  <p class="block">“Delirmişsin,” diye haykırdı Gerti. “Cüceler ork bıçaklarının önüne düşüyor! Kral Bruenor senin oğlunun ordusu tarafından öldürüldü! Bunları unutacaklarına gerçekten inanıyor musun?”</p>

  <p class="block">“Kim bilir?” dedi ork kralı ve omuz silkti; pek de umurunda değil gibiydi. “Bunlar sadece başarılarımız sayesinde mümkün olabilecek seçenekler. Tüm bu bölge ork mevkisi haline gelirse bölge halkı birleşip bize karşı savaşır mı? Kaç bin adamlarını feda ederler? Halkları ölürken karar vermek için ne kadar bekleyebilirler? Hem de yüzlerce, binlerce kişi tarafından öldürürken…</p>

  <p class="block">Üstelik tüm bunların yanında onlara dürüstçe sunacağımız bir banş önerisi olacak.”</p>

  <p class="block">“Dürüstçe?”</p>

  <p class="block">“Dürüstçe,” diye cevapladı Obould. “Benim ve senin tüm halkın birleşse ve Trollmoor’un tüm trolleri bize katılsa da ne Gümüşay’da ne de SundabarT alabiliriz. Bunu sen de benim kadar iyi biliyorsun.”</p>

  <p class="block">Bu itiraf karşısında duyduğu kuşku Gerti’nin neredeyse nefesini kesiyordu. O bunu en başından zaten biliyordu ama Obould’un sınırlarını kabul edeceğini hiç düşünmemişti.</p>

  <p class="block">“Peeki Felbarr Kalesi için ne… ne diyeceksin?” diye kekeleyerek sormayı başardı; ork kralının gardım yeniden düşürmeyi umuyordu.</p>

  <p class="block">“Zaferlerimizin bizi nereye götüreceğini göreceğiz,” diye cevapladı Obould, “Belki Mithril Salonu’nu ele geçiririz; bu Felbarr’dan daha önemsiz bir ödül olmaz. Belki barış sağlayıncaya kadar Aykorusu da bizim elimize geçer. Aptal elfler gibi ağaç dansı yapmamak için tabii ki keresteye ihtiyacımız olacak.”</p>

  <p class="block">Bakışlarım yana çevirdi; uzaklara bakıyor gibiydi ve boğuk bir ses çıkararak kıkırdadı.</p>

  <p class="block">“Kendimizi aşıyoruz,” diye belirtti ork kralı, “bu yüzden bırak da sahip olduklarımızı koruyalım.</p>

  <p class="block">Mithril Salonu’nu destekleyenlerin Surbrin’e girmesine izin verme. Proffit’in güney tünellerinde bir felaket yaratmasına izin ver. Bırak Urlgen cüceleri deliklerine tıkayıp batı kapısını kapasın.</p>

  <p class="block">Ancak o zaman bir sonraki adımımıza karar verebiliriz.” Gerti taş odanın duvarına yaslandı; meslektaşına ve onun yanında oturan kendini beğenmiş şamana baktı. Kalkıp Arganth’ın canını almamak için kendini zor tuttu; adam o kadar alçak ve çirkin bir zavallıydı ki sadece onu öldürmek istiyordu.</p>

  <p class="block">İleri atılıp önce Obould’u öldürmesi gerekip gerekmediğini düşündü. Karşısında oturan yaratık kendisini sürekli şaşırtıyor ve dengesini bozuyordu. Bir zamanlar kendisine cüce başlan hediye eden o sümüklü ork değildi artık. Eğlenilecek bir müttefik olarak gördüğü o sömürgeci, kaybetmeye mahkum savaş lideri değildi. Obould uzun vadeli bir zafer elde etme uğruna küçük kazançlardan fedakarlık ediyor ve batıyı ele geçirmek için uygun zamanı bekliyordu. Bunu hangi ork yapardı ki?</p>

  <p class="block">Gerti, Obould’un gerçekten de her şeyi planladığını düşündü ve bundan da şaşırtıcı olanı başarı elde etmek için gerçek bir şansa sahip olmasaydı. Ama asıl merak etmesi gereken ork kralının kendisi için ne gibi planlara sahip olduğuydu. “Pis kokulu sudaki rothe gübresi gibi kokuyorlar,” diye şikayet etti Tos’un.</p>

  <p class="block">Her zamanki aksiliğine rağmen KaerTis Suun Wett ona karşı çıkmadı; burnu buna izin vermiyordu. “Ve Proffıt içlerinde en pis kokanı,” diye devam etti Tos’un.</p>

  <p class="block">Kaer’lic ona bir trol ordusunun arasında kalan iki drow olduklarını hatırlatan bir bakış attı; bu zalimlerin liderine hakaret etmek pek de hoş sonuçlar doğurmayabilirdi.</p>

  <p class="block">“Belki de bu kadar yükselmesinin sebebi budur,” diye ekledi Tos’un. Kaer’lic ortada gülünç bir şey olmadığını düşündüğünden ve özellikle de kendi kararsızlığını göz önünde bulundurduğundan onun kendi kendine eğleniyor olduğuna karar verdi.</p>

  <p class="block">Tos’un homurdanmaya ve etrafı dolaşmaya devam etti. Birden durdu ve Kaer’lic’in sığınağı olarak kullandığı küçük mağaraya yakından baktı. Etrafa oymalar, kabartmalar ve Germen alfabesinden harfler kazınmıştı ve rahibenin tören giysileri hazırlanmıştı.</p>

  <p class="block">Tos’un kadına daha dikkatli bir şekilde bakmak üzere döndüğünde kadın, o geldiğinde giysilerini değiştirmek üzere olduğu gerçeğini saklamadı.</p>

  <p class="block">“Bu bir tören günü değil, öyle değil mi?” diye sordu adam. “Hayır,” diye cevapladı rahibe.</p>

  <p class="block">“O zaman bunu kayıp yoldaşlarımızı bulmak için yapıyorsun?” “Hayır.” “Troller konusunda bize yardımcı olacak büyülere sahip olmak için?” “Hayır.”</p>

  <p class="block">“Bütün olasıkları teker teker sayıp tahminde bulunmaya mı çalışacağım? Yoksa ne olursa olsun bana gerçeği söylemeyecek misin?”</p>

  <p class="block">“Hayır.”</p>

  <p class="block">Tos’un durup ona dikkatle baktı; son cevabın ne demek olduğunu anlamadığı belliydi.</p>

  <p class="block">“Affınıza sığınırım yüce rahibe,” dedi açık bir alayla ve hayal kırıklığı içinde eğilip onu selamladı. “Kim olduğumu unuttum.”</p>

  <p class="block">“Kes sesini,” diye cevapladı Kaer’lic ve resmi giysilerine doğru ilerleyip soyunmaya başladı. “Benim de senin kadar kafam karışık,” diye itiraf etti.</p>

  <p class="block">Sözleri onu güldürdü… sahip olduğu tek drow arkadaşı olduğuna göre neden Tos’un’a gerçeği söylememeliydi ki? “Ad’non ve Donnia’nm kaçmasına şaşırmıyorum,” dedi Tos’un.</p>

  <p class="block">“Ben de şaşılmıyorum,” diye cevapladı Kaer’lic, “Benim şaşkınlığımın onlarla hiçbir ilgisi yok.” “O halde ne? Obould mu?”</p>

  <p class="block">“O da bir parçası, evet,” dedi rahibe, “o zalim tanrısının karıştığı herhangi bir şey de öyle.” “Etkileyici bir törendi.”</p>

  <p class="block">Kaer’lic, beline kadar soyunmuş olduğunu umursamayarak, birden ona döndü. “Ne yazık ki Lolth’u kızdırdım,” diye itiraf etti kadın.</p>

  <p class="block">Tos’un başta ne demek istediğini anlamadı ve cevap vermeye yeltendi. Fakat sonra, kadının gözleri üzerindeyken, sözlerinin ağırlığı neredeyse onu yere seriyordu. Gölgelerin arasından bir Abyss yaratığının çıkıp onu avlamasını bekliyormuşcasma etrafa bakındı.</p>

  <p class="block">“Bu da ne demek?” diye sordu; sesi titriyordu.</p>

  <p class="block">“Bilmiyorum,” diye cevapladı Kaer’lic. “Bu yargımın doğru olup olmadığını bile bilmiyorum.” “Tek-Göz Gruumsh’un katılımının…”</p>

  <p class="block">“Hayır, törenden önceydi,” dedi Kaer’lic. “O halde?”</p>

  <p class="block">“Korkarım senin tavsiyen yüzünden oldu,” diye dürüstçe cevapladı Kaer’lic.</p>

  <p class="block">“Benim mi?” diye itiraz etti adam. “Örümcek Kraliçe’yi etkileyecek ne yapmış olabilirim ki? Ben hiçbir şey…” “Drizzt Do’Urden’den uzak durarak daha iyi hizmet göreceğimizi söyledin, öyle değil mi?”</p>

  <p class="block">Tos’un tuzağa düşürülmüş bir hayvan gibi topuklarının üzerinde durup etrafa baktı.</p>

  <p class="block">“Korkarım kendi şüphelerimden örülü bir ağın içine sıkıştım,” dedi Kaer’lic, “Tıpkı senin önerdiğin gibi, hainle çarpışma isteksizliğim, beni Lolth’un lütfundan etti; ama işin aslı, Drizzt Do’Urden karşı gelmek ve onu öldürmek ne yazık ki Örümcek Kraliçe’yi daha da çok kızdıracaktır!”</p>

  <p class="block">Tos’un hafif bir rüzgar onu ezip geçmiş gibi bakıyordu. “Senin birliğini red mi ediyor?”</p>

  <p class="block">“Bunu denemeye bile korkuyorum,” diye itiraf etti rahibe, “korkularım bana karşı çalışıyor olabilir.” “Drizzt’e olan korkun mu?” diye sordu başını sallayarak; tamamen kaybolduğu belliydi.</p>

  <p class="block">“Uzun yıllar önce Do’Urden Evi kaçağı hakkında bazı sonuçlara varmıştım,” diye açıkladı Kaer’lic. “O zaman Matron Baenre’nin Mithril Salonu’na karşı başlattığı akını bilmiyordum bile. Sen bizim küçük çetemize katılmadan çok önce bile Drizzt adına yabancı değildik. Böylece, ne yazık ki pek çok rahibe onun hakkında hatalı tahminlerde bulundu… Böyle olduğunu düşünüyorum… Onu Örümcek Kraliçesi’nin düşmanı olarak görüyorlar.”</p>

  <p class="block">“Tabii ki,” dedi Tos’un. “Başka ne olabilir ki?”</p>

  <p class="block">“O bir karmaşa ustası!” diyerek onun sözünü kesti Kaer’lic, “Kendi muhteşem tarzıyla Drizzt Do’Urden senin kasabanda kendinden önceki pek çok kişiden daha çok karmaşa yarattı. Lolth’un istediği de bu değil miydi?” Tos’un gözlen yuvalarından fırlayacakmış gibi açıldı.</p>

  <p class="block">“Drizzt Do’Urden’in seçtiği yolda Lolth’dan esinlendiğine mi inanıyorsun?” diye sordu.</p>

  <p class="block">“Evet,” dedi Kaer’lic ve arkasını döndü, “akıllı Kaer’lic! Asinin ironisini görüyor. Lolth’un tasarısının güzelliğini hayal ediyor.”</p>

  <p class="block">“Aslında mantıklı,” diye itiraf etti drow.</p>

  <p class="block">“Her iki şekilde de, tahminim doğru olsun olmasın, kendi zekamın tutsağıyım,” dedi Kaer’lic. Tos’un meraklı gözlerle ona bakabilmek için yer değiştirdi.</p>

  <p class="block">“Yanılıyorsam,” diye açıkladı rahibe, “asiyle tüm gücümüzle çarpışmalıyız; Ad’non ve Donnia’nm da bunu yaptığını düşünüyorum. Yanılmıyorsam, o zaman çok üstün bir tasarıyı ortaya çıkardım demektir…”</p>

  <p class="block">Sesi azalarak fısıltıya dönüştü.</p>

  <p class="block">“Yanılmıyorsan Drizzt’in gizini çözmüş olman Leydi Lolth’un planlarını zayıflatacaktır,” diye açıkladı adam. “Ve bunu bilemeyiz.” Tos’un başını sallayıp titremeye başladı. “Ve bunu bana anlattın,” dedi. “Sen sordun.”</p>

  <p class="block">“Ama…” diye kekeledi adam. “Ama…”</p>

  <p class="block">“Hiçbir şey bilmiyoruz,” diye hatırlattı Kaer’lic; bu titreyen aptalı sakinleştirmek için elini uzattı. “Hepsi bir tahmin.” “O zaman bu aşağılık trollerden ayrılıp Drizzt’i arayalım; böylece gerçeği öğrenebiliriz,” diye önerdi Tos’un. “Keşfimi tamamen açığa çıkarmak için mi?”</p>

  <p class="block">Tos’un onun ne demek istediğini hemen anladı; az önceki ani ve belirgin isteği kırılmıştı. “O halde?” diye sordu.</p>

  <p class="block">“Proffit’le beraber seyehat ederken cevaplan arayacağım,” diye açıkladı Kaer’lic. “Leydi Lolth’un çevirdiği entrikalardan ve onun planlarına burnunu sokanları bekleyen kaderden korksam da cariyelerin çağrısı için önce yüreğimdekileri keşfetmeliyim.”</p>

  <p class="block">“Istırap Günleri Menzobenanzan’daki en büyük karmaşayı yarattı,” dedi adam. “Diğerlerinin büyüsü işe yaramazken</p>

  <p class="block">Obladra Evi beyin gücüyle yapılan büyüyle güçlendiğinde İlk Ev görevini üstlenmek istedi ve bunu nereydeyse başardı. Sonra tabii ki Leydi Lolth, Matron Baenre’ye misillime yaptı… OblodranTarın başına hiç böylesi korkunç bir felaketin geldiğini görmemiştim!”</p>

  <p class="block">Kaer’lic başıyla onayladı; adam kendisine ve arkadaşlarına daha önce bu hikâyeyi tüm şiddet dolu detaylarıyla anlatmıştı.</p>

  <p class="block">“Karışık zamanlar,” dedi kadın yeniden. “Lolth’un Drizzt Do’Urden’le ilgili amacına duyduğum korku yeterli değilse o zaman gerçek ve nadir bir ork samanının gücüne tanık oluyoruz demektir.”</p>

  <p class="block">“Obould’dan korkuyorsun,” diye bildirdi Tos’un; soru sormuyordu.</p>

  <p class="block">“O konuda temkinli olsak iyi olur,” diye karşı çıkmadan cevapladı Kaer’lic. “Ve bu sadece birden fiziksel olarak daha güçlü ve daha hızlı oluşundan kaynaklanmıyor. Hayır, Obould’a dikkat etmek zorunda oluşumuzun nedeni aniden onun haklı olması!”</p>

  <p class="block">“Belki de Gruumsh’un ona verdiği yetenekler konusunda yanılı-yorduk. Belki de şamanlar ona kastan ve çeviklikten çok daha fazlasını verdi,” diye belirtti Tos’un. “Törenin ona anlama yeteneği vermiş olma ihtimali var mı?”</p>

  <p class="block">“En azından önceliklerini iyi biliyor,” dedi Kaer’lic. “Öfkesi ve açlığı domuz suratlı bir yaratıktan beklemediğim kadar mantıklı ilerliyor. Kendimizi içinde bulduğumuz bu görevi düşün, Obould’un Proffıt’i ve onun trollerini ne kadar kolay kullandığını düşün. Obould bölgenin güvenliğini sağlayabilir ve dağdaki orklarla goblinleri sağlam tutup bir yandan da ProffitTe olan müttefikliğini koruyabilirse işte o zaman kuzeyde bir ork ulusu yaratmaması için hiçbir sebep kalmaz. Obould’un halkını Gümüşay ve SundabarTa denkleştirmesi ve böylece anlaşmaları güçlendirmesi ve hatta ticari anlaşmalar yapması mümkün mü?” “Onlar ork!” diye karşı çıktı Tos’un.</p>

  <p class="block">“Artık orklar için fazla akıllılar,” diye yakındı Kaer’lic, “Bu gelişmeleri dikkatle izler ve şimdilik Obould’a karşı gelmezsek iyi olur.”</p>

  <p class="block">Kaer’lic ve Tos’un kendilerini bir kez daha topuklarının üzerinde etrafı izlerken buldu. Her ikisi de bunu defalarca konuşmuşlardı ama her seferinde aynı kaçınılmaz sonuca ulaşıyor ve buna şaşıyorlardı.</p>

  <p class="block">“Ad’non ve Donnia’nm kaçmamış olmasını dilerdim,” diye yakındı Tos’un, “hep beraber olsaydık çok daha iyi olurdu.” “Geri çekilmek için mi?”</p>

  <p class="block">“Gerekirse onun için de,” diye itiraf etti Barrison Del’armgo Evi’nin savaşçısı. “Obould’un krallığının neresine, nasıl ait olabiliriz ki?”</p>

  <p class="block">“Uzaktan,” diye cevapladı Kaer’lic, “ama korkma, eğlencemizi bulacağız. Obould’un öngörüleri gerçekleşse ve kendi krallığını ilan etse bile bu krallık ne kadar dayanabilir ki? Obould, Felbarr Kalesi’ni ne kadar elinde tuttu ki? Yakında dağılacaklardır, bundan şüphen olmasın ve işte o zaman çok eğleneceğiz, tabii kurnaz ve akıllı olduğumuz sürece…”</p>

  <p class="block">Konuşması boyunca kendi içinde oluşan güvensizlik rahibeyi derinden etkiledi. Asi Do’Urden’in arkasındaki sonsuz gücü bildiği için mi bu kadar huzursuzdu? Yoksa ork töreni mi onu bu kadar tedirgin etmişti? Kaer’lic, içindeki güvensizliğin haklı sebepleri olup olmadığını ve Obould’un yapabileceklerine olan inancıyla ters düşüp düşmediğini merak etti.</p>

  <p class="block">“Peki şimdiki eğlencemiz?” diye alay edercesine sordu.</p>

  <p class="block">“Evet troller korkunç kokuyor,” diye cevapladı Kaer’lic. “Ama bırak da bizden istendiği gibi onlara Mithril Salonu’na giden tüneller boyunca öncülük edelim. Sen ve ben aradan ve bu kavgadan çekileceğiz; ve böylece trollerle cüceler birbirlerini öfkeyle katledecekler. Kazananın kim olduğundan bize ne?”</p>

  <p class="block">Tos’un bu sözleri birkaç dakika düşündü, sonra başını sallayarak onayladı. Aceleyle dekore edilmiş odaya baktı. “Lolth’un lütfunu bir kez daha bulacağını düşünüyor musun?” diye sordu.</p>

  <p class="block">“Lolth’un ne istediğini kim bilebilir?” dedi Kaer’lic; sesi yılgın- , dı. “Asi Do’Urden bilmecesi beni gerçekten rahatsız ediyor. Bu karmaşa zamanlarında yüce Gruumsh Tek-Göz için Lolth Leydisi’nin baş temsilcisiyim. Zekam ya da budalalığımla kendimi bu işe adıyorsam bu tatlı fetih de Lolth Leydisi’ni hak ettiği yere taşıyacağım.”</p>

  <p class="block">“Belki de kişisel bir çözüm vardır?” diye belirtti Tos’un aptal bir sırıtışla.</p>

  <p class="block">“Henüz bu fikirlerle yüzleşip Dirzzt Do’Urden’in peşine düşmeye hazır değilim,” diye cevapladı Kaer’lic, “Lolth onun niyetlerine duyduğum endişe yüzünden bana kızgınsa o zaman onun rehberliğine ve kutsallığıyla donatılmaya ihtiyacım olacak.”</p>

  <p class="block">Tos’un başını salladı ve bir kez daha etrafa baktı.</p>

  <p class="block">“Sana araştırmanda başarılar dilerim,” dedi ve oradan ayrılırken “her ikimizin iyiliği için,” diye ekledi.</p>

  <p class="block">Kaer’lic bu son söze minnet duymuş ve zayıflığını savaşçıya açma kararından memnun kalmıştı.</p>

  <p class="block">Normalde, bir kara elf başka bir kara elfe asla koz vermek istemez; sırtından bıçaklanmaktan korkardı. Tos’un kendisini öldürerek Lolth’un sevgisini kazanabilir miydi? Rahibe küçük çetelerinin drowun pek de alışık olmadığı bir şey olmadığını kendine hatırlatarak bu tedirgin edici fikri bir kenara itti. Dördü de birbirlerine savunma, kâr ve hatta arkadaşlık konusunda fazlasıyla güveniyordu. Tos’un yanında olmasaydı bu yolculuk ne kadar da korkunç olurdu. Üstelik Tos’un’un da aynı şeyi hissettiğini biliyordu; bu yüzden ona gerçeği söylemesinin doğru olacağını anlatan içgüdülerini dinlemişti.</p>

  <p class="block">Çünkü bu kişisel bir meseleyse; Lolth ona Drizzt Do’Urden’den kaçtığı için öfke duyuyorsa işte o zaman Tos’un’un yardımına ihtiyacı olacaktı. Asi’nin namı söz konusuysa tabii Ad’non ve Donnia’nm yardımına da öyle…</p>

  <p class="block">Evet, Kaer’lic de tıpkı Tos’un gibi düşünüyor; diğer ikisinin kaçmamış olmasını umuyordu.</p>

  <p class="block">“Sorun nedir?” diye sordu Obould’un kışlalarını kurduğu nehrin yanındaki geniş mağaraya giren Gerti. Ork kralı bir taşa oturmuş, ellerini başına dayamış zalim yüzüne yayılan endişeli bir ifadeyle oturuyordu; Gerti o baş belası törenden beri onu hiç böyle görmemişti.</p>

  <p class="block">“Kuzeyden gelen haberler,” diye cevapladı Obould, “Kızıl Darbe bize katılmak üzere Dünyanın Omurgası’ndan ayrıldı.”</p>

  <p class="block">Kullandığı sözcükler Gerti’ye onun ara sıra kendi mağarasına gelen o sümüklü ork kralıyla aynı adam olmadığını hatırlattı.</p>

  <p class="block">Obould kadına baktı ve “Geri çevrildiler,” dedi.</p>

  <p class="block">“Geri mi çevrildiler?” diye sordu Gerti küçümser bir ifadeyle. “Adamların şimdiden kendi kendilerine zarar vermeye başladı mı yani? Daha zafer kazanılmadan karşı saldırı mı planlıyorlar?”</p>

  <p class="block">“Elfler tarafından geri gönderildiler,” dedi Obould üzgünce ve dişi deve baktı; gözleri Gerti’nin şimdiye kadar gördüğü en büyük tehdidi yansıtıyordu.</p>

  <p class="block">“Elfler Surbrin’i geçti mi?” diye sordu Gerti; çok da endişelenmemişti.</p>

  <p class="block">“Bir çift elf ve bir drow tarafından geri gönderildiler” diye açıkladı Obould. “Bu sana bir şey çağırıştınyor mu?” “Bu Kızıl Darbe orkları küçük bir kabile mi?”</p>

  <p class="block">“Ne fark eder ki?” diye sordu Obould, “Şimdi mağaralara gidip bize katılmayı düşünen herkesi uyaracaklar.” “Ama Arganth, Obould’un görkemini haykırıyor,” dedi Gerti, “ve Obould Gruumsh, öyle değil mi?”</p>

  <p class="block">Obould gözlerini kısıp bakınca Gerti onun sözlerindeki gizli alayı fark ettiğini anladı ve bundan memnun kaldı. Ona açıkça karşı gelemeyebilirdi ama varlığından pek de etkilenmediğini göstermeye can atıyordu.</p>

  <p class="block">“Arganth’ın ve samanlarının bize sağladıklarını küçümseme” diye uyardı Obould. “Bize mi, Obould’a mı?”</p>

  <p class="block">“İkisine de,” dedi ork kendinden emin. “Haykırışları tünellerde yayılıyor. Belki de on beş bin ork ve binlerce goblinim var ama bunun on katı kadar da kandırabilceğimiz adam var. Bu çelimsiz düşmanların onları vazgeçilip taktik üstünlüğü elde etmesine izin veremeyiz.”</p>

  <p class="block">Gerti karşı çıkmak istedi -Obould’un söylediği her şeye itiraz etmek istiyordu-ama bu mantıklı açıklamada hiçbir kusur bulamadı. Kendini “Ne yapacaksın?” diye sorarken buldu.</p>

  <p class="block">“Buradaki hazırlıklar oldukça yolunda gidiyor, dolayısıyla kuvvetlerimizin hemen hemen hepsini alıp batıya ve kuzeye ilerleyeceğiz,” diye açıkladı Obould. “Urlgen’e takviye birlik göndereceğiz, böylece cüceler kalıp savaşacak kadar aptal olduğu sürece kuzeydeki savaşı sürdürebilecek. Ne kaybederse kaybetsin yerine çok daha fazlasını koyabilir, üstelik bunu cücelere oranla çok daha hızlı yapabiliriz.”</p>

  <p class="block">“Hiç vakit kaybetmeden batıya gitmeyi planladım,” diye devam etti Obould, “ve cücelerin Bekçi Vadisi olarak adlandırdığı yerde baskıyı arttırıp onları Mithril Salonu’na geri tıkacağım. Ama önce Arganth ve başka birkaç kişiyle kuzeye gidecek ve tüm bu sorunları değerlendireceğim.”</p>

  <p class="block">Gerti korkularını saklamaya çalışmadan ona şüpheyle baktı.</p>

  <p class="block">Onun bu bakışına “Yolculuğum için kendi halkından bir grubu bana vereceğini umuyorum,” diyerek karşılık verdi Obould. “İster gelirsin, ister gelmezsin; bu sana kalmış ama her iki durumda da arabama iki elf ve bir drow başı asacağım.”</p>

  <p class="block">“Senin araban yok ki,” diye belirtti dev.</p>

  <p class="block">“O zaman bir tane yaparım,” diye karşılık verdi Obould hiç endişelenmeden.</p>

  <p class="block">Gerti cevap vermek yerine arkasını döndü ve çıkıp gitti; bu eylem bile kadına Obould’la olan ilişkisinin ne kadar değiştiğini anlatıyordu. Eskiden ork kralı, Parlak Beyaz’a; kadının buzlu dağ evine onunla konuşmaya gelirdi ama son zamanlarda Obould’u gitgide büyüyen krallığında ziyaret eden kişi o olmaya başlamıştı.</p>

  <p class="block">Benliğine yayılan bu rahatsız edici düşünceyle gün ışığına doğru ilerlerken ork kralının ‘ister gelirsin, ister gelmezsin; bu senin bileceğin iş’ diyen sesini duyuyordu.</p>

  <p class="block">Gerti kendisine Obould’un onu sınırdan çok uzaklaştırmasına izin veremeyeceğini hatırlattı. Ork kralının güveni böyle münasebetsizce artmaya devam ederse onu öldürmek zorunda kalabileceği düşüncesi iyice belirginleşti. Dişi dev zamanlamanın çok önemli olduğunu fark etti. Obould’un kartlarını istediği gibi oynamasına, cüceleri tünellerine kadar kovalamasına, Battlehammer Klanı’nı gerçekten püskürtmesine ve işler bu noktaya varırsa, onun Kuzeyde büyük birliklerle beraber savaşın tam ortasında durmasına izin vermesi gerekiyordu.</p>

  <p class="block">Eğer biri düşecekse Gerti onun Obould olmasını isterdi. Sadece tek bir zafer olacaksa o zaman Obould’un düşmesine izin vermeli ve boşalan yere geçmeliydi.</p>

  <p class="block">Dişi dev bu çirkin ve küstah orkun hayatını almayı ne kadar da çok isterdi.</p>

  <p class="block">Kendisine sürekli bunu hatırlatması gerekiyordu.</p>

  <h1 id="sigil_toc_id_22">KAÇINILMAZI ERTELEMEK</h1>

  <p class="block">“Tamam o zaman? Artık gidebilir miyiz?” diye sordu Nanfoodle, Shoudra’ya.</p>

  <p class="block">Küçük gnom karşı koyan bir tavır takındı; kollarını göğsünde birleştirip ayağını sabırsızca yere vurdu ve kırmızı cübbesinin altından gözükmeyen ayak parmaklarını salladı.</p>

  <p class="block">“Sen Vekil Regis’e her şeyi açıkladıktan sonra öylece geri mi döneceğiz?” dedi Asa Taşıyıcısı ve Nanfoodle’in arkasındaki Mithril Salonu’nun kapalı kapısını işaret etti. “İzin verirsen Marki ElastulTa tek başıma konuşmak ve Battlehammer Klanı’nm kafamı koparıp ona göndermesini engellemek istiyorum.”</p>

  <p class="block">İhanet edenin kendisi olduğunun hatırlatılması Nanfoodle’in öfkesini biraz yatıştırmış ve gnom ayağını sallamayı bırakmıştı.</p>

  <p class="block">“Ger…çek-ti… Söylediklerim gerçekti,” diye kekeledi. “Ve bütün gerçeği öğrendikleri zaman anlayacaklardır; zaten Marki Elastul’un aptal planını uygulamayı hiç düşünmemiştim.”</p>

  <p class="block">“O halde git ve bunu Regis’e söyle,” diye önerdi Shoudra, “Eminim sana inanacaktır.” Nanfoodle kendi kendine mırıldandı ve yeniden önceki pozisyonunu aldı.</p>

  <p class="block">“Tabii ki oraya geri dönemeyiz!” dedi gnom, “henüz değil. Kendimizi cücelere kanıtlamalıyız; hem zaten bunu neden yapmayalım ki? Buraya binbir oyun ve kötü amaçlarla geldik. Bu yüzden bırak da onlara Nanfoodle ve Shoudra’nın gerçeğini ve bu gerçeğin Marki Elastul’unkinden ne kadar farklı olduğunu gösterelim.”</p>

  <p class="block">“İyi dedin,” diye belirtti Shoudra; hâlâ alaycı konuşuyordu. “Gidip ork sürülerini de dağıtalım mı?</p>

  <p class="block">Belki de salona akşam birası ve kurabiyesinden önce yetişebiliriz…”</p>

  <p class="block">Kadın Nanfoodle’in faltaşı gibi açılmış gözlerini görünce durdu ve kendisine şaşkın şaşkın baktığını düşündü. Ama sonra arkasından yükselen bir feryat duydu ve dönüp baktığında kuzeyden onlara doğru yaklaşan üç cüce gördü. İki yeşil sakallı cüce aralarına aldıkları bir başka cüceyle ilerliyordu; Pikel BouldershoulderTn sağ tarafındaki cüce onu omzundan tutuyor, solunda yer alan kardeşi Ivan ise cücenin sol kolundan geriye kalan parçaya kanlar içinde kalmış bir örtü bastırıyordu.</p>

  <p class="block">“Oooo…” diye sızlandı Pikel.</p>

  <p class="block">“Benim kardeşe verdiler çok zarar,” diye böğürdü Ivan. “O dağ sıçanı devler kayağantaşıyla kolunu aldılar. Lanet olası taş!”</p>

  <p class="block">“Şimdi yüksek zemine sahipler ve savaş araçlarını bir kez hazırladılar mı çok daha fazlası da gelecek,” dedi Pikel’i tutan diğer cüce. “Bu yara yakında göreceklerimizin yanında çok önemsiz kalacak.”</p>

  <p class="block">Üçlü kapıya doğru hızla koşuşturmaya başladı; Shoudra ve Nanfoodle yollarından çekilmişti. “Bu zor zamanda onları terk edemeyiz,” diye ısrar etti Nanfoodle.</p>

  <p class="block">Shoudra görkemli kapılar açılıp cüceler içeri girerken iri bir kayanın ardından gizlice onları gözetledi. Ama birkaç cüce muhafızı gelip çevreyi incelemeye başlayınca Asa Taşıyıcısı çabucak saklandı.</p>

  <p class="block">“Bize ne yaptıracaksın simyacı Nanfoodle?” diye sordu kadın ve bu zor zamanlarda bir destek ararcasına sırtını taşa yasladı. “Belki orklara katılabiliriz ve karışımınla onların silahlarına zarar verebilirsin.”</p>

  <p class="block">Tabii ki bunu şaka olarak söylemişti ama Shoudra’ya bakan Nanfoodle’in gözleri parlamıştı. Kısa ve kalın parmaklarını şıklattı.</p>

  <p class="block">“Gerçekten de bunu yapmalıyız!” diye açıkladı.</p>

  <p class="block">Yıkık dökük duvara yakın durarak kuzeye doğru ilerlemeye başladı.</p>

  <p class="block">“Sen neden bahsediyorsun?” diye sordu Shoudra hızlı adımlarla onu takip ederek.</p>

  <p class="block">“Orada bize ihtiyaçları var, o yüzden bırak da ne yapabileceğimize bir bakalım,” diye cevapladı gnom. Shoudra onu kolundan yakaladı ve durdurdu.</p>

  <p class="block">Kuzey uçurumunun ucunu gösterek “Yukarı mı?” diye bağırdı. “Savaşın tüm gücüyle devam ettiği yere mi?” Nanfoodle yine kollarını göğsünde birleştirip ayağını yere vurmaya başladı.</p>

  <p class="block">“Yukarı,” diye cevapladı. Shoudra dudak büktü.</p>

  <p class="block">“Haklı olduğumu biliyorsun,” diye itiraz etti gnom, “Battlehammer Klanı’na bunu borçlu olduğumuzu biliyors…”</p>

  <p class="block">“Battlehammer Klanı’na borçlu muyuz?” diye sordu kadın.</p>

  <p class="block">“Evet, tabii ki” dedi Nanfoodle; iğneliyici söz söyleme sırası ondaydı. “Onlara hiçbir şey borçlu değiliz. Bu devasa ordulara karşı ortak hedeflerimize rağmen. Bu ork, dev sürüleri ve Mirabar arasında duran tek şey olmalarına rağmen. Torgar Hammerstriker ve onun takipçilerine kardeşlik sunmalarına rağmen. Bize evlerini açıp hiçbir sebep yokken bize güvenmelerine ve hatta…”</p>

  <p class="block">“Yeter Nanfoodle!” dedi Shoudra ve ellerini teslim olurcasına salladı. “Yeter.”</p>

  <p class="block">Dönüp uçuruma ve bir uçtan öbür uca uzanan ip merdivenlere bakan uzun boylu, güzel kadın derin bir iç çekti.</p>

  <p class="block">“Yukarı,” dedi kadın; soru sormaktan çok emir veriyor gibiydi.</p>

  <p class="block">“Belki de bizi onların yanına taşıyacak bir büyün vardır,” dedi gnom ümitle. Shoudra ona bakıp başını salladı.</p>

  <p class="block">Bakışları üzgündü ama küçük simyacı Nanfoodle uçuruma ve en yakın ip merdivene doğru kararlılıkla ilerlerken bu ifadesi değişmişti. Dönüp Shoudra’ya baktı ve tırmanmaya başladı.</p>

  <p class="block">Durabilecekleri her çıkıntıda dinlenen çiftin yukarı tırmanması bir saatten uzun sürdü. Sonunda tepeye ulaştıklarında onları karşılayanlar beklediklerinin aksine cüceler değildi.</p>

  <p class="block">“Sizi Regis mi gönderdi?” diye sordu ikiliye bakan Catti-brie.</p>

  <p class="block">Wulfgar yanına uzanıp güçlü kolunu Shoudra’ya uzatırken o da elini Nanfoodle’a doğru uzattı.</p>

  <p class="block">“Kendi kendimize geldik,” dedi yukan tırmanan Shoudra. “Eve; Mirabar’a geri dönmeye hazırlanıyorduk ama önce size bir bakıp yardımcı olacağımız herhangi bir şey olup olmadığını görmek istedik.”</p>

  <p class="block">“Her türlü yardıma açığız,” diye cevapladı Wulfgar. Dönüp yana çekildi, böylece yeni gelen çifti devasa ork ve goblin ordusunun toplandığı kuzey topraklarının manzarasıyla bıraktı. “Günde birkaç kez düzenli olarak saldırıyorlar.” Bakışlarını cücelerle orkların olduğu yere çeviren Shoudra, barbar’ın sözlerinin doğru olduğunu görebiliyordu; her yer ork ve goblin kaynıyordu. Savaş alanı o kadar kanlıydı ki gri taşlar kırmızılaş-mıştı.</p>

  <p class="block">“Onları yirmiye karşı bir öldürüyoruz,” diye belirtti Catti-brie, “Ama yine geliyorlar.”</p>

  <p class="block">Shoudra ümitsizce başını sallayan Nanfoodle’a baktı.</p>

  <p class="block">Kral Bruenor’un insan çocuklarına, “Elimizden gelen yardımı yapacağız,” diye teminat verdi kadın.</p>

  <p class="block">“Devleri dışarı çıkarmanın bir yolunu bulursanız çok daha fazla yardımcı olmuş olursunuz,” diyen bir cücenin sesi duyuldu; Banak Brawnanvil yeni gelenleri karşılamak üzere onlara doğru ilerliyordu.</p>

  <p class="block">Yaklaşınca döndü ve batıdaki dağ sırtını, kuzeyden güneye uzanan dağ kolunu gösterdi. “Taşlan bize ulaşamaz,” dedi Catti-brie, “ama her şeye çözüm buluyorlar, düz…”</p>

  <p class="block">Shoudra “Kayağantaşı fırlatıyorlar,” diyerek onun sözünü tamamladı. “Bekçi Vadisi’nde talihsiz Bouldershoulder Ta karşılaştık.”</p>

  <p class="block">“Zavallı Pikel,” dedi Catti-brie.</p>

  <p class="block">“Yakında devler çok da büyük bir sorun olmaya başlayacak,” diye ekledi Banak.</p>

  <p class="block">Daha fazla açıklama yapmamıştı ama yapması da gerekmiyordu; bakışlarını kuzeybatıdaki devlere çeviren Shoudra dağ sırtına taşınan ve bir kısmı monte edilmeye başlanmış olan kütükleri görmüştü.</p>

  <p class="block">Savaşa yabancı olmayan Shoudra Stargleam ne inşa ettiklerini tahmin edebiliyordu.</p>

  <p class="block">“Kayağantaşı güven kırıcı ve başbelası bir şey,” diye açıkladı Wulfgar. “Ama doğrusunu söylemek gerekirse, Pikel’in talihsizliği hariç, onları yakınımıza fırlatamıyorlar. Fakat o mancınıkları yapıp görüş açılarını ayarladıklarında seri atışlardan korunmakta zorluk çekeceğiz.”</p>

  <p class="block">“Bir çift hazırladıklarını ve yarın ateşe başlayacaklarını düşünüyorum,” diye ekledi Banak.</p>

  <p class="block">“Sağladıkları bu üstünlük sizi uçurumdan gönderecek,” dedi Nanfoodle; hiç kimse karşı çıkmadı.</p>

  <p class="block">“Sizi aramızda görmekten dolayı memnunuz,” dedi Banak aniden coşkuyla; kasvetli ruh halini aydınlatıyordu. Wulfgar ve Catti-brie’ye döndü. “Siz ikiniz onlara çevreyi gösterin, böylece ne yapacaklarını bilebilirler.”</p>

  <p class="block">Shoudra ve Nanfoodle, cücelerin, düşman akınına rağmen iyi bir savunma yaptıklarını anladı.</p>

  <p class="block">Duvarları ne yüksek ne de kalındı; fakat fırlatılan kayağantaşlanndan korunmalarını ve sakallı savaşçıların siperler arası istedikleri gibi hareket etmesini sağlayacak bir açısı vardı. Hepsinden önemlisi cücelerin uçurumun yanında yarattıkları boğulma noktalarıydı; üstün olan ork sayısı alan yetersizliğinden azalacaktı. Shoudra cüceleri uçuruma göndermeye çalışacak olan son ork kuvvetinin bunun bedelini fazlasıyla ödeyeceğini görebiliyordu.</p>

  <p class="block">Ayrıca cüceler geri çekilme ihtimalleri için de hazırlanıyordu. Yüzlerce metrelik bir yol gidileceğinden Shoudra, ip merdivenler-deki iniş sırasında pek çoğunun öleceğini düşündü; atılan taşlarla vurulacak ya da ipler kesildiğinde aşağı yuvarlanacaklardı. Shoudra cücelerin çoğunu tanımıştı; tüm güçleriyle çalışan Mirabar ustalarıydı. Uçurumun aşağısına paralel olan ve taşların arasından kıvrılarak dar bir kanala çıkan bir tünel, daha doğrusu bir kaydırak, kazıyorlardı.</p>

  <p class="block">“Sen oraya sığabilecek misin?” diye sordu Shoudra iri Wulfgar’a.</p>

  <p class="block">“İpler de yerleştirdiler,” diye açıkladı Wulfgar, “kaydırak sona kalan cüceler için.”</p>

  <p class="block">Deliğin içinden “Kaçışı hızlandırmak için yapabilceğin bir iki büyü var mı?” diyen tanıdık bir ses duyuldu. Nanfoodle yere uzandı ve karanlığın içinden yukarı doğru gelen Shingles McRuffT gördü.</p>

  <p class="block">“İyi olduğunu gördüğüme sevindim,” dedi Shoudra cüce delikten çıktığında.</p>

  <p class="block">“Yeterince iyiyim, sanırım…” diye cevapladı Shingles. “Ama o lanet orklar batıdaki tünelleri aldığında çok adam kaybettik.” “Tünelleri mi?”</p>

  <p class="block">“Dağ sırtının altı,” diye açıkladı Catti-brie, “Torgar, Shingles, ve Mirabarlılarla onları tutmaya çalıştık ama saldın çok kuvvetliydi.” Kadın üstü başı pislik içindeki cüceye baktı. “Ama cücelerden çok daha fazla orkun öldüğüne eminim,” diye ekledi ve Shingles zorla gülümsedi.</p>

  <p class="block">“Dağ sırtının altındaki tüneller mi?” diye sordu Nanfoodle.</p>

  <p class="block">“İyi bir ağ,” diye açıkladı Shingles, “Ne çok geniş ne de çok fazla ama bir uçtan öbürüne uzanıyor.” Bu Nanfoodle’in ilgisini çekmişti; Shoudra’ya baktı.</p>

  <p class="block">“Dağ sırtına geçiş kolay değil,” diye açıkladı Catti-brie, “Oraya gidip devlerle savaşmamız gerektiğini düşünüyorsanız…”</p>

  <p class="block">Nanfoodle sadece başıyla onayladı ve parmaklarıyla çenesine hafifçe vurdu. Bir süre dolandı ve Bekçi Vadisi’ndeki uçuruma doğru baktı.</p>

  <p class="block">“Ne düşünüyor?” diye sordu Shingles.</p>

  <p class="block">“Söz konusu o olunca bunu kim bilebilir?” diye cevapladı Shoudra ve omuz silkti. “Lütfen söyle bana eski dostum, Torgar nasıl?” “İyi,” dedi Shingles.</p>

  <p class="block">Kuzeydoğuya; alçak bir duvarın arkasında, ork kuvvetlerine karşılık vermeye hazır, bekleyen cücelere baktı. Grubu inceleyen Shoudra, Mirabar’daki eylemleri etkili sonuçlar doğuran Efendi Hammerstriker’ın tanıdık siluetini gördü. “Olabildiği kadar iyi,” diye ekledi Shingles. “Tünelleri kaybetmekten pek de memnun değil.”</p>

  <p class="block">“Çok fazla ork var,” dedi Catti-brie, “Ayrıca çok fazla dev ve kara büyü… Mirabar cüceleri ellerinden geleni yaptı.” “Evet evet,” diye umursamazca cevapladı Shingles.</p>

  <p class="block">“Belki de geri alma şansını elde edersiniz,” dedi yeniden gruba katılan Nanfoodle.</p>

  <p class="block">“Olabilir ama bize bir yararı olacağını sanmıyorum,” diye cevapladı Shingles, “devlerden kurtulmamız konusunda bize faydası olmayacak ve devler şu anda büyük bir sorun. Onları nasıl durduracağımızı bilmiyorum.”</p>

  <p class="block">Nanfoodle derin bir iç çekip kuzeybatıya doğru bir iki adım atan ve ellerini kaşına dayayıp gözlerini yüksek dağ sırtına diken Shoudra’ya baktı.</p>

  <p class="block">“Çözümler genelde karmaşıktır,” dedi Nanfoodle; gnom ağzı kulaklarına vararak sırıtıyordu. “Ama onları mantıklı bir şekilde izlersen aslında küçük adımlardır.”</p>

  <p class="block">“Ne düşünüyorsun?” diye sordu Catti-brie.</p>

  <p class="block">“Bana bir sorun sunulduğunu düşünüyorum. Kısa zamanda çözülmesi gereken bir sorun” hâlâ sırıtan gnom bakışlarını Shoudra’ya çevirdi; kadının sırtına demek daha doğru olurdu; çünkü o dağa bakmaya devam ediyordu. “Ne düşünüyorsun Shoudra?” diye sordu.</p>

  <p class="block">“Metale ne yapabileceğini bildiğimi düşünüyorum arkadaşım,” diye cevapladı kadın. “Tahtaya da benzer bir şey yapabilir misin?”</p>

  <p class="block">Nanfoodle, Catti-brie, Wulfgar ve Shingles’in şaşkın yüzlerine baktı.</p>

  <p class="block">Yeniden ağzı kulaklarına varıncaya kadar sırıttı.</p>

  <p class="block">Uçmak Wulfgar için farklı bir histi. Shoudra’nın ona yaptığı büyü sonucu geceleri bir elf kadar iyi görebilmek kadar garipti. İçlerinde uçma gücü verilen tek kişiydi -diğerleri sadece havada asılı kalıyordu-bu yüzden de liderdi; dağ sırtının yıkık dökük toprakları üzerinden aşırıyordu.</p>

  <p class="block">Sürekli dönüp onlara baktı ama görünmez olduklarından ne onları ne de ipleri görebiliyordu. Dört farklı ipteki varlıklarını hissettiğinden orada olduklarını biliyordu. Dördü de oradaydı; Catti-brie, Torgar, Shoudra ve Nanfoodle. Shoudra sihirli uçuşun önceden kestirilemediğini söyleyerek onu uyarmıştı bu yüzden Wulfgar devlere ve savaş aletlerine kolaylıkla aşılabilecek bir mesafe kaldığını düşündüğü an alçalmaya başladı. Havadaki dörtlünün öylece kalacağını fark ettiğinden tüm gücüyle, kararlı bir şekilde alçaldı. Birer birer hepsini yakaladı ve farklı uzunluktaki iplerini çekti; seslerini çıkarmamak için ellerinden geleni yapsalar da Nanfoodle’dan, hepsinin nefesini tutmasını sağlayan bir homurtu yükseldi.</p>

  <p class="block">Devler fark etmemiş gibiydi.</p>

  <p class="block">Sadece Shoudra ve Nanfoodle’da görme büyüsü olduğu için beşlinin iplerini çözüp birbirlerinden ayrılması biraz zaman aldı. Sonunda hepsi küçük bir çıkıntının arkasına yerleşti.</p>

  <p class="block">“Oldukça akıllı davrandık,” diye fısıldadı Shoudra, “Devlerin mancınıkları tamamlanmak üzere.” “Beş dakikaya ihtiyacım olacak,” diye fısıldadı Nanfoodle.</p>

  <p class="block">“Uzun bir süre değil,” dedi Shoudra.</p>

  <p class="block">“Çevredeki devleri düşünecek olursak senin sandığından daha uzun bir süre,” diye fısıldadı Catti-brie.</p>

  <p class="block">Bunun üzerine Nanfoodle oradan ayrıldı ve Shoudra üç görünmez arkadaşını devlerin doğusuna, uygun bir savunma noktasına doğru götürdü.</p>

  <p class="block">“Ne zaman harekete geçeceğimizi söyle,” dedi Catti-brie.</p>

  <p class="block">“Saldırıya geçtiğiniz an görünmezlik büyüsünün etkisi geçecektir,” diye hatırlatı Shoudra.</p>

  <p class="block">Cevap olarak Catti-brie, Taulmaril’i kaldırıp yayını en yakın dev grubuna doğru çevirdi. Fakat o an okunu dahi göremediği için görünmez silahıyla düzgün nişan alamayacağını fark etti.</p>

  <p class="block">“Siz ikiniz buraya,” dedi Shoudra. “Çok geçmeden ilk sesleri duyacaksınız.” Kadın Torgar’ın elini tutup onu doğuya; dev kampının kuzeyine doğru götürdü.</p>

  <p class="block">“Senin yanımda olduğunu görebilseydim daha rahat ederdim,” diye fısıldadı Catti-brie Wulfgar’a.</p>

  <p class="block">“Tam yanındayım,” dedi Wulfgar.</p>

  <p class="block">Yanlarından dişi bir dev geçtiği için ikisi de sustu.</p>

  <p class="block">Sadece yıkık taşların arasında vızıldayan rüzgarın bozduğu bu gergin sessizlik dakikalarca devam etti. O gece rüzgar bile sessizdi; sanki bütün dünya onlarla birlikte susmuştu.</p>

  <p class="block">Ve başladı. Catti-brie ve Wulfgar aniden, büyük bir şamata kopartarak, kuzeye doğru harekete geçti. O denli gürültü çıkarmışlardı ki sanki bütün cüce ordusu saldırıyordu. Devler anında tepki verdi; sıçradılar ve sesin geldiği tarafa döndüler.</p>

  <p class="block">Catti-brie yakınlarındaki devlerin bir iki adım atmasına izin verdi sonra mavi kıvılcımlar saçan bir okla devi sırtının tam ortasından vurdu. Dev inledi ve Aegis-fang omzuna inip onu yere serdiğinde yüzünü onlara dönmek üzereydi. “Moradin için!” diye bir kükreme duyuldu; Catti-brie bunun Torgar’ın büyüyle yükselen ve şiddetlenen sesi olduğunu fark etti.</p>

  <p class="block">Sonra karanlığı yarıp bir avuç devi yere yuvarlayan bir yıldırım koptu.</p>

  <p class="block">Catti-brie deve bir ok daha fırlattı ve sihirli savaş baltasını yeniden eline alan Wulfgar onu, düşen arkadaşına bakmak üzere harekete geçen diğer deve savurdu.</p>

  <p class="block">Kuzeyden cüce tanrısına bir yakarış daha yükseldi ve geceyi bir yıldırım daha aydınlattı, sonra ani bir fırtına koptu; Catti-brie ve WulfgarTn yanındaki taşlann üzerine sicim gibi bir yağmur yağdı.</p>

  <p class="block">Kadın hızını hiç kesmedi ve birbiri ardına oklar gönderdi; pek çok dev dönüp ona yöneldi.</p>

  <p class="block">Ve pek çok dev kaygan taşlara basıp kaydı. Bir tanesi neredeyse onların olduğu yere gelmeyi başarmıştı ama Aegis-fang onu göğsünden vurdu. Dev bu ağır darbeye dayanmış gibi gözükse de kendi ağırlığını taşıyamayarak sendeledi ve ayağı kaydı.</p>

  <p class="block">Catti-brie ıslak ve parlak taşların üzerinde oturan devi yüzünden vurdu.</p>

  <p class="block">Birden önünde kocaman bir el belirdi; debelenen dişi dev onların bulunduğu çıkıntının öbür ucuna emeklemişti. Kükreyerek kendini yukarı çekti; Catti-brie birden düşmeye başladı.</p>

  <p class="block">Ama kadın bunun devin yaptığı bir şeyden kaynaklanmadığını fark etti. Devin başını gören Wulfgar kadını yana itip onun yerini almıştı. Barbar savaş tanrısının adını haykırdı ve Aegis-fang’ı havaya kaldırdı.</p>

  <p class="block">Catti-brie deve verilen sert karşılığa baktı; iki taşın birbirine çarpmasını andıran bir ses duyuldu ve dev gözden kayboldu.</p>

  <p class="block">Fakat o kaygan yüzeyde mümkün olabildiği kadar çabuk ilerleyen yenileri geliyordu. Bir kısmıysa başka bir yol bulmuştu; çifte taşlar fırlatıyorlardı. Koruma sırası bu kez Catti-brie’deydi; çıkıntının arkasına geçti ve Wulfgar’ı gür sarı saçlarından tutup kendi yanına doğru çekti. Aradan çok geçmeden; barbar, kadının yanında yere yeni uzanmışken, iri bir kaya çıkıntının ucuna çarptı ve geri sekti.</p>

  <p class="block">İkili toparlanmaya çalışırken, karanlığın içinde, altı ayak yükseklikte mavi bir çizgi belirince şaşkınlık içinde bağırdı. Çizgi genişleyip esnedi ve içinde Shoudra’yla Torgar’ın belirdiği bir kapı şeklini aldı.</p>

  <p class="block">“Sadece koşun!” diye bağırdı Shoudra ve güneye doğru hareket eden Catti-brie’yi kendine doğru çekti. “Nanfoodle?” diye haykırdı Catti-brie. “Sadece koş!” diye ısrar etti Shoudra.</p>

  <p class="block">Başka bir seçenek de yok gibiydi; devler yaklaşıyordu, üstelik yakında kaygan zemini de aşacaklardı ve üzerlerine daha çok kaya yağmaya başlamıştı.</p>

  <p class="block">Sendelediler… Yuvarlandılar… Ne zaman içlerinden biri düşse diğeri onu kaldırıyordu. Geniş ve dipsiz bir yarığın üzerine geldiklerinde Wulfgar, Catti-brie’yi kavrayıp onu karşıya geçirdi.</p>

  <p class="block">İtiraz eden Torgar’a ve sonra Shoudra’ya da aynısını yaptı. Devlerin fırlattığı kayalar çevresindeki taşlara çarparken Wulfgar karşıya kendi kendine geçti. Koşarlarken arkalarına bakmaya bile korkuyorlardı. Kaya saldırısı yavaş yavaş azaldı ve arkalarından yükselen öfke çığlıkları yerini sessizliğe bıraktı.</p>

  <p class="block">Dörtlü üfleye püfleye taştan bir duvarın arkasına geçti.</p>

  <p class="block">“Nanfoodle?” diye yeniden sordu Catti-brie.</p>

  <p class="block">“Şansımız yaver giderse devler onun orada olduğunu bile anlamayacak,” diye açıkladı Shoudra, “kolayca kaçmasını sağlayacak iksirleri var.”</p>

  <p class="block">“Peki şansımız yaver gitmezse?” diye sordu Wulfgar.</p>

  <p class="block">Shoudra’nın sert ifadesi ona istediği cevabı vennişti. “Wulfgar yeterince dev ve özellikle de ayaz devi görmüştü; NanfoodleT yakalarlarsa başına gelebilecekleri biliyordu.</p>

  <p class="block">“Bilmiyorum… Hiç birini öldürdük mü… Ama orada olduğumuza pişman olan bir dişi dev vardı…” dedi Catti-brie soluk soluğa.</p>

  <p class="block">“Benim yıldırımlarımın birkaç tanesini vurduğuna eminim,” dedi Shoudra, “ama ciddi bir zarar verip vermediğinden o kadar da emin değilim.”</p>

  <p class="block">“Ama amacımız bu değildi, öyle değil mi?” diye hatırlattı Torgar, “Haydi, bir sonraki ork saldırısından önce bu kayalardan kurtulalım. Lanet devlere baltamı indiremedim ama yanımda birkaç ork başı götürmek istiyorum.” Paldır küldür yürümeye başladı; diğerleri de onu izledi. Gece kaçışlarından sonra hepsinde birkaç kesik ve morluk oluşmuştu ve hepsi gnom arkadaşlarını görme umuduyla dönüp dönüp arkaya bakıyordu.</p>

  <p class="block">Arkaya bakmak yerine önlerine bakmalıydılar; ana kamp yerine geldiklerinde NanfoodleT yüzünde büyük bir gülümseme ve ağzında dev bir boruyla bir taşa yaslanmış otururken buldular. “İlginç bir sabah olmalı,” dedi gnom ağzı kulaklarına vararak.</p>

  <p class="block">Ertesi günün şafak vaktinden kısa bir süre sonra ilk dev mancınık saldırısı -neredeyse-başladı.</p>

  <p class="block">Bütün cüceler bir çift dev mancınığın kurulmasını ve taşlarla doldurulmasını izliyordu.</p>

  <p class="block">Aşağıdaki orklar uludular ve bu peşpeşe salvolarla cüceleri kolaylıkla yakalayacaklarını düşünerek saldırıya geçtiler. Kirişler ve direkler çatırdadı.</p>

  <p class="block">Devler mermileri çıkarmayı denedi ama mancınıklar parçalara ayrıldı.</p>

  <p class="block">Bütün gözler ıslık çalan ve belindeki keseden ufak bir şişe çıkarıp içindeki yeşilimsi sıvıyı sallayan Nanfoodle’a döndü. “Basit bir asit, gerçekten,” diye açıkladı.</p>

  <p class="block">Banak Brawnanvil “Bize zaman kazandırdınız,” diyerek beşliyi tebrik etti ve uçurumun aşağısındaki inatla saldıran orklara baktı. “En azından devler konusunda…”</p>

  <p class="block">Sonra cüce emirler yağdırıp, adamlarına yerlerini geçmelerini söyleyerek koşmaya başladı.</p>

  <p class="block">“Mancınıklarını yeniden yapmak istiyorlarsa bir yığın kütüğe ihtiyaçları olacak,” diye teminat verdi Nanfoodle. Gözcüler kuzeybatıya yeni kütüklerin getirildiği raporunu verdiğinde tabii ki hiçbiri şaşırmadı.</p>

  <p class="block">“İnatçı takım,” dedi küçük gnom.</p>

  <h1 id="sigil_toc_id_23">İKİ MİĞFER</h1>

  <p class="block">Bakışları elmas uca takılıyor parlak görüntüsü düşüncelerini berraklaştırıyordu.</p>

  <p class="block">Drizzt, Buzölüm’ü önüne koymuş, Bruneor’un miğferini de yanındaki bir sopaya takmıştı. Dışarıda açık ve parlak bir sabah vardı; sert bir rüzgar esiyor, küçük beyaz bulut kümeleri mavi gökyüzünde salınıyordu.</p>

  <p class="block">O rüzgarda bir canlılık; bir yaşam belirtisi vardı.</p>

  <p class="block">Bu Drizzt Do’Urden’i hem utandırıyor hem de kızdırıyordu. Ne de olsa oraya saklanmaya, karanlığın kuytularına çekilmeye ve inkar ettiği duygularını bir duvarın arkasına koymaya gitmişti.</p>

  <p class="block">Tarathiel ve Innovindil o duvara saldırmıştı. Bağışlayıcılıkları, özürleri, dövüş danslarının güzelliği, onun yanındaki davranışlarının etkisi… Bunların hepsi Drizzt’e, hem saldıran orklar karşısındaki ortak amaçları hem de kendi hatırı için onların davetini kabul etmesi gerektiğini gösteriyordu. Ellifain’in yarattığı karanlıktan sadece onlarla beraber çıkabileceğini biliyordu.</p>

  <p class="block">Yağmalamadaki o korkunç ana sadece onlarla son verebilirdi.</p>

  <p class="block">Fakat bu cevapları ve o sonu aramak Avcı’yı oluşturan o fethe-dilemez duvarın arkasından çıkmak demekti. Drizzt bakışlarını Buzölüm’ün elmas ucundan tek boynuzlu miğfere çevirdi.</p>

  <p class="block">Anında başka tarafa bakmak istedi ama aslında miğfere bakıyor olmadığından çok da fark etmezdi.</p>

  <p class="block">Kulenin yıkılışını izliyordu. Ellifain’in düşüşünü izliyordu. Clacker’in devrilişini izliyordu.</p>

  <p class="block">Zaknafein’in düşüşünü izliyordu.</p>

  <p class="block">Yıllardır içinde birikmiş acılar küçük mağarada tek başına oturan Drizzt Do’Urden’in tüm varlığını kuşattı. Yanağının ıslanmasıyla yıllardır ne kadar az gözyaşı döktüğünü fark etti ve bu ıslaklık düşüncelerini berraklaştırdığında içindeki acının gerçek derinliğini anladı.</p>

  <p class="block">Acı, varlığını kapladığında hep onu Avcı’ya dönüştüğü anlardaki öfke perdesinin ardına saklamıştı.</p>

  <p class="block">Üstelik -daha gizli ama daha az yıkıcı olmayan bir şekilde-her şeyi izlediği yol uğruna fedakarlık yapılabileceği anlayışının; umut peçesinin de ardına saklamıştı.</p>

  <p class="block">İyi bir şekilde ölmek…</p>

  <p class="block">Drizzt her zaman iyi bir şekilde; düşmanla savaşırken ya da bir arkadaşını kurtarırken öleceğini ummuştu. Bu onurlu bir şeydi ve bildiği en gerçek mirastı. Zaknafein’den daha onurlu bir şekilde ölen biri var mıydı?</p>

  <p class="block">Ama bu arkada kalanlar için hissettiği acıyı azaltmıyordu. Orada oturmuş öfke ve umutla inşa ettiği duvarı bilinçli bir şekilde yıkarken Drizzt Do’Urden ne Zaknafein ne de diğerleri için hiç ağlamadığım fark etti.</p>

  <p class="block">Ve bu farkmdalığın ağırlığı altında kendini bir korkak gibi hissetti.</p>

  <p class="block">Önemsiz hareketlerle, drowun narin omuzlarının titremesiyle başladı. Başlangıçta derin bir nefes alma, basit bir kıkırdama sesini andırdı.</p>

  <p class="block">İlk defa Drizzt Do’Urden bununla sınırlı kalmasını sağlamadı. İlk defa Avcı’nın kalbinin etrafına taştan bir duvar örmesine, prensip ve hedeflerin acının keskinliğini yumuşatmasına izin vermedi.</p>

  <p class="block">İlk defa boşluk ve çaresizlikten utanç duymadı; onları kucaklamadı ama kaçmadı da.</p>

  <p class="block">Zaknafein ve Clacker için ağladı. En trajik kayıp olan Ellifain için ağladı. Hayatının gidişatını düşündü; ama bunu ağlayıp sızlayarak, arkadaşlannı dağlardaki yollarından çevirip aceleyle Mithril Salonu’na götürmeyişine duyduğu pişmanlığı inatla bir kenara fırlatarak yapmadı. Hepsi tehlikelerin farkına varıp, umulmayanı bekleyerek, büyük bir dikkatle yürümüşlerdi. Koşullar ve kötü talih Drizzt’e, düşen kuleye ve kayıp arkadaşının miğferine yaptığı yolculukta rehberlik etmişti. Bu yolculuk onu hayatının en acı gününe ve yaşayabileceği en büyük kayıba götürmüştü. Bir an içinde neredeyse sevdiği her şeyi kaybetmişti; Bruenor, Wulfgar, Catti-brie ve Regis… Ama ağlamamıştı. Acıdan kaçmıştı. Avcı’nın duvarını örmüş ve bu duvarı savaşa devam edip arkadaşlarının intikamını alacağını bilerek yükseltmişti.</p>

  <p class="block">Bu yolda bir gerçeklik vardı. Amaç ve inkar edilemeyecek bir etki vardı.</p>

  <p class="block">Fakat bir de bedel vardı; Drizzt bunu duvarın yıkılışı ve akan gözyaşlarıyla anlamıştı. Bu kalbinin bedeliydi. Öfkenin taştan duvarı arkasına saklanmak aynı zamanda hayatın zevklerini inkar etmek anlamına geliyordu. Bütün bunlar onu öldürdüğü orklardan ayırıyordu. Hepsi girdiği savaşların gerçek sebebini, iyilik ve kötülük, doğru ve yanlış arasındaki farkları oluşturuyordu.</p>

  <p class="block">Bunların hepsi Ellifain’in düşüşüyle bulânıklaşmıştı. Bunların hepsi Avcı’nın maskesi .ardında karışmıştı.</p>

  <p class="block">O zaman Drizzt, Artemis Entreri’yi düşündü. Güçlü rakibi… Diğer kişiliği? Entreri gerçekte Drizzt’in içindeki, çektiği sonsuz acı ve ıstırapla kendi kalbini inkar eden Avcı’mıydı? Bu kayıtsızlık yolunda ilerlemek Drizzt’in kaderi miydi? Drizzt gözyaşlarının düşmesine izin verdi.</p>

  <p class="block">Herkes için, kendisi için, kalbindeki neşeyi yok eden derin kaybı için ağladı. Ne zaman öfkesi ortaya çıksa onu geri gönderiyordu. Orkların başmı kesen bıçaklarına her bakışında Catti-brie’nin gülümseyen yüzünü, Bruenor’un ona göz kirpisini, dağlarda ilerleyen Wulfgar’ın Tempus’a şarkı söyleyişini ya da Regis’in Maer Dualdon’un kıyısında, ayağına bağlı oltasıyla sırt üstü uzanışını görmeye çabalıyordu. Drizzt, acıya rağmen, hatıraların öne çıkmasını sağlamaya çalışıyordu.</p>

  <p class="block">Gecenin gölgelerinin pek de farkına varmadan, uyku ve hatıralar arası bir yerde, bütün gece boyunca öylece uzandı. Sabah olduğunda Drizzt en azından kamplarından ayrılan elfleri izlemek için yola koyulacak gücü bulmuştu. Ortak amaçlan uğruna onların yaptığı teklifi kabul edip onlara katılacaktı.</p>

  <p class="block">Palalarını kaldırıp pelerinini aldı ve sonra durup etrafa baktı.</p>

  <p class="block">Drizzt, yüzünde acı bir gülümsemeyle uzanıp Bruenor’un miğferini takılı olduğu sopadan aldı. Onu ellerinde dolaştırdı ve Bruenor’un kokusunu yeniden duyabilmek için yüzüne yaklaştırdı. Sonra çantasına koydu ve yola koyuldu.</p>

  <p class="block">Sadece birkaç adım attıktan sonra durdu ve nasırlı ayaklarına bakınca neredeyse bir kahkaha attı.</p>

  <p class="block">Bir dakika sonra botlarını elinde tutuyordu. Onları giymeyi düşündü ama sonra bağcıklarından birbirine bağlayıp omzuna attı.</p>

  <p class="block">Belki de bulunabilecek bir orta yol vardı.</p>

  <p class="block">Drizzt, Bruenor’un miğferini elinde yuvarladığı sırada oradan çok uzakta olmayan başka biri de başka bir miğferi inceliyordu. Bu miğfer bir kemik kadar beyazdı; kafatasına benziyordu ama göz çukurları acayip bir şekilde uzatılmıştı. Miğferin “çenesi” Obould’un çenesine iyi oturuyor, boğazını koruyordu. Uzatılmış göz çukurları bu tasarımın en eşsiz yeriydi; açık değillerdi. Cam gibi bir maddeyle doldurulmuştu ve kusursuz bir yansaydamlığı vardı.</p>

  <p class="block">“Çelik cam,” diye açıkladı Arganth yüce orka. “Hiçbir mızrak onu delip geçemez. Cücelerin arbaleti bile bir zarar veremez.”</p>

  <p class="block">Obould miğferi elinde çevirirken hayranlıkla inledi. Onu yavaşça kaldırıp başına geçirdi. Miğfer, köprücük kemiğine kadar oturdu.</p>

  <p class="block">Arganth metal şeritleri olan bir eşarp uzattı.</p>

  <p class="block">“Bunu boynuna sarıp miğferi üzerine geçir,” dedi şaman. “O zaman hiçbir yerin açıkta kalmayacak.”</p>

  <p class="block">Obould çelik camın ardındaki gözlerini kısıp baktı. “Yeteneğimden şüphen mi var?”</p>

  <p class="block">“Hiçbir yerin açıkta kalamaz,” diye cevapladı Arganth cesurca, “Obould, Gruumsh’un umudu! Obould seçilmiş kişi.” “Ve Gruumsh Obould başarısız olursa Arganth’ı cezalandıracak mı?” diye sordu ork kralı.</p>

  <p class="block">“Obould başarısız olmayacak,” diye sorudan kaçarak cevapladı şaman. Obould bunun üzerinde durmadı ve değerli hediyelerini düşündü. Yumruğunu her sıkışında koluna eklenmiş gücü hissedebiliyordu; çatlaklarla dolu zemine her adım atışında bedenine eklenen hızı ve dengeyi duyumsayabiliyordu.</p>

  <p class="block">Madeni zırhının altında ince bir gömlek ve samanların söylediğine göre onu ateş ve buzdan koruyacak olan büyülü bir pantolon vardı.</p>

  <p class="block">Şamanlar onu ele geçirilmez kılıyor, güvenli bir zırhla kuşatıyordu.</p>

  <p class="block">Fakat bu fikrin düşüncelerine yayılmasına izin veremezdi, aksi takdirde Obould gardım düşüreceğini biliyordu. “Bu seni memnun ediyor mu?” diye sordu Arganth; heyecanlı sesi tiz bir çığlık gibi çıkmıştı.</p>

  <p class="block">Hâlâ inleyen Obould miğferi çıkardı ve metal şeritli eşarbı şamandan aldı. “Obould memnun,” dedi.</p>

  <p class="block">“O zaman Gruumsh da memnun,” diye açıkladı Arganth.</p>

  <p class="block">Bekleyen ve heyecanla konuşan samanların yanına doğru dans edercesine gitti. Obould tanrı kralları için yeni düşünceler geliştiriyor olduklarını fark etti. Ork kralı kulak tırmalıyıcı bir şekilde kıkırdadı. Daha önce beklediği sadakati korku ve güç gösterisiyle elde ederdi ama şimdi büyüyen fanatizm tamamen farklıydı.</p>

  <p class="block">Hangi kral daha fazlasını isteyebilirdi ki?</p>

  <p class="block">Yine de Obould böyle bir fanatizmin beklentiler doğurduğunu biliyordu, kara dağlara doğru baktı.</p>

  <p class="block">Gece gündüz kuzeye ordu göndermek zorunda kalmışlardı çünkü muhteşem planını tehdit eden bir şey olmuştu.</p>

  <p class="block">Obould bu tehditi ortadan kaldıracaktı.</p>

  <p class="block">Batı tarafına bir bakış atan Tarathiel şansını zorladığını anladı; güneş neredeyse ufuk çizgisindeydi ve InnnovindilTe kamp kurdukları yer çok uzaktaydı. Güneş battığı zaman, elflerin keskin görüşüne rağmen, gece karanlığında uçmak pek de kolay bir iş olmadığından, Gündoğumu’nu yere indirmek zorunda kalacaktı.</p>

  <p class="block">Elf hâlâ avın yarattığı korkuyla adrenalin salgılıyordu. Aşağısındaki dağlarda koşan düzinelerce ork vardı; hatta Drizzt Do’Urden’in ne yapacağını bildiğinden çok daha heyecanlıydı. Güçlerini birleştirip ork kabilesini Dünyanın Omurgası’na gönderdikten sonra drow yine onlardan ayrılmış, Tarathiel ve Innovindil birkaç gündür onu görmemişti. Sonra yalnız avlanan Tarathiel, Drizzt’in InnovindilTe beraber üs olarak kullandıkları mağaraya doğru ilerlediğini görmüştü. Drizzt ona el sallamıştı; bu pek de ikna edici bir şey sayılmazdı ama Tarathiel umut dolu birkaç işaret sezmişti. Drizzt kaybettiği arkadaşının miğferini ve -Tarathiel drow’un sırtındaki çantadan çıkan tek boynuzu görmüştü- botlarını taşıyordu.</p>

  <p class="block">Elflerin teklifine olan direnişi kırılmaya mı başlamıştı?</p>

  <p class="block">Tarathiel, öncekinden küçük de olsa, Innovindil’in -ve Drizzt’kıyanına başka zafer haberleriyle dönmek istemişti. O gün eve dönmeden önce kemerine en az dört düşmanın kafasını asmak istemişti.</p>

  <p class="block">Şimdiden iki tanesini elde etmişti ve altında itişip kakışan düzinelerce hedefle amacına ulaşması pek de zor sayılmazdı.</p>

  <p class="block">Elf, eyerine iyice yerleşmiş ve saldırmak üzere yayını hazırlamıştı ama orklar dar bir taş yola sapmış ve gözden kaybolmuşlardı. Tarathiel, Gündoğumu’nu yarığın etrafında dolaştırmış ve yaratıkların hâlâ koşuyor olduğunu görmüştü. Atını çevirmiş, yayını kullanabileceği bir nokta arayarak yolu izlemişti.</p>

  <p class="block">Yayı boşaldı ama hem yol hem de orklar sağa kıvrıldığından isabetli bir atış olmadı. Grubun üzerinden geçip gitmemek için elf bir kez daha dönmek zorunda kaldı.</p>

  <p class="block">Kısa süre sonra orklar yeniden onun görüş alanındaydı ve fırlattığı ok üçüncü yaratığı da öldürdü.</p>

  <p class="block">Atına tekrar geniş bir daire çizdirmek zorunda kaldı. Tarathiel batıya, batan güneşe baktı ve çok vakti kalmadığını anladı.</p>

  <p class="block">Yeniden kaçan orklara doğru yöneldi. Yol dağ kenarına doğru iniyor ve açık bir meydana çıkan iki kaya parçası arasında birden kesiliyordu. Tarathiel gedikten çıktıkları an onları yakalayacağını düşündü ve içlerinden hangisinin mağarasına giden yola saptığına baktı.</p>

  <p class="block">Dördüncü orku da öldürmeye can atarak, yüzüne yayılan bir gülümsemeyle Tarathiel, Gündoğumu’nu gediğin üzerine doğru hızla yükseltti.</p>

  <p class="block">O bunu yaptığı an önünde çapraz bir şekilde bir uçtan öbür uca uzanan iki uzun sopa belirdi.</p>

  <p class="block">Gündoğumu onu sağ tarafından yarıp geçinceye kadar elf, sopaların arasında bir ağ olduğunu anlamamıştı.</p>

  <p class="block">Kanatlı at şaşkınlıkla kişnedi ve baskıyla kıvrılan kanatlarıyla ikisi birden yuvarlandı. Biraz ilerledikten sonra sopalar bu kez arkalarında belirdi, onları ağın içine aldı ve tuzak doğruca yere indi.</p>

  <p class="block">Yere düştükleri an Tarathiel, Gündoğumu’nun altına kıvrıldı; kılıcını çıkarmak için atın altındaki boşluktan yararlanıp ağı kesmeye başladı. Birkaç hamleden sonra elf dışarı çıktı. Düşmanların hızla ona yaklaşıyor olduğunu düşünerek çevresine baktı. Sopları tutanların orklar değil de bir çift ayaz devi olduğunu görünce nefesini tuttu.</p>

  <p class="block">Gerçi kendisine yaklaşmıyorlardı bu yüzden Tarathiel döndü ve Gündoğumu’nu serbest bırakmak için hızla ağın üzerinde çalışmaya başladı.</p>

  <p class="block">Çevresinde meşaleler yanınca durdu. Durdu ve düşürüldüğü tuzağın ciddiyetinin farkına vardı.</p>

  <p class="block">Elf yavaşça tepinen attan uzaklaştı ve meşaleleri tutan bir grup çirkin orku görünce Gündoğumu’nun önünde durup kılıcını çıkardı. Onu oyuna getirmişlerdi. Gündoğumu’nu ve kendisini oradan nasıl çıkaracağına dair en ufak bir fikri bile yoktu. Kendini kurtarmak için çabalayıp duran atma baktı; kesinlikle yeterince hızlı değildi. Elf onun yanına gidip ağın daha büyük bir kısmını kesmesi gerektiğini biliyordu ve ona doğru döndü.</p>

  <p class="block">Ya da dönmek üzereydi.</p>

  <p class="block">Önünde, ork hattının ortasında öyle güçlü ve öyle görkemli bir yaratık belirdi ki Tarathiel dönemedi. Güzelce işlenmiş, iri çivilerle kaplı madeni bir zırh giyen ve kuru kafa şeklinde ince uzun göz delikleri ve parlak dişleri olan miğfer takan gösterişli ork bir adım öne çıktı.</p>

  <p class="block">Tarathiel, zalimin sağ omzunun arkasından çıkan kocaman bir kılıcın oymalarla süslü kabzasını gördü.</p>

  <p class="block">“Obould!” diye haykırmaya başladı diğerleri. “Obould! Obould! Obould!”</p>

  <p class="block">Bu, tıpkı Silver Marches’taki diğer tüm yaratıklar gibi Tarathiel’in de bildiği bir isimdi; güçlü bir cüce kalesini yıkan bir ork kralının adıydı.</p>

  <p class="block">Tarathiel ağa ve Gündoğumu’na dönmek istedi. Bunu yapması gerektiğini biliyordu ama yapamadı.</p>

  <p class="block">Gözlerini Kral Obould Bol-Ok’un görüntüsünden alamadı.</p>

  <p class="block">İri yarı ork kalın sağ kolunu oymalı kılıç kabzasına uzatıp Tarathiel’e doğru bir adım attı. Ork yavaşça kolunu arkaya götürdü ve muhteşem kılıcını çekti. Silahını kınından çekip yatay bir şekilde tutarak başının üzerine kaldırdı. Bir yandan hızını kesmeden yürümeye devam ediyor ve -Tarathiel’in miğferdeki geniş göz boşluklarından görebildiği kadarıyla-ifadesini hiç değiştirmiyordu; kararlı yaratık silahını yanına indirdi.</p>

  <p class="block">Bıçak hayat buldu.</p>

  <p class="block">Tarathiel boşta kalan sol elini sırtına; hançerinin kabzasına doğru götürdü. İzleyenleri şaşkına çevirmek ve Gündoğumu’na dönmesini sağlayacak zamanı kazanabilmek için orku çabucak avlaması gerektiğini biliyordu. Korkularını bir kenara bırakıp yaklaşan orka dikkatle baktı; açıkta kalan bir alan arıyordu; açıkta kalan herhangi bir alan…</p>

  <p class="block">Sadece kan çanağı gözleri açıktaydı kolay bir hedef değildi ama Tarathiel’in başka şansı yoktu.</p>

  <p class="block">Kemerindeki hançeri çıkardı ve kolunu yana götürdü; ucu koluna değen bıçağı eliyle saklıyordu.</p>

  <p class="block">Obould o an sadece on beş ayak uzağmdaydı; yavaşlamıyor, konuşmuyordu.</p>

  <p class="block">Tarathiel’in kolu öne doğru salındı; küçük hançer döne döne ilerliyordu.</p>

  <p class="block">Obould yana kaçmak ya da hançere engel olmak için bir hamle yapmadı ama aniden kasıldı ve gözünü bile kırpmadan ona bakmaya başladı.</p>

  <p class="block">Tarathiel, atışının zalimi devireceğinden emin, hemen Gündoğumu’na doğru ilerlemeye başladı ama daha bir adım attığı anda çarpmanın etkisini hissetti. Hançerin ucu çelik camdan yapılma yarı saydam kalkana çarpmış ve zararsızca yana sekmişti.</p>

  <p class="block">O korkunç miğferin kafatasının ardındaki Kral Obould sırıtıp büyük bir şevkle hırladı.</p>

  <p class="block">Tarathiel adım atmayı bırakıp orkun ani hücumuyla yüzleşmek üzere döndü. Orkun muhteşem kılıcını beklenmedik bir şekilde sa-vurunca eğildi ve önünden geçen alevlerinin sıcaklığını hissetti. Elf kendi kılıcını Obould’un karnına savurarak öne doğru çıktı.</p>

  <p class="block">Ama ork geri çekilmedi, zırhına güveniyordu, hatta kendi kılıcını iki eliyle kavrayarak öne doğru geldi ve kılıcını çapraz tutarak öbür tarafa savurdu.</p>

  <p class="block">Tarathiel’in kılıcı orka isabet etmedi ama metal zırhta saldırabileceği yeni bir boşluk aramaya başlamadan önce kendini yana doğru kayarken buldu; dönerek hareket ederken bedenindeki tüm kaslar orkun zalim kılıcından kaçmaya çalışıyordu.</p>

  <p class="block">Dönüşünü tamamlayamadan sırtını Obould’a döndüğünde elf öne doğru hızlı bir adım attı. İzlendiğini biliyor, düşmanının açlığını hissediyordu ve kendisine doğru ilerleyen Obould’u gördüğü an birden çömelip dönüşünü tamamladı. Elf tekrar döndü ve kılıcını Obould’un sırtının aşağısına doğru savurdu. Ork onu yakalamak için dönerken inledi; muhteşem kılıcı alevler saçarak büyük bir vahşetle havayı kesti.</p>

  <p class="block">Tarathiel, kolları iki yana açık kendini geriye doğru atarken ayağını kaldıramadı; yerinden bile oynatamadı. Aşağı doğru yuvarlandı ve yere düşerken ölüm saçan alevli kılıç göğsünü ve yüzünü sıyırdı. İnanılmaz bir çeviklik ve bacak gücüyle elf tekrar doğruldu ve kılıcını bir kez daha savurdu.</p>

  <p class="block">Keskin elf bıçağı ork kralının siyah bıçağına çarpınca kıvılcımlar çıktı; bu hamlelerden herhangi biri Obould’a zarar verdiyse de ork bunu belli etmiyordu.</p>

  <p class="block">Muhteşem kılıç bir kez daha yükseldi ve Tarathiel bir kez daha arkaya düştü ve bu zorlu hamleden akıllıca atılan bir geri adımla kurtuldu. Obould bir kez daha dönmedi ve sadece kılıcıyla inatla onu takip etti.</p>

  <p class="block">Ama Tarathiel’in bir üstünlüğü vardı; daha hızlıydı ve hata yapmazsa bu korkunç kılıçtan uzak durabileceğini biliyordu. Zamanı çok iyi kullanmalı, bulabildiği her fırsatı değerlendirmeli ve yüce orku alt etmeyi ummalıydı. Kendini savunarak savaşmalı, o ağır kılıç Obould’un güçlü kollarını yorup aşağı indirmeye zorlayıncaya kadar düşmanından hep bir adım ileride olmalıydı, böylece zırhın zayıf noktasını ve orkun üzerinde ölümcül bir yara açabileceği bir yer bulabilirdi.</p>

  <p class="block">Tarathiel tüm bunları anında kavramıştı ama ağın altında debelenen Gündoğumu’na bakmak ona zamanın karşılayamayacağı bir lüks olduğunu hatırlattı.</p>

  <p class="block">Obould tekrar harekete geçti. Elf aniden yana kaydı ve savrulup duran o muhteşem kılıcın etrafında döndü. Güçlü kılıcın onu takip ediyor olduğunu anlayınca elf yüzüstü yere uzandı ve onu yere devirebileceğim düşünürek orkun kalın bacaklarına doğru kıvrıldı.</p>

  <p class="block">Birkaç sağlıklı meşeyi aynı anda devirmeye çalışsa da yine böyle olurdu; Obould bir adım bile kımıldamamış ve orkun bacaklarına yaptığı hamleyle elfın kollan uyuşmuştu.</p>

  <p class="block">Tarathiel şaşkınlığını üzerinden atmaya çalışır ve orkun bacakları etrafında dolanmaya devam ederken kendisini takip eden kılıca yakalanmamakta oldukça başarılıydı. Tekrar doğruldu ve Obould karşısına dikildiğinde kendini savundu. Ani bir kükremeyle ork yeniden saldırdı; Tarathiel onun etrafında sıçrayarak dans ediyor ve ona saldırabileceği bir alan, Obould’un yorulduğuna dair en ufak bir işaret arıyordu.</p>

  <p class="block">Ama şaşırtıcı bir şekilde ork sadece devinim kazanıyor gibi gözüküyordu.</p>

  <p class="block">Innovindil, Tarathiel’in çoktan geri dönmüş olması gerektiğini bilerek, batan güneşe üzüntüyle baktı. Düşmanlarla karşılaşabileceğini düşündüğü yere gidip ona yardım etmek üzere yola çıkmıştı.</p>

  <p class="block">Ama ondan hiçbir iz yoktu.</p>

  <p class="block">Ve güneş batıyordu; bu, pegasusu yere indirecekti. “Neredesin aşkım?” diye fısıldadı dişi gece rüzgarına.</p>

  <p class="block">Kuzeyinde karanlık bir siluetin hareket ettiğini gördü ve gülümsedi; Drizzt Do’Urden’in yanında olduğunu bilmek onu bir şekilde rahatlatıyordu.</p>

  <p class="block">Kendi kendine Tarathiel’in yakınlarda olması gerektiğini mırıldandı ve cesur arkadaşının daha önce pek çok gece orkların peşine düştüğünü hatırlattı. Tarathiel orkları öldürmeyi nasıl da seviyordu! Innovindil öfke ve çaresizlikle iç geçirdi; kendisini bu kadar üzdüğü için ona kızacağına sessizce söz verdi.</p>

  <p class="block">Kuzeybatıyı daha iyi görebileceği bir dağ sırtına doğru ilerledi.</p>

  <p class="block">Bir şimşeğin sesini andıran haykırışı duydu. Hepsi bir ağızdan “Obould! Obould! Obould!” diye çatlak sesleriyle haykırıyordu; başta neden bahsettiklerini anlamasa da etrafta ork, hem de çok fazla ork olduğunu fark etmişti. Normalde bu düşünce elfı yavaşlatmazdı. Normalde Tarathiel’in yakınlarda bir yerde saklandığını, en yakın kuvvetlere saldırabilece-ği bir an kolladığını, hatta ikisinin beraber alt edebileceği bir zayıf nokta aradığını düşünürdü. Fakat bir şekilde Innovindil bir şeylerin ters gittiğini, Tarathiel’in bir kayanın ardına geçmiş güven içinde oturuyor olmadığını hissediyordu.</p>

  <p class="block">Belki de ısrarla “Obould! Obould!” diye bağıran; aç ve coşkulu bir tonu olan ses yüzündendi. Belki de sadece karanlık gecenin uzayan gölgelerinden kaynaklanıyordu. Sebebi ne olursa olsun Innovindil kendini kayalık yamaca doğru bütün gücüyle koşarken ve ister istemez sürekli yinelenen o haykırışlara yaklaşırken buldu.</p>

  <p class="block">Sonunda dik kayalıkları aşıp kuzeydeki dağ sırtına geldiğinde elfin kalbi duracak gibi oldu. Önünde uzanan kayalık vadide geniş bir daire oluşturan ve sürekli bağıran sayısız orkun meşalesi yanıyordu.</p>

  <p class="block">Innovindil ismi tanıdı ve neler olup bittiğini anladı. Gözleri ork hattını ve oluşturdukları daireyi taradı; kalbi durmak üzereydi. Yana sıçrayıp yere eğilen ve kıvılcımlar saçan kılıçtan sadece yarım adım önde duran Tarathiel’i gördü. Onun arkasındaki gölgelerde de içine sıkıştığı ağda debelenip duran Gündoğumu vardı.</p>

  <p class="block">Güçlükle nefes alan Innovindil savaşçıların dansı ve onları izleyenlerin görüntüsüyle büyülenmişcesine taşa uzandı. Aşkı, arkadaşı eğiliyor, yuvarlanıyor, güzelce dönüyor, sertçe saldırıyor, kılıcından kıvılcımlar çıkıyordu.</p>

  <p class="block">Sonra tekrar eğiliyordu ve muhteşem kılıç onun tam üzerinden geçiyordu.</p>

  <p class="block">Innovindil orkların oluşturduğu daireye baktı; içine girebileceği, bir şekilde Tarathiel’in yanına gidebileceği bir yol arıyordu.</p>

  <p class="block">Günbatımı’nı yeni mağaralarında bıraktığı için kendine sessizce küfür etti ve uçan atını almak için hızla geri dönmeyi düşündü.</p>

  <p class="block">Ama Tarathiel o kadar uzun süre dayanabilir miydi?</p>

  <p class="block">Innovindil güneye doğru ilerlemeye başladı sonra durdu ve yeniden kuzeye döndü. Başka bir şansı olmadığını fark etti ve böylece dönüp arkasına bakıp, elf tanrılarına Tarathiel’i korumaları için dua ederek, tekrar güneye; mağarasına doğru ilerledi.</p>

  <p class="block">Aniden durdu; kavganın yoğunluğu, dans, onu bir kez daha büyülemişti. Tarathiel, Obould’un yanına gitmiş ve ona sertçe vurmuştu; muhteşem kılıç arkası dönük elfın önüne inmişti. Ateş kılıcı birden parlayınca Innovindil gözünü kırpmış; Tarathiel’in de aynısını yaptığını anlamıştı.</p>

  <p class="block">Tarathiel’in bir an için gözlerinin karardığını ve son kıvılcımın bıçağın hâlâ aşağıda durduğunu düşünmesini sağladığını fark eden Innovindil’in gözleri yerinden fırladı ve kadın sessiz bir çığlık attı.</p>

  <p class="block">Oysa bıçak aşağıda değildi. Havada ve öbür taraftaydı.</p>

  <p class="block">“Obould! Obould! Obould!” diye haykırdı orklar güçlü ve kurnaz liderleri için.</p>

  <p class="block">İri yarı ork öne çıktı ve muhteşem bir çapraz hamle yaparak kılıcını aşağı indirdi.</p>

  <p class="block">Tarathiel geri çekilmişti, uçamayacağına göre Innovindil onun bir şekilde menzilde kaldığına anlamıştı. Bunun imkansız olduğunu biliyordu ama işte hâlâ orada; ork kralının önünde duruyordu.</p>

  <p class="block">Bu hamle nasıl ıskalamış olabilirdi ki? Iskalamamıştı… Iskalamış olamazdı.</p>

  <p class="block">Nefes almayan, hareket etmeyen Innovindil, Tarathiel’e baktı; orada öylece duruyordu ama bunca mesafeden bile kadın onun allak bullak bir ifadeye sahip olduğunu görebiliyordu.</p>

  <p class="block">Kılıç ıskalamamıştı; güçlü darbe Tarathiel’in köprücük kemiğinden aşağı doğru inmiş, soldan sağa doğru kaburgalarının altına uzanmıştı. Hâlâ orka bakmaya devam ederken gövdesi sola doğru ayrılmış, bacakları bedeninin altında bükülmüş ve yere düşmüştü.</p>

  <p class="block">Orkların “Obould! Obould! Obould!” diye haykırışları yükseldi.</p>

  <p class="block">Innovindil de çığlık attı. İnce kılıcını çekip kayalık yamaçtan aşağı inmek üzere harekete geçti.</p>

  <p class="block">Birden biri onu sıkıca kavradı ve yere çarpmadan, şaşkınlıkla haykırmadan önce ince ama güçlü bir el ağzını kapadı. Kulağına fısıldayan sesi fark etmeden önce boşuna debelenip durdu.</p>

  <p class="block">Drizzt Do’Urden yerde sıkıca üstüne kapanmıştı; onu tutuyor, sonunda kadının bütün kasları rahatlayıncaya kadar, her şeyin yoluna gireceğini söylüyordu.</p>

  <p class="block">“Yapacak hiçbir şey yok,” dedi drow defalarca. “Yapabileceğimiz hiçbir şey yok.”</p>

  <p class="block">InnovindiPi yukarı çekip yanına oturttu ve ikisi birlikte ork kralının, Tarathiel’in ikiye ayrılmış bedenini bir kez daha avladığı, Gündoğumu’nun üzerine, atı iyice yere seren, daha çok ağın atıldığı, bir yığın ork ve devin meşalelerin ışığında neşeyle dans ettiği kayalık vadiye baktı.</p>

  <p class="block">Çift, olanlara inanamaz bir halde, orada uzun, çok uzun bir süre oturdu. Drizzt kadını elinden geldiği kadar sıkı tutsa da</p>

  <p class="block">Innovindil’in omuzları keder ve ümitsizlik hıçkırıklarıyla sallanıyordu.</p>

  <p class="block">Bakışları önündeki korkunç sahneye mıhlandığından bunu göremiyordu ama arkasındaki Drizzt de onunla birlikte ağlıyordu.</p>

  <p class="block3">Obould’un kılıcının inişini gördüm.</p>

  <p class="block3">Savunmasız kalbimle, arkadaşlarımı bir kez daha tehlikeye atarak, bunu izledim ve kalbim bir kez daha ikiye ayrıldı. Her şey yeniden en korunmasız ve en hassas yerlerime saplanan acılarla, düşen arkadaşlarımın yanıp sönen görüntüleriyle noktalanan bir karışıklık girdabına dönüştü. Onları durdurmak için öfkeden bir taş duvar örebilirim, biliyorum. Gözlerimi ve kalbimi saklamak için bunu yapabilirim; ama bu rahatlama ödenen bedele değer mi, ondan emin değilim. Benim ikilemim bu.</p>

  <p class="block3">Tarathiel’in ölümü Tarathiel’le ilgiliydi. Bu çok açık, bunu biliyorum ama çoğunlukla kendime bu gerçeği hatırlatmam gerekiyor. Dünya benim oyun bahçem değil; zevklerimin ve acılarımın gösterisi ya da Drizzt Do ‘Urden ‘in aklındaki soyut bir düşünce de değil.</p>

  <p class="block3">Bruenor ‘un düşüşü Bruenor için benim için olduğundan çok daha acıydı. Zaknafein ‘inki ve diğerlerininki de öyle. Bu gerçeğin yanı sıra benim kendi hassaslığım, olayları algılayış şeklim, acılarım ve karmaşıklığım var. Dünyayı sadece kendi gözlerimizden görebileceğimizi düşünüyorum.</p>

  <p class="block3">Empati ve sempati vardır; bir arkadaşın ve hatta bir düşmanın güçlü olduğunu görmek için genelde bilinçli bir çaba harcanır; bu, kendi istek ve ihtiyaçlarımızın ötesinde yer alan gerçeklik ve adalet kavramları için önemli bir unsurdur ama sonunda ve en temelde hepimiz bireyselliğe döneriz; tanık olduğumuz her şey, bir başkası için çok kritik bir an bile olsa, bize diğerlerininkilerden çok daha önemli gelir.</p>

  <p class="block3">Bu farkındalığın içinde reddedilemeyecek bir bencillik var ama bu gerçekten kaçmıyorum çünkü bu gerçek karşısında ne ben ne de bir başkası herhangi bir şey yapabilir. Sevdiğimiz birini kaybettiğimiz zaman ıstırap bize de aittir. Kızının ya da oğlunun acı çektiğini gören bir ailenin yaşadığı keder, eminim ki, çocuğunkinden çok daha fazladır.</p>

  <p class="block3">Böylece, bu bencilliği kucaklayarak kendime Tarathiel ‘in düşüşünün bir uyarı mı yoksa bir test mi olduğunu soruyorum. Kalbimi açma cesaretini gösterdim ve paramparça oldu. Daha önceki o varlığa; bu kadar acı çekmemek için ruhunu taşla saran o kişiliğe yeniden mi kayıyorum? Yoksa bu ani ve beklenmedik kayıp, kaderin zalimliğini kabul edip ona yüklenebileceğimi; bu görüntülerin acısı karşısında inançlarıma, prensiplerime ve umutlarıma sımsıkı sarı-labileceğimi ruhuma gösterebilmek için yapılan bir test mi?</p>

  <p class="block3">Farklı derecelerde de olsa bu seçimi hepimizin sürekli yaptığını düşünüyorum. Her gün, on günde bir, bir sıkıntıyla karşılaştığımız zaman ikiye ayrılan bir yola giriyoruz. Ya önceden seçtiğimiz -daha iyi ve daha umutlu zamanlar için kararlılıkla ilerlediğimiz prensiplere ve inanca dayanan-rotaya devam ediyor ya da göreceli bir şekilde daha kolay ve uygun olan hem ruhsal hem de fiziksel bir savunmaya geçiyoruz. İnsanlar ve hatta toplumlar bazen acıya ve korkuya kendilerini kapayarak, özgürlüklerini feda ederek ve prensiplerinin yerine işlevselliği koyarak tepki verir.</p>

  <p class="block3">Bruenor ‘un düşüşünden beri yaptığım bu muydu? Dönüştüğüm bu avcı yaratığı acının önüne geçebilmek için uyguladığım basit bir taktik mi?</p>

  <p class="block3">Yıllar önce Gümüşay ‘doyken bölgenin tarihini araştırma, yüzyıllar boyunca yaşanan savaşlara o muhteşem halkın verdiği tepkileri görme şansım olmuştu. O dönemde tehlike altında olan Gümüşay kapanıp aydınlık prensiplerini - özellikle de bireylerin davranışlarının bireylerinin namından daha önemli olduğu düşüncesini-bir yana koyduğunda tarihçiler merhametli davranmadı ve mirasları parıldamadı.</p>

  <p class="block3">Bence, varlığımın farkına varanlar, Drizzt Do ‘Urden için de aynısını söyleyecektir.</p>

  <p class="block3">Daha önceden Tarathiel ve Innovindil ‘in konakladığı mağarada şimdi acı çeken Innovindil’le birlikte kalıyorum. Orada küçük bir havuz var ve o havuzdaki yansımama her bakışımda tuhaf bir şekilde Artemis Entreri ‘yi hatırlıyorum. Avlanan, tepki veren, kendini savunan, taş kalpli yaratık olduğumda ona daha yakınım. Bir toplumu ya da kendimi savunmak için, doğru yanlış, iyi kötü ayrımı yapma derdinde olmadan, sadece öfkeyle düşmanlara saldırdığımda ilk kez Mithril Salonu ‘nun duergar tarafından kontrol edilen tünellerinde karşılaştığım bu mahrem ve hissiz yaratığa çok daha yakın oluyorum. O anlarda bıçaklarıma ne bilinç rehberlik ediyor ne de güçlerini adaletten alıyorlar. Hayır, acı onlara rehberlik ediyor; güçlerini öfkeden alıyorlar. Kendimi kaybediyorum.</p>

  <p class="block3">Yolun karşısındaki sevgili Tarathiel’inin kaybı için hâlâ ağlayan Innovindil ‘i görüyorum. Kederden ve yaşadığı kayıptan kaçmıyor. Onu kucaklıyor ve varlığına yerleştiriyor ve o kendisine değil de kendisi ona sahip olabilsin diye onu bir parçası haline getiriyor.</p>

  <p class="block3">Aynısını yapacak güce sahip miyim?</p>

  <p class="block3">Olabilmek için dua ediyorum; çünkü sadece acıdan geçerek kurtulabileceğimi artık biliyorum.</p>

  <p class="block3">- Drizzt Do ‘Urden</p>

  <h1 id="sigil_toc_id_24">UMUTSUZ ZAMANLARIN ÇAĞRISI</h1>

  <p class="block">“Uh, oh,” diye fısıldadı Nanfoodle, Shoudra’ya.</p>

  <p class="block">Kadın ona baktığında küçük gnom çenesiyle uçurumun kenarında toplanmış konuşan bir grup cüceyi gösterdi. Torgar, Shingles, Catti-brie, Wulfgar, Banak ve Felbarr Kalesi’nden olan Tred de oradaydı. Tred, hiç şüphesiz Pikel’in ve Mirabar’h ikilinin sözüyle Mithril Salonu’ndan yeni dönmüştü.</p>

  <p class="block">Onlarla hemen hemen aynı anda Banak ve diğerleri de gnom ve Shoudra’ya dönüp onları selamladı; yüz ifadeleri her şeyi açklıyordu.</p>

  <p class="block">“Gitme zamanımız geldi,” diye fısıldadı Shoudra ve Nanfoodle’in kolunu kavradı. “Hayır,” diye karşı çıktı gnom kendini geri çekerek. “Hayır, kaçmayacağız.” “Hafife alıyorsun…”</p>

  <p class="block">“Onlara buradaki sorunlarında yardım ettik. Cüceler bunu takdir edecektir,” dedi Nanfoodle ve gruba doğru yürümeye başladı.</p>

  <p class="block">“Başından beri biliyordum,” dedi Torgar Hammerstriker, Nanfoodle ve arkasında tedbirli bir şekilde yürüyen Shoudra onlara yaklaştığında. “Hâlâ o lanet Marki hakkındaki gerçeği göremiyorsunuz.”</p>

  <p class="block">“Kaçmadık, öyle değil mi?” diye yanıtladı Nanfoodle. “Ağzını kapalı tutsan iyi edersin küçük adam,” dedi Shingles; ses tonu tehditkar olduğu kadar dürüst ve hatta sempatikti. “Sırası gelmişken… Başınız belada. Bu halk size adil davranacaktır ve sizi evinize mümkün olduğu kadar çabuk gönderecektir.”</p>

  <p class="block">“İstediğimiz şey eve gitmek olsaydı bunu çoktan yapardık,” dedi inatla Nanfoodle. “Ama yapmadık.”</p>

  <p class="block">“Çünkü budalasınız?” dedi Torgar.</p>

  <p class="block">“Çünkü burada yardımımız dokunabileceğine inandık,” diye karşı çıktı Nanfoodle.</p>

  <p class="block">“Bize mi, orklara mı?” diye araya girdi Banak Brawnanvil, “Buraya metalimizi mahvetmeye geldiniz; bunu Vekil Regis’e kendin söyledin.”</p>

  <p class="block">“Bu ork kuvvetlerinden haberimiz olmadan önceydi,” diye açıkladı Nanfoodle.</p>

  <p class="block">Kendisine gerçeğe inanmasını söyleyerek odaklanmaya, sakinleşmeye ve nefesini düzenlemeye çalıştı.</p>

  <p class="block">“Bu bir şey değiştirir mi?” diye sordu Banak.</p>

  <p class="block">“Buraya tam olarak sizin dediğiniz şeyi yapmak üzere aldığımız emirler doğrultusunda geldik,” diye itiraf etti Shoudra Stargleam. Öne çıkıp Nanfoodle’in yanma geçti ve kendini Banak’ın etkili bakışlarından sonunda küçük arkadaşına rahatlatıcı bir karşılık verebilecek kadar uzun süre kurtarmayı başardı. “Gidişiniz Mirabar’da büyük bir korku ve endişe yarattı,” diye devam etti; doğrudan TorgarTa konuşuyordu. “Ve şehrimizi fazlasıyla zayıf düşürdü.”</p>

  <p class="block">“Bu benim sorunum değil,” diye cevapladı inatçı cüce.</p>

  <p class="block">“Hayır, değil,” diye itiraf etti Shoudra, “Halkını korumak Marki’nin görevi.”</p>

  <p class="block">“Arkadaş ve düşman arasındaki bir ayrım yapabilirse çok daha iyi korur,” diye kısa ve kalın parmağını Shoudra’ya doğrultarak cevapladı Torgar.</p>

  <p class="block">Kadın onu sakinleştirmek için kollarını kaldırdı ve hafifçe havaya vurdu.</p>

  <p class="block">“Şimdi yeniden tartışmanın sırası değil,” dedi. “Gördüğüm kadarıyla her şeyin sırası olabilir,” dedi Torgar. “Buraya sabote etmeye gelmedik…” diye konuşmaya başladı kadın.</p>

  <p class="block">“Küçük olan bunu itiraf etti,” dedi Tred; haberleri uçurumdakilere getiren oydu.</p>

  <p class="block">“…Araştırmaya geldik,” diye devam etti Shoudra. “Mirabar için herhangi bir tehlike olup olmadığını öğrenmeliydik; eminim bunu anlayabilirsiniz. Belki de göç eden cüceler bize gücenmişti ve arkalarında bir yığın Battlehammer Ta şehrimize geri dönebilirlerdi.”</p>

  <p class="block">“Saçmalıyorsun,” dedi Torgar.</p>

  <p class="block">Shoudra cevap vermeye yeltendi; sonra iç geçirdi ve başıyla onayladı.</p>

  <p class="block">“Mirabar’ın güvenliğinden sorumlu olan Marki Elastul’un bakış açısıyla konuşuyorum,” diye açıkladı kadın. “Dediğim gibi,” diye kuru bir cevap verdi Torgar.</p>

  <p class="block">“Mirabar’ın var olan tehlikesi dışında herhangi bir tehditle karşılaşmadığımız sürece o formülü asla kullanmazdık; zaten ne Nanfoodle ne de ben böyle bir şeyle karşılaşmayı bekliyorduk. Ayrıca Nanfoodle devlerin mancınığına zarar vermek için yine bu formülü kullandı. Yardımımızı bu kadar çabuk mu unuttunuz?”</p>

  <p class="block">“Tabii ki hayır,” dedi Banak. “Ve bu her şeyi daha da acı bir hale getiriyor. Burada bir savaştayız; ya düşmanımız ya da arkadaşımız olabilirsiniz. Kan dökülürken orta bir yol söz konusu olamaz.”</p>

  <p class="block">“Arkadaşınız,” dedi Nanfoodle hiç tereddüt etmeden. “Eve gidebilirdik ama gitmedik. Bekçi Vadisi’nde özgürdük ve Mithril Salonu’na hiçbir haber ulaşmadan önce batıya gitmiş olabilirdik ama ortak düşmanımızla savaştığınızı bilirken bunu nasıl yapabilirdik ki? Size gerçekten yardımımız dokunacağını bilirken bunu nasıl yapabilirdik? Regis’e sarhoşken söylediğim sözleri yargılamayın; Mithril Salonu’nun metallarini zehirlemeyi hiçbir zaman istemedim. Mirabar’dan çıktığım andan itibaren direndiğim ve sadece amacını saptırmak üzere hareket ettiğim bir görevdi. Bunların hepsi Torgar Hammerstriker ve Shingles McRuff’un arkadaşı olan Shoudra Stargleam için de geçerlidir.”</p>

  <p class="block">Banak, Tred, Catti-brie ve Wulfgar her beraber Mirabar cücelerine döndü; çift Nanfoodle’in açıklamasını doğrulayarak başlarını salladı.</p>

  <p class="block">“O zaman ne yapmamı istiyorsun küçük adam?” diye sordu Banak, “Mirabar’a özgürce gitmene izin mi vereyim?”</p>

  <p class="block">Nanfoodle, Shoudra’ya baktı ve sonra gülümseyerek yeniden cüceye döndü.</p>

  <p class="block">“Hayır,” dedi ısrarla. “Beni Regis’e götürün ve gerekirse bunu ellerimi zincirleyerek yapın.”</p>

  <p class="block">Ellerini cüceye uzattı ama o sadece onları geri itti.</p>

  <p class="block">“Burada bize yardım ettiniz. Bize ihtiyacımız olan zamanı kazandırdınız,” dedi Banak, “Kaçmak istiyorsanız tam zamanı. Siz yeterince uzaklaşıp mesafeyi açmcaya kadar başka tarafa bakarız.”</p>

  <p class="block">Nanfoodle cüceyle göz göze gelmeden önce bir kez daha Shoudra’ya baktı.</p>

  <p class="block">“Size yardımımız dokunmayacağından emin olsaydık bu cömert teklifinizi kabul ederdik iyi kalpli cüce,” dedi Nanfoodle ve yeni kütüklerin getirildiği dağ sırtına bakıp ekledi: “Bu devlerin üstesinden gelmek zorundasınız ve size bu konuda yardım edebileceğimi düşünüyorum. Dolayısıyla hayır, kaçmayacağım ve Vekil Regis’in vereceği hükmü kabul edeceğim.”</p>

  <p class="block">“Küçük adamın bir planı varmış gibi duruyor,” dedi Catti-brie. Nanfoodle daha da gülümsedi.</p>

  <p class="block">Regis rahat iskemlesinde arkasına yaslanıp eline çenesine koydu ve Nanfoodle’in yere serdiği harita ve şemalara baktı. “Anlamıyorum,” diye itiraf etti ve Shoudra’ya baktı.</p>

  <p class="block">Kadın da aynı şekilde aklı karışmış gözüküyordu ve cüceye cevap olarak sadece omuz silkebildi. “Hep böyle anlaşılmaz biri midir?” diye sordu cüce.</p>

  <p class="block">“Her zaman,” diye itiraf etti Shoudra.</p>

  <p class="block">Regis’in yanında oturan Ivan Bouldershoulder, Nanfoodle’in kendisine verdiği şemaları dikkatle inceliyordu ve diğer üçünün kendisine bakıyor olduğunu anlaması biraz zaman aldı.</p>

  <p class="block">“Oldukça kolay,” dedi cüce onlara; özellikle de Regis’e. “En azından kutu öyle. Kullanımı kolay bir alet.” “Ucu açık metal silindirler ondan daha karmaşık değil,” dedi Nanfoodle.</p>

  <p class="block">“İstediğin rakam hariç anlaştık,” dedi Ivan ve Regis’e baktı. “Bunu zamanında tamamlayabilmek için Mithril</p>

  <p class="block">Salonu’ndaki bütün ocakları gece gündüz çalıştırman gerekiyor.” Regis başını salladı; itiraz etmekten çok aklı karışmış gibiydi. “Haklıysam…” diye söze başladı Nanfoodle.</p>

  <p class="block">“Bu tünellerin açık olup olmadığını bile bilmiyorsun,” diye cevapladı Regis. “Ayrıca orada ne bulacağın da belli değil.”</p>

  <p class="block">“O zaman en azından gidip bakmama izin ver,” dedi gnom.</p>

  <p class="block">“Emin oluncaya kadar demircilerimi işe koşamam,” diye cevapladı vekil.</p>

  <p class="block">İtiraza ya da daha doğrusu itiraz etmek için kullanılan sözcüklere rağmen Nanfoodle’in gülümsemesi bütün yüzüne yayıldı.</p>

  <p class="block">“Tamam, git,” diyerek yumuşadı Regis. Harita ve şemalara bakıp başını aşikar bir alay ve inançsızlıkla salladı. “Aptalca bir ayak işine benziyor ama yapacak daha iyi bir işimiz yok.”</p>

  <p class="block">Nanfoodle mutluluk ve coşkuyla sallanıyormuşcasına defalarca eğilip selam verdi; aslında güç sahibi biri çılgın tekliflerini değerlendirme fırsatı verdiğinde hep böyle olurdu. Sonunda bir usta olarak ünü Mithril Salonu’na yayılan Ivan’a bakmayı başardı.</p>

  <p class="block">“Kutuyu inşa edecek misin?” diye sordu.</p>

  <p class="block">“İhtiyacım olan her şeye sahibim,” dedi cüce, “su alevi iksiri dışında.”</p>

  <p class="block">“Zamanı geldiğinde o sorunu çözeceğim,” diye teminat verdi Nanfoodle. “Kardeşini nerede bulabilirim?” diye sorarken gnomun yüzündeki parlaklık söndü.</p>

  <p class="block">“Karanlıkta,” diye cevapladı Ivan, “onu tünele beraber gitmeye ikna etmende başarılar dilerim. Şu an pek bir şey yapacak hali yok.”</p>

  <p class="block">“Göreceğiz,” dedi Nanfoodle.</p>

  <p class="block">“İzninizle, Efendi Brawnanvil’in yanına dönmeliyim,” diyerek araya girdi Shoudra.</p>

  <p class="block">“Bana itiraf ettiği şeyden sonra size hâlâ güvendiğim için kendimi aptal gibi hissediyorum,” dedi Regis kadına. “İkinizi de zincire vurmalı ve Marki Elastul’un güvenliğiniz için yüksek bir fidye ödemesini sağlamalıydım.”</p>

  <p class="block">Shoudra ona gülümsedi ve “Ama bunu yapmayacaksın,” dedi.</p>

  <p class="block">“Banak’ın yanına git,” dedi Regis küçük elini sallayarak.</p>

  <p class="block">Shoudra pdadan çıkmak üzereyken zarif vekil “Teşekkürler,” dediğinde dönüp ona baktı.</p>

  <p class="block">Odadan çıkan kadın kendi kendine, Mirabar’a döndüğünde Marki Elastul’un bu komşu ve müttefiklerine karşı olan her adımına engel olacağına söz verdi.</p>

  <p class="block">Kapıya doğru ilerleyen Nanfoodle hafif bir “Oooo,” sesi duydu ve zavallı cüceye duyduğu şefkatle bir adım geri çekildi. Gnom kapıyı çalmak üzere küçük yumruğunu kaldırdı ama sonra elini ejderha şeklindeki kapı koluna koyup sessizce mandalı çevirdi. Kusursuz bir şekle sahip, iyi yağlanmış kapı açılırken hiç ses çıkartmadı.</p>

  <p class="block">Pikel, odanın ortasında başını öne eğmiş oturuyor, kalan eliyle odanın taş zeminine soyut şekiller çiziyordu. Yeşil sakallı cüce o kadar dalgındı ki kendisine yaklaşan NanfoodleT fark etmedi bile.</p>

  <p class="block">Cüce arada sırada ağlamaklı bir “Ooo!” sesi çıkarıyordu.</p>

  <p class="block">“Hâlâ acıyor mu?” diye sessizce sordu Nanfoodle. Pikel başını kaldırıp ona baktı.</p>

  <p class="block">“Uh, uh,” dedi ve kopan kolundan kalan parçayı Nanfoodle’a doğru salladı.</p>

  <p class="block">“O halde üzgünsün,” dedi Nanfoodle ve Pikel ona bunun yeterince açık olduğunu beliten bir ifadeyle baktı. “Artık Battlehammer Klanı için yapabileceğin hiçbir şeyin olmadığını mı düşünüyorsun?” “Eh?” diye cevapladı yeşil sakallı cüce.</p>

  <p class="block">Elini kaldırıp parmaklarını oynattı. “Hâlâ büyü yapabiliyorsun demek?” “Evet, evet,” dedi Pikel.</p>

  <p class="block">“Burada; yerde oturmuş ne yapıyorsun?” diye sordu gnom.</p>

  <p class="block">Öne doğru ilerleyip yerde oturmaya devam eden Pikel’in üzerine eğildi ve cücenin sadece elini taşın üzerinde dolandırmadığını, taşı da hareket ettirdiğini fark etti. Pikel için düşündüğü şeylerden biri de tam olarak bu olduğundan Nanfoodle’in yüzüne bir gülümseme yayıldı.</p>

  <p class="block">Nanfoodle cücenin etrafında dolandı ve onun gözlerinin içine bakabilmek için çömeldi.</p>

  <p class="block">“Kardeşin benim için çalışıyor,” dedi. “Eee?”</p>

  <p class="block">“Bir ustaya; bir mühendise ihtiyacım var,” diye açıkladı Nanfoodle. “Bana IvanTn en iyilerinden biri olduğu söylendi.” “Evet. Hee hee, benim kardeeşş.”</p>

  <p class="block">“Ve Regis, Ivan’ın bana yardımcı olması gerektiğine tamamen katılıyor çünkü planımın uçurumun tepesindeki savaşın seyrini değiştireceğine inanıyor,” durdu ve Pikel’in ilgisini çektiğinden emin olmak için cücenin yüzüne baktı. “Onlara yardım etmek istiyorsun, öyle değil mi?”</p>

  <p class="block">Pikel’in yüzü karmaşıktı. “Evet evet.”</p>

  <p class="block">“Şu anda pek çok şeye ihtiyacım var,” diye açıklamaya çalıştı Nanfoodle. “Önemli şeyler yapılacak ama çoğu görev cücelerin normalde alışık olduğundan biraz daha farklı. Vekil Regis’in bu görevlerde bana yardımcı olması için önerdiği bir iki isim oldu ama her iş için sürekli tekrarlanan tek bir isim vardı.”</p>

  <p class="block">“Pikel?” diye sordu cüce hızla sertleşen taşla kaplanan parmağıyla kendini işaret ederek.</p>

  <p class="block">“Pikel,” diye onayladı Nanfoodle. Yerdeki şekilleri gösterdi. “Bunun için ve de hayvanlara duyduğum ihtiyaçtan dolayı; zarar görmeyeceklerini garanti ederim. Biz hızlı ve akıllı olduğumuz sürece hiçbir terslik olmayacak.” “Hee hee hee.”</p>

  <p class="block">Nanfoodle umutsuz cüceyi gülümsetebildiğine memnun olmuştu. Pikel’in çok ince bir ruhu olduğunu düşünüyordu; hakkında böyle hissettiği birinin bu denli acı çekiyor olduğunu düşünmek bile NanfoodleT kahrediyordu. Fakat bununla beraber Pikel’in acısının fizikselden çok duygusal olduğunu da biliyordu; onunki gibi durumlarda en büyük yarayı kişinin onuru alırdı.</p>

  <p class="block">Elini uzatıp Pikel’i ayağa kaldırırken “Haydi bakalım,” dedi cüceye neşeyle. “Yapacak çok işimiz var.”</p>

  <p class="block">“Benim sakalı çekiyorsun” dedi Brusco’nun kardeşi ve Mithril Salonu’nun kahraman savaş komutanının gururlu kuzeni olan Wocco Brawnanvil.</p>

  <p class="block">“Çekmiyorum ayrıca çekseydim eğiliyor olurdun, buna şüphen olmasın,” diye cevapladı Ivan Bouldershoulder.</p>

  <p class="block">“Bu küçük gnom baş belasının biri,” dedi Wocco. “Bu arki-buss* dediği şeyi onlar için yapmıyor, öyle değil mi? O lanet şeylerin düşmanlarından çok sana zarar veriyor olduğunu duydum.” “Hiç de değil,” dedi Ivan.</p>

  <p class="block">Wocco ve çevresindeki diğer demirciler rahat bir nefes aldılar. Ivan sağduyulu bir şekilde davranıyordu. Eğer bu maden işçisi cüceler Nanfoodle’in aklından geçenleri bilseydi hiçbiri memnun olmazdı.</p>

  <p class="block">“Yani sadece metal bir tüp istiyorsun, öyle mi?” diye sordu bir başka cüce. “Evet ama hepsi aynı kalınlıkta olmalı,” diye cevapladı Ivan. “Peki uzunluk?” “Ne kadar uzun yapabilirseniz o kadar…”</p>

  <p class="block">Tüm demirciler birbirine baktı.</p>

  <p class="block">“Ve Regis bunu yapmamızı mı istiyor?” diye sordu içlerinden bir tanesi.</p>

  <p class="block">“Üzerinde onun mührü var, öyle değil mi?” diye sordu Ivan, elindeki şema, talimatlar ve Mithril Salonu’nun vekilinin imzasıyla dolu parşömeni göstererek.</p>

  <p class="block">“Tüm demir ocakları mı çalışacak?” diye sordu biri.</p>

  <p class="block">“Yukarıda savaş yüzünden tamir edilmesi gereken çok fazla silahımız var,” diye açıkladı Wocco.</p>

  <p class="block">“Regis’in güney tünellerine gönderdiği ekiple zaten oldukça geride kaldık.”</p>

  <p class="block">“Öncelikli olan bu,” dedi Ivan, “Pöh, yeterince hızlı çalışır ve düzgün bir kalıp çıkarırsanız büyük bir fark yaratırsınız!” Demirciler bir kez daha birbirine baktı ama hiç değilse şimdi içlerinden bir iki tanesi konuşulanları başıyla onaylıyordu. “Kaç tane gerekiyor?” diye sordu Wocco.</p>

  <p class="block">“Siz yeter ki yapın,” dedi Ivan.</p>

  <p class="block">Sırıttı ve dürülü bir parşömen daha çıkartıp diğer cücelere göstermek üzere onu açtı. Üzerinde basit metal çubuklardan çok daha karmaşık bir şekil vardı. “Petrol üzerine çalışıyorum,” dedi Ivan kıs kıs gülerek.</p>

  <p class="block">İri saçmalar atan eski tip barutlu bir tüfek. İng. arguebus (ç.n.)</p>

  <p class="block">“Bom?” diye sordu Wocco.</p>

  <p class="block">“Çekicimle bir hata yapmayacağımı umuyorum,” dedi Ivan gülerek ve diğerleri de ona katıldı. “Bom!” dedi birkaç tanesi hep bir ağızdan.</p>

  <p class="block">Wocco onları selamlamak üzere parşömenleri havaya kaldırdı ve arkadaşlarını kendisine demir ocaklarına kadar eşlik etmeleri için hareketlendirdi.</p>

  <p class="block">Çok daha hassas bir iş yapacak olan Ivan döndü ve diğer yöne; Regis’in misafir odalarının yanında oluşturduğu küçük çalışma grubuna doğru ilerledi.</p>

  <p class="block">Altşehrin kuzeybatısına; az kullanılan tünelleri kapatan kapılara bakacak kadar uzun süre durdu ve yüzündeki gülümseme birden silindi; Pikel, Nanfoodle Ta beraber oradaydı.</p>

  <p class="block">Ivan sadece kardeşinin iyi olacağını, kalbini ve kahkahasını yeniden bulacağını umabilirdi.</p>

  <p class="block">Pikel kısalmış kolunu havaya kaldırdı ve üzerinde oturan küçük kuş ürküp yana kaydı. Rahip cüce küçük hassas yaratığı yanına çekti ve ona güven verici sözler fısıldadıktan sonra kolunu indirdi ve hafif, kırmızımsı bir ışıkla aydınlatılan geçite doğru yola koyuldu.</p>

  <p class="block">“Bundan emin misin?” diye sordu Nanfoodle cüceye. “Silahlanmadan pek anlamam ve büyülerimin bu yaratıkları etkileyeceğinden emin bile değilim.”</p>

  <p class="block">Pikel cevap vermek yerine Nanfoodle’a baktı, yüzünü buruşturdu ve gnomun tünellerde tehlike yaratabileceği için ateş kullanmamalarında ısrar ettiğini hatırlayarak gözlerini kapadı.</p>

  <p class="block">“Evet ama…” diye itiraz etmeye kalkıştı Nanfoodle. Pikel sadece “Hee hee hee,” dedi ve yola koyuldu.</p>

  <p class="block">Nanfoodle dönüp kendilerine eşlik edecek olan beş cüceye baktı ve onların kaygılıdan çok eğleniyor gözüktüğünü fark ederek sadece omuz silkti.</p>

  <p class="block">“Sadece böcekler, küçük adam,” diye açıkladı gruptakilerden biri. “Büyükler ama yine de yalnızca böcekler.” Gnoma teminat vermek isteyen grup, içlerinde sahip oldukları bütün ışığı sağlayan iki büyülü, parlak kılıç olan silahlarını gösterdi.</p>

  <p class="block">Gerçi Pikel onları ortada bir savaş olmadığına ikna ettiğinden ve yedisi de yürümek yerine parlak kırmızı salgı bezleri olan iri böceklerin üzerine bindiklerinden bu silahlara ihtiyaçları yoktu.</p>

  <p class="block">Bunlara ateş böcekleri deniyordu; genellikle Karanlıkaltı’nın maceraperest kişileri tarafından tercih ediliyorlardı çünkü böcek öldükten sonra bile salgı bezleri parlaklığını günlerce koruyordu.</p>

  <p class="block">Tabii ki Pikel’in yöntemi çok daha pratikti; canlı böcekler aralıksız ışık saçıyordu. Tünellerde ilerledikleri süre boyunca yeşik sakallı cüce yeni “arkadaşlarıyla” çıkardığı klik ve pat sesleriyle iletişim kurdu ve bu dev böceklerden yararlı bilgiler edinmeyi bile başardı; en azından böyle söyledi.</p>

  <p class="block">Bu iddia doğru olsun ya da olmasın cüce arkasındaki grubu kuzeye uzanan ve leş gibi bir koku yayan oldukça tuhaf bir mağaraya götürdü. Kırmızı ışığın altında gerçek renklerini ayırt etmek zor da olsa karanlık duvarlara renkli çizgiler yayılıyordu.</p>

  <p class="block">“Sarı,” dedi Nanfoodle; gnom sülfür kokusunu tanıyordu. “Kuşuna dikkat et Pikel. Onun yere düşüp ölmesini istemezsin.”</p>

  <p class="block">Pikel itiraz ederek gıcırtıyı andıran bir ses çıkardı ve küçük cesur kuşunu yüzüne yaklaştırdı. Kuş neredeyse anında paniğe kapılmıştı; Pikel kulağına bir şeyler fısıldamış ve onu temiz havaya uçması için göndermişti.</p>

  <p class="block">Yanındaki Nanfoodle bütün işaretleri göz önünde bulundurdu ve leş gibi kokan buğuya doğru ilerledi.</p>

  <p class="block">Tünel, yaklaştıkça sıklaşan ve sarkıtlarla birleştikçe tekrar açılan dikitlerle dolu geniş bir odaya çıkıyordu. İnce bir duman odayı doldurdu ve dayanaklı cüceler bile Pikel’in hazırladığı giysilerle yüzlerini kapamak zorunda kaldı. “Kahvaltımı çıkaracağım,” dedi içlerinden biri ve diğerleri de onayladı.</p>

  <p class="block">Ama Nanfoodle bütün bunları düşünemeyecek kadara heyecanlıydı. Böceğini ileri doğru sürdü, sonra çabucak onun üzerinden indi ve bir yeraltı havuzuna gelinceye kadar kaya yığınları arasında ilerledi.</p>

  <p class="block">Sonunda sülfür sisinin kaynağını görmek amacıyla havuzdan çıkan dumana bakmayı başardığında yüzüne bir gülümseme yayıldı; su köpüklüydü ve bu kesinlikle bir gaz kaçağı olduğu anlamına geliyordu.</p>

  <p class="block">“Bir fener yakarsınız hepimizi yanıp kül oluruz,” dedi gnom sıkıntılı bir tavırla.</p>

  <p class="block">“Kahvaltının çok da baharatlı olmadığını umuyorum,” dedi bir tanesi kıkırdayarak dizlerinin üzerine çömelmiş öğürüp duran diğer cüceye bakarak.</p>

  <p class="block">Diğerleri gösteriyi görebilmek amacıyla Nanfoodle’in yanına ilerledi. “Bizim ihtiyacımız olan gaz görünmez ve kokusuz,” diye açıkladı gnom. “Beni aptal yerine mi koyuyorsun,” dedi bir cüce.</p>

  <p class="block">“Hayır, hayır,” diye açıkladı gnom, “alçak basınçta diğer gazlarla karışıyor. Ama nasıl kaçtığını görmüyor musunuz?” diye sordu sudaki kabarcıkları işaret ederek. “Evet, evet hepsi orada.”</p>

  <p class="block">“Neden bahsettiğine dair en ufak bir fikrim bile yok gnom,” dedi bir cüce, “ama onu buldun ve artık gidebiliriz, öyle değil mi?”</p>

  <p class="block">“Birkaç dakika içinde,” diye cevapladı Nanfoodle, “taşın dokusunu öğrenmeliyiz. Döndüğümüz zaman hazırlıklı olmalıyız; çünkü bu pek de kolay bir iş olmayacak.”</p>

  <p class="block">Çoktan gözlerini kapamış, kollarını sallayarak kendiyle birlikte düşmeye başlamış olan Pikel’e baktı. Cüceler işlerini bitirip kıkırdadı ve yere uzandı, sonra gözden kaybolarak taşın içine karıştı.</p>

  <p class="block">“Bu doğru değil,” diye mırıldandı tamamen sarsılmış bir cüce.</p>

  <p class="block">“Çeneni kapa ve böceğine bin,” diye alaycı bir şekilde cevapladı bir diğeri. “Yaap bunu…” dedi bir üçüncüsü.</p>

  <p class="block">Nanfoodle tüm bunlara sadece gülümsedi.</p>

  <p class="block">Kısa bir süre sonra, sanki onlara yardım etmek üzere yere kazın-mışcasına taş Pikel’in şeklini aldı. Öne geldi, zıpladı ve kendini taştan çıkardı.</p>

  <p class="block">“Oh!” dedi.</p>

  <p class="block">“Ne kalınlıkta?” diye heyecanla sordu Nanfoodle. Pikel başına üç kez vurdu. “On beş ayak,” diye mırıldandı Nanfoodle. “Bunu nasıl bilebilir?” diye sordu içlerinden biri diğerine. “Üç Pikel derinliğinde,” diye cevapladı bir başkası. “Beni korkutuyorsun gnom,” diye belirtti bir üçüncüsü.</p>

  <p class="block">Diğerlerini umursamayarak “Bu kadarına ulaşabilir miyiz?” ye sordu Nanfoodle Pikel’e.</p>

  <p class="block">“Hee hee hee,” dedi yeşil sakallı cüce.</p>

  <h1 id="sigil_toc_id_25">ELF DERİN DÜŞÜNCELERE DALIYOR, DEV KORKUYOR</h1>

  <p class="block">Drizzt doğu yamacındaki yüksek bir kayanın üzerinde oturuyor ve şafak öncesi pembe ve mor renklerin derin maviye yayılıp gökyüzünü canlandırışını izliyordu. Innovindil’in yumuşak adımlarını duyduğuna sevdindi; Tarathiel’in ölümünden beri, iki gündür ilk defa mağara dışına çıkıyordu.</p>

  <p class="block">Onun yanına yürüyüp taşa doğru eğildi. “Güzel bir şafak olacak,” dedi.</p>

  <p class="block">“Bütün şafaklar güzeldir,” diye cevapladı Drizzt. “Karanlıkaltı günlerinden sonra bulutların ufuk çizgisine yayılıp güneş ışınlarının arasından süzüldüğü anlar yorgun gözlerimin en sevdiği görüntülerden biri.”</p>

  <p class="block">“Bunca yıl sonra bile mi?”</p>

  <p class="block">Drizzt, Innovindil’e; elfin yumuşak hatlarına baktı -şafak öncesi ışığında daha da tatlı görünüyordu-ve mavi gözlerinin derinliğine baktı. Şafağın onun güzelliğine uygun bir an olduğunu düşündü. Yumuşaklık ve dinginlik… Savaşta tanık olduğu savaşçının tam tersiydi. İşte tam o anda, Drizzt’in onun derinliğine gerçekten hayranlık duydu.</p>

  <p class="block">“Kaç yaşındasın?” diye sordu; sorunun uygunsuzluğunu düşünememişti bile.</p>

  <p class="block">“Şu an içinde bulunduğumuz zaman üçüncü yüzyılımın sonuna geldiğimi belirtiyor,” diye cevapladı kadın. “Tarathiel benden onlarca yıl daha yaşlıydı.”</p>

  <p class="block">“Elf soyunu düşününce bu önemsiz bir şey,” dedi.</p>

  <p class="block">Drizzt konuşurken kendi durumunu düşünmüş ve gözlerini kapamıştı. Hayatının ikinci yüzyılında onu neyin beklediğini merak etti. Kısa hayatlara sahip ırkların varlığı bir öncekilerin tekrarı, basit bir devamı mıydı?</p>

  <p class="block">Gün doğumuna baktı ve ‘belki de böyle değildir’ diye düşündü hatta öyle olmadığını umdu. Belki de bir insan ya da cüce hayatının süresine sahip her ‘varlık’ daha önceden edinilen bilgilerin üzerine yenilerini ekleyebilirdi. Onun gözlerinin derinliğinde bir ipucu bulma umuduyla Innovindil’e baktı ama tek bulduğu küçümsemeyi andıran bir bakış ve onun gülen yüzü oldu.</p>

  <p class="block">“Elf olmanın nasıl bir şey olduğunu anlamıyorsun, öyle değil mi?” diye sordu kadın.</p>

  <p class="block">Drizzt sadece ona baktı. Ne kast ettiğini anlıyor ve hatta sözlerinde doğruluk payı olduğuna inanıyordu. “Karanlıkaltı’dan ayrıldığında sadece bir çocuktun” diye devam etti Innovindil.</p>

  <p class="block">“O kadar da küçük değildim.”</p>

  <p class="block">“Ama hiçbir zaman elf kültürüyle yetiştirilmedin” dedi Innovindil.</p>

  <p class="block">Drizzt omuz silkti ama Menzoberranzan’da olduğu zamanlarda savaşma ve öldürme eğitimi aldığından kadının sözlerini kabul etmek zorundaydı.</p>

  <p class="block">“Ve burada,” diye devam etti kadın, “hep kısa hayatlar yaşayan ırklarla birlikte oldun.” “Bruenor, tıpkı senin gibi, yaşını yüzyıllarla söylüyor,” diye hatırlattı Drizzt.</p>

  <p class="block">“Cüceler elflerin bakış açısına sahip değildir.” “Bu somut bir şeymiş gibi konuşuyorsun.”</p>

  <p class="block">Gökyüzünün doğusu parlak pembe ve morlarla aydınlandığında hem Drizzt hem de Innovindil sustu.</p>

  <p class="block">Sabah ışıklarını yakalayıp onları sayısız gölge ve dokuyla yansıtacak farklı küme ve çizgilerde ilerleyen bulutların varlığı ile muhteşem bir şafak vaktiydi.</p>

  <p class="block">“Bu gün doğumunun güzelliği somut bir şey miydi?” diye sordu Innovindil. Drizzt gülümsedi ve iç çekerek teslim oldu.</p>

  <p class="block">“Yüzyıllar boyu yaşamanın nasıl bir şey olduğunu veya olacağını anlamalısın Drizzt Do’Urden,” dedi kadın. “Düşmanlarından kurtulmalı ve kendi hatırın için o yılları yaşamalısın. Arkadaşlarını kısa ırklardan seçtin ve bu seçimlerin ne anlama geldiğini anlamalısın.”</p>

  <p class="block">“Kısa…” diye soracak oldu Drizzt ama Innovindil “Kısa ömürlü ırklar,” diye onun sözünü kesti.</p>

  <p class="block">Drizzt bir kez daha cevap vermeye yeltendi ama sessizliğe gömüldü ve bakışları doğuya kaydı. Gün doğumunun güzelliğine odaklandı; onun arkasına saklanmaya ve kalbine saplanan acıyı göstermemeye çalışıyordu.</p>

  <p class="block">“Sorun nedir?” diye yüklendi Innovindil.</p>

  <p class="block">Sessizliğini korudu. Innovindil’in yumuşak elinin omzuna dokunuşunu hissetti ve bu sıcak dokunuşun kalbinin etrafına yeniden örülen öfke duvarını yıkıyor olduğunu inkar edemedi.</p>

  <p class="block">“Drizzt?” diye sessizce sordu kadın. “İyi arkadaşlar,” dedi; sesi titriyordu.</p>

  <p class="block">Sonunda adam kendisine bakıncaya kadar Innovindil elini onun omzunda tutmaya devam etti.</p>

  <p class="block">“Arkadaştan da öte?” diye sordu kadın. Drizzt dudaklarını sıktı.</p>

  <p class="block">“Bruenor’un kızı,” dedi Innovindil, “Bruenor Battlehammer’ın Catti-brie isimli insan kızını seviyorsun.” Drizzt güçlükle yutkundu. “Seviyordum,” diye düzeltti.</p>

  <p class="block">“Shallows’ta Bruenor, Wulfgar ve Regis’le beraber düştü,” dedi Drizzt binbir güçlükle.</p>

  <p class="block">“Arkadaşlarımı seçtim ve onlardan daha iyilerini bulamazdım ama…”</p>

  <p class="block">Sesi çatladı ve yüzünü hızla yeniden şafağa çevirdi; kendini renklerin gösterisine kilitledi ve hatta sanki hassas gözleri yanarsa daha derindeki acıyı bastırabilirmiş gibi bakışlarını yükselen güneşe dikti.</p>

  <p class="block">Innovindil sertçe omzunu sıktı ve “Seçimini sorguluyor musun?” diye sordu.</p>

  <p class="block">“Hayır,” diye cevapladı Drizzt hiç tereddüt etmeden. “Peki bir insanı sevme seçimini?”</p>

  <p class="block">“Bunun için hatalı mıyım?” diye sordu Drizzt; birden direnmeyi bırakmıştı. Bu kez daha sessiz, sanki dürüst bir cevap ararmış gibi, tekrar sordu; “Bunun için hatalı mıyım?”</p>

  <p class="block">Drizzt susmak ve derin bir nefes almak zorunda kaldı. Sonra tekrar derin bir nefes alıp yükselen güneşe döndü; gözlerindeki ıslaklık sadece parlak ışıktan kaynaklanmıyordu.</p>

  <p class="block">“Yedi ya da sekiz yüzyıl daha yaşayabilecek bir elfın bir yüzyıl bile yaşayamayacak bir insanı sevmesinin akıllıca olmadığını mı düşünüyorsun?” diye sordu Innovindil. “Bir insandan çocuklarının olması, onların senden önce yaşlanıp ölmesi sana korkunç mu geliyor?”</p>

  <p class="block">Drizzt her iki soruyu da derin derin düşündü.</p>

  <p class="block">“Bilmiyorum,” diye itiraf etti; sesi bir fısıltı halinde çıkmıştı.</p>

  <p class="block">“Çünkü bir elf olmanın nasıl bir şey olduğunu bilmiyorsun,” dedi Innovindil kendinen emin. Drizzt kadına bakıp “Hatalı olduğumu söyleyebilir misin?” diye sordu.</p>

  <p class="block">Ama Innovindil’in gülümsemesi öfkesini ortadan kaldırdı.</p>

  <p class="block">“Bizim lanetimiz tanıdığımız ve sevdiğimiz pek çoğundan daha çok yaşamak,” dedi kadın. “İki insan sevgilim oldu.” Drizzt ne diyeceğini bilmeyerek ona baktı.</p>

  <p class="block">“İlk aşık olduğum adam bir insandı; üstelik genç de değildi,” diye devam etti Innovindil, şimdi doğan güneşe bakma sırası ondaydı. “İyi bir adamdı; çok yetenekli, pek de hırslı olmayan bir büyücüydü.” Hasretle gülümsedi. “Onu nasıl da severdim; şimdiye kadar sevdiğim herkes kadar çok!</p>

  <p class="block">Elf yaşamını göz önünde bulunduracak olursak onu gömdüğümde hâlâ küçük bir çocuktum. Senin şimdi olduğundan bile daha gençtim. Nasıl da canımı yakmıştı… Başka bir insanı sevmeye cüret etmem için aradan neredeyse bir yüzyıl geçti,” diye devam etti elf, gözünü bile kırpmadan doğuya bakmaya devam ediyordu.</p>

  <p class="block">“Ve o da öldü,” dedi Drizzt.</p>

  <p class="block">“Birlikte muhteşem bir otuz yıl geçirmeden önce değil,” diye cevapladı Innovindil iyice gülümseyerek. Uzun bir süre sustu ve sonra dönüp tekrar Drizzt’e baktı.</p>

  <p class="block">“Elf olmanın nasıl bir şey olduğunu gerçekten anlamıyorsun Drizzt Do’Urden; çünkü kimse sana bunu öğretmemiş.”</p>

  <p class="block">Ses tonu Drizzt’e bunun aslında bir teklif olduğunu söylüyordu.</p>

  <p class="block">Ama onun teklifini kabul etmeye cesaret edebilir miydi? Büyük olasılıkla bir kez daha canının yanacağını bilerek yeniden kalbini açmaya cesaret edebilir miydi?</p>

  <p class="block">“Yapmamız gereken işler var,” dedi drow; sesi güçlü ve kararlıydı. “Tarathiel’in ölümü karşılıksız kalmayacak.” “Onu kesen orku öldürecek misin?”</p>

  <p class="block">“Söz veriyorum,” diye açıkladı Drizzt dişlerini sıkarak.</p>

  <p class="block">Innovindil’in kendine bakıyor olduğunu anlaması uzun sürdü. Ona döndü ve kadının fal taşı gibi açılmış öfkeli gözlerini görünce kararlılığı azaldı.</p>

  <p class="block">“O zaman amacımız bu?” diye sordu Innovindil. “Tarathiel’in intikamını almak?” “Öyle değil mi?”</p>

  <p class="block">“Değil!” diye kükredi elf; daha uzun ve korkunç görünüyor, yükselmiş ve Drizzt’e tepeden bakıyor gibi duruyordu. “Bizim amacımız -benim amacım-nefret ve intikam yolculuğu yapmak değil.”</p>

  <p class="block">Drizzt geri çekildi.</p>

  <p class="block">“Gündoğumu o denli zalim ve merhametsiz yaratıkların elinde esir olarak tutulurken değil,” diye açıkladı Innovindil. Geri çekilip kendine şöyle bir baktı. “Öfkemin amacımın önüne geçmesine izin vermeyeceğim Drizzt Do’Urden. Kızgınlığımın görüşümü bulanık-laştırmasma ve ilerlemem gereken yoldan sapmama neden olmasına izin vermeyeceğim. Gündoğumu benim sorumluluğumda ve öfkemi doyurmak uğruna onu hayal kırıklığına uğratmayacağım.”</p>

  <p class="block">Drizzt’e bir süre daha baktı; onu kayanın üzerinde günün ilk ışıklarıyla yalnız bırakarak Gerti’ye “Elfi ortadan ikiye kesti,” dedi hanımlarını görmeye gelen iki devden biri. “O kılıcı Tierlanan Gau’mın gücüyle kaldırıyor,” diye ekledi; bu devin ismini kendi halkına açıklayıcı olması amacıyla kullanmıştı.</p>

  <p class="block">Gerti Orelsdottr dişlerini sıktı. Obould bir kez daha kazanmış, zaten onun tanrı olduğunu düşünen yaratıkların önünde etkileyici bir gösteri daha gerçekleştirmişti.</p>

  <p class="block">“Drow ve öbür elften ne haber?”</p>

  <p class="block">“Sanırım Drizzt Do’Urden hakkında hiçbir şey bilmiyoruz…” diye cevapladı dev ve dönüp kendisi gibi kuzeydeki olaylara tanık olan arkadaşına baktı.</p>

  <p class="block">“Sanırım mı?”</p>

  <p class="block">“Bir ceset bulundu,” diye açıkladı dev. “Drow cesedi,” dedi diğeri. “Drizzt?” “Donnia Soldou,” diye cevapladı ilk dev; Gerti’nin gözleri falta-şı gibi açıldı.</p>

  <p class="block">“Kayaların arasında ölü yatıyordu,” diye ekledi diğer dev. “Keskin bıçaklar tarafından öldürülmüş.”</p>

  <p class="block">Gerti bu sözler üzerine biraz düşündü. Donnia, DrizztTe karşılaşmış mıydı? Ya da belki de yüzey elfleriyle… Gerti, Donnia’nm belki de kendi üç arkadaşını sinirlendirdiğini düşününce ister istemez gülümsedi. Drowlarm olayı buydu, öyle değil mi? Birbirlerini öldürmekle o kadar meşgullerdi ki hiçbir zaman gerçek bir başarı elde edemiyorlardı. “Onu özleyeceğim,” diye itiraf etti Gerti.</p>

  <p class="block">“Eğlenceli biriydi…”</p>

  <p class="block">Diğer iki dev Gerti’nin Donnia’nm ölümünden kötü etkilenmediğini görüp rahatlamıştı. “Obould bölgeye terör saçan elflerden birini öldürdü,” diye bildirdi dişi dev.</p>

  <p class="block">“Ve kanatlı atını yakaladı,” diye açıkladı keşif kolu. Gerti’nin gözleri bir kez daha fal taşı gibi açıldı. “Pegasus mu? Obould bir pegasusa mı sahip?”</p>

  <p class="block">“Onu öldürmeyi tercih ederdik,” dedi keşif kolu, “o elf ve atı bize Shallows’ta saldıran çifttendi.”</p>

  <p class="block">“At eti lezzetli olurdu,” dedi diğeri.</p>

  <p class="block">Gerti bir an için düşündü ve “Yaratığı öldürmeniz gerekirdi. Obould elfie savaşırken onun yanma gidip kafasını ezmeniz gerekirdi,” dedi.</p>

  <p class="block">İkili ona şaşkınca bakıyordu ama Gerti ısrar etti; “Güzelliğin yaratıklarıdır, evet; ve ben de bir tanesine sahip olmak isterdim ama Kral Obould Bol-Ok’un savaş alanlarının üzerinde uçarak birliklerine emirler yağdırdığını görmek istemiyorum. Onu tanrı gibi yükseklerde dolanırken görmek istemiyorum.”</p>

  <p class="block">“Biz bilmi…yor…duk,” diye kekeledi biri.</p>

  <p class="block">“Zaten kanatlı yaratığı hiçbir koşulda öldüremezdik,” dedi diğeri. “Düzinelerce orkla birlikte savaşmaktan yorgun düşmüştük.”</p>

  <p class="block">Gerti bir el hareketiyle ikisini de dışarı gönderdi ve arkasını döndü; bu yeni gelen şaşırtıcı haberlerle aklı karışmıştı. Obould bir kez daha kahraman olmuştu ve bu daha çok ork, goblin kabilesini kendisine katmasını sağlayacaktı. Zaferi onları birleştirmişti.</p>

  <p class="block">Ama bu zafer onun için ne anlama geliyordu? Ork kanatlı atıyla onun üzerinde mi dolanacaktı?</p>

  <p class="block">Bir borozan sesi onu düşüncelerinden uzaklaştırdı ve dönüp baktığında önlerinde yürüyen Kral Obould Ta beraber kuzeyden dönen ork sürüsünü gördü.</p>

  <p class="block">“Yürüyor,” diye fısıldadı; bunun iyi bir şey olduğunu düşünüyordu.</p>

  <p class="block">Yanlarındaki pegasusa baktı; kısa iplerle ayakları bağlanmış, seke seke ilerliyordu. Görkemli ve parlak beyaz yelesiyle aslında güzel bir yaratıktı. Gerti özellikle de orklar için fazla güzel olduğunu düşünüyordu. Bunun üzerine pegasusu kendi için istemeye karar verdi; evet, hiçbir zaman ona binemezdi ama böylesi harika bir yaratık Parlak Beyaz’a çok şey katabilirdi!</p>

  <p class="block">Birlik, kadına yaklaşınca Obould askerlerine devam etmesini işaret etti ve Gerti’ye doğru ilerledi; zavallı Arganth ona yetişmek için koşuyordu.</p>

  <p class="block">“Sadece birini bulduk,” dedi kadına. “Ama bu orkları tünelden çıkarmak için yeterli olacaktır.”</p>

  <p class="block">“Bunu nasıl bilebilirsin ki?” diye sordu Gerti. Ork kralına değil de onun sağına götürülen pegasusa bakıyordu. “Evet kral için bir at,” diye belirtti Obould, “kırbaçlamaya başladık. Yaratığı Gümüşay’lı Alustriel orospusu yürüyüşümüze devam etmememiz için yalvarmaya geldiğinde süreceğim.”</p>

  <p class="block">Gerti yanından geçen pegasusa baktı; zalim orkların hayvanın üzerinde bıraktığı izleri rahatlıkla görebiliyordu. Pegasus’un beyaz kürkünde kamçı izleri vardı. At, kafasını ne zaman gururla kaldırmaya çalışsa ork onu tüm gücüyle çekiştirip aşağı itmiş ve at başını eğmişti. Gerti güçlü atı oturtmak için orkun yaptığı kötülükleri sadece hayal edebilirdi.</p>

  <p class="block">“Donnia’nın ölümünden haberim var,” dedi Gerti yeniden ork kralına dönüp. “Öldü ve dağlarda çürüyor,” dedi Obould.</p>

  <p class="block">“O zaman, hiç şüphesiz, Drizzt Do’Urden ve diğer elfler hâlâ ortalıkta.” Obould başıyla onayladı ve sanki bunun bir önemi yokmuşçasına omuz silkti.</p>

  <p class="block">“Bir süre daha bölgede kalacağız,” diye açıkladı. “Böylece bize katılmayı seçen kabileleri daha çok etkileyeceğiz. Arganth zaferimi yaymak ve orklara umut vermek için kuzey tünellerine dönecek olan bir gruba öncülük edecek. Belki de Drizzt Do’Urden’i ve diğer elfi -ya da elfleri-bulur, onları da öldürürüm. Akılları varsa Surbrin’e ve Aykorusu’na kaçarlar, gerçi oralarda da güvende ola-mayabilirler…” Obould’un arkasındaki Arganth kıs kıs güldü.</p>

  <p class="block">Gerti, orku dikkatle inceledi. Budalalığı yeniden mi ortaya çıkıyordu? Diğerlerinin onun omuzlarına yüklediği övgülere inanmaya başlayabilir ve hayalini kurduğu krallığın sınırlarını güven altına alma düşüncesinden vazgeçebilir miydi? Gerti, Surbrin’i geçmenin büyük ve ölümcül bir hata olacağını biliyordu.</p>

  <p class="block">Yine de Obould’un bunu yapmasını umdu.</p>

  <p class="block">“Kralım,” diye seslendi Arganth Snarrl. “Ben sizin güneye; oğlunuzun yanına gitmeniz ve cüce meselesini halletmeniz gerektiğini düşünmekteyim.”</p>

  <p class="block">“Beni sorguluyor musun?”</p>

  <p class="block">“Hayır, kralım, hayır!” dedi Arganth ve defalarca eğilip onu selamladı. “Korkarım… Drizzt Do’Urden ve elf arkadaşı hâlâ…”</p>

  <p class="block">Obould, Gerti’ye baktı ve sonra tekrar Arganth’a döndü; kafası karışmış görünüyordu. Birden büyük bir kahkaha attı. “Güvenliğim için endişe mi duyuyorsun?”</p>

  <p class="block">“Obould Gruumsh’dur!” dedi Arganth ve yere kapandı. “Obould Gruumsh’dur!” “Ayağa kalk!”</p>

  <p class="block">Arganth ayağa fırladı ama diz çökmeye devam etti. “Ben elfle savaşırken korktun mu?” diye sordu Obould. “Hayır kralım! Sizin karşınızda o bir hiçti!” “Ama Drizzt Do’Urden…”</p>

  <p class="block">“Hiçbir şey değil kralım!” diye çığlık attı Arganth. “Adil bir savaşta hiçbir tehlike oluşturamaz.</p>

  <p class="block">Ama o bir drow. Hile yapacaktır. Siz uyurken gelecektir, ben böyle düşünmekteyim. Korkarım…” “Sessizlik!” diye gürledi Obould.</p>

  <p class="block">Arganth inledi; bayılacak gibi görünüyordu.</p>

  <p class="block">Obould yeniden Gerti’ye döndü; yüzü öfke doluydu.</p>

  <p class="block">Gerti memnuniyetini saklayamadı; hatta saklamaya çalışmadı bile. Obould’un arkasına geçen Arganth “Bağışlayın beni kralım,” diye fısıldadı. Elinin tersiyle yapılan bir vuruş aptalı savurdu.</p>

  <p class="block">“Ne bu drowdan ne de elfin arkadaşlarından korkuyorum,” dedi ork, Gerti’ye. “Ölünün intikamını almaya bütün</p>

  <p class="block">Aykorusu gelse bile zevkle savaşırım.”</p>

  <p class="block">Gerti ‘Ve korkunç bir şekilde ölürsün’ diye düşünüp gerçekten böyle olmasını umdu.</p>

  <p class="block">“Şu anda bile cüceleri deliklerine tıkıp Surbrin’i savunacak kadar kaynağımız var,” diye belirtti dev.</p>

  <p class="block">“Henüz değil,” diye cevapladı Obould, “Urlgen’e direnmeye kalkıştıkları için kan gölü içinde yüzmelerini istiyorum. Bırakalım da Mithril Salonu’nun dışındaki savaş bir süre daha devam etsin.</p>

  <p class="block">Proffıt’in güney baskını için zamana ihtiyacı olacak.”</p>

  <p class="block">“Burada Drizzt ya da ortalıkta dolanan birkaç elf dışında avlayacak hiç kimseyi bulamazsın.</p>

  <p class="block">İnsanların hepsi ya öldü ya da akıllarını kullanıp kaçtı.”</p>

  <p class="block">Obould bir an için ona baktı ve sonra “Bundan sonraki adımlarımızı düşüneceğim,” diye mırıldanıp uzaklaştı.</p>

  <p class="block">Gerti, kendisini ve devlerini de düşüncelerine kattığı için yanından geçen orka neredeyse vuracaktı. Kararları kendisini de etkileye-cekmiş gibi davranmaya nasıl cüret ederdi? Ne hakla?..</p>

  <p class="block">Gerti öfkesinin yatışmasına izin verdi; böylece yeterince akıllı davranabilirse ObouldTa oynama şansı olabilirdi. Ona düşman olursa adamın kendi egemenliğine kattığı kabile sayısı kendi devlerini de etkileyebilirdi.</p>

  <p class="block">Dev, çevresindeki yüzlerce orka ve bir avuç deve baktı. O zaman kuvvetlerini aptalca bir şekilde dağıttığını fark etti;</p>

  <p class="block">bir kısmı Surbrin’de, diğerleriyse UrlgenTeydi.</p>

  <p class="block">Neyse ki bu aptal ork, devlerini gerektiği gibi kullanmış ve cüceleri Mithril Salonu’na geri tıkmıştı. Gerti, zaferin, Obould’un geniş omuzlarına yükselmesindense paylaşılmasını istiyordu.</p>

  <p class="block">Çok kısa bir süre sonra Obould’un güneye ve Urlgen’in savaş alanına dönmeye karar verdiğini öğrendi.</p>

  <h1 id="sigil_toc_id_26">GEÇİCİ UMUTLAR</h1>

  <p class="block">Regis parşömen yığınını -gözcü raporlarını- buruşturup bir kenara itti. Uçurumun tepesindeki Banak tüm gücüyle direniyordu. Ama nasıl? Daha doğrusu neden? Mithril Salonu’nun doğu kapısını kapayan ork ve dev kuvvetleri -ki henüz trollerden bahsedilmiyordu-sayıca çok fazlaydı. Surbrin Irmağı’nın çevresine takviye birlikler kurulmuştu ama canavar birlikleri çoktan harekete geçmişti. Üstelik troller güneye gidiyor, ana ork birlikleriyse kuzeye dönüyordu. Bu ana birlik Banak’a saldıran orklarla birleşirse cesur cüce ve ekibi Bekçi Vadisi uçurumuna ve Mithril Salonu’na geri gönderilirdi. Buna hiç şüphe yoktu.</p>

  <p class="block">Regis’in aklında dönüp duran bir soru vardı; orklar bunu neden yapmamıştı?</p>

  <p class="block">Cüce, karşısında oturan Catti-brie’ye bıraktı. Bir şey söylemeye yeltendi ama kadının yüz ifadesi onu kelimesiz bırakmıştı. En azından fiziksel olarak rahatlamış gözüküyordu; yumuşak iskemlede bacak bacak üstüne atmış oturuyor, başını yana çevirmiş sanki bir boşluğa bakıyor ve bir parmağı çenesiyle, dudaklarında dolanıyordu. Yüzünde yorgun ama kararlı bir ifade vardı.</p>

  <p class="block">Regis daha dikkatli baktı; elindeki morlukları, parmağındaki kesikleri, kadının güçlü yayıyla oluşan çizikleri fark etti. Kumral saç-larındaki kurumuş kanı gördü. Ama en önemlisi kadının mavi gözlerindeki, sanki bütün çabalarına rağmen, başarılı olamadıklarını söyleyen karanlıkla gölgelenen kararlı sessizliği fark etti.</p>

  <p class="block">“Surbrin’in batı kıyısını güçlendiriyorlar,” diye bildirdi cüce. Catti-brie yavaşça başını ona çevirdi. “Tüm geçitleri ve tüm sığ yerleri…”</p>

  <p class="block">“Elfleri Aykorusu’nda ve Alustriel’i Gümüşay’da tutmak için,” diye cevapladı Catti-brie.</p>

  <p class="block">“Felbarr’ın katılmasını engellemek için…”</p>

  <p class="block">“Felbarr’ın askerleri tünellerden gelecek,” diye düzeltti Regis.</p>

  <p class="block">“Evet ama savaşmak istediklerinde Battlehammer Klanı’nın yanına süzülecekler. Hepimiz aynı delikten çıkarsak orklara karşı koyamayız.”</p>

  <p class="block">“O zaman bu iş insanlara kalır,” dedi Regis, “AlustriePe, Gümüşay’a ve yetişebilirse Sundabar halkına… Onlara ihtiyacımız var.”</p>

  <p class="block">Surbrin’i geçmenin müttefik olmayı umdukları bu halklara korkunç bir bedele mal olacağını fark etmesiyle kendi sesinde oluşan acıyı hissetti.</p>

  <p class="block">Sanki cücenin aklından geçenleri okumuş gibi “Orklar onları koyda tutmak için Surbrin savunmalarına yaşatacakları acıya güveniyor,” dedi Catti-brie.</p>

  <p class="block">“Bazı danışmanlar doğudaki çıkışı yeniden açmamı ve Surbrin’dekilere arkadan saldırmamı öneriyor.</p>

  <p class="block">Birkaç yüz cüceyi dışarı gönderebiliriz ve bu adamlar onlara nehrin karşısındaki on binlerce kişilik bir ordudan daha çok zarar verebilir.” Catti-brie şüpheye düşmüştü.</p>

  <p class="block">“Tabii ki bunu müttefiklerin geliş zamanına göre ayarlayamalı-yız,” diye açıkladı cüce. “Aksi takdirde canavarlar bizim peşimize düşer ve savunmalarını güçlendirir.”</p>

  <p class="block">Catti-brie başını sallamaya başladı. “Bana katılmıyor musun?”</p>
</body>
</html>
