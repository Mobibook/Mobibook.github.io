<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block">“Banak’ın yanından binden fazla adamın var. Üstelik bir o kadarı da Bekçi Vadisi’nin batı ucunda…” diye açıkladı kadın. “Güney tünellerinde trollerin seslerini duyuyoruz ve Nesme’de hayatta kalanlar olup olmadığına bakmak için güneye giden cüceler var.”</p>

  <p class="block">“Şimdi bu iş için beş yüz kişiyi ayıramayız,” diye cevapladı Regis.</p>

  <p class="block">“Ayırabilecek olsaydık bile…” dedi Catti-brie; sesi kesiliyor ve hâlâ başını sallıyordu.</p>

  <p class="block">“Ne biliyorsun?”</p>

  <p class="block">“Ters geliyor…” diye söze başladı kadın ve derin bir iç çekip sustu. “Bizi deliğimize tıkabilirler ama bunu yapmıyorlar.” Regis kadının söylediklerini duymuş ve düşünceleri arasında yankılanmasına izin vermişti. Bu, hepsinin gözden kaçırdığı oldukça basit bir gerçekti. Aslında orklar Banak’ı uçurumdan kovalayıp hepsini Mithril Salonu’na geri gönderebilirdi. Kendilerinden sayıca üstündüler. Üstelik cüceler orada kendilerini savunmaya devam etmekle kalmayıp, batıya da bir savunma birliği kurmuş ve bir üçüncüyü de doğuya kurmayı düşünüyordu.</p>

  <p class="block">“Kapana kısılıyoruz,” dedi Regis fark etmeden; ağzından çıkan sözlere inanamıyordu. Sandalyesinde öne doğru kaydı ve farkına vardığı bu gerçekle gözleri fal taşı gibi açıldı. “Bizi kendi işlerine gelecek şekilde savaşmaya zorluyorlar.”</p>

  <p class="block">“Kuzey yamaçlarında ölen yüzlerce ork ve goblin seninle aynı fikirde değildir,” diye cevapladı Catti-brie. “Banak hepsini gebertiyor.”</p>

  <p class="block">“Daha büyük bir kazanç uğruna kaybı göze alıyorlar,” diye açıkladı adam. “Bin, iki bin, on bin kişiyi öldürürüz yine de yerine yenilerini koyarlar. Ama bizim kaybedilenlerin yerini doldurmamız git gide daha da zorlaşıyor. Üstelik bizi yüzeyde savaşmaya zorladıkları için onlara komşulardan destek geliyor.”</p>

  <p class="block">Hepsi Regis’e çok mantıklı geldi. Orklar işi acı sona götürüyordu. Mihtril Salonu’nun batı kapısını mühürleyip kuzeye dönen büyük ordu aslında Banak’a yönelip cüceleri deliklerine tıkabilirdi. Gerçi o zamana kadar Gümüşay ve Sundabar kartlarını açıp yardıma gelip gelmeyeceklerini söylemiş olacaktı. Her şey orkların ve devlerin lehineydi. Regis tombul parmaklarını kahverengi, kıvırcık saçlarında dolaştırarak arkasına yaslandı.</p>

  <p class="block">“Orklar burada kalmamızı istiyor,” dedi.</p>

  <p class="block">“îçeri girmemiz gerektiğini mi düşünüyorsun?”</p>

  <p class="block">Regis bir an Catti-brie’nin sözlerini düşündükten sonra kafası karışık bir şekilde kadına baktı.</p>

  <p class="block">“Banak’ın verdiği zararı görmezden gelemeyiz. Ayrıca batıya ve savaş alanının kuzeyine giden mülteciler olduğu raporları geliyor.” Bir an için durdu ve bu göçü anlatan raporu bulma amacıyla bir yığın parşömen kâğıdının sayfalarını aceleyle çevirdi. “Savaşmaktan vazgeçersek geriye kalanların umudu olmayacak; orklar bütün ilgilerini onlara çevirecektir.”</p>

  <p class="block">“Onlara Drizzt de dahil,” diye belirtti Catti-brie ve bu düşünce konuşmaya çalışan Regis’in kekelemesine neden oldu.</p>

  <p class="block">“Somurtma,” dedi Catti-brie. “Seçimi tek başına yapmayacaksın. Banak, devlerin mancınıklarını on günden az bir süre içinde getireceklerini düşünüyor; üstelik bu sefer onlara engel olamayacak. Bu savaş makinalan saldırıya başladığı zaman ya geri çekilmek ya da haritadan silinmek zorunda kalacağız.”</p>

  <p class="block">“Ve Bekçi Vadisi’nin üst bölgesini ele geçirirlerse içeri girmekten başka şansımız olmayacak,” dedi Regis. “Arkamızdan gelmeye kalkarlarsa da onları aşağı indiririz,” diye acımasızca ekledi Catti-brie.</p>

  <p class="block">Herşey -zamanlama ve savaş- düşmanlarının kontrolünde olduğundan Regis bunun düşük bir ihtimal olduğunu düşünüyordu.</p>

  <p class="block">Catti-brie ayağa kalktı.</p>

  <p class="block">“Banak’ın yanına gidiyorum,” diye belirtti.</p>

  <p class="block">İskemlenin yanındaki Taulmaril’i alıp kararlı ve hatta kızgın bir ifadeyle omzuna astı. Fakat Regis bu kararlılığın arkasındaki yorgunluğu görebiliyordu.</p>

  <p class="block">Daha kadın dışarı çıkamadan kapı çaldı ve içeri iki Mirabar elçisi girdi; gnomun kolları parşömen kağıtlarıyla doluydu. “Yapabiliriz,” diye açıkladı Nanfoodle henüz kimseye kendini selamlama şansı vermeden. “Yapabiliriz!”</p>

  <p class="block">“Yapabiliriz?” diye sordu Catti-brie, Regis’e dönerek.</p>

  <p class="block">Regis kadının sorularına son vermek amacıyla elini kaldırdı. “Şüphelendiğin gibi mi?” diye sordu cüce, gnoma.</p>

  <p class="block">“Tabii ki,” dedi Nanfoodle. “Ve şans bizden yana… Çökelti, Bekçi Vadisi’nin kuzey ucunun altında, açık tünellere oldukça yakın bir yerde bulunuyor. Böylece çok kazmamız gerekmeyecek.”</p>

  <p class="block">“Bu küçük adam neden bahsediyor?” diye sessizce sordu Catti-brie.</p>

  <p class="block">Hoplayıp zıplayan Nanfoodle’in yanındaki Shoudra’nın ifadesi oldukça ciddiydi. “Pikel Bouldershoulder Tn yardımıyla metal tüpleri oldukça kısa bir sürede hazırlayabiliriz,” diye açıkladı Nanfoodle, “bize yardım edebilecek cüceleriniz varsa sadece bir gün içinde…” “Tüpler?” diye sordu Catti-brie ve bakışlarını Nanfoodle’dan sadece omuz silken Shoudra’ya çevirdi, sonra Regis’e döndü.</p>

  <p class="block">“Ne biliyorsun?” diye sordu Regis, Shoudra’ya.</p>

  <p class="block">“Nanfoodle’in gelişmeler karşısında heyecanlandığını biliyorum,” diye cevapladı Shoudra. Küçük gnom hoplayıp zıpladığından kadın sadece herkesin zaten bildiği bir gerçeği dile getirmiş oldu.</p>

  <p class="block">“Yapabiliriz Vekil Regis,” diye diretti Nanfoodle. “Sadece emrini ver ve ben de işçileri ayarlayayım. Pikel, Ivan ve benimle birlikte yinni cüce işi tamamlamak için yeterli olacaktır.</p>

  <p class="block">Bundan fazlası sadece diğerlerinin işine engel olur! Ha ha!”</p>

  <p class="block">“Regis?” diye bu kez ısrarlı sordu Catti-brie.</p>

  <p class="block">Cüce avuçlarıyla gözlerini kapatarak derin bir iç çekti. Gnom’un gazlan bulmadaki başarısına şaşırmıştı ve bu şaşkınlık olumlu olmayabilirdi. Nanfoodle’in neşesine rağmen bu yeni gelişme zaten başı belada olan Regis için işleri daha da zorlaştırıyordu. Evet, gno-mun ihtiyacı olan ‘tüpleri’ sağlamak için ordusunu görevlendirmişti ama bu pek de riskli bir eylem sayılmazdı. Oysa gnomun planını devam ettirmek için cücelerini, özellikle de Banak ve kuzeydeki adamlarını, çok daha riskli ve tehlikeli bir savaşa sokması gerekecekti.</p>

  <p class="block">Peki Nanfoodle haklı çıkar ve planını gerçekleştirirse ne olurdu? Regis iliklerine kadar ürperdiğini hissetti ve Catti-brie’ye döndü. “Dağ sırtının altındaki tünelleri tekrar alabilir miyiz?” “Devlerin aşağısındaki mi?” “Evet orası.”</p>

  <p class="block">Kadın bir kez daha merakla gnoma baktı, arkasına yaslandı ve düşündü. Orkların o tünelleri tutmak için ne kadar azimli olduğuna dair en ufak bir fikri yoktu; üstelik tepelerinde de devler vardı.</p>

  <p class="block">Labirentin stratejik değeri önemsiz olduğundan direniş zayıflatılabilirdi. “Yapabileceğimizi umuyorum,” diye cevapladı.</p>

  <p class="block">Nanfoodle ciyaklamaya benzer bir ses çıkarıp yumruğunu havaya kaldırdı. Küçük adamın neşesini biraz azaltmak isteyen kadın “Yine de pek kolay bir savaş olmayacak,” diye ekledi.</p>

  <p class="block">Regis bakışlarını Nanfoodle’dan Shoudra’ya çevirdi, sonra tekrar Nanfoodle’a ve ardından Shoudra’ya baktı. Gözleriyle kadından yardım dileniyor, ona gnomun bu çılgın planına güvenip güvenmeyeceğini soruyordu. Onu anlayan kadın hafifçe başını salladı.</p>

  <p class="block">Catti-brie’ye “Mancınıkları ne zaman tamamlanır?” diye sordu cüce. “On gün içinde,” diye cevapladı kadın. “Üç gün içinde de olabilir.”</p>

  <p class="block">“O zaman Banak’ın yanına git ve bir birlik oluştur. Yarından sonraki sabah tünelleri geri almış olun,” diye talimat verdi vekil. “Nanfoodle öğleden sonra size yardım gönderecek.”</p>

  <p class="block">“Ivan Bouldershoulder seni yukarıda bekliyor olacak,” diye araya girdi gnom. “Neler olup bittiğini bana söylemeyi düşünüyor musunuz?” diye sordu Catti-brie.</p>

  <p class="block">Regis diğer ikisine baktı, burnundan soludu ve omuz silkti.</p>

  <p class="block">“Bunu yapmaya korkuyorum,” diye itiraf etti. “Bana inanmazdın ve inansaydın beni olduğum yerde öldürürdün.”</p>

  <p class="block">O zaman bütün gözler bunun mimarı olan Nanfoodle’a çevrildi. “Yapabiliriz,” diye teminat verdi küçük gnom.</p>

  <p class="block">Banak’ın batı sırtındaki tünelleri geri almak için gönüllü aradığını duyan Tred McKnuckles, Torgar Hammerstriker ve Ivan BouldershoulderTn yanına gitti. Tred kendilerine yaklaştığında dalgın olan ikili onun farkına varmadı. Dikkatlerini Torgar’ın elinde tuttuğu, bir yanı ayna gibi parlak, geriye kalan yerleri pürüzsüz bir tahtadan oluşan küçük bir kutuya yöneltmişlerdi.</p>

  <p class="block">Felbarr Kalesi’nden olan cüce diğerlerini “Merhaba,” diyerek selamladı. “Sana da merhaba,” dedi Ivan.</p>

  <p class="block">Torgar başını sallayıp gülümsedi ve kutuyu incelemeye devam etti.</p>

  <p class="block">“Siz tüneller için yapılacak savaşa gidiyor musunuz?” diye sordu Tred, Torgar’a. “Size katılabilir miyim?”</p>

  <p class="block">“Evet, evet,” diye cevapladı Torgar. “O leş kokulu orkları defetmek üzere sabah yola çıkacağız. Ben ve adamlarım bize eşlik etmenden memnuniyet duyarız.”</p>

  <p class="block">“Bunu neden yaptığımızı bilen var mı?” diye sordu Tred. “O kokuşmuş orklara arkalarındaki delikten de saldırabileceğimizi düşünüyorum.”</p>

  <p class="block">Torgar ve Ivan karşılıklı sırıttı. Sonra Torgar kutuyu gösterdi. “Nedeni bu,” diye açıkladı.</p>

  <p class="block">Tred kutuya uzandı ama Torgar onu geri çekti. “Dikkatli tut,” diye uyardı cüce.</p>

  <p class="block">“Benim küçük okların yağıyla dolu,” diye açıkladı Ivan ve elini arbaletinin patlayıcı oklarının durduğu yere götürdü. “Ve küçük gnomun yaptığı bir karışım; havaya karıştığı an patlayan bir şişe ateş suyu.”</p>

  <p class="block">Tred yüzünü buruşturup elini geri çekti.</p>

  <p class="block">“O halde içeri bombalarla giriyoruz?” diye sordu Tred.</p>

  <p class="block">“Yok, o lanet orklardan kurtulmak için çekiçlerimizi ve baltalarımızı kullanacağız,” dedi Torgar, “bombalar sonrası için.”</p>

  <p class="block">Tred meraklı gözlerle onlara baktı ama ikisi de sadece omuz silkinişti.</p>

  <p class="block">“Hepsi bizim dışımızda gelişiyor,” diye itiraf etti Torgar. “Ama Banak o tünelleri almamızı istiyor, dolayısıyla biz de alacağız. Gnomun büyüsünün ne olduğunu sonradan göreceğiz.”</p>

  <p class="block">“Daha kötüsü de olabilirdi,” diyerek araya girdi Ivan. “Hiç değilse biraz ork ezeceğiz.” “Bu hep güzeldir,” diye onayladı Torgar ve Tred başını salladı.</p>

  <p class="block">Nanfoodle şemaları onun önüne yaydığında “Yüüüz onbir ayak daha!” diye haykırdı Wocco Brawnanvil.</p>

  <p class="block">“Yüz onbir artı otuz,” diye düzeltti Nanfoodle.</p>

  <p class="block">“Demir ocaklarının on gün daha kapalı kalmasına neden olacaksın seni aptal gnom!”</p>

  <p class="block">“On gün daha mı?” diye sordu gnom. “Hayır, olmaz, benim buna yarın ihtiyacım var. Asistanlarım onları oluklardan parça parça çekiyor olacak.”</p>

  <p class="block">Wocco birkaç dakika boyunca küfürler savurdu; kuşkusu konuşmasına engel oluyordu. “Yedi ayak uzunluğunda,” dedi en sonunda. “Yüüüz elli parça!”</p>

  <p class="block">“Yüz altmış iki,” diye düzeltti Nanfoodle. “Kalan bir tanenin yarısıyla birlikte…” “Bunu yapamayız!”</p>

  <p class="block">“Yapmalısınız,” dedi gnom. “Bu ticari bir istek olsaydı o ocakları körükler ve işi yaptırırdın.”</p>

  <p class="block">“Tüccarlar bize para ödüyor,” dedi Wocco ruhsuzca. “Ben de öyle,” diye ısrar etti Nanfoodle. “Peki ne ödüyorsun küçük adam?”</p>

  <p class="block">Kendisini izleyen demircileri görünce gösterişli bir hareket yaparak “Bir yığın dev,” diye cevapladı Nanfoodle. “Bir yığın dev ve Mithril Salonu’yla Banak Brawnanvil için bir zafer. Size bundan daha azını önermiyorum sevgili Brawnanvil Efendi.”</p>

  <p class="block">“Bunun için silahlarımızı yapıyoruz,” diye itiraz etti demirci.</p>

  <p class="block">“Bu da bir silah,” diye teminat verdi Nanfoodle. “Sizin yaptığınız herhangi bir silah kadar da muhteşem. Yüz altmış iki. Bunu yapabilirsin.”</p>

  <p class="block">Wocco diğer demircilere baktı.</p>

  <p class="block">“Oldukça fazla bir metal,” diye belirtti demircilerden biri. “Demirhanelerimizin yansından çoğunu kapatır,” dedi bir başkası. “Daha da fazlasını,” diye belirtti bir üçüncü.</p>

  <p class="block">Nanfoodle yeniden “Bunu yapabilirsin,” dedi Wocco’ya. “Bunu yapmalısın. Banak ve kuvvetleri için zaman daralıyor. Onları hayal kırıklığına uğratıp uçurumdan aşağı mı iteceksin?”</p>

  <p class="block">Gnom bu sözlerin etkili olduğunu anlamıştı; Wocco göğsünden nefes almış, dişlerini sıkmış sonra da öfkeyle somurtmuştu.</p>

  <p class="block">Nanfoodle bir an için cücenin kendisine yumruk atacağını düşündü ama geri çekilmedi ve “Bu Banak’ın sürülere karşı direnmek için son şansı. Sizin üstün çabanız olmadan felaketle sonuçlanacak bir geri çekilme yaşayacak,” diye ekledi. Wocco önceki duruşunu korudu ama gnomu boğazlamaya kalkmadı ve sonunda cücenin öfkesi yatışmış göründü. Diğer demircilere baktı.</p>

  <p class="block">“Onu duydunuz. Yapçak işlerimiz var.” Wocco, Nanfoodle’a döndü ve “Senin ölcmün hatalıysa diye iyi bi ölçü alındıktan sonra istediğin yüüz altmış ikiyi alacaksın,” dedi.</p>

  <p class="block">Demirci şefi birliğine doğru hızla harekete geçince Nanfoodle masasına yerleşti. Bir yığın şekil toplamaya başlamıştı ama sonra durdu ve aniden gelen bir bunalma hissiyle elleriyle gözlerini kapadı. Bunu gerçekten yaptığına ve cücelerin kendisine böylesi bir riske girecek kadar güveniyor olduğuna inanamıyordu.</p>

  <p class="block">Güvenlerini boşa çıkarmamayı umdu; sağduyuyu kaybettiğini biliyordu. Üstelik planlarını Regis’e, Shoudra’ya, Wocco Brawnanvil ve diğerlerine böylesi savunmuş olsa da sözcüklerinin düşüncelerinden daha güçlü ve sağlam olduğunu kabul etmek zorundaydı.</p>

  <p class="block">Nanfoodle, Mithril Salonu’nun tamamını yıkıyor olmamayı yürekten umdu.</p>

  <h1 id="sigil_toc_id_27">TEZAHÜRATI SUSTURMAK</h1>

  <p class="block">Arganth Snarrl, dağın doğusundaki tünelden çıkan ork kabilesine “Obould Gruumsh’dur!” diye bağırdı.</p>

  <p class="block">“Elf şeytanını öldürdü; hepimiz bu muheteşem zafere tanıklık ettik! O seçilmiş olandır! O bizi zafere taşıyacak kişidir!”</p>

  <p class="block">Şamanın arkasındaki düzinelerce yoldaşı bu haykırışa katıldı ve dağ evlerinden çıkıp etrafa bakman diğer orklar da yavaş yavaş onlara eşlik etti.</p>

  <p class="block">“Tehlikeli olanlan o,” diye bildirdi Innovindil, Drizzt’e; ikili alçak bir taş duvarın ardına eğilmişti. Bir süredir Arganth’ı dinliyorlardı ve ork samanının Obould’a olan yoğun övgüsüyle sarsılmışlardı.</p>

  <p class="block">“Obould’un değersiz tanrısının bir yansıması olduğuna gerçekten inanıyor,” diye cevapladı Drizzt.</p>

  <p class="block">“O zaman değersiz tanrısının ölümünü izleyecek.”</p>

  <p class="block">Innovindil bu öfkeli sözleri söylerken Drizzt’e bakmamıştı ama o kadının gözlerindeki ve kalbindeki yoğunluğu hissedebiliyordu. Kadına, aynı öfkeli tavrı yüzünden onun kendisini azarladığını ve intikam açlığını bir kenara bırakması gerektiğini söylediğini hatırlatmak istedi. Ama elfın yanına kıvrılıp onun zarif yüzüne bakınca Drizzt oradaki kederin farkına vardı. Tabii ki acı çekiyordu ve kendisine söylediği akılcı sözlere rağmen bu acı onun gardım düşürüp pek de alışık olmadığı zayıflığını ortaya çıkarıyordu. Yakın zamanda çok sevdiği bir arkadaşını kaybeden Drizzt bunu oldukça iyi anlayabiliyordu. “Ork kralı birliklerini toplayıp güneye gitti ama bu burada,” diye belirtti Drizzt. “Dağdaki deliklerinden çıkan sürüleri harekete geçirmek için,” dedi Innovindil.</p>

  <p class="block">“Bunun önemini yadsıyamayız,” dedi Drizzt. “Ve onun Obould’a yakın olduğunu biliyoruz. Belki bazı bilgiler verebilir.”</p>

  <p class="block">Innovindil dönüp drowa baktı. Yüzündeki ifadeden Drizzt’in ne demek istediğini anladığı belli oluyordu. “Büyük ihtimalle tünellerin içinde kamp kuracaklar,” dedi kadın.</p>

  <p class="block">Drizzt doğuya baktı ve başıyla onayladı; şafağın açık mavi tonları ufukta belirmeye başlamıştı.</p>

  <p class="block">Ayrıca tünelden çıkan yeni ork birlikleri uzağa gitmemişti.</p>

  <p class="block">“Geceye kadar harekete geçmeme ihtimalleri yüksek,” dedi Innovindil.</p>

  <p class="block">Drizzt bölgeye bir göz atıp Innovindil’in omzuna hafifçe vurdu ve kendisini izlemesini işaret etti.</p>

  <p class="block">“Yeraltından gidip yolumuzu öğrenelim,” diye açıkladı. “Şamanı uyurken yakalayacağız. Ondan öğrenmek istediğim çok şey var.”</p>

  <p class="block">İki drow karanlığın içindeki her yarığı, her çatlağı ve her çıkıntıyı keskin gözleriyle tarayarak, tünellerin içinde dikkatle ilerliyordu. Proffıt’in hantal trolleri yüzünden Kaer’lic ve Tos’un pek çok kez durmuş ve etrafı dinlemişti; ama trollerin çıkardığı arbede gözcülük yapmalarına fazlasıyla engel olmuştu.</p>

  <p class="block">Yuvarlanıp duruyorlar, diye işaret etti Kaer’lic’in parmakları; yüzünde bir tiksinme ifadesi vardı.</p>

  <p class="block">Cüce kanına susamışlar, diye cevapladı Tos’un. Proffıt, cücelerin ateşiyle karşılaşmaya gerçekten de bu kadar can atıyor mu? Ne de olsa sakallı halk trollerle nasıl savaşmaları gerektiğini iyi biliyor!</p>

  <p class="block">Kaer’lic onu onaylamaya yeltendi ama taşlardan gelen bir fısıltı duydu. Parmakları birden durdu ve arkadaşına sessiz olmasını işaret ettikten sonra kulağını taşa dayadı. Cücelerin başka hiçbir şeyle karıştırılamayacak ayak sesleri işte oradaydı. Tos’un onun yanına geçti. Tine arkadaşlarımız mı? diye sordu parmakları. Kaer’lic başıyla onayladı.</p>

  <p class="block">“Oldukça büyük bir ordu,” diye fısıldadı. “Kırk ya da daha fazla, sanırım.” Ne kadar uzakta? diye sordu Tos’un’un parmakları.</p>

  <p class="block">Kaer’lic bir an durup dinledi, sonra başını salladı. Uzak değil… işaretini yapmaya başlamıştı.</p>

  <p class="block">Ama paralel, diye işaret ederek onun lafını kesti Tos’un. Ve bu tünellerin nerede kesişeceğini kim bilebilir? Kesin olan tek bir şey var, diye cevapladı Kaer’lic, düşmanlarımız güneye ilerliyor.</p>

  <p class="block">Trollmoors ‘a gidiyorlar. Nesme için takviye birliği mi? diye sordu Tos’un.</p>

  <p class="block">Kaer’lic taş duvara yeniden baktı; kuşkulu bir ifadesi vardı.</p>

  <p class="block">“Eğer öyleyse süs niyetine olacak,” diye fısıldadı kadın. “Belki de Mithril Salonu’nun komşularına olan desteğini göstermek amacıyla yaptığı bir jesttir.”</p>

  <p class="block">Troller yaklaştıkça arkalarındaki koridorda sesler yankılandı. İki drow birbirine baktı; ikisi de içlerinden aynı soruyu soruyordu.</p>

  <p class="block">“Proffıt, cüceleri kovalamayı diliyor ve bu Obould’un onların üzerinde kurmak istediği, belki de günlerce sürecek, baskıyı yaratacaktır,” diye bildirdi Tos’un.</p>

  <p class="block">Yüz ifadesine bakılacak olursa bu olasılık Kaer’lic’i pek de rahatsız etmemişti.</p>

  <p class="block">“Cüce ekibi kalabalık değilse belki de eğlenebiliriz,” diye devam etti Tos’un; yüzüne bir gülümseme yayılmıştı. “Bütün hızınla git ve düşmanımız tarafından kullanılan tünelleri geçebileceğimiz bir yer bul,” diye talimat verdi Kaer’lic. “Geri dönüp o lanetli bölgede tünel çıkışını bulmayı ummaktansa onları güneye kadar izlemek daha iyidir.” Tos’un başını saygıyla salladı ve ayrılmak üzere harekete geçti.</p>

  <p class="block">“Kendine dikkat et!” diye bağırdı Kaer’lic.</p>

  <p class="block">Drow rahibesi kendi sözlerine şaşırmıştı. Bunlar bir arkadaşın söyleyeceği şeyler değil miydi?</p>

  <p class="block">Peki Kaer’lic Suun Wett ne zamandan beri birini arkadaşı olarak görüyordu? Donnia ve Ad’non yıllardır onun yoldaşıydı ama hiçbirini kendilerine dikkat etmeleri için böylesi dramatik bir şekilde uyarmamıştı. Pek çok kez içlerinden bir ya da ikisinin öldüğüne inanmış ama hiçbir zaman ağlamamıştı; hatta kendi ihtiyaçlarından başka hiçbir şeyi de umursamaınıştı. O zaman Tos’un konusunda neden bu kadar ısrarcı davranıyordu?</p>

  <p class="block">Çünkü korkuyordu, çünkü zarar görebileceğini düşünüyor ve bundan endişe duyuyordu. Ayrıca Donnia ve Ad’non’un yokluğunda -kimbilir neredeydiler-Tos’un onun tek gerçek yoldaşıydı.</p>

  <p class="block">Proffıt ve ordusu yaklaştıkça kadının etrafına trollerin pis kokusu yayıldı ve bu sadece rahibenin arkadaşına verdiği değeri arttırdı. Tos’un olmadan hayatı dayanılmaz buluyordu.</p>

  <p class="block">Uzun, çok uzun bir süre Kaer’lic, Tos’un’un içinde kaybolduğu karanlık tünele baktı ve bu gerçeği düşündü. Yüzey yaratığı olmaya çalışmasına rağmen Drizzt Do’Urden kasvetli tünellerin derinliğine ayak bastığı an Karanlıkaltı’nda ne kadar uzun süre yaşamış olduğunu anımsadı. Onun yanındaki Innovindil elf zarafetiyle hareket ediyor ama tünellerde kara elf kadar kolay ve rahat adımlar atamıyordu. Drizzt, Karanlıkaltı’nda onun gün ışığında olduğu kadar başarılıydı.</p>

  <p class="block">Yıkık dökük taşlar arasında ana koridordan ayrılan doğal bir bacaya doğru ilerlediler. Innovindil’e bakan Drizzt onun şüphelerini görebiliyordu. Nasıl kaygılanmayacaktı ki? Drizzt onları ana koridorun tam ortasına getirmişti; orklar gelecek olursa oradan geçecek hatta büyük olasılıkla tam da onların olduğu yere kamp kuracaktı.</p>

  <p class="block">Yine de Drizzt sadece tünele bakıp gizlice gülümsedi. Innovindil bir drowun bu tarz yerlerde yapabileceği şeylerin pek farkında değildi. Orklar bacanın yanma kamp kursa bile drowun onların arasından kolayca süzülebileceğini de bilmiyordu.</p>

  <p class="block">Innovindil’e tekrar baktı, ona güven verircesine başını salladı. Sonra ikisi de sessizce oturup dakikaların geçip gitmesini bekledi.</p>

  <p class="block">Drizzt’in hassas gözleri karanlığın biraz dağıldığını fark edebiliyordu; dışarıda gün doğuyordu, bunu biliyordu. Kısa bir süre sonra orkların ayak sesleri duyuldu. Drizzt yaklaşık iki düzine orkun içeri girdiğini düşünüyordu. Onlar harekete geçtiğinde Innovindil’e olduğu yerde kalmasını, sonra da, tıpkı bir örümcek gibi, önce başını uzatarak bacaya doğru kıvrılmasını işaret etti. Sesleri dinlemek için bir an durdu, başını koridora doğru uzattı ve etrafa baktı. Orklar derinlere inmiş ama çok ilerlememişti. Ortada dolandıklarını, muhtemelen kamp kuruyor olduklarını hissedebiliyordu. Geri döndü.</p>

  <p class="block">“İki saat,” diye fısıldadı Drizzt, Innovindil’in kulağına.</p>

  <p class="block">Sabırlı elf başını salladı. İkisi de rahatça oturdu ve Innovindil, Drizzt’i şaşırtarak başını göğsüne dayayabilmesi için onu kendine doğru çekti. Adam rahatladığı zaman kadın onun uzun, gür beyaz saçlarını okşadı ve hatta onu alnından öptü. Rahat bir yer ve sıcak bir paylaşımdı; Drizzt uzun zamandır hiç olmadığı kadar rahat hissetti.</p>

  <p class="block">İki saat çabucak geçip gitti. Fakat sonra o huzurlu yerden kalkıp içindeki avcıyı uyandırmayı başardı. Bir kez daha arkadaşına olduğu yerde kalmasını söyleyip, önce başını sokarak bacadan içeri girdi.</p>

  <p class="block">Koridor temizdi. Drizzt güçlü parmaklarını bacaya soktu ve kendini içeri çekip sessizce tünele indi. Bıçaklarını çekti, sürünerek derinlere doğru ilerlemeye başladı ve aradan çok geçmeden, koridorda bir çift küçük odanın yanına kurulmuş olan ork kampını buldu.</p>

  <p class="block">Dolambaçlı ve engebeli koridor düşmanlarını gözlemesi için fazlasıyla olanak sunuyordu. Uyanık olan birkaç tanesi küçük bir ateşin etrafında dolanıyordu. Başka bir grup ise duvarın dibinde yemek yiyip sohbet ediyordu. Onların ilerisinde içinde orkların uyuduğu yüksek bir odaya açılan bir boşluk vardı. Karşılarında yine uyuyan orklarla dolu başka bir oda vardı. Drizzt şaman giyisili bir ork gördü ama o şaman, Kral Obould’un onca değer verdiği Arganth yaratığı değildi.</p>

  <p class="block">Drow palalarını kınına sokup daha yakına ilerledi. Bir fırsat kol-luyordu. Aradan dakikalar geçti; sonunda bütün orklar sırtüstü yatıp gözlerini kapadı. Drizzt hiç tereddüt etmedi. Pelerinini etrafına sarıp sürünmeye başladı; sadece köze dönüşmüş küçük ateşin karşısındaki duvarın gölgelerinde ilerliyordu. Ana bölgeyi geçtikten hemen sonra durdu, hâlâ konuşan orkların dikkatlerinin dağılmasını bekledi ve usulca yanlarından kayıp yolun karşısındaki küçük odaya doğru ilerledi.</p>

  <p class="block">Derin bir uyku çeken Arganth’ı gördü.</p>

  <p class="block">Aynı hareketleri bu kez ters yöne doğru yapıp bacaya geri döndü ve Innovindil’i kendisini beklerken buldu. Planı tekrar gözden geçirdi ve sonra onu kadına fısıldadı; arada susuyor, yakınlardaki düşmanları uyandırmadığından emin olmaya çalışıyordu. Bunun üzerine Innovindil’e drow işaretlerini öğretmesi gerektiğini düşündü ve bu düşünce neredeyse yüksek sesle gülmesine neden oldu.</p>

  <p class="block">Bu dili bir zamanlar Regis’e öğretmeyi denemiş ama cücenin kalın parmakları, tüm becerisine rağmen, harfleri oluşturmayı başaramamıştı. Drizzt bütün hareketleri açıklamıştı ama Regis onları telaffuz edememişti! İşaretleri Catti-brie’ye de öğretmeyi denemişti, üstelik az da olsa başarılı olmuştu ama Catti-brie kadar akıllı bir insan bile doğru koordinasyona sahip değildi. Oysa Innovindil’in bu kıvraklığa sahip olduğundan emindi. Belki de daha çok vakitleri olduğu bir an ona işaretleri gösterebilirdi.</p>

  <p class="block">Drizzt planını anlattığında “Sonra dışarı çıkmakta zorlanabilirsin,” diye cevapladı elf.</p>

  <p class="block">Kadının tek kaygısının onun güvenliği olduğunu fark eden Drizzt duygulanmıştı; üstelik her şey yolunda giderse orkların peşine düşeceği kişi de elf olacaktı.</p>

  <p class="block">Bunun üzerine, dağlardan gelen orkların çok yakına kamp kurmadığından emin olmak amacıyla yeniden geceye karıştılar.</p>

  <p class="block">Sonra yeniden tünele, ork kampına en yakın dönemece döndüler. Birbirlerinin omuzlarına vurup başlarını salladıktan sonra Drizzt, önceden yaptığı hareketleri tekrarlayarak, ileri süzüldü. Karşı odada oturan grup itişip kakıştığından</p>

  <p class="block">Arganth’ın ve diğerlerinin olduğu odaya girmesi daha çok vakit aldı ama sinsi drow sonunda bunu başardı.</p>

  <p class="block">Teker teker hepsinin boğazını kesti ve sadece şamanı canlı bıraktı.</p>

  <p class="block">Arganth, ağzını kapatan bir el ve sırtına değen bir pala ucuyla kabaca uyandırılmıştı.</p>

  <p class="block">“Tek bir ses çıkarırsan kalbini deşerim,” dedi Drizzt; sesi korkmuş şamanın kulağına bir vızıltı gibi geliyordu.</p>

  <p class="block">İçeri giren olursa diye ArganthT kalkan olarak kullanıp duvara doğru çekti ve yere yatırdı. Kirli bir battaniye bulup üzerlerine örtmeyi bile başardı.</p>

  <p class="block">Drizzt bekledi. Innovindil’e şamanı yakalamak için kendisine zaman vermesini söylemişti. Duyduğu bir çığlık elfın işe koyulduğunu gösteriyordu.</p>

  <p class="block">Küçük odanın dışındaki orklar itişip kakışmaya başlamıştı; bazıları Drizzt’in yanından geçip tünele gidiyordu ama çoğu ya tam zıt yöne ilerliyor ya da ortalıkta öylece dolanıyordu. Bir tanesi odanın girişine gelip yardım istedi ama tabii ki odanın içindeki hiç kimse ne hareket etti ne de ona cevap verdi. Drizzt, ArganthT daha da sıkı tutup battaniyeyi üzerine iyice bastırdı.</p>

  <p class="block">Duyduğu başka bir çığlık Innovindil’in yayının ikinci kurbanını da öldürdüğünü anlamasını sağladı.</p>

  <p class="block">Birkaç dakika sonra Drizzt bacaklarını altına aldı ve ArganthT hızla kaldırıp kapıya doğru sürükledi. Drizzt uygun anın geldiğini anlayıp dışarı süzüldü ve sola; tünelin derinliklerine doğru ilerledi. Karşısına çıkan ilk dehlize dalıp ArganthT içeri çekti.</p>

  <p class="block">Koridordaki sesler azalınca bir süre bekledi. Sonra tutsağını yeniden dışarı çıkardı ve içinde tek bir canlı olmayan ork kampını geçti. Drizzt koridorda Innovindil’in vurduğu üç ölü ork gördü.</p>

  <p class="block">Drow ve tutsağı geceye doğru ilerledi ve Drizzt şamanı ancak o zaman serbest bıraktı.</p>

  <p class="block">“Bağırırsan boğazını keserim,” dedi ve Arganth’ın yüz ifadesinden akıllı şamanın söylediklerini gerçekten anladığını fark etti.</p>

  <p class="block">“Obould seni öl…” diye söze başladı şaman ama palanın sivri ucu boğazına değdiği an sustu.</p>

  <p class="block">“Evet… Obould,” diye cevapladı Drizzt. “Obould hakkında uzun uzun konuşacağız, söz veriyorum.”</p>

  <p class="block">“Sana hiçbir şey anlatamayacağım!”</p>

  <p class="block">“Aynı fikirde değilim.” Pala boğazına batıyordu. “Ölmek isteyeceğini sanmıyorum.” O anda Arganth tuhaf bir şekilde gülümsedi ve boğazını bıçağa doğru bastırdı.</p>

  <p class="block">“Gruumsh benimle!” dedi ve birden kendini öne doğru attı.</p>

  <p class="block">Ama Drizzt ondan daha hızlıydı. Diğer bıçağını kınından çıkarıp palanın ucuyla ona vurdu. Bu darbe Arganth’ın kafatasına isabet etti ve adam yere yuvarlandı. Hareket etmeye ve bağırmaya kalktı ama Drizzt adam kıpırtısız kalıncaya kadar ona tekrar tekrar vurdu.</p>

  <p class="block">Lanet okuyan Drizzt bıçaklarını kınına sokup şamanı omzuna aldı ve hızla gecenin içine karıştı.</p>

  <p class="block">Innovindil’i, anlaştıkları gibi, mağarada bulunca rahatladı. Drow baygın şamanı onun ayaklarının dibine bıraktığında kadının ifadesi hiç değişmedi.</p>

  <p class="block">“Mağarada üçünü öldürdün,” dedi kadına.</p>

  <p class="block">“Ve dışarıda daha fazlasını,” diye cevapladı kadın ve ona zalimce baktı. “Beni izlemeye devam etselerdi hepsini öldürürdüm.”</p>

  <p class="block">Drizzt karşılık vermedi; bu kez Innovindil’in öfkesini arttırmak istemiyordu. “Bize Tarathiel’in intikamını almamızı sağlayacak bilgiyi verecek,” dedi Drizzt. Ölü elften bahsetmesi Innovindil’in acıyla yüzünü buruşturmasına neden oldu.</p>

  <p class="block">“Ve bu ork belasını alt etmemize yardım edecek,” diye güçlükle cevap verdi kadın; sesi titriyordu.</p>

  <p class="block">“Tabii ki,” dedi Drizzt ve gülümsedi.</p>

  <p class="block">Arganth kımıldadı ve Drizzt onun incik kemiğini tekmeledi. Şimdi konuşma zamanıydı.</p>

  <p class="block">“Nesme’nin köpekleri dağıldı,” dedi Proffıt’in başlarından biri. “Ve kaçıyorlar,” diye cevapladı diğeri. “Ve saklanıyorlar,” dedi ikisi birden.</p>

  <p class="block">Kaer’lic sırayla onlara baktı; bu çirkin iki başlı yaratıkla uğraşmanın ne kadar rahatsız edici bir şey olduğunu belli etmemeye çalışıyordu.</p>

  <p class="block">“Belki de cüceler onları arar,” diye cevapladı drow. “O zaman biz de cüceleri izleriz,” dedi Proffıt’in başı.</p>

  <p class="block">“Ve onları öldürürüz,” diye ekledi ikincisi. “Ve onları ezeriz,” diye ekledi birincisi. “Ve onları yeriz,” dedi ikisi birden. “Cüceleri yemek ve Nesme köpekleriyle uğraşmak için sadece küçük bir trol grubu kalmalı,” diye açıkladı ilk baş. “Gerisi Mithril Salonu’ndaki savaşı başlatmak üzere harekete geçecek.”</p>

  <p class="block">Kaer’lic ekşi suratını göstermemeye çalıştı.</p>

  <p class="block">“Ama herhalde düzinelerce cüce vardır,” diye cevapladı kadın. “Çetin bir birlik. Onları hafife almak aptallık olur.” “Hmmm,” diye düşündü trolün başları.</p>

  <p class="block">“Güneye giden cüceleri hep beraber izlersek daha iyi olur,” dedi Kaer’lic. “İyi bir yemek yiyelim ve sonra Mithril Salonu’na dönelim.” “Ama Obould…”</p>

  <p class="block">“Burada değil,” diye lafını kesti Kaer’lic. “Ayrıca Mithril Salonu’na gerçek bir baskıya da başlamadı. Bu cücelerin ve</p>

  <p class="block">Nesme köpeklerinin işini bitirecek ve sonra Mithril Salonu’na dönüp savaş başlatacak kadar zamanımız var.”</p>

  <p class="block">Drow bir an için Proffit’e Obould’un kendisini kullanıyor olduğunu, gerçek bir plana bile sahip olmadan, yaşayacakları kaybın boyutunu bilmesine rağmen trollerini Battlehammer Klanı’nın çok iyi bildiği tünellerdeki arbedenin içine atıyor olduğunu açıklamayı düşündü. Ama kızgın bir iki başlı trolün karşısındaki her şeye -yalnız bir drow rahibesine bile-saldırabileceğini düşünerek bu isteğini bastırdı. Ayrıca Kaer’lic, Obould’a karşı tedbrili davranmaya başlamış olsa da Battlehammer Klanı’na baskı uygulamanın kötü bir şey olmayacağını düşünüyordu. Ayrıca bu süreç içerisinde birkaç düzine trol ölse kayıp bunun neresinde olurdu ki?</p>

  <p class="block">Proffıt cevap vermeye yeltendi -kadın kendisini onaylayacağını biliyordu-ama aceleyle geçite ilerleyen kişiyi görünce sustu.</p>

  <p class="block">“Onları cücelerin kullandığı ve buradan çok uzakta olmayan tünele yönlendirebiliriz,” diye açıkladı Tos’un. “Birleşmeyi sağlayan koridor arkadaşlarımız tarafından tutulacak ama içeri girmeyi başaracaklardır.”</p>

  <p class="block">Bunu söylerken devasa Proffit’e baktı; pek de hoşnut görünmüyordu.</p>

  <p class="block">Tabii ki aptal trol bu ince bakışın farkına varmamıştı.</p>

  <p class="block">“Gidelim o halde,” diye belirtti Kaer’lic. “Onları… ve umarım, Nesme mültecilerini izleyeceğiz ve…” durup Tos’un’a baktı, “…iyi bir ziyafet çekeceğiz.”</p>

  <p class="block">Drow arkadaşı tiksintiyle yüzünü buruşturdu ama Proffît’in iki yüzü de gülüyor, dişli ağızları sulanıyordu.</p>

  <p class="block">Ne kadar da iğrenç bir yaratık, diye işaret etti Kaer’lic, Tos’un’a, Ama Obould’u kızdırmak konusunda oldukça işe yarar.</p>

  <p class="block">Tos’un hızlı bir hareketle cevapladı; O zaman buna değer.</p>

  <h1 id="sigil_toc_id_28">LANETLİ GNOM</h1>

  <p class="block">Regis derin bir iç çekti ve keşif kolunun getirdiği parşömeni fırlattı. Çalışma masasının üzerine düşüp, orada her an savrulacakmış gibi durmadan önce havada sağa sola süzülüşünü izledi. ‘Endişe yığınına eklenecek bir belalı kağıt daha,’ diye düşündü buçukluk. Güneyden gelen keşif kolu, trollerin, Galen Firth’in ve Regis’in Nesme’ye yardım için gönderdiği ekibin peşine düştüğünü söylemişti.</p>

  <p class="block">Cücenin içgüdüleri bir ordu toplayıp elli cüceyi kurtarmaya gitmesi gerektiğini söylüyordu.</p>

  <p class="block">Ama bunu nasıl yapabilirdi ki? Bin tanesi hâlâ Banak’ıa birlikte savaşıyor ve daha büyük bir grup Bekçi Vadisi’nin batısında konuşlanmış Banak’ı ve Mithril Salonu’nun batı kapılarını koruyordu.</p>

  <p class="block">Mithril Salonu’nun içinde yer alan sınırlı sayıdaki cüceyse yeterince meşguldü; tünelleri geziyor, malzeme sağlıyor, Banak’ın yanındaki yaralıları taşıyıp ölenlerin yerlerini dolduruyor ve demirhanelere koşup Nanfoodle’in ihtiyaçlarını sağlıyordu.</p>

  <p class="block">Demirhaneleri hatırlayan Regis’in yüzü buruştu ve hatta bir an için Nanfoodle’in bu çılgın planına son vermeyi düşündü. En azından bazı cüceler boş kalır o da onları güneye gönderebilirdi.</p>

  <p class="block">Cüce fark etmeden bir kez daha iç geçirdi ve elleriyle yüzünü kapadı. Kapıda bir tıkırtı duyunca yüzünü ovaladı ve misafirine içeri girmesini söyledi.</p>

  <p class="block">İçeri savaş giysilerine bürünmüş bir cüce girdi; fakat başında miğfer yerine sargı bezi vardı.</p>

  <p class="block">“Devlerin olduğu dağ sırtının altındaki tünelde savaş başladı,” diye bildirdi cüce. “Banak sana haber vermemi söyledi.” “Yaralarını sardırmaya gideceğin zaman yapmanı söyledi, değil mi?” dedi Regis.</p>

  <p class="block">“Pöh! Sadece bir sıyrık,” dedi cüce. “Buraya yeni savunma birlikleri oluşturabilmek için uzun mızraklar almaya geldim.”</p>

  <p class="block">Başını salladı ve odadan çıkmak üzere harekete geçti.</p>

  <p class="block">“Tünellerdeki savaş ne durumda?” diye sordu Regis cücenin açıklamalarını aklından geçirdikten sonra.</p>

  <p class="block">Cüce göründüğünden de kötü durumdaydı. Başındaki sargının bir tarafı kan içindeydi ve zırhı delik deşikti. Cüce arkasını döndü.</p>

  <p class="block">“Hiç tünelden bir düşman çıkarmaya çalıştın mı?” diye sordu. “İçeri iyice gömülmüş ve seni hazır bekleyen bir düşman?”</p>

  <p class="block">Regis başını sallarken yüzünü ekşitmemeye çalıştı. Cüce zalimce karşılık verdi ve odadan çıktı.</p>

  <p class="block">Bu Regis’in bir kez daha iç geçirmesine neden oldu ama cüce kapıdan çıkıncaya kadar beklemişti; ne de olsa zayıflığını ve çaresizliğini göstermek istemiyordu ama bu onu gerçekten etkiliyor; duygularını incitiyordu. Cüceler savaşıyor ve ölüyordu; onları orada tutmaya kendi karar vennişti.</p>

  <p class="block">Vekil olarak, Banak’ı ve ekibini çağırabilir, tüm Battlehammer Klanı’m, yeni gelenleri ve kendi savunma birliklerini Mithril Salonu’na sokabilirdi. Sıkıysa orklar o zaman onları çıkarmayı deneseydi! Ayrıca bu savaşın tam da orkların istediği şekilde ilerliyor olduğunu fark ettiğine göre belki de birlikleri geri çağırmak yapabileceği en mantıklı hareket olurdu.</p>

  <p class="block">Ama böyle bir hareket bütün bölgeyi istilacı orklara bırakmak, Dünyanın Omurgası’nın doğu uzantısının gölgelerinde yer alan vahşi topraklardaki iyi halkın savunmacılığını yapan ana krallık olarak bilinen Mithril Salonu’nu terk etmek anlamına gelirdi.</p>

  <p class="block">Her şey fazlasıyla karışık ve bunaltıcıydı.</p>

  <p class="block">“Ben lider değilim,” diye fısıldadı Regis. “Bana bu görevin verildiği güne lanet ediyorum.” Bu ümitsizlik hali çabuk geçti ve yerini dalgın bir gülümsemeye bıraktı; Regis bu sözleri söylediğini duysaydı Bruenor’un kendisine ne cevap vereceğini tahmin ediyordu. Cüce ona Gümbürgöbek derdi ve tabii ki elinin tersiyle ensesine bir şaplak atardı.</p>

  <p class="block">“Ah, Bruenor,” diye fısıldadı Regis, “Uyanıp bütün bu sorunlara bir göz atar mısın?”</p>

  <p class="block">Gözlerini kapadı ve öylesi kıpırtısız, öylesi solgun yatan Bruenor’u düşündü. Her gece Bruenor’u görmeye gitmiş ve cüce kralının yanındaki iskemlede uyumuştu. Drizzt ortalıkta değildi, Catti-brie ve Wulfgar ise savaşta, Banak’ın yanındaydı. Yine de Regis’in gönlü Bruenor’un yakın dostlarından biri yanında değilken, tek başına ölmesine el vermiyordu.</p>

  <p class="block">Buçukluk o an için hem korkuyor hem de umutlanıyordu. Bruenor’un hâlâ neden hayatta olduğunu bile anlayamıyordu; rahipler kendi yardımları olmadan cücenin bir gün bile dayanamayacağını söylemiş ve bunun üzerinden günler geçmişti.</p>

  <p class="block">‘İnatçı yaşlı cüce,’ diye düşündü Regis ve arkadaşının yanında oturmaya karar vererek ayağa kalktı.</p>

  <p class="block">Genelde Bruenor’u gündüz ziyaret etmezdi, hele yemeğini yemeden kesinlikle yapmazdı ama bir şekilde onun yanma gitmesi gerektiğini hissediyordu. Belki de Bruenor’un arkadaşlığına, kendisinin cüce kralının en yakın arkadaşı olduğunu hatırlamaya ve bu yüzden Battlehammer Klanı’na Vekilharçlık yapmayı kabul edişinin doğru olduğunu bilmeye ihtiyaç duyuyordu. Belki de sadece Bruenor’un yamndayken eski günleri hatırlıyor ve kendini güçlü hissediyordu. Diğerleri kaçarken sapasağlam duran, başkaları korkuyla titrerken kahkahalara gömülen Bruenor hep ne kadar da muhteşem bir örnek teşkil etmişti!</p>

  <p class="block">Kapıdan çıkmak üzereyken Regis’in aklına başka bir düşünce geldi ve Bruenor’a yapacağı ziyaretin kendisine vereceği bütün huzuru alıp götürdü.</p>

  <p class="block">Belki de Bruenor’un yanına gitmek isteme nedeni onun ruhunun kendisini çağırıyor oluşu ve gerçekten arkadaşı son nefesini verirken onun yanında olmak istiyorsa şimdi oraya gitmesini söyleyişinden kaynaklanıyordu.</p>

  <p class="block">“Yo hayır,” diyerek güçlükle nefes aldı ve bacaklarının el verdiği bütün güçle koridora koştu.</p>

  <p class="block">Hızı ve Bruenor’un odasına her zamankinden erken gidişi Regis’in beklenmedik bir bilgi edinmesini sağladı; kapıdan geçtiği zaman sadece Bruenor Battlehammer T yatağında ölü gibi yatarken bulmakla kalmadı, aynı zamanda yatağa eğilmiş Moradin’e dualar fısıldayan başka bir cüceyle karşılaştı.</p>

  <p class="block">Regis bir an için rahibin Bruenor’un öbür dünyaya geçişini hızlandırmaya çalıştığını ve arkadaşının son yolculuğuna tanıklık etmekte geciktiğini düşündü.</p>

  <p class="block">Fakat sonra gerçeği fark etti; rahip Cordio Muffınhead, Bruenor’a veda etmiyor, iyileştirici büyüler yapıyordu.</p>

  <p class="block">Gözleri faltaşı gibi açılan ve Bruenor’un bu iyileştirici büyülere karşılık verip vermediğini merak eden Regis ileri çıktı. Cordio bu ani hareketiyle onun varlığını hissetmiş ve nefesini tutup arkasını dönmüştü. Onun bu tedirginliği Regis’e boşa umutlandığını ve ortada dönen başka bir şey olduğunu göstennişti.</p>

  <p class="block">“Neyin peşindesin?” diye sordu buçukluk.</p>

  <p class="block">“Buraya her gün geliyor ve Bruenor’a ölümü için dua ediyorum,” diye ters bir şekilde cevapladı cüce; deyim yerindeyse</p>

  <p class="block">Regis bunun yarı gerçek olduğunu düşündü.</p>

  <p class="block">Cordio “Yani acılarını dindirmek için,” diyerek kendini aklamaya çalıştı, “Moradin’e ona acısız bir ölüm yaşatması için dua ediyorum.”</p>

  <p class="block">“Bana Bruenor’un zaten Moradin’in yanında olduğunu söylemiştin.”</p>

  <p class="block">“Evet ve ruhu da öyle olabilir… evet o… öyle olmalı,” diye kekeledi Cordio. “Bedeninin öbür tarafa geçişinin acılı olmasını istemeyiz, öyle değil mi?”</p>

  <p class="block">Regis bu cevabı duymamıştı; orada durmuş Bruenor’u düşünüyor, rahiplere onu rahat bırakmalarını söyledikten sonra cüce kralının ölmüş olması gerektiğini aklından geçiriyordu.</p>

  <p class="block">“Neyin peşindesin Cordio?” diye sormaya yeltendi buçukluk ama odaya başka biri daldığı anda sustu.</p>

  <p class="block">Stumpet Rakingclaw, Regis’in zaten odada olduğunu fark edinceye kadar “Vekilharç geli…” demeye başladı.</p>

  <p class="block">Kadının gözleri faltaşı gibi açıldı; geri çekilirken lanet okuyormuş gibi bir hali vardı.</p>

  <p class="block">“Evet, Cordio Muffınhead,” diye belirtti Regis. “Vekilharç geliyor bu yüzden Kral Bruenor’a yaptığın iyileştirici büyülere bir son ver ve bir an önce buradan uzaklaş.”</p>

  <p class="block">Bu suçlamayı yaparken Cordio’ya dönmüş ama cüce geri çekilmemişti.</p>

  <p class="block">“Evet,” diye cevapladı Cordio, “sen burada olmasaydın Stumpet de hemen hemen aynısını söyleyecekti.”</p>

  <p class="block">“Onu iyileştiriyorsun,” diye suçladı Regis, ikisini de inatçı bakışlarına hapsediyordu. “Her gün buraya geliyor ve onun vücudunu büyüyle doldurup nefes almaya devam etmesini sağlıyorsun. Onun ölmesine izin vermiyorsun.”</p>

  <p class="block">“Bedeni burada ama ruhu çok önce gitti,” diye cevapladı Cordio. “Bu saygısızlık!” diye haykırdı buçukluk.</p>

  <p class="block">“Evet,” diye onayladı Cordio, “Ama Bruenor’un bir görevi var ve buna tutunduğunu görebiliyorum.</p>

  <p class="block">Kral Bruenor’un bedeninin öbür tarafa geçmesine izin veremem.”</p>

  <p class="block">“Henüz değil,” dedi Stumpet.</p>

  <p class="block">“Ama onu geri getiremeyeceğinizi, ruhun ve bedenin ayrıldığını ve büyülerinize karşılık vermeyeceğini söyleyenler sizlerdiniz,” diye itiraz etti buçukluk. “Bruenor’u huzur içinde bırakma kararını vermemi sağlayan sizin kendi sözlerinizdi ve şimdi benim emrime karşı mı geliyorsunuz?”</p>

  <p class="block">“Kral Bruenor savaşı tamamlanmadan atalarının yanına gidemez,” diye açıkladı Cordio. “Ayrıca bunu Bruenor’un hatrı için yapmıyoruz; bunun BruenorTa hiçbir ilgisi yok.”</p>

  <p class="block">“Kral’la ilgili ama cüceyle değil,” diye ekledi Stumpet. “Orada Kral Bruenor Battlehammer adına Mithril Salonu için savaşan herkesle ilgili. Git Banak Brawnanvil’e Bruenor’un öldüğünü söyle ve bak bakalım ordusu ork baskısına ne kadar dayanabilecek…”</p>

  <p class="block">“Bu Bruenor için değil,” dedi Cordio. “Bruenor adına savaşanlar için. Mithril Salonu’nun bir krala ihtiyacı olduğunu herhalde anlıyorsundur.”</p>

  <p class="block">Regis karşı çıkmak istedi. Dudakları kıpırdadı ama ağzından tek sözcük çıkmadı. Gözleri aşağı, Bruenor’un; arkadaşının, kralın solgun ve kımıltısız yatan bedenine kaydı; güçlü elleri güçlü göğsünün üzerinde birleştirilmişti.</p>

  <p class="block">“Saygınlık yok…” diye fısıldadı buçukluk ama bu itiraz ona bile saçma gelmişti.</p>

  <p class="block">Bruenor’un hayatı onur, görev ve hepsinden de çok sadakatle geçmişti. Klanına ve arkadaşlarına sadıktı. Hayatta kalması, klanına ve arkadaşına yardımcı olacaksa, bu Bruenor’a çok acı verecek olsa bile, cüce kendisinin bu görevi yapmasına engel olacak herkesin suratına öfkeli bir yumruk savururdu.</p>

  <p class="block">Orada öylece durup çaresiz arkadaşına bakmak Regis’e acı veriyordu. Bu iki rahibin, üvey babaları hakkında en fazla söze sahip olan Catti-brie ve Wulfgar’ın isteğine karşı gelmesi Regis’i üzüyordu.</p>

  <p class="block">Ama buçukluk Cordio’nun mantığına ve Stumpet’in öne sürdüğü sebeplere karşı çıkamadı. Yaptıklarını ne onaylayarak ne de onlara itiraz ederek iki cüceye baktı, başını öne eğdi ve odadan dışarı çıktı; yüklü omuzlarına bir ağırlık daha binmişti.</p>

  <p class="block">İki ağır, demir tüp taş zeminde çınlayarak sekti ama sonunda Nanfoodle onları sabit tutmayı başardı. Gnom iki uzun demiri demirhanelerden buraya kadar taşıdıktan sonra üfleyip püfledi. Oturup dinlenmemiş onun yerine metal tüplerin duruşlarını ayarlamıştı.</p>

  <p class="block">Pikel Bouldershoulder demirlere ve ayaklarının dibindeki çamur yığınına meraklı gözlerle baktı.</p>

  <p class="block">Çamurdaki büyünün etkisinin yakında geçeceğini ve önceki katı formunu alacağını biliyordu. Yeşil sakallı cüce bir avuç çamur alıp iki borunun üzerine sürdükten sonra borulardan birinin ucunu incelemeye başladı.</p>

  <p class="block">Cücelerin boruların her iki tarafına da bir ağızlık koyduğunu fark edince, minnet dolu bir şekilde “Heh,” dedi. Nanfoodle’a el salladı. Gnom diğer tüpü alıp ucunu dikkatle Pikel’in kaldırdığı tüpe dayadı. Pikel ikisini birbirine bastırmaya yardım etti ve Nanfoodle birleşme yerlerini bir kumaş parçasıyla çabucak sardı. Pikel elindeki çamuru boruların birleşme yerine ve kumaş parçasına yaydı.</p>

  <p class="block">Çamuru iyice yedirdikten sonra o ve Nanfoodle boruları büyük bir dikkatle yere koydu. Nanfoodle çabucak küçük taşlar topladı ve onları metallerin kıvrımlı yerlerine tampon niyetine yerleştirdi; Pikel’in taşı sertleşinceye kadar onları sabit tutuyordu.</p>

  <p class="block">Ve Pikel’in taşı sertleşti; iki boruyu tek bir parçaya dönüştürdü.</p>

  <p class="block">“Ssssss,” dedi Pikel boruların birleşme yerlerini göstererek ve yüzünü buruşturdu.</p>

  <p class="block">“Evet, eğer böyle bırakırsak sızdıracaktır,” diye onayladı Nanfoodle. “Ama bırakmamalyız.”</p>

  <p class="block">Aceleyle uzaklaştı ve birkaç dakika sonra yanından geniş bir fırçanın ucu sarkan ağır bir kovayla geri döndü. Kovayı yere koyan Nanfoodle ucundan siyah katran damlayan fırçayı kaldırdı. Gnom yeniden boruların birleşme yerine doğru eğildi ve onları katranla yıkadı.</p>

  <p class="block">Parmaklarını sallayarak “Sssss yok,” dedi Pikel’e. “Hee hee heee,” diye onayladı yeşil sakallı cüce.</p>

  <p class="block">Pikel’i neşeli görmek Nanfoodle’ı memnun ediyordu. Kolunu kaybettiğinden beri daha somurtkan ve öncekinden de az konuşur olmuştu. Gerçi Nanfoodle onu dikkatle incelemiş ve Pikel’in ümitsizliğinin kendi kaybından çok, varolan sıkıntılı durumda diğerlerine yardım edememekten kaynaklandığını fark etmişti.</p>

  <p class="block">Yeşil sakallı cüceyi planına böylesi dahil etmek cüceye enerji vermiş ve yeniden gülümsemesini sağlamıştı; aslında Pikel zaten bu iş için en uygun kişiydi. Orada taşa dönen çamuruyla oturan Pikel her zamankinden de çok “Hee hee hee,” diyordu.</p>

  <p class="block">“Yukarıda savaşıyorlar,” diye bildirdi Nanfoodle. “Oooo,” diye cevapladı Pikel.</p>

  <p class="block">Ayağa kalkıp arkasını döndü; sanki savaş alanına gitmeye niyetlenmiş gibiydi.</p>

  <p class="block">Nanfoodle, Pikel’i kolundan tutup gitmesine engel olarak “Devlerin altındaki tüneller,” diye açıkladı. “Şansımız yaver giderse savaş daha biz onlara katılamadan biter. Ama arkadaşlarımızdan tünelleri uzun süre tutmalarını isteyemeyiz; bu Banak’ın kaynaklarının tükenmesine sebep olur.”</p>

  <p class="block">“Oooo.”</p>

  <p class="block">“Bunu sadece biz hafifletebiliriz Pikel,” dedi Nanfoodle. “Sıkı ve hızlı çalışarak bunu sadece sen ve ben yapabiliriz.” Bakışlarını metal tüpe kaydırdı.</p>

  <p class="block">“Uh huh,” diye onayladı Pikel ve önceki katı haline dönmeye başlayan çamur dolu kovayı kapıp yeniden işe koyuldu. Nanfoodle başıyla onaylayıp derin bir nefes aldı. Şimdi kararlı olmak gerekiyordu. Yapması gereken işi düşündü ve çok fazla işçi kullanacağı bir durum yaratmadan önce kendisine yardımcı olabilecek maksimum cüce sayısını çabucak hesapladı. Gnom, Regis’i ikna etmenin kolay olduğunu biliyordu; ne de olsa zor işe; tünelleri temizlemeye başlamışlardı.</p>

  <p class="block">Nanfoodle yukarıdaki savaş sahnelerini gözünün önüne getirdi. Kısa bedeninin bütün iliklerinin ürperdiğini hissetti.</p>

  <p class="block">“Lanet okçular!” diye haykırdı Tred McKnuckles.</p>

  <p class="block">Kendini bir taşın arkasına atarak tünelin yanına düştü. Cüceler tünelin dış bölgelerini; Bekçi Vadi’sinin güney uzantısını kolaylıkla ele geçirmişti ama derinlere ilerledikçe daha da sıkı bir direnişle karşılaşmışlardı.</p>

  <p class="block">Ivan Bouldershoulder ve Tred’in Felbarr’h arkadaşı Nikwillig’in de dahil olduğu Tred’in grubu uzun ve dar bir tünelde güçlü bir direnişle karşı karşıya kalmıştı.</p>

  <p class="block">Onların biraz uzağında orklar, yığılı taşlardan oluşan bir duvarı kazmış ve hafif mızraklarını fırlatıp, oklarını atacakları pek çok stratejik nokta elde etmişti.</p>

  <p class="block">Koridorun öbür ucuna aynı şekilde sığınan Ivan “Torgar solumuzdan bastırıyor,” diye seslendi Tred’e. “Geniş salonlara doğru ilerleyecek. Desteğimize ihtiyacı olacak!”</p>

  <p class="block">“Pöh!” diye homurdandı Tred ve kararlı bir şekilde taşın arkasından çıktı; ve anında onu başladığı yere gönderen üçlü bir okla vuruldu.</p>

  <p class="block">“Ah, seni aptal!” diye haykırdı Ivan.</p>

  <p class="block">Sallanan oklardan birini sapından tutarak “Canımı yaktı,” diye itiraf etti Tred.</p>

  <p class="block">“Seni buradan çıkaracağız,” diye söz verdi Ivan. Tred, iyi olduğunu vurgulamak amacıyla kollarını birleştirip başını salladı.</p>

  <p class="block">“Onları püskürtmek zorundayız,” diye seslendi Felbarr cücesi. “Dokuz Cehennem!” diye homurdandı hayal kırıklığına uğrayan Ivan.</p>

  <p class="block">Fişekliğinden bir arbalet oku çıkarıp dikkatlice nişan aldı. Bu okları IvanTn yardımıyla, arkadaşı Cadderly yapmıştı. İki ucu da som metaldendi, ortadan kesilmişlerdi; bu odacıklar küçük şişeler yerleştirmek için tasarlanmıştı. Bu şişeler hedefe çarptığı an patlayan büyülü yağ ile doluydu.</p>

  <p class="block">Ivan oku küçük yayma yerleştirdi -o da Cadderly’le birlikte tasarladıktan bir silahtı- sonra yüzüstü uzandı, kendini rahatlattı ve koridora doğru ateş etti.</p>

  <p class="block">Sadece bir arbalet olduğundan çok da hızlı atılamayan ok orklara doğru ilerledi. Barikat olarak kurulan kayalardan birine çarptı ve kayanın bir ucunu yıkarak patladı.</p>

  <p class="block">Ivan, “Bırak da duvarlarını budayayım,” diye seslendi Tred’e. “Bu domuzların koşarak kaçmasını sağlayacağız!” Başka bir ok daha yerleştirip nişan aldı ve tünelin içinde küçük bir patlama daha meydana geldi.</p>

  <p class="block">Ve tünel sallanmaya başladı.</p>

  <p class="block">“Ne yaptın?” diye sordu gözleri faltaşı gibi açılan Tred. Ivan’in gözleri de onunkiler gibiydi.</p>

  <p class="block">Çevrelerindeki gümbürtü artarken “Lanet olsun, sanki ben biliyorum!” diye itiraf etti. Ivan fişekliğine bakıp bir ok daha aldı. “Sadece küçücük bir şey!” diye haykırdı başını sallayarak ve orklara doğru baktı.</p>

  <p class="block">Seslerin önden değil arkadan geldiğini ancak o zaman anladı.</p>

  <p class="block">“O halde ben yapmadım!” diye homurdandı Ivan ve dehşete düşmüş bir şekilde arkasına baktı. “Pöh! Çökerti!” diye haykırdı Tred, “Çıkarın onları! Hepsini dışarı çıkarın!”</p>

  <p class="block">Ama onları tüneli boşaltmaya zorlayan gümbürtünün yaratıcılarının arkalarındaki köşeye gelmesiyle iki cücenin ve arkadaşlarının bir dakika sonra öğrendiği üzere bu bir çökerti değildi. “Karındeşenler!” diye haykırdı bir başkası.</p>

  <p class="block">Ivan, “Pwent?” diye sordu Tred’e ve ikisi birden duvarın arkasına sığındı.</p>

  <p class="block">Sorduğu sorunun cevabı uzun, monoton bir kükremeyle geldi. Bu saf bir öfke çığlığına karışan metal zırhın ve ağır botlarla atılan adımların sesiydi. Görkemli ve ağır bir kalkan tutan Thibbledorf Pwent’in öncülüğünü yaptığı ekip hızla yanlarından geçti. Bu kalkana oklar yağdı ve bir tanesi yanından geçip Pwent’in omzuna isabet etti. Bu sadece daha çok bağırmasına ve hızla koşmasına neden oldu; büyük bir hevesle ilerliyordu.</p>

  <p class="block">Ork yayları arka arkaya nişan aldı ve ork mızrakları dar koridorda süzüldü ama Karındeşenler, cesaretten mi aptallıktan mı bilinmez, hiç sendelemedi. Pek çoğu sıradan bir cüceyi yere serebilecek ağır yaralar aldı ama kabaran ruh halleriyle Karındeşen savaşçıları acıyı bile hissetmiyor gibiydi.</p>

  <p class="block">Pwent taştan barikata ölümüne çarptı; onun arkasındaki cüceler de aynısını yapıyor, kayaya yüklendikçe bedenlerinin sıkışıp ezile-bileceği bir cüce rampası oluşturuyorlardı.</p>

  <p class="block">Ve duvar yana devrildi.</p>

  <p class="block">Geriye sadece birkaç ork kaldı; bazıları ok fırlatıyor, diğerleri uyduruk silahlarını sağa sola savuruyor, öbürleriyse kılıçlarını çekiyordu.</p>

  <p class="block">Karındeşenler canını dişine katarak karşılık veriyor, düşmanına yükleniyor, sivri zırhlarıyla onları zalimce eziyor, miğferlerindeki dikenlerle şişliyor ya da dikenli eldivenleriyle yumrukluyordu.</p>

  <p class="block">Ivan, Tred’in yıkılan duvarın ilerisinde yaptığı katliama yardım etmeye başladığında geride tek bir canlı ork kalmamıştı. “Hızlı davranmalı ve sizi bir defadan fazla vurmalarına izin vermemelisiniz,” dedi leş gibi kokan Thibbledorf Pwent. Güçlü omuzlarından birine birkaç okun saplandığından bihaber gözüküyordu.</p>

  <p class="block">Ivan ona “Yakalayın o…” demeye başladı ama arkadan yükselen ve başka bir barikat olduğunu belirten bir haykırış lafını kesti. “Yakalayın onlan çocuklar!” diye kükredi Pwent. “Yaaaaaaah!”</p>

  <p class="block">Kalkanındaki taşlan silkeledi ve onu önüne tuttu. Yanından yükselen bir tezahüratla Pwent bir kez daha ölümüne ileri atıldı.</p>

  <p class="block">“Umarım geniş yerlere Torgar’dan çok önce ulaşmayız,” diye belirtti Ivan. Tred sadece homurdandı ve başını salladı; Ivan onun yürümesine yardım etti.</p>

  <p class="block">Savaşın uzağında, Bekçi Vadisi’nin kuzey zeminin altındaki sülfür dolu odada, yüzlerine örttükleri kumaşlarla ağır kokudan kendini koruyan Nanfoodle, Pikel ve bir grup cüce toplandı.</p>

  <p class="block">Pikel sarımtrak suyun köşesinde açılan bir çukura çömeldi. Büyü sözcükleri mırıldanıyor, elini ve kötürüm kolunu bir taşın üzerine doğru sallıyordu. Yanındaki iri cüsseli bir cüce ucunda mızrak ucu tarzı bir şey olan uzun metal tüpü dikey bir şekilde tutuyordu. Pikel büyüyü tamamladı başını sallayarak geri çekildi. Cüce uzun tüpü birden işlenebilir bir hale gelen taşa soktu. Güçlü kuvvetli kollar metali çamura bastırdı; sonunda cücenin belinden aşağısı görünmez oldu. “Taşa vurdu?” diye açıkladı.</p>

  <p class="block">Pikel başıyla onayladı ve rahat bir nefes alan Nanfoodle’a bakarken gülümsedi. Gnom bu işin ustalık gerektirdiğini biliyordu. İlk olarak, Pikel’in yardımıyla sıkışmış gazlara beş ayaklık bir mesafede ince bir duvar oluşturarak on ayak taş kazdılar. Hata yapma şansları oldukça azdı.</p>

  <p class="block">Büyülü çamur taşa dönüşünceye kadar beklediler ve gnomun onayıyla tahta çekiçler taşıyan bir çift öne çıkıp borunun üstüne vurmaya başladı.</p>

  <p class="block">Bu bilgiyi diğerleriyle paylaşmamış olsa da tek bir kıvılcımın mutlak bir felaket yaratacağını bilen Nanfoodle nefesini tuttu.</p>

  <p class="block">Boruya vuran cücelerden biri “Bitirdik,” deyinceye kadar doğru düzgün nefes almadı.</p>

  <p class="block">Diğer cüce, yine gnomun onayıyla, bir bıçak çıkardı ve mızrak ucunun borunun altında sıkıca durmasını sağlayan bağı kesti. Böylece uç düştü ve iki cüce borudan gelen pis kokuyla derhal tükürüp ellerini yüzlerine götürdüler.</p>

  <p class="block">Pikel bir zevk çığlığı atıp ileri koştu ve borunun ucunu Nanfoodle’in hazırladığı yapışkan bir maddeyle kapladı, sonra eğilip boruyu taşa dönüşen çamurla dolu bir yere mühürledi.</p>

  <p class="block">“Gördüğüm en tuhaf şey,” diye belirtti yanlarındaki cücelerden biri. “Lanetli gnom,” diye cevapladı diğeri.</p>

  <p class="block">Nanfoodle peçesinin altından yalnızca gülümsedi. Onların bu yargısına karşı bile çıkamıyordu. Tek bir sözüyle cüceler odanın dışındaki pek çok tünel ve Bekçi Vadisi’nin on ayaklık taş zemini boyunca uzanan bir metal hattı döşemişti. Tek bir sözüyle başka bir cüce grubu bu hattı uçuruma; kuzeye elli, doğuya yüz ayak uzaklığa taşımıştı. Yine onun sözüyle cüceler bu hattı uçurumun kenarına -iki ya da üç yüz ayak yukarıya-taşımaya devam etmiş, Pikel’in daha sonra onları taşa dönüşmüş çamurla mühürleyebilmesi için boruları metal iğnelerle uç uca tutturmuştu.</p>

  <p class="block">Pikel yanındaki cücelerle yeniden işe koyulmuştu; bazıları kova kova çamur, diğerleri zift taşıyordu. Zift hazırlanırken yeşil sakallı cüce neredeyse bütün yer altı tüplerini bağlamıştı, böylece bir saat içinde oradaki tayfa yeniden yüzeye çıkmış ve Bekçi Vadisi’nden uçuruma doğru yola koyulmuştu. Pikel yaptığı işte oldukça uzmanlaşmıştı, hatta boruları kıvırmaları gerektiği yerlerde bağlantı noktalarının ‘dirsekleme’ tekniğini de kusursuzlaştırmıştı.</p>

  <p class="block">Nanfoodle bu metal hat boyunca çalışan bir ekibe daha öncülük etmiş, güvenliği arttırmak amacıyla olası zayıf noktalara daha çok çivi çakılmasını ve metalin taşlarla desteklenmesini sağlamıştı.</p>

  <p class="block">Gnom, içlerinde en önemlisi olan ilk tüpün hâlâ sapasağlam durduğundan emin olmak amacıyla arada bir sülfürik odaya geri dönüyordu.</p>

  <p class="block">Sadece tamamen aklını kaçırmamış olduğundan emin olmak istiyordu.</p>

  <p class="block">Pwent’in zaferinden sonra, savaşan cüceler devlerin tuttuğu dağ sırtının altındaki tünellerin çoğunu almış ve bir saat içinde kalan orkları yapının kuzey ucuna göndererek güvenliği sağlamışlardı.</p>

  <p class="block">Bundan daha çok vakit kaybetmek istemeyen Torgar bölgeyi mühürlemelerini emretmiş -bu tabii ki Pwent’i fazlasıyla hayal kırıklığına uğratmıştı- ve böylece ustaları düşmanın önüne taştan bir duvar örmüştü. Bölgeyi araştıran Torgar orayı kazanılmış olarak ilan etmişti.</p>

  <p class="block">Yine de her şey daha yeni başlıyordu. Cüceler tünelin güney ucundan aceleyle ilerleyip Bekçi Vadisi’ne doğru gitmiş ve silahlarını bellerine takıp kapkara ve yapışkan bir zift dolu kovalar almışlardı. Torgar’ın ekibinin bir kısmı ellerindeki kova ve fırçalarla yeraltına giderken diğerleri Bekçi Vadisi’ne inen bir halat düzeneği yerleştirmeye başlamışlardı. Kısa bir süre içinde, boşalan ve yeniden ziftle doldurulan kovalar bu makara sisteminde gidip gelmeye başladı.</p>

  <p class="block">İçerideyse cüceler, duvarları ve çatıyı yapışkan maddeyle sıvayarak buldukları her yarık ve çatlağı kapatmak için çalışıyordu.</p>

  <p class="block">Nanfoodle’in önerdiği tasarımları kullanan diğer cüceler kendilerini koşum takımlarının uzun ipleriyle sımsıkı bağlayıp derin vadinin zemininden yukarıya kadar birbirlerine eşit uzaklıktaki yerlerini alıyorlardı. Delikleri dövmeye başlamışlar, yerden yukarıya kadar uzanan bir üstyapı inşa ediyorlardı.</p>

  <p class="block">Yaralarını sarmaya gelenleri inatla kovan Torgar, Ivan ve Tred tünellerin merkezinin yanındaki bölgeyi araştırmaya başlamışlardı; doğuya ve süregelen savaşın yapıldığı yere kadar uzanan yolu kapatan taşların en seyrek olduğu alanı arıyorlardı. Torgar, taşa küçük baltasıyla vurup çıkan sesi dikkatle dinleyerek temkinli bir şekilde ilerliyordu. En uygun noktayı bulduğunu düşünen Torgar kazıcılarını işe koştu. Ekip, açık havayı hissedebilmek için, çabucak, doğuya doğru uzanan bir delik açtı.</p>

  <p class="block">“Bu genişlik yeterli mi?” diye sordu Torgar.</p>

  <p class="block">Ivan, Nanfoodle’in talimatlarıyla yaptığı küçük kutunun aynalı tarafını tutup baktı. “Sığacakmış gibi duruyor,” diye cevapladı.</p>

  <p class="block">Yaklaşıp kutuyu sıkıca tuttu. Kazıcılar yeniden işe koyulup daha iyi ve daha sağlam olması amacıyla deliği şekillendirdi. Sonra geri çekildiler ve Ivan elinden geldiğince içeri süzülerek kutuyu, aynalı yüzü dışarı bakacak şekilde, mümkün olan en uzak yere yerleştirdi.</p>

  <p class="block">Ekibine “İyice sabitleyin,” diye talimat verdi ve diğer iki liderle birlikte onların zıt yönüne doğru harekete geçti. “O lanetli gnom neyin peşinde?” diye sordu Tred.</p>

  <p class="block">“Sana anlatamam,” diye itiraf etti Torgar, “ama Banak bana lanet tünelleri almamızı söyledi dolayısıyla ben de o lanet tünelleri aldım.”</p>

  <p class="block">“Evet yaptın,” dedi Ivan, “evet yaptın.”</p>

  <p class="block">“Çok yarar sağlayacak,” dedi Tred başını sallayarak.</p>

  <p class="block">“Evet,” diye onayladı Ivan. “Bu Battlehammerlar bir savaşın nasıl kazanılacağını biliyorlar.”</p>

  <p class="block">Torgar sırayla arkadaşlarının sırtını sıvazladı ve Ivan birden Torgar, Tred ve kendisine mağarayı ele geçirmek kadar önemli bir görevin verilişinin ne kadar ironik olduğunu fark etti; ne de olsa içlerinden hiçbiri Bruenor’un Klam’ndan değildi.</p>

  <p class="block">Savaş botlarından çıkan paldır küldür ses düşüncelerini dağıtıp konuşmalarını yarıda kesti. Dönüp baktıklarına</p>

  <p class="block">Thibbledorf Pwent’in öncülüğündeki kuvvetlerin güneye doğru hızla ilerlediğini gördüler.</p>

  <p class="block">“Dışarıda savaş yeniden başlıyor,” diye açıkladı yanlarından geçen Pwent. Ekibine seslendi; “Acele edin sizi ahmaklar! Bütün eğlenceyi kaçırıyoruz!”</p>

  <p class="block">Karındeşen taburu coşkuyla ilerledi.</p>

  <p class="block">Kıkırdayan iki arkadaşına “Bizimle olduğunuza seviniyorum,” diye belirtti Tred.</p>

  <p class="block">Bir sonraki şafaktan önce doğudaki savaş devam ederken ve Tred tedavi için rahiplere gönderilmişken, Torgar ve Ivan tünellerin kuzey ucunda; Bekçi Vadisi’ne uzanan uçurumun ağzında durmuştu.</p>

  <p class="block">“Bu işi tamamlamak için iyi cücelerin kanını bolca dökeceğiz,” diye belirtti Torgar hayal kırıklığıyla dolu bir iç çekişle…</p>

  <p class="block">“Gnomun niyetinin dağ sırtını kokutarak devleri kaçırmak olduğunu düşünüyorum,” diye cevapladı Ivan. Uçurumdan tünelin içine uzanan boru hattını tekmeledi. “Koku yayıyor.”</p>

  <p class="block">Çiftin önündeki cüceler hızla çalışıyor, uzun metal borunun etrafına kayalar yığıyor; taşlan metale baskı yapmamaları için büyük bir dikkatle yerleştiriyorlardı.</p>

  <p class="block">“Devleri dağ sırtından uzaklaştırabilmesi için oldukça kuvvetli bir koku olmalı,” dedi Torgar.</p>

  <p class="block">“Kardeşim öyle olduğunu söylüyor,” diye açıkladı Ivan.</p>

  <p class="block">İşçiler aceleyle yana koşuştururken, tünelin yanlarında duran cüce ustalarını başlarıyla selamlayıp uyardılar. Torgar ve Ivan ağır tahta çekiçlerini aldı ve bölgeye yerleştirilen tahta destekleri aynı anda yıkmaya başladı. Kayalık tünel borunun girişini ve orta kısımlarını gömerek çöktü.</p>

  <p class="block">“Onu iyi mühürleyin,” diye açıkladı Ivan işçilerine. “Ziftle yıkayın, pislikle kaplayın ve sonra tekrar yıkayın. Bu kokunun bize de ulaşmasını istemeyiz.”</p>

  <p class="block">Cüceler başlarını salladı ve hiç şikayet etmeden işe koyuldular.</p>

  <p class="block">Ivan onları aynı şekilde selamladıktan sonra uçuruma; koşum takımlarıyla Vadi’nin aşağısına sarkan cücelere baktı. Makaradaki kovalar çamurlu taş taşımaya ve diğerleri metal boruyu uzatmaya devam etti.</p>

  <p class="block">Çok fazla metal vardı.</p>

  <p class="block">“Lanetli gnom!” diye kendi kendine konuştu Ivan.</p>

  <h1 id="sigil_toc_id_29">BİLİNÇLİ KARARLAR</h1>

  <p class="block">Urlgen’in kamp yerinde oğluna yetişen Obould “Devler sana katılmaya karar verdiği için ne kadar da şanslısın,” dedi. Ork kralı konuşurken Urlgen’in dikkatini Gerti’nin ayaz devlerinin mancınıklarını inşa ettiği batı sırtına çekti. “Bu grubun karşına çıkmış olması büyük şans.”</p>

  <p class="block">Obould’un yanında duran Urlgen ve Gerti, ork kralının alayını ve onun işine çomak sokmaya çalıştıklarından haberdar olduğunu fark etmişlerdi.</p>

  <p class="block">“Değerli bir yardımı reddetmedim,” diye cevapladı Urlgen ve destek bulmak amacıyla pek çok kez Gerti’ye baktı.</p>

  <p class="block">Ork kralı, “Obould olmadan bir zafer kazanmak için mi değerli?” diye dolambaçsız bir şekilde sordu.</p>

  <p class="block">Hem Urlgen hem de Gerti öfkelenip tedirgin oldu. “Ayrıca kaç -yirmi mi?- ayaz devinin yardımına rağmen cüceler hâlâ orada.”</p>

  <p class="block">“Onları uçurumdan göndereceğim!” diye ısrarla cevapladı Urglen. “Sana ne deniyorsa onu yapacaksın!” diye karşı çıktı Obould.</p>

  <p class="block">“Bu zaferi elimden mi alıyorsun?”</p>

  <p class="block">“Daha büyük bir zafer elde etme şansımız varken küçüğüyle yetinme fırsatını elinden alıyorum,” diye açıkladı Obould. “Cüceleri uçurumdan göndermek için her şeyi hazırla. Aptal cücelerin farkına varmayacağı bir yerde kuvvetlerini ikiye katlayacağım. Ondan sonra Gerti ile birlikte güneybatıya gidip vadiye batıdan saldıracağız. O zaman cüceleri uçurumdan gönderebilirsin. Kaçacak hiçbir yerleri kalmayacak.”</p>

  <p class="block">Bakışlarını Urlgen’den kızgın ve batıdaki dağ sırtını incelediği için şaşkın olan Gerti’ye çevirdi.</p>

  <p class="block">“Bu uzun zaman önce bitmeliydi,” diye itiraf etti dev; Obould’dan çok UrlgenTe konuşuyor gibiydi.</p>

  <p class="block">“Bu gecikmeyi açıkla.”</p>

  <p class="block">“İki gün önce mancınıklar bu işi bitirecek konumdaydı” diye kükredi Urlgen. “Ama düşmanlarımız geldi ve senin devlerin, savaş aletlerini korumayı başaramadı. Bir daha olmayacak.”</p>

  <p class="block">Son savaşın haberi kampta gün boyu konuşulduğundan “Ama cücelerin mancınıkların altındaki tünelleri yeniden ele geçirdiğine dair raporlar var,” diye hatırlattı Gerti.</p>

  <p class="block">“Doğru,” diye itiraf etti Urlgen. “Savunulmaya değmeyecek tünelleri alırken fazlasıyla cüce kaybettiler. Onlar devlere saldırmak için o kalın taşı geçinceye kadar dışarıdaki savaş çoktan bitmiş olacak.”</p>

  <p class="block">“Ama niyetleri buymuş gibi durmuyor,” diyerek devam etti. “Tünelleri kokuyla kapladılar; bizim karşı saldırı yapamayacağımız ve sizin devlerinizin yakınmasını sağlayacak kadar ağır bir koku…</p>

  <p class="block">Onlara dikkatli bakın; kokudan korunmak için yüzlerine peçe taktıklarını göreceksiniz.”</p>

  <p class="block">“Bir koku onların dağ sırtından gitmesini mi sağlayacak?” diye sordu Obould.</p>

  <p class="block">“Bu sadece nahoş bir durum, başka bir şey değil,” diye açıkladı Urlgen. “Cüceler onlara tünellerden saldıramayacağımızı kesinleştirdi. Kanatlarını koruduklarını sanıyorlar ama biz öyle herhangi bir saldırı düzenlemeyeceğiz. Tünellerdeki savaş onlara ne huzur ne de zafer getirdi.”</p>

  <p class="block">Obould kan çanağına dönmüş gözlerini kısıp dağ sırtına baktı. Ne olursa olsun mancınıklar neredeyse tamamlanmak üzereydi ve herkes sabit bir hızla çalışmaya devam ediyordu.</p>

  <p class="block">“Vadi’nin batısındaki savaşı başlatmak için on mil yol gitmemiz gerekiyor,” diye açıkladı Obould.</p>

  <p class="block">“Güneydoğuda savaş başladığında cücelere saldır. Onları tamamen kuşat. Uçurumdan benim ordumun kollarına gönder; işte o zaman yok olacaklar ve Mithril Salonu şu anki zaferini bir daha asla hatırlamayacaktır.”</p>

  <p class="block">Fazlasıyla sarsılmış duran Urlgen bir kez daha Gerti’ye baktı.</p>

  <p class="block">“Bütün zafer Obould’un,” dedi genç ork; pek de ikna olmuşa benzemiyordu. “Obould Gruumsh’dur,” diye düzeltti ork kralı. “Bütün zafer Gruumsh’un!”</p>

  <p class="block">Bu sözlerden ve hem oğluna hem de deve uyarı niteliğinde hırladıktan sonra Kral Obould oradan uzaklaştı.</p>

  <p class="block">“Ordusu çok güçlendi,” diye açıkladı Gerti, Urlgen’e. “Senin ordunun iki katından da fazla. Ne benim savaşçılarıma ne de mancınıklara ihtiyacın olacak.”</p>

  <p class="block">“Cücelerin hileli kokusu onları dağdan göndermeyecek,” diye garanti etti Urlgen. “Bırakalım da mancınıklar taşlarını uçuruma ve Obould’un ordusuna fırlatsın, ha?”</p>

  <p class="block">“Sözlerine dikkat et,” diye uyardı Gerti.</p>

  <p class="block">Yine de Kral Obould Bol-Ok’un ‘yanlışlıkla’ devasa bir kaya parçası altında ezilecek olması fikrinin yüzüne yaydığı gülümsemeyi saklamadı. Yanlarından ayrılan orka; bütün kampı kontrolü altında tutan o zavallı kibirli yaratığa baktı. Daha da bir gülümsedi.</p>

  <p class="block">Yakaladıkları şamanı sadece sorguya çekip neredeyse hiçbir şey öğrenmeyi başaramadıktan sonra Innovindil “Coşkunluğu dindarlığından kaynaklanıyor,” diye açıkladı Drizzt’e. “Bize hiçbir şey söylemeyecek. Ne acıdan ne de ölümden korkuyor; tabii lanetli tanrıları adına ölecekse o başka.”</p>

  <p class="block">Drizzt mağara duvarına yaslanıp Innovindil’in sözlerinin doğruluğunu düşündü. Obould’un güneye gittiğini öğrenmişti; ama bunu şamanı yakalamadan önce zaten tahmin etmişti. Obould’un oğlu Urlgen’in Shallows’u soyup soğana çevirip şimdi Mithril Salonu’nun kuzeyinde cücelere saldırıyor oluşu Arganth’ın itirafındaki gerçekten işe yarar tek bilgiydi. “Güneye gitmeye hazır mısın?” diye sessizce sordu Innovindil. “Mithril Salonu’nun sağ kalan cüceleriyle yüzleşip korkularını doğrulamaya hazır mısın?”</p>

  <p class="block">Drizzt yüzünü ovaladı ve Withegroo’nun yıkılan kulesinin korkunç görüntüsünü aklından atmaya çalıştı. Mithril Salonu’na gittiği zaman ne duyacağını biliyordu.</p>

  <p class="block">“O halde güneye gidiyoruz,” diye cevapladı drow. “Bu Kral Obould’la görülecek işlerimiz ve hayatı bizim hareketlerimize bağlı sadık bir pegasusumuz var. Niyetim o atı geri alıp Obould’a bunların bedelini ödetmek.” Innovindil gülümseyip başını salladı. Drizzt yana; şamanı tuttukları oadaya doğru baktı.</p>

  <p class="block">“Onunla ne yapacağız?” diye sordu. “Bizi yavaşlatacağı kesin.”</p>

  <p class="block">Innovindil tek bir söz söylemeden yayını aldı ve odanın girişine doğru ilerledi. “Innovindil?” diye seslendi Drizzt.</p>

  <p class="block">Kadın yayına bir ok yerleştirdi. “Innovindil?”</p>

  <p class="block">Elf ok ardına ok ve sonunda üçüncü bir ok daha fırlatınca Drizzt şaşkınlıkla sarsıldı.</p>

  <p class="block">“Temiz ve çabuk bir şekilde ölmelerini sağlamakla onların bize göstereceğinden çok daha fazla merhamet göstermiş oluyorum,” diye cevapladı elf; sesi kesinlikle duygusuzdu.</p>

  <p class="block">Drizzt’e baktı; ikisi de odadan yükselen bir inilti duymuştu. Innovindil tek söz söylemeden yayını bir kenara bırakıp kılıcını çekti ve odaya yürüdü.</p>

  <p class="block">Davranışları Drizzt’i rahatsız etti. İnsan efendisi tarafından yanlış anlaşılıp dövülen ve sonra da öldürülen tutsak bir goblini anımsadı.</p>

  <p class="block">Ama drow bu görüntüyü aklından attı. Yakaladıkları yaratık o goblin gibi değildi. Şeytanın fanatik bir takipçisi olan ork şamanı yok etmek, yağmalamak, yakmak, yıkmak ve ele geçirmek için yaşamıştı.</p>

  <p class="block">Drizzt, Innovindil’in sözlerinin doğruluğunu biliyor ve kadının orklardan çok daha fazla merhamet gösterdiğini düşünüyordu.</p>

  <p class="block">Kamptan ayrılmak üzere eşyaları toplamaya başladı. Güneye gitme zamanı gelmişti. Ya da belki de çoktan gelip geçmişti.</p>

  <p class="block">Regis karanlıkta oturuyor, arkadaşı Bruenor Ta geçirdiği zamanları düşünüyordu. Buzyeli Vadisi’nde beraber ne çok vakit geçirmişlerdi… Bruenor ona Maer Dualdon’da balık tutar -ya da tutar gibi yaparken-ne kadar da çok rastlamıştı… Bruenor onu azarlamıştı; Regis o sözleri hâlâ duyabiliyordu.</p>

  <p class="block">“Pöh! Gümbürgöbek! Bulabildiğin en uyuşuk işi yapıyorsun ama onu bile kalbinle yapmıyorsun!”</p>

  <p class="block">Göl kenarındaki o anlarda Bruenor’un ‘nasıl balık tutulacağını göstermek amacıyla’ genellikle kendisinin yanına oturduğunu anımsayan buçukluğun yüzünde buruk bir gülümseme belirdi.</p>

  <p class="block">Buzyeli Vadisi’ndeki nadir sıcak günlerden faydalanmak için muhteşem bir yoldu.</p>

  <p class="block">Bruenor hâlâ hayattaydı. Regis, Cordio ve Stumpet’in bu sessiz gecede onun yanına gidip şifalı büyü yapıyor olduğundan şüpheleniyordu. Onun emirlerini dinlemeyeceklerdi -bunu açıkça belirtmişlerdive Regis’in vekilharç olması Mithril Salonu’nun iki temel rahibini pek de etkilememişti.</p>

  <p class="block">Regis onların kendi adına karar veriyor olmasına aslında seviniyordu. Bruenor’un ölmesini yeniden talep edecek yüreğe sahip olup olmadığını bilmiyordu.</p>

  <p class="block">Ama yine de, buçukluk, Mithril Salonu’nun hatırı adına Bruenor’un hayatta kalması gerektiğini söyleyen bu iki inatçı rahiple hem fikir olamıyordu. Bruenor Battlehammer’ın simgelediği değeri öne sürmüşlerdi ama Regis o an kimsenin Bruenor’u bir kral olarak görmediğini düşünüyordu.</p>

  <p class="block">Bütün adamlarının korkunç bir savaşta olduğunu ve pek çoğunun ya yaralandığını ya da öldüğünü bilen hiçbir kral orada öyle yatmazdı.</p>

  <p class="block">Karanlık odada “Bir çözümü olmalı,” diye mırıldandı Regis. Oturdu ve gözlerini karanlığa dikti.</p>

  <p class="block">Daha çok seçenek olmalıydı.</p>

  <p class="block">Düşünceleri dönüp durmaya ve tüm parçalar yerlerine oturmaya başlayınca Regis birden doğruldu.</p>

  <p class="block">Cordio’nun ve Stumpet’in sözlerini düşündü. Eski dostu Bruenor’u ve onunla geçirdiği zamanlan düşündü. Cücenin inatçılığını, gururunu, sadakatini ve cömertliğini anımsadı. Regis, orada; karanlıkta kalbiyle aklını birleştiren cevabı buldu.</p>

  <p class="block">Uzun zamandır şüphe içinde olan Mithril Salonu’nun vekilharcı Regis bir süredir hissetmediği büyük bir kararlılık ve midesine yayılan bir ateşle odasından hızla çıkıp Cordio MuffınheadT bulmak üzere cücelere ait yapının içine daldı.</p>

  <h1 id="sigil_toc_id_30">NANFOODLE’İN EJDERHASI</h1>

  <p class="block">“Köşeleri sıkı tutun!” diye bağırdı Banak Brawnanvil -tükenmiş-ordusuna.</p>

  <p class="block">Cücelerin savunması yıpranmakla kalmamış, Banak’ın düzinelerce cücesi de oradan ayrılmış ve NanfoodleTa çalışmaya gitmişti. Bekçi Vadisi’nin altındaki tünellerden uçuruma kadar uzanan metal boruları sağlamlaştırıyorlardı. Bu, savaş lordunu savunmaya yönelik bir taktik uygulamak, karşı saldırı yapamadan yeni ve ağır saldırılardan korunmak zorunda bırakmıştı.</p>

  <p class="block">Banak’ın cüceleri direniyordu ve orklar onlarla uğraştıkları sürece de direneceklerdi. Ama savaş lordu cüce sürekli sola; kuzeybatıdaki dağ sırtına ve mancınıkları tamamlamakla meşgul olan devlere bakıyordu. Uzaktaki dağdan arada sırada yükselen beyaz bir parıltı cücenin dikkatini çekiyordu.</p>

  <p class="block">Keşif kollarının verdiği rapora göre Nanfoodle’m yaydığı koku taşların arasından yükselip dağın üzerinde leş kokulu san bir bulut yaratarak devleri sarmıştı; ama gördüğü kadarıyla, bu rahatsız edici durum devlerin dağlardan gitmesini sağlayamamıştı ve bu Banak’ın cesaretini kırıyordu. Büyük yüzlerini örtülerle sarmış ve işe devam etmişlerdi; hâlâ da devam ediyorlardı.</p>

  <p class="block">“Zamanımız tükeniyor Banak,” diyen bir ses duyuldu. Savaş Lordu, Ivan Bouldershoulder’a döndü.</p>

  <p class="block">“Onları geri püskürteceğiz,” diye cevapladı Banak.</p>

  <p class="block">“Pöh! Orklar dert değil,” dedi gözüpek Ivan. “Ama küçük hile-karın numarası bir işe yaramıyor.</p>

  <p class="block">Devlerin hâlâ çalışıyor olduğunu kendi gözlerinle görüyorsun. Bir dahaki gün doğumuna mancınıklarını tamamlayıp saldırıya başlamış olacaklar. Durdukları yerden bizi dümdüz edecekler.”</p>

  <p class="block">Banak kızarmış gözlerini ovaladı.</p>

  <p class="block">“Vadi’den aşağı inmeyi düşünebiliriz,” diye önerdi Ivan.</p>

  <p class="block">Banak başını salladı.</p>

  <p class="block">“Küçük adam hâlâ çalışıyor,” dedi huysuzca. “Onunla çalışan yüüüz adamım var.” “Bildiğim kadarıyla hattı sağlamlaştırıyor,” diye karşı çıktı Ivan.</p>

  <p class="block">Banak’a kendisini izlemesini söyleyip batıya; Bekçi Vadisi’ne bakan uçurumdan aşağı inen cüce hattına yöneldi. Kısa bir sonra, uçurumun tepesinde durmuş tomar tomar parşömen kağıdına ve onların üzerindeki şekillere bakan Nanfoodle ve Ivan’ın kardeşine rastladılar. Nanfoodle arada bir eğilip aşağı bağırıyor, cücelere bağlantı noktalarını yeniden ziftlemelerini söylüyordu.</p>

  <p class="block">Ivan’la birlikte ikiliye yaklaştıklarında Banak, “Bu kokuyu dayanılmaz kılacak ve devleri kaçıracak mı?” diye sordu. Nanfoodle dönüp ona baktı ve üzgün olduğu açıkça görülen gnomun yüzündeki bütün kan çekildi.</p>

  <p class="block">“Sakin ol küçük adam,” dedi Banak. “Bu koku onları hiç değilse yavaşlatıyor ve bunun için sana minnettarız.” “Kokuyu almamaları gerekiyordu!” diye bağırdı Nanfoodle.</p>

  <p class="block">“Ptooey!” diyen Pikel tükürükler saçarak onu onayladı. Ivan kardeşine bakıp başını salladı.</p>

  <p class="block">“Amaç dağ sırtını kokutmak değildi,” diye açıklamaya çalıştı Nanfoodle. “Bu, sıcak havanın… Zift tünelleri mühürlemeliydi… Bu denli yoğun bir şey inşa etmeliydik…”</p>

  <p class="block">Kekeledi ve üzerinde Banak’ın anlayamadığı sayılar ve formüller bulunan bir parşömen kağıdını aldı.</p>

  <p class="block">“Ne demek istediğini anladın mı?” diye sordu Banak, Ivan’a.</p>

  <p class="block">“Devler kokuyu almamalıydı,” diye açıkladı Ivan.</p>

  <p class="block">“Ama o zaman mancınıkları rahatlıkla yapıyor olurlardı,” dedi savaş lordu.</p>

  <p class="block">“Evet,” diye onayladı Ivan.</p>

  <p class="block">“Ama o zaman…” diyerek söze başladı Banak ama susup başını salladı.</p>

  <p class="block">Gözünün ucuyla Nanfoodle’a aklının karışık olduğunu belli eden bir bakış attı, sonra tekrar başını salladı ve metal boru hattını sağlamlaştırmaya çalışan cücelere baktı. O cüceler orklara karşı kurdukları savunma hattını da güçlendiriyor da olabilirlerdi.</p>

  <p class="block">Banak homurdanarak savaş alanına geri döndü. “Hayır, anlamıyor,” dedi Nanfoodle, Ivan’a.</p>

  <p class="block">Sarı sakallı cüce yamuk yumuk ellerini kaldırıp küçük adamı sakinleştirmeyi çalıştı. “Ve hiçbir zaman da anlamayacak,” diye cevapladı Ivan.</p>

  <p class="block">“Koku sızmamalıydı,” diyen Nanfoodle kendini kaybetmişcesi-ne her şeyi açıklamaya çalışıyordu.</p>

  <p class="block">“Biliyorum küçük adam,” dedi Ivan ona güvence vererek.</p>

  <p class="block">“Bom!” diye sessizce mırıldandı Pikel.</p>

  <p class="block">“Onu hapsedip yoğunlaştırmalıydık…” diye ısrar etti Nanfoodle.</p>

  <p class="block">Ivan “Biliyorum küçük adam,” diyerek onun lafını kesti ama Nanfoodle abuk sabuk konuşmaya devam etti. “Bu leş koku onları hiçbir zaman buradan uzaklaştırmayacak; daha yoğun olduğu tünellerde belki…”</p>

  <p class="block">“Küçük adam,” dedi Ivan ve Nanfoodle gezinmeye başlayınca heyecanlı gnomun ilgisini çekinceye kadar ona seslenmeye devam etti.</p>

  <p class="block">“Küçük adam, kutunu yaptım,” diye hatırlattı Ivan.</p>

  <p class="block">Nanfoodle’un omzunu sıvazladıktan sonra savaş alanındaki yardım etmek üzere Banak’ın arkasından koşturdu.</p>

  <p class="block">Ivan adım atarken batıya; dağ sırtının ilerisine, güneşin doğduğu ve alacakaranlığın bölgeye yayıldığı yere bakıyordu. Sonra bakışlarını dağ sırtına ve delicesine çalışan devlerin karanlık siluetlerine kaydırdı.</p>

  <p class="block">Ivan bir sonraki gün doğumunda tüm sorunlarının üçe katlanacağını biliyordu.</p>

  <p class="block">“Cücelerin planı işe yaramıyor patron,” dedi ork komutanlarından biri Urlgen’e.</p>

  <p class="block">Urlgen’in emirlerini dinleyen iki ordunun tam ortasında duruyorlardı. Bu emirlerin bir kısmı; cücelere karşı savaşı sürdürme komutu, kendisine, bir kısmıysa hâlâ düşmandan uzakta; kamp yerinde olan babasına aitti.</p>

  <p class="block">Urlgen batıya; dağ sırtına ve devlere bakıyordu. Savaş alanındaki kum saati doluyordu; Obould batıdaki saldırının şafak vaktinde tüm şiddetiyle başlamasını emretmişti. Bu, Urlgen’in cüceleri uçuruma göndermesi gerektiği anlamına geliyordu ve dev mancınıklar olmadan bunu yapmak hiç de kolay bir iş olmayacaktı.</p>

  <p class="block">“Hazır olacaklar,” diye belirtti alt komutan. Urlgen yüzünü ona döndü.</p>

  <p class="block">“Cüceler ve leş kokuları devleri durdurmadı,” dedi ork.</p>

  <p class="block">Urlgen başıyla onayladı ve gözleri yeniden batıya döndü. Orklar şafak vaktinden önce mancınıkların hazır olacağını garanti ediyorlardı.</p>

  <p class="block">Kuzeydeki savaş, Urlgen’in niyeti bu olmadığından, olabilecek tüm şiddetiyle değil de cücelerin tamamen geri çekilmesini engelleyecek şekilde devam ediyordu. Babası bütün bölgeyi kuşatıp, onların etrafını sarıncaya kadar cüceleri orada tutmalıydı.</p>

  <p class="block">Ork lideri hafifçe inledi ve sabırsızlıkla yumruğunu sıktı. Şafak ona büyük zaferini taşıyacaktı.</p>

  <p class="block">Nikwillig küçük aynayı avuçlarında yuvarlayıp durdu. Önce batıya ve dağ sırtına, sonra da doğuya ve yüksek tepelere baktı. Uçurumun kenarındaki ufak bir tepeye odaklandı; çok yüksek değildi ama oldukça dikti. Güneş ışınlarını yakalamak için gitmesi gereken yer orasıydı. Banak kaybederse oradan dönmesi neredeyse imkansız olurdu.</p>

  <p class="block">“Neler duyuyorum?” diyen Tred ona seslendi ve bu huzursuz edici düşünceleri dağıldı. Nikwillig hızlı adımlarla kendisine yaklaşan Felbarr Kalesi’nden olan arkadaşına baktı. Nikwillig’in önünde beliren Tred “Neler duyuyorum?” diye bir kez daha sordu.</p>

  <p class="block">“Biri yapmak zorunda.”</p>

  <p class="block">Tred ellerini kalçalarına koyup kamp yerindeki koşuşturmaya baktı. Beraberinde bir çift yaralı cüce getirerek savaş alanından yeni dönmüştü ve şimdi tekrar gitmeye niyet ediyordu.</p>

  <p class="block">“Neden bizimle birlikte orada olmadığını merak ediyorum,” dedi.</p>

  <p class="block">“Yardım etmekten çok sorun yaratırım ve sen de bunu biliyorsun,” dedi Nikwillig. “Hiçbir zaman iyi bir savaşçı olmadım.” “Pöh! Gayet iyiydin!”</p>

  <p class="block">“Benim yerim orası değil Tred. Bunu sen de biliyorsun.”</p>

  <p class="block">“O zaman Kral Emerus’un yanına kaçabilirsin; hem de yeni haberlerle…” diye cevapladı Tred. “Bunu yapmanı istiyorum; ikimizi de burada tutan şey senin inatçılığındı!”</p>

  <p class="block">“Ve biz buraya aitiz,” diye çabucak cevap verdi Nikwillig. “Bruenor ve Mithril Salonu’na en azından bu kadarını borçluyuz. Ve emin ol, Tred’in orada; yanlarında savaşıyor olmasından oldukça memnunlar.”</p>

  <p class="block">“Ve Nikwillig’in!”</p>

  <p class="block">“Pöh! Ben tek bir ork bile öldürmedim ve sen ya da diğerleri beni oradan çekip çıkarmasaydı pek çok kez ceset olmuştum bile.”</p>

  <p class="block">“Yani bu yolu seçiyorsun?” diye kuşkulu bir şekilde sordu.</p>

  <p class="block">“Biri yapmak zorunda,” diye tekrarladı Nikwillig, “Bence harcanabilecek tek adam benim.”</p>

  <p class="block">“Peki ya Pikel?” diye sordu Tred. “Ya da lanetli gnom Nanfoodle; tüm bu çılgınlık zaten onun fikriydi.”</p>

  <p class="block">“Pikel tek koluyla muhtemelen oraya tırmanamaz bile. Ve Nanfoodle’a burada ihtiyaç olabilir -bunu sen de biliyorsun. Pikel’e de öyle-ne de olsa şimdiye kadar çok faydası dokundu. Neyse Tred bırak sızlanmayı. Bu benim için oldukça iyi bir iş ve sen de bunu biliyorsun. Bu işi herkes kadar iyi yapabilirim ve burada en az özle-necek olan kişi de benim.” Tred itiraz etmeye yeltendi ama Nikwillig onun karşısına dikildi; haşin ifadesi yaygaracı cücenin konuşmasını engelledi.</p>

  <p class="block">“Ayrıca bunu yapmak istiyorum,” diye açıkladı Nikwillig. “Tüm kalbim ve ruhumla… Battlehammerlara olan borcumu ödeyeceğim.” “Buraya, hatta herhangi bir yere dönmekte oldukça zorlanabilirsin.”</p>

  <p class="block">“Eğer bu söylediklerin doğruysa o zaman sen ve oradaki herkes de zor anlar yaşayacak demektir,” dedi Nikwillig. Homurdandı ve birden kahkahalara boğuldu. “Sen kokuşmuş ork denizine hücuma geçeceksin ama benim için korkuyorsun, öyle mi?”</p>

  <p class="block">Bu şekilde düşününce Tred de güldü. Uzanıp uzun zamandır tanıdığı arkadaşının omzunu sıvazladı.</p>

  <p class="block">“Hayatlarımızın birbirimizden bu kadar uzak yerlerde son bulabileceği düşüncesi hoşuma gitmiyor,” dedi. Nikwillig onun bakışlarına ve dokunuşuna aynı şekilde karşılık verdi ve “Benim de… Ama elimden geldiği kadar yardımcı olmak istiyorum ve bu iş Nikwillig için biçilmiş kaftan!” Tred bir kez daha karşı çıkmaya kalktı -bunu istemsizce yapıyordu-ama Nanfoodle yine onun sözünü kesti.</p>

  <p class="block">“Ve bunu sen de biliyorsun!” dedi sıkıntılı bir şekilde.</p>

  <p class="block">Tred sessizliğe gömüldü ve arkadaşına uzun uzun baktı. Sonunda yavaş yavaş, tereddüt ederek başını salladı. “Sen dikkatli ol”</p>

  <p class="block">“Unuttun mu?” dedi Nikwillig gözü parıldayarak. “Nasıl kaçmam gerektiğini biliyorum!”</p>

  <p class="block">Yamaçtan gelen bir çığlık dikkatlerini o yöne çekti. Orklar cüce savunmasını delmişti; çok ciddi bir şey değildi ama birkaç sakallıyı tehlikeye sokmak için yeterliydi.</p>

  <p class="block">“Moradin bana güç ver!” diye inledi Tred ve doğruca yamaca yöneldi.</p>

  <p class="block">Nikwillig uzaklaşan arkadaşını izlerken gülümsedi, sonra tekrar doğuya ve görkemli dağlardaki karanlık siluetlere doğru döndü. Rotasını ve dağın yerini belirlemek amacıyla bir kez daha dikkatlice baktıktan sonra başka tek bir söz söylemeden aynayı çantasına yerleştirdi ve hayatının son yolculuğu olarak gördüğü serüvene atıldı.</p>

  <p class="block">Saatler sonra gökyüzü hâlâ karanlık ama doğu, yaklaşan şafağın parıltısını taşırken Banak’a, güneybatıda, Bekçi Vadisi’nin batı ucundaki cücelere doğru hızla ilerleyen bir ork birliğinin görüldüğü söylendi. Cüce çabucak bütün liderleri ve Nanfoodle, Pikel ve batı bölgelerini sihir kullanarak tek başına dolaşıp kendisine bu haberi getiren Shoudra Stargleam’i bir araya topladı.</p>

  <p class="block">“Oldukça büyük bir ordu,” diye uyardı Shoudra. “Büyük ve güçlü bir ordu. Arkadaşlarımız uzun süre dayanamayacakları bir saldırıya maruz kalacak.”</p>

  <p class="block">Bu iç karartıcı haberler bütün cücelerin birbirine bakmasına neden oldu.</p>

  <p class="block">“Şu anda uçurumdan aşağı inip her şeyden vazgeçmemiz gerektiğini mi söylüyorsun?” diye sordu Banak.</p>

  <p class="block">Shoudra’nın buna verilecek bir cevabı yoktu. Banak, Nanfoodle’a döndü.</p>

  <p class="block">“Burada zafer kazanmayı umuyorum,” diye açıkladı. “Ama devler ordularımıza iri kayalar fırlatmaya başlarsa bunu yapamayız. O zaman senin planına geçeriz gnom.”</p>

  <p class="block">Nanfoodle kendine güveniyor gibi durmaya çalışıyordu; ama boşuna…</p>

  <p class="block">“Gitmemiz gerekiyorsa gitmemiz gerekiyordur,” dedi Banak onlara. “Ama bu ork domuzlarının canını yakmamız gerektiğini düşünüyorum; hem de fazlasıyla yakmalıyız.”</p>

  <p class="block">Thibbledorf Pwent hırladı.</p>

  <p class="block">“Hızla geliyorlar,” diyerek araya girdi Ivan Bouldershoulder. “Kuzeyi talan ediyor ve yeni bir saldırıya hazırlanıyorlar.” “Çünkü devlerin yakında salvoya başlayacağını biliyorlar,” diye açıkladı “Wulfgar.</p>

  <p class="block">“Ama o devler fırlatmazsa…” dedi Banak çekinerek.</p>

  <p class="block">Tekrar Nanfoodle’a döndü; herkesin gözleri gnomun üzerindeydi. “Ooooo!” diye tezahürat yaptı Pikel kamburu çıkmış küçük simyacıya.</p>

  <p class="block">“İşe yarayacak mı?” diye sordu Banak. “Ooooo!” dedi Pikel yeniden ve yumurğunu havaya kaldırdı.</p>

  <p class="block">“Koku duyulmama…” diye cevap vermeye çalıştı Nanfoodle fakat sonra sustu ve derin bir nefes aldı.</p>

  <p class="block">“Bilmiyorum,” diye itiraf etti. “Sanırım…”</p>

  <p class="block">“Sanıyor musun?” diye azarladı Banak. “Burada binden fazla cüce var küçük adam. Sanıyor musun?</p>

  <p class="block">Şimdi savaşalım mı yoksa aşağı mı inelim?”</p>

  <p class="block">Zavallı Nanfoodle ne cevap vereceğini bilemiyordu ve küçük omuzlarına bu ağır sorumluluğu almak istemiyordu. “Oooo!” diye haykırdı Pikel.</p>

  <p class="block">“İşe yarayacak,” diye ekledi Ivan.</p>

  <p class="block">“O zaman kalmalı mıyız?” diye sordu Banak.</p>

  <p class="block">“Bu kararı siz vereceksiniz,” diye cevapladı Ivan. “Ama devlerin kuyuruğumuzu sıkıştırıp kaçmamızı istediğini düşünüyorum!”</p>

  <p class="block">İleri doğru bir adım attı ve Nanfoodle’in omzunu sıvazladı. “Oooo!” diye haykırdı Pikel.</p>

  <p class="block">“Orklar yeniden geliyor,” dedi diğer cüce rahip Rockbottom. “Bu sefer ki büyük bir saldırı.”</p>

  <p class="block">“Güzel. Ben de sıkılıyordum!” dedi akşamki savaştan sonra üstü başı zaten kan içinde olan Thibbledorf Pwent. Kanların bir kısmı ona, çoğunluğu ise talihsiz düşmanlarına aitti.</p>

  <p class="block">“Şafağa bir saat var,” diye belirtti Ivan.</p>

  <p class="block">“Nikwillig oraya ulaşmayı başarırsa çok daha az” dedi Catti-brie. “O halde dayanmalıyız,” dedi Banak.</p>

  <p class="block">Nanfoodle’a dönüp başını salladı; bu zor zamanlarda gnomun fazlasıyla tuhaf planına destek olduğunu göstermek için yapabileceği tek hareket buydu, elinden başka bir şey gelmiyordu. Banak çok fazla riske giriyordu; hem kendisi hem de etrafındaki herkes bunun farkındaydı. Kayalar fırlatan devler ve ork baskısıyla cüceler uçuruma ve oradan Bekçi Vadisi’ne gitmek de zorlanacaktı. Shoudra’nın söyledikleri doğruysa Bekçi Vadisi’ne inmek yaşayacakları sorunların en önemsizi ve aldıkları kararların en kötüsü olacaktı.</p>

  <p class="block">“Onları geri püskürt Thibbledorf Pwent,” diye emir verdi Banak. “O domuzlan bizden uzak tut.”</p>

  <p class="block">Pwent cevap olarak bir şarap tulumu çıkarıp Banak’ı selamlar-casma alnına götürdü ve kana susamış ama aynı zamanda da hurdası çıkmış Karındeşen Taburu’na katılmak üzere koşarak oradan uzaklaştı.</p>

  <p class="block">Bütün gözler yine Nanfoodle’a döndü; gnom bu endişeli bakışların altında eziliyor gibiydi. Planı işe yaramalıydı ama gelişmeler umut vaat etmiyordu.</p>

  <p class="block">Kısa bir süre sonra, Pwent cücelerini karşı atağa geçirince, yamaçta yeniden savaş çığlıkları yükseldi. Aradan çok geçmeden Bekçi Vadisi’nin batı bölgesinden başka bir savaş sesi duyuldu.</p>

  <p class="block">Birkaç dakika sonra ilk dev mancınığı atışa geçti. İri bir kaya uçurumun yanındaki cüce hattına doğru uçtu.</p>

  <p class="block">Bir araya topladığı Karındeşenlere “Derilerinizi aldınız mı?” diye sordu Thibbledorf Pwent.</p>

  <p class="block">İçlerinden biri keseler yapmıştı. “Bazılarınızın ihtiyacı olmayacak,” diye ekledi ciddi bir ses tonuyla. “Ve bazılarınızın ise onları alamama ihtimali var ama yerinizi biliyorsunuz!”</p>

  <p class="block">Karındeşen Taburu hep bir ağızdan bağırdı.</p>

  <p class="block">“Gidin ve onların hattını yarın,” diye talimat verdi öfkeli cüce. “Onları geri gönderin ve üzerinde öleceğiniz toprakları alın!”</p>

  <p class="block">Birlik aşağı doğru ilerledi. Bu, ork hattına yapılacak olan bir başka öfkeli hücumdu. Pwent ork hattını ve onların müttefiklerini paramparça eden birliğini yamaçtan aşağı, daha önce hiçbir cücenin gitmediği kadar uzağa götürdü. Amaçları hasardan çok karmaşa yaratmaktı -bu kana susamış</p>

  <p class="block">Karındeşen Taburu için bile çok kolay bir iş değildi-ve onlar da bunu yaptı.</p>

  <p class="block">Ork saldırısı bozguna uğratıldı ve çoğu geri çekilmek zorunda Thibbledorf Pwent düzeni koruyor; Karındeşenlerin alışılmış kovalamacasma izin vermiyordu. Onları selamlamak için şarap tulumunu kaldırdı. Sonra yerde daha sonra kullanabileceğini düşündüğü bir kırık silah buldu ve onu alırken, niyetini belli etmek amacıyla, yanındakilere göz kırptı.</p>

  <p class="block">Orklar okyanusta oluşan bir med cezir gibi geri çekilip bir sonraki dalga için güç topladılar. Bu kısa süreli sükunet anında devlerin mancınıkları şafak öncesinin renklerini taşıyan gökyüzünü iri kayalarla doldurdu. Kayaların pek azı isabetliydi dolayısıyla ilk yaylım ateşi çok da etkili değildi ama bütün cüceler bu durumun çabucak değişebileceğinin farkındaydı.</p>

  <p class="block">“Doğuyu tutmalıyız!” diye haykırdı Tred diğerlerine; aslında en çok savaşın başlagıcmdan beri o hattı tutan VVuIfgar’a sesleniyordu.</p>

  <p class="block">Wulfgar ona sert bir bakış attı ve bu Felbarr cücesine başından beri bildiği bir şeyi hatırlatarak onu susturdu; Nikwillig onların yanına dönmekte çok zorlanacaktı.</p>

  <p class="block">Gergin olan Banak uçurumun kenarında hızlı adımlarla dolanıyor; hem kuzeydeki savaşa hem de güneybatıya bakıyordu. ‘Bu kadar,’ diye düşündü.</p>

  <p class="block">Hem kendilerinin hem de düşmanlarının güçleri son noktaya ulaşmıştı. Orklar kuzeyden ve batıdan yaklaşıp arayı kapatıyor, devler Banak’ın arka birliklerini sindiriyordu.</p>

  <p class="block">İri bir kaya yakınlarda bir yere düşüp Banak’ın yanma sekti; neredeyse onu uçurumdan aşağı yuvarlıyordu.</p>

  <p class="block">Çetin cüce geri çekilmedi, sadece çevreyi gözlemlemeye devam etti; gözleri, aydınlanan gökyüzünü tarıyordu. “Haydi Felbarrlı Nikwillig,” diye fısıldadı ve bu sözcükler ağzından çıktığı anda doğu yamacının öbür tarafındaki şafağın ilk ışıklarını yakalayan aynanın parıltısını gördü.</p>

  <p class="block">Bunu diğerleri de fark etti; bir kısmı heyecanla doğuyu gösteriyordu. Doğudaki Catti-brie elindeki yayıyla Banak’a doğru koşmaya başladı. Nanfoodle, Shoudra ve Pikel de aynı şekilde batıdan kendisine doğru ilerliyordu.</p>

  <p class="block">Uzaktaki aynaya bakan Shoudra “Göster onu, göster onu,” diye sessizce yalvardı. Nanfoodle ellerini önünde birleştirdi; neredeyse hiç nefes almıyordu.</p>

  <p class="block">“Orada!” dedi Catti-brie; Nikwillig’in seyyar güneş ışığının sonunda başka bir aynayı yakaladığı ve göz kamaştırıcı bir parlaklığa büründüğü dağ sırtını gösteriyordu. Kadın yayını kaldırdı. Banak ve diğerleri nefeslerini tuttu.</p>

  <p class="block">Onların aşağısında savaş daha da kızıştı. Öncekinden de fazla ork yamaca akın ediyordu. Ellerinden geleni ardlarına koymayacakları bir saldırı olacağa benziyordu. Bir yandan da cücelere geri çekilmelerini haykırıyor hatta Bekçi Vadisi’ne dönmelerini söylüyorlardı.</p>

  <p class="block">“Ne yapacağız?” diye sordu Catti-brie; o da diğerleri gibi Nanfoodle’a bakıyordu.</p>

  <p class="block">Nanfoodle üfleyip püflemeye başladı ve bir an için yere yuvar-lanacakmış gibi göründü. Boru hattının birleşme yerlerinden birinin yanında oturan Pikel’e baktı.</p>

  <p class="block">Nanfoodle bu görüntüden; yeşil sakallı cücenin uçarı güveninden güç aldı. Gnom derin bir nefes aldı ve Pikel’i başıyla selamladı.</p>

  <p class="block">“Ooooo,” diye haykırdı Pikel Bouldershoulder.</p>

  <p class="block">Druid elini tüpleri birleştiren taşa koyup sıkıca bastırdı; onu dümdüz ederek orayı mühürledi.</p>

  <p class="block">Nanfoodle derin bir nefes aldı, yutkundu ve kendini sağlam durmaya zorladı.</p>

  <p class="block">“Dümdüz ateş edin!” diye haykırdı, hafifçe sızlandı ve kendini yana attı.</p>

  <p class="block">Catti-brie, Taulmaril’i kaldırıp, IvanTn yaptığı, dağ sırtına yerleştirilmiş kutunun kenarındaki parlayan aynaya nişan aldı.</p>

  <p class="block">Devler iri kayalar fırlatmaya devam etti; bir yığın cüce üstlerine yağan taşları görünce korkuyla haykırdı. Catti-brie geri çekildi ama Nikwillig’in aynası biraz kaymış ve dağdaki yansıtıcı birden kararmıştı.</p>

  <p class="block">Kadın nefesini tutup hazırda beklemeye devam etti. Aşağıdan “Yarık!” diye bağıran bir cücenin sesi duyuldu. Banak, kadına “Vur onu,” diye yalvardı.</p>

  <p class="block">Kadın ne nefes aldı ne de okunu fırlattı. Nikwillig’e güvenip bekliyordu. Onun yansıttığı güneş ışınlarının, hedefini arayarak, dağın karanlık taşlarının arasında kıvrıldığını gördü.</p>

  <p class="block">“Haydi,” diye fısıldadı Shoudra. “Göster onu.”</p>

  <p class="block">Banak onların yanından koşarak uzaklaştı.</p>

  <p class="block">“Geri çekilin!” diye bağırdı savaş alanındakilere. “İkinci bir sıra oluşturun!” diye haykırdı uçurumun yakınındakilere. Onlar itişip kakışıyor, artan saldırılardan kurtulmak için bir çare arıyorlardı.</p>

  <p class="block">Catti-brie başka hiçbir şey düşünmeden sadece o kıvrılıp duran ışığa; yansıyan güneş ışınlarına odaklandı. Batı karanlığında bir parıltı görüldü.</p>

  <p class="block">Taulmaril vızıldadı ve gümüş ok metrelerce yol gitti. Kadın bölgenin geneline nişan alıp ikinci ve üçüncü oku aynı anda ateşledi.</p>

  <p class="block">Birinci ok hedefe ulaşıp aynanın camını kırdıktan sonra onun arkasındaki tahtaya çarptığından aslında bunu yapmasa da olurdu. Ok tahtayı geriye itmiş, şişeyi devirmiş ve büyülü, patlayıcı yağ hayat bulmuştu.</p>

  <p class="block">Kısa bir an için hiçbir şey olmadı ama sonra… BOM!</p>

  <p class="block">Sanki dağın arkasından güneş yükselmiş gibi bütün batı aydınlandı. Dağdaki her yarıktan alevler fışkırıyor, şaşkına dönen devlere ve mancınıklarına doğru yayılıyordu. Alevler ona hayranlıkla bakan izleyecilerin şimdiye kadar hiç görmediği kadar yükseğe çıkıyorlardı. Nanfoodle’in ateşi yerden bin ayak yükseğe ulaştı ve beraberinde taşıdığı tozlar, kayalarla geceyi gündüze dönüştürdü.</p>

  <p class="block">Alevler sadece kısa bir süre böyle kaldı ve gazlar, soluklarını tutan izleyecilerin ağızlarını açık bırakarak, şiddetli bir patlama yarattı. Catti-brie’nin, Shoudra’nın, Nanfoodle’in, cıyaklayan Pikel’in, gözleri faltaşı gibi açılan Banak’ın, savaşçıların, cücelerin ve orkların üzerlerine bir sıcak hava dalgası yayıldı ve hepsini yere yatırdı.</p>

  <p class="block">Bu sıcak havayla birlikte bir enkaz oluştu; irili ufaklı tonlarca taş savaş alanına döküldü. Yamaç kuzeye uzak olduğundan bu taş yağmuruna en çok orklar maruz kaldı; tek bir patlamayla yüzlercesi yere serildi.</p>

  <p class="block">Batıda, bir zamanlar eşit bir şekilde dağılan dağ sırtında parçalara ayrılmış bir hat vardı.</p>

  <p class="block">Mancınıklar ve devler -çok azı bir şekilde sağ kalmıştı- alev almıştı; makinalar parça parça dökülüyor, devler çılgınca koşuşturuyordu.</p>

  <p class="block">Nanfoodle yerden kalktı ve aptal aptal batıya bakmaya başladı.</p>

  <p class="block">“Yıllar önce büyücüyü ziyaret ettikten sonra bana anlattığın ateş topunu hatırlıyor musun?”diye sordu herkes kadar sarsılmış olan Shoudra’ya.</p>

  <p class="block">“Elminster’in infilakı, evet,” diye cevapladı şaşkına dönen kadın. “Şimdiye kadar atılmış en büyük ateş topu.” Nanfoodle parmaklarını şıkırdattı ve “Artık değil,” dedi. “Oooo!” diye cıyakladı Pikel Bouldershoulder.</p>

  <h1 id="sigil_toc_id_31">ŞOK DALGALARI</h1>

  <p class="block">Cesur Günbatımı sırtındaki iki biniciyle dağlarda ilerlerken hiç şikayet etmedi. Atı Innovindil sürüyor, Drizzt, kolları kadının beline sarılı, onun arkasında oturuyordu.</p>

  <p class="block">Uçmak Drizzt’in yaşadığı en güzel ve en etkileyici deneyimlerden biriydi. Pelerini ve beyaz saçları rüzgarda salınırken hava akımının etkisiyle gözüne yaşlar dolmasını engellemek için gözlerini kısması gerekiyordu. At üzerinde olmasına ve kendi iradesiyle hareket etmemesine rağmen sanki dünyanın sınırlarını aşıyormuş gibi hissediyor ve bunu bir şekilde ölümlülüğün sınırlarını aşmakla eş değer bulup kendini tamamen özgür hissediyordu.</p>

  <p class="block">Uçarlarken InnovindiPle konuşmayı denemişti ama rüzgar fazla şiddetli olduğundan birbirlerine bağırmak zorunda kalmışlardı.</p>

  <p class="block">Dolayısıyla Drizzt sadece bu gezinin, yüzüne çarpan havanın ve şafak öncesi serinliğinin tadını çıkarmaya karar verdi. Güneye; Kral Obould’un ordusunun oldukça uzağına gidiyorlardı. Varacakları yer Drizzt’in üzerinde korkunç bir ağırlık oluştursa da korkularını erteliyordu; en azından kanatlı atın üzerinde yaptığı yolculuk ona muhteşem zevkler sunuyordu. Mithril Salonu’na yaklaştıklarında ne ile karşılaşacaklarını bilmiyorlardı. Obould cüceleri oraya mühürlemiş olabilirdi ve Bruenor’un halkıyla iletişim kurma şansı elde edemeyebilirlerdi. Cüceler istilacılara direniyor olabilirdi; belki de Drizzt ve Innovindil yığınla ork cesedinin üzerinden geçecekti. Önlerinde sonsuz olasılık vardı ama</p>

  <p class="block">Drizzt hepsinden sıyrılmayı başarıp sadece uçma hissinin tadını çıkardı.</p>

  <p class="block">Önlerinde ve sağ yanlarında şafak öncesinin yarı karanlığı vardı ama solda; doğuda gökyüzü, doğmak üzere olan güneşin yarattığı pembeliği taşıyor ve soluk maviye büriinüyordu. Drizzt ufukta beliren kırmızımsı güneşi ve doğudan yükselen ilk ışınları huşu içinde izledi.</p>

  <p class="block">Innovindil’in kendisini duyamayacağını bilse de “Güzel,” diye mırıldandı.</p>

  <p class="block">Drizzt’in gözleri doğudan batıya yayılan sabah parlaklığını takip etti. Yok olan geceye son bir kez göz atabilmek için bakışlarını çevirdi.</p>

  <p class="block">Gün ışığı birden her yeri kaplamıştı! Drizzt bunun gün ışığı olmadığını fark etti; turuncu bir parlaklık, gökyüzüne yükselen turuncu bir alevdi ve bu ateş o denli büyüktü ki anında her yeri aydınlatmıştı. Alevler o kadar yükseldi ki pegasusun üzerindeki iki elf, zirveyi görebilmek için yukarı bakmak zorunda kaldı.</p>

  <p class="block">Günbatımı kişneyip toynaklarını havaya savurdu. Innovindil de aynı şekilde şaşkındı, hakimiyeti ele alıp atı yere indirmeye başladı.</p>

  <p class="block">“Bu da nesi?” diye haykırdı kadın.</p>

  <p class="block">Drizzt de bağırmak üzereydi ama patlamanın yarattığı sıcak hava dalgası onlara kadar geldi ve neredeyse düşmelerini sağlayacak kadar onları sersemletti. Rüzgar toz ve tortu taşıyordu ve üçü birden; elf, drow ve pegasus, kendilerini korumak için gözlerini kıstı.</p>

  <p class="block">Günbatımı yere inmek için çıldırıyordu; hızla alçaldılar. Innovindil sıkı tutunup ona rehberlik etti ama Drizzt bu anı hızla sönen atşe topunun aydınlattığı çevreyi incelemek için kullandı. O kısacık anda drow uzaktaki savaş alanını gördü, Bekçi Vadisi’ne uzanan yamacı tanıdı ve cücelerin canlarını dişlerine katarak savaştıklarını hemen anladı. Yere indiklerinde “Neler oluyor?” diye çaresizlikle sordu Innovindil. “Bir ejderhayı mı uyandırdılar?”</p>

  <p class="block">Hayatı boyunca böyle bir patlamaya tanık olmayan Drizzt’in ona verecek cevabı yoktu. Gözünün önüne tanıdığı en tuhaf ve tehlikeli büyücü olan Harkle Harpell’in görüntüsü geldi, ayrıca HarkleTn ailesi onun kadar çılgın sihirbazlardan oluşuyordu. Harpelllar yeni ve kontrol edilemez büyülerle yine Mithril Salonu’nun yardımına mı gelmişti?</p>

  <p class="block">Ama bunların hiçbiri Drizzt’e mantıklı gelmiyordu ve Innovindil’in faltaşı gibi açık gözlerindeki çaresiz bakışa verebileceği tek bir karşılık bile yoktu.</p>

  <p class="block">“Ne yaptılar?” diye sordu elf.</p>

  <p class="block">Drizzt kekeledi, başını salladı ve sonra “Haydi gidip bakalım,” dedi.</p>

  <p class="block">Orklar şiddetli bir fırtınaya maruz kalan çimen gibi dümdüz oldular. Uçuşan tortudan kurtulacak kadar şanslı olanların ayakları hayal bile edemeyecekleri kadar büyük bir şok dalgasıyla yerden kesilmiş ve onlar da yere yapışmıştı.</p>

  <p class="block">Urlgen de taşlara doğru savruldu ama gururlu ve güçlü ork korku içinde haykırmadı, hatta saklanmaya bile çalışmadı. Patlamanın son dalgalarına ve ısıya karşı direnip yeniden ayağa kalktı ve savaş alanına bir göz attı.</p>

  <p class="block">Şaşkına dönmüş kıvranan orklar ve cüceler gördü. Uzun boylu ork şüphe ve şaşkınlıkla başını salladı. Patlayan dağ sırtına doğru baktı ve bir devin parlak alevlerle kaplanan kollarını sallayarak ileri geri koşturup durduğunu gördü.</p>

  <p class="block">Savaş alanı ve Urlgen’in etrafındaki orklar yeniden hayat buluyor gibiydi; korku çığlıkları duydu ve bu korkunç patlamanın gerçek tehlikesinin ancak o zaman farkına vardı. Orklarının bir kısmını kaybetmişti, buna şüphe yoktu, üstelik devlerden oluşan ordusu da yok olmuştu ama asıl tehlike ork komutanının durduğu yerin üzerinde baş gösteriyordu; cüceler çabucak toplanmış ve kafası karışıp dağılan ordusuna karşı yıkıcı bir hücuma geçmişlerdi. Urlgen başını salladı ve ‘Böyle olmamalıydı!’ diye düşündü.</p>

  <p class="block">‘Geri çekilin’ ve ‘kaçın’ çığlıkları etrafında yankılandı ve Urlgen bir an için kendini onlara teslim etti; neredeyse savaşçıların ‘kaçın’ emrini verecekti.</p>

  <p class="block">Bunu neredeyse yapacaktı ama sonra olayı bir bütün olarak gördü ve babasının güneybatıda elde ediyor olabileceği kazançları düşündü. Urlgen cüceleri bir süre daha sersemletmeyi, devleri ve kendi birliklerini kullanarak onlara savaş alanını terk etme şansı vermemeyi planlamıştı. O zaman babasının kendisine verdiği takviye birliklerini devreye sokup onları alt edebilirdi.</p>

  <p class="block">Bütün bunlar o korkunç patlama anında değişmişti.</p>

  <p class="block">İtişip kakışan orkların arasında defalarca yankılanan bir kükremeyle Urlgen ilgilerini kendisine yöneltmelerini emretti. Savaş alanına paralel bir şekilde koştu; geri çekilen orkların yolunu kesip -kaba kuvvet ve tehditle-onları savaş alanına döndürüyordu.</p>

  <p class="block">Bu sırada şimdiye kadar cücelerden sakladığı birliklere bağırıyor, bütün ordusunu bir araya toplayıp büyük ve kuvvetli bir başka birlik oluşturuyordu.</p>

  <p class="block">“Hepsini öldürün!” diye emretti uzun boylu ork.</p>

  <p class="block">Ork sürüsü cücelere karşı koymak üzere yavaş yavaş toparlandığında Urlgen dikenli zırh eldivenleri takılı yumruklarını havaya kaldırdı ve ilk defa savaşa daldı. Onun için ‘ya hep ya da hiç’ durumu söz konusuydu; bunu biliyordu. Ya burada cüceleri hezimete uğratıp kazanacaktı ya da her şey kaybedilecekti. Hayatının sonuna kadar görkemli babasının gölgesi altında ezilecekti; tabii görkemli babası onun canına kıymazsa…</p>

  <p class="block">Banak Bravraanvil ork güruhunun etrafta dönüp durduğunu görünce nefesini tuttu. Nanfoodle’in yarattığı patlamaya kendi ekibi orklardan daha iyi dayanmıştı; bütün alçak yamaçlar ork cesetleriy-le doluydu. Ama sayıca orklardan azdılar; asıl ork birliğine eklenen bu ikinci grupla sayıca çok çok azdılar.</p>

  <p class="block">Banak inledi. Patlamanın yarattığı etkiyle kaçıp orkları Mithril Salonu’ndan dışarı atacakları asıl savaşa katılmak istemişti.</p>

  <p class="block">Banak yakınındaki komutanlara “Onlarla ölümüne savaşın ve istikrarı korumak için geri çekilin!” diye seslendi.</p>

  <p class="block">Ama aşağısında yer alan ve bütün gücüyle hücum eden orkları gördüğünde bu saldırıda kesin bir fark, niyet ve yoğunluk olacağını fark etti. Deneyimli cüce düşmanlarının bu kez vur kaç taktiği uygulamayacağını anında anladı.</p>

  <p class="block">Emredildiği gibi ana cüce hattı kırıldı ve geri püskürtüldü; hepsi yamacın tepesindeki savunma pozisyonları almak için koşuşturuyordu. Onlara destek olmak üzere orkların attığı her adımda topuk larına oklar ve çekiçler iniyor, yaratıkları yavaşlatıyordu.</p>

  <p class="block">Yaşlı cüce dudağını ısırdı, düşmanlarının gücünü düşündü ve seçeneklerini gözden geçirdi. “Haydi o zaman,” diye mırıldandı.</p>

  <p class="block">Güçlü durmaya kararlı, ayaklarının altındaki zemine sımsıkı bastı. Bu kararlılık bir dakika sonra şekil değiştirdi; batıdaki keşif kolları güneybatıda ve Bekçi Vadisi’nin batı ucunda bir savaş olduğunu haykırdığında basit bir azimden çok çaresiz bir ihtiyaca dönüştü.</p>

  <p class="block">Banak geniş görüş sağlayan bir nokta buldu ve güneybatıdan yükselen ışığa baktı. Savaşın ve ork kuvvetlerinin büyüklüğünü fark ettiğinde neredeyse yere yuvarlanıyordu.</p>

  <p class="block">“Moradin aşkına, onları tutun,” diye fısıldadı yaşlı cüce; sözcükleri ağzından güçlükle çıkarabilmişti.</p>

  <p class="block">Tekrar Nanfoodle’in patlamasına ve ork baskısının cüceleri eski savunma pozisyonlarına iterek kendisine doğru ilerlediği kuzeye baktı. Sonra bakışlarını yeniden güneybatıya ve yükselen savaş seslerine çevirdi.</p>

  <p class="block">Ork planını hemen tahmin etti. Tehlikeyi anında gördü.</p>

  <p class="block">Kararlı bir hırıltıyla savaş lordu yeniden batıdaki tahribe bakmak için kendini zorladı. Orkların planı oldukça iyiydi; sadece toprak kazanmak için değil aynı zamanda cüceleri katletmek için yapılmıştı. Nanfoodle’in patlaması ona biraz - belki de kaçmaya yetecek kadar-zaman kazandırmıştı.</p>

  <p class="block">“Moradin seninle olsun küçük adam,” dedi Banak; bu sözleri kendisini duyamayacak kadar uzakta olan küçük gnoma söylemişti.</p>

  <p class="block">Güneybatıdaki savaş sesleri birden ve dramatik bir şekilde yükseldi. Banak dönüp baktığında düşmanlarına bir de dev sürüsünün katıldığını gördü.</p>

  <p class="block">“Moradin bizimle olsun,” diye mırıldandı cüce.</p>

  <p class="block">Yine de cücelerin çoğu yeterince hızlı dönmüyordu. Ork mızrakları ya da Nanfoodle’in önemli patlaması sonucunda oluşan enkaz yağmurunda fazlasıyla cüce de ölmüştü. Üstelik bundan çok daha fazlası, yüzden fazla cüce, kanlar içinde taşların arasında yatıyordu.</p>

  <p class="block">Gerçi bunun sebebi yaraları değil, yırtılan şarap tulumlarıydı. Thibbledorf Pwent ve yeni gelen üyeleri de içeren Karındeşen Taburu patlamayı kendilerini kanla kaplamak ve taşların arasında ‘ölü’ gibi yatmak için kullanmıştı. Bazıları, tıpkı Pwent gibi, üstlerine kırık silahlar koyarak yaraları daha da gerçekçi kılmıştı. Şimdi, ork sürüleri yanlarından, hatta bazen üzerlerinden geçerken, orada öylece yatıyorlardı.</p>

  <p class="block">Pwent tek gözünü açtı ve gülümsemesini saklamakla iyi yaptı.</p>

  <p class="block">Yukarı sıçrayıp kendisine en yakın yerde duran şaşkın orkun yüzüne dikenli zırh eldiveniyle bir yumruk attı. Bütün gücüyle bağırdı ve Karındeşen Taburu şaşkına dönmüş düşmanlarının ortasında belirdi.</p>

  <p class="block">“Onlara zaman kazandırın!” diye haykırdı cesur lider ve Karındeşen Taburu da bunu yaptı; çılgınca ilerliyor, orkları öfkeyle yumruklayıp kesiyor, onları yakalayıp üzerlerine çıkıyor ve şiddetle sarsıyor, dikenli zırhları düşmanlarında ağır yaralar açıp onları posaya dönüştürüyordu.</p>

  <p class="block">Thibbledorf Pwent tam ortalarında duruyor, kelimelerden çok onlara örnek olarak savaşı yönetiyordu. Ne de olsa izlenmesi gereken bir plan yoktu. Eşgüdümlü ve öngörülebilir davranışlarda bulunmak Pwent’in en son istediği şeydi. Kaos.</p>

  <p class="block">Basit ve güzel kaos; Karındeşenlerin çağrısı, Kanndeşenlerin neşesiydi.</p>

  <h1 id="sigil_toc_id_32">BRUENOR’UN DURUMU</h1>

  <p class="block">Karşı saldırıyı -binlerce orkun kana susamış bir şekilde akışmı-izleyen Banak Brawnanvil her şeyin sona erdiğini fark etti. İster kazanılsın ister kaybedilsin, ister öne geçilsin, ister geri çekilinsin, bu topraklarda yapılacak olan son savaş buydu. Ork kuvvetinin büyüklüğünü ve onlara eklenen takviye birliklerini fark eden cüce bu manzara karşısında pek de heyecanlanmadı.</p>

  <p class="block">Arkasındaki ve önündeki savaş sesleri kısa bir süre sonra onun uçurumdaki cücelere katılmak üzere koşmaya başlamasını sağladı.</p>

  <p class="block">Yaşlı cüce orada kıyamet gününden başka bir şey görmedi.</p>

  <p class="block">Bekçi Vadisi’nin batı yakasındaki cüceler şimdiden dağıtılmıştı. Zaten nasıl dağıtılmayacaklardı ki? Onların karşısında dizilen ordu devasaydı; Banak’ın şimdiye kadar gördüğü her şeyden daha büyüktü.</p>

  <p class="block">“Kaç tane ork var?” diye sordu nefesi kesilerek; bu düşman birliği Banak’ın bütün gücünü tüketmişti. “Beş bin? On bin?”</p>

  <p class="block">“Kısa bir süre içinde vadiyi silip süpürecekler” diye uyardı Torgar Hammerstriker. Aynen böyle olacaktı; bunu Banak da biliyordu.</p>

  <p class="block">“Onları geri çekin,” diye emretti Banak; bu ürkütücü sözleri sıktığı dişlerinin arasından güçlükle çıkardı. “Hepsini! Vadiye ve salona geri dönüyoruz.”</p>

  <p class="block">Geri çekilme emri ne Battlehammer Klanı’nın ne de Mirabar cücelerinin duymaya alışık olduğu bir şeydi ve bir an için</p>

  <p class="block">Banak’ın yanındaki bütün komutanlar ağızları açık ona baktı.</p>

  <p class="block">“Devler öldü!” diye karşı çıktı içlerinden biri. “Gnom dağ sırtını havaya uçurdu ve…” Ama gerçeklik üzerlerine çöktüğünde; kuzeyden gelen ork baskısının ve vadideki bozgunun farkına vardıklarında karşı çıkan tek ses onunki olarak kaldı. Homurdanan cüce daha lafını bile tamamlayamadan Torgar ve Shingles, Ivan ve Tred ve geriye kalan herkes kendi grubuna dönüp uçurumdan tamamen geri çekilmek üzere onları organize etmeye başladı.</p>

  <p class="block">Savaş lordu itiraz eden cüceyi önemsemedi ve bütün dikkatini Thibbledorf Pwent ve Karındeşen Taburu’nun ork baskınını kırıp geçirdiği kuzey yamaçlarına yöneltti. Yaşlı cüce minnetle başını salladı; yaptıkları fedakarlık onlara kaçmaları için inanılmaz bir zaman kazandırıyordu.</p>

  <p class="block">“Sıkı dövüş Pwent,” diye mırıldandı; gerçi gereksiz bir tezahürattı.</p>

  <p class="block">İplere ilerleyen cüceleri “Yürü! Yürü! Yürü!” diye teşvik etti Banak. “Bekçi Vadisi’nin tabanına ulaşıncaya kadar sakın yavaşlamayın!”</p>

  <p class="block">Banak, ork hücumunun ilk sırasıyla karşılaşan ve yamaca doğru dönmeye başlayan cüceleri izledi.</p>

  <p class="block">Aşağıdaki Tred’in sağ taraftakilere doğru “Son gülenin kim olduğunu göstermek için ön saflarını bozguna uğratmalıyız,” diye bağırdığını duydu.</p>

  <p class="block">Bu çağrıya cevap olarak iki tanıdık sima belirdi; Wulfgar ve Catti-brie yamaçtan aşağıya hızla ilerliyor, önlerinde yer alan ork hattının sol kanadını dağıtıyordu.</p>

  <p class="block">Banak nefesini tuttu. Tred’in emrinin uygulanmaya başladığını fark etmişti. Orklann hızını kesemezlerse ön safları geri döndüremezlerdi ve bu şekilde bir süre cüce ölebilirdi.</p>

  <p class="block">Arkasındaki cücelerin tartıştığını ve itiraz ettiğini duydu; halkları savaşırken kaçmayı reddediyorlardı. Banak bütün gücünü toplayıp onlara döndü; gözleri öfkeyle parlıyordu.</p>

  <p class="block">Tartışmanın gürültüsünü de aşarak “Aşağı inin!” diye bağırdı ve bütün gözler ona döndü.</p>

  <p class="block">“Gidin!” diye emretti yaşlı cüce. “Sizi ahmaklar! Hepimiz kaçacağız ve sizin arkanızdakiler siz gitmeden harekete geçemezler!”</p>

  <p class="block">Gruplardan bir tanesi diğerini yumrukladı ve sertçe iplere doğru itti.</p>

  <p class="block">“Hiçbir zaman arkadaşlarınızı arkada bırakmayın!” diye homurdanmaya devam etti cüce ama bu sırada ipi güçlü ellerinin arasına alıp kendini öne doğru attı.</p>

  <p class="block">Şiddetli savaşa ve sonra da Pwent ile ekibinin kıstırıldığı yere bakan Banak bu duyguyu çok iyi anlıyordu.</p>

  <p class="block">Kral Obould, öne çıkmaya zorladığı birliklerine “Ezin onları!” diye bağırdı. Ork kralı bu emri olduğu yerde öylece durup vermemiş, ön safların yanına koşturup cüceleri ezmeyi denemiş olan ölü ve yaralıları tekmeleyerek orkları kışkırtmıştı.</p>

  <p class="block">Obould şansına lanet okudu; ilk saldırıda bu duvarları ve hendekleri rahatlıkla aşacağına inanıyordu ama altlarındaki toprak sallanmış ve üzerlerine dolu gibi taş yağmıştı. Ork kralının orada ne olmuş olabileceğine dair hiçbir fikri yoktu ama zaten onu pek de ilgilendirmiyordu.</p>

  <p class="block">O an sadece tek bir hedefe odaklanmıştı. “Ezin onları!” diye yeniden bağırdı.</p>

  <p class="block">Ork kralı öncü birlikleri geçip ilerlemeye devam ediyordu. Ön cüce duvarına kadar geldi; kılıçlarını çekip cüce mızraklarını bir kenara devirdi. Ama bir çift onun bu vahşetini bertaraf etti ve cüceler yüce orka saplamak üzere mızraklarını çabucak doğrulttu.</p>

  <p class="block">Mithril Salonu’nun bu keskin silahları ork kralının muhteşem zırhında ancak bir sıyrık açabildi ve ork aşağı doğru darbeler savurup, kılıcından alevler çıkararak hızla ilerlemeye devam etti. O sırada bir talihsiz cücenin başı ikiye ayrıldı. Obould’un kılıcı daha da uzağa atıldı ve taş duvara savurduğu darbeyle duvarın oldukça büyük bir kısmını devirdi.</p>

  <p class="block">Ork kralı tekrar tekrar vurdu; bütün bölgeyi silip süpürüyordu. Duvarın dört ayaklık bir kısmını yıkarak ileri atıldı.</p>

  <p class="block">Ve orada durdu; elini uzatmış belinden çapraz inerek kalçasına bağlı olan, alevler çıkaran kılıcını sımsıkı tutuyordu. Oklar ve arbaletlerin küçük okları üzerine fırlatıldı ve hepsi geri sekti.</p>

  <p class="block">Yakınındaki cüceler itişip kakışıyor, silahlarını kaldırıp görkemli orkun ayaklarına indiriyor, onu devirmeye çalışıyorlardı.</p>

  <p class="block">“Ezin onları!” diye haykırdı Obould ve yerinden bir adım bile kıpırdamadı.</p>

  <p class="block">Bu gösteriden destek alan orklar duvara doğru harekete geçti ve korkan cüceler duraksadı. Kükreyen devler iri kayalar fırlatarak ve öfkeyle ilerleyerek Obould’un yanına doğru geliyordu.</p>

  <p class="block">Ork kralı kuru kafa şeklindeki miğferinin altından zalimce gülümsedi. Bu cesur saldırısının Gerti’yi ve onun şüpheye düşen halkını kışkırtacağını biliyordu.</p>

  <p class="block">Ön birlikler yeni gelen sürüye yol verdi. Cüceler dağılıp kaçmaya başlamış ve yeterince hızlı olmayanlar kalabalık tarafından yakalanıp ezilmişti.</p>

  <p class="block">Obould yumruğunu sıkıp kükreyerek olduğu yerde durmaya devam ediyor, kılıcı alevler saçıyordu.</p>

  <p class="block">Kuzeydoğudaki uçuruma baktı ve bir kez daha o görkemli patlamayı düşündü. Fakat bu karmaşaya çok da takılmamış, dikkatini ve bakışlarını yeniden kendi ordusuna ve batıdaki gitgide büyüyen bozguna yöneltmişti. Urlgen onu kuzeyde hayal kırıklığına uğratsa da Obould, Bekçi Vadisi’nde günü kurtaracağını biliyordu.</p>

  <p class="block">Ork kralı ‘Kapıyı kapatın,’ diye düşündü ‘ve bırakın cüceler evlerine dönüş yolunu ararken yeraltında sıkışıp kalsın.’ Drizzt ön safta yer alan birlikleri göremiyordu ama ortadaki ve arkadaki ork savaşçılarının engellenmesinden uçurumun yanındaki cücelerin tüm güçleriyle direndiğini biliyordu. Ayrıca sadece yüz metre ileride, güneyde, ork sürüsünün tam ortasında bir karmaşa olduğunu görebiliyordu. Bir orkun havada daireler çizerek döndüğünü ve vücudunun her yerini kaplayan yaralardan kanlar fışkırdığını görünce drow, Thibbledorf Pwent’in bu işe dahil olduğunu anladı.</p>

  <p class="block">Drizzt, ork hattına yaklaştığından ve ortalıkta dolanan pek çoğunun dikkatini çekmiş olduğundan gülümsemesini bile engelledi.</p>

  <p class="block">“Seni deneyecekler,” dedi kolları arkasında bağlanmış, onun önünde sendeleyen yoldaşına, “bana güvenmelisin.” Innovindil’in ayağı takıldı ve düştü; Drizzt içgüdüsel olarak hareket etme isteğine karşı gelip yüzünü buruşturdu ve onun sertçe yere düşmesine izin verdi. Kadını omzundan tutup sertçe ayağa kaldırdı; kadının yüzündeki izi görünce ürkmemek için çok çaba harcadı.</p>

  <p class="block">Böyle olması gerekiyordu.</p>

  <p class="block">Drizzt kadını öne itti; elf neredeyse yeniden düşüyordu ama drow bıçaklarından biriyle onu dürttü.</p>

  <p class="block">Orklar, fal taşı gibi açılmış sarı gözleri, sıkılı dişleri, ve çekili silahlarıyla çifte yaklaştı.</p>

  <p class="block">Orkçanın kabalığına hakim, “Urlgen için bir mahkum”, diye kükredi Drizzt. Ork, Innovindil’e doğru bir adım atınca “Urlgen için!” dedi tekrar.</p>

  <p class="block">Kendisine şüpheyle baktıklarını görünce “Donnia’nm gönderdiği bir mahkum”, diye ekledi drow.</p>

  <p class="block">En önde olan bir ork, Innovindil’in arkasında duran bir diğerini kadının ellerini kontrol etmesi için yönlendirdi. Drizzt kadının düzgünce bağlandığını görmesine izin verdikten sonra onu uzaklaştırdı.</p>

  <p class="block">“Urlgen için!” diye yeniden bağırdı.</p>

  <p class="block">Onları denemek için mi bilinmez, en önde duran ork mızrağını çekip aniden öne fırladı ve mızrağı yüzey elfınin midesine dayadı.</p>

  <p class="block">Drizzt, Innovindil’in etrafında dolandı ve palalarını çekip üç hızlı hamleyle mızrağı uzaklaştırdı.</p>

  <p class="block">Drow palalarını dairesel hareketlerle savururken “Urlgen için!” diye bağırarak yeniden döndü. Ork defalarca geriye sıçrayıp yere düştü.</p>

  <p class="block">Drow palalarını yanda tutarak elfin önünde dikildi.</p>

  <p class="block">Ork önce ona sonra da birden çok derin kesikle kanayan bedenine baktı ve yere düştü. “Beni Urlgen’e götürün!” diye emretti Drizzt. “Götürün!”</p>

  <p class="block">Drow, Innovindil’i tüm gücüyle öne iterek onun arkasından ilerliyor ve ork sürüsü, hızla ilerleyen bir geminin etrafa sıçrattığı sular gibi onların önlerinden gidiyordu.</p>

  <p class="block">Çevredekilerin meraklı bakışlarıyla yamacı çıkıyorlardı; neyse ki Drizzt bu orkların neredeyse hiçbirinin onların etrafında olmak istemediğini fark etmişti.</p>

  <p class="block">Aradan çok geçmeden Drizzt’in bakışları emirler yağdıran ve yanına yaklaşan yaratıkları sertçe savuran uzun boylu orka çevrildi.</p>

  <p class="block">Liderdi. Kesinlikle lider oydu.</p>

  <p class="block">Drizzt kendi içine dönmeye başladı; merkezini, öfkesini, ölümlü bedeninin içindeki ilkel yaratığı; içgüdüleriyle hareket eden Avcı’yı buldu ve saf yoğunluğun diyarlarında dolandı. Çevrelerindeki kalabalık yüzünden InnovindilTe buradan kurtulabileceklerine dair pek umudu yoktu ve durum böyle olunca da drow kalabalığı görmezden gelmeyi seçmişti. Mavi gözleri sonsuz bir öfkeyle ork liderine, Tarathiel’i zalimce kendisinden alan canavarın oğluna kilitlenmiş olan Innovindil’e bir bakış attı.</p>

  <p class="block">Bu kurnaz oyunu oynamaya başlamadan önce Innovindil, Obould’un oğlu Urlgen’i kendisinin öldüreceğine dair Drizzt’e söz verdirtmişti.</p>

  <p class="block">Dört bir yanlarında savaş sesleri yankılandı, ork liderinin çığlıkları havaya karıştı ve orklar inatçı cücelerin direndiği yamaca doğru akın etti.</p>

  <p class="block">Drizzt Do’Urden tek bir imgeye odaklanarak kendi yoluna devam etti.</p>

  <p class="block">Harap olan bir kule yanıp yıkılırken onun üzerindeki bir cüce son emirlerini vererek koşuşturuyordu. Avcı, Guenhwyvar’a uzandı.</p>

  <p class="block">Dayanmaları gerektiğini biliyorlardı. Uçurumun tepesindeki halklarının hatırına cüceler üzerlerine hücum eden sürüye karşı kendilerini korumalıydı. Mithril Salonu’na geri dönmeye zorlanırlarsa Banak Brawnanvil nereye kaçardı?</p>

  <p class="block">Bekçi Vadisi’nin batı kanadı savunucuları bu gerçeği oldukça iyi biliyor ve şüpheye düştükleri her an ondan destek alıyorlardı. Başka seçenekleri yoktu; dayanmak zorundaydılar.</p>

  <p class="block">Ama dayanamadılar ve bu kararları birden, geri çekilme ya da oldukları yerde ölmek seçeneklerine dönüştü. Pek çoğu ikincisini seçti ya da pek çoğunun başına gelen buydu, diğerleriyse geri çekilip bir sonraki savunma pozisyonlarına geçtiler. Ama ork sürüsü onları takip etti; etrafta yuvarlanıyor, bütün duvarları yıkıyor ve karşılarına çıkan her engeli ortadan kaldırıyorlardı.</p>

  <p class="block">Cüceler medcezirin sürüklediği ağaç dalları gibi geri çekildi.</p>

  <p class="block">Kuzey yamaçlarına gönderdikleri elçiler Banak’a tamamen geri çekiliyor olduklarını haykırıyordu ve ip merdivendeki cüceleri gördüklerinde bunu yapmak için iyice cesaretlendiler. Üste bulunanlar bölgeyi savunmak için anında plan yapmaya başladılar ve iplerdeki cücelere acele edip kendilerine katılmalarını işaret ettiler.</p>

  <p class="block">Diğer cüceler, Mithril Salonu’nun kapısındaki bekçilere bağırıp onları saldırıya karşı uyararak hızla doğuya doğru hareket etti.</p>

  <p class="block">Kısa bir süre sonra Bekçi Vadisi’nin bütün savunucuları o muhteşem batı kapılarını görebilecekleri yere gelmişti ve dönüp kendilerini savunmak için şimdiye kadar gösterdikleri bütün cesur çabalar geri püskürtülmüş hatta onları daha da batıya itmişti.</p>

  <p class="block">Tekrar püskürtülürse Banak’ın ekibini hızlı bir sonun beklediğini bilerek bir kez daha kararlılıkla direndiklerinde neredeyse iplerle aynı hizadaydılar.</p>

  <p class="block">Arkaya dönüp duvarı işaret eden cücelerden biri “Salon açılıyor!” diye bağırdı.</p>

  <p class="block">Orada bulunan bütün cüceler geriye dönüp bakabilecekleri bir an buldular ve Mithril Salonu’nun kapılarının onların yardım çığlıklarına kulak verip açıldığını gördüler. Savaş zırhları yerine üzerlerinde hâlâ demirci önlükleri ya da gündelik kıyafetleri olan takviye birlikler dışarı çıkıyordu. Görünüşe bakılırsa içerideki herkes, hatta yatıyor olması gereken yaralılar bile dışarı çıktı.</p>

  <p class="block">Hepsi onların yardım çağrısına kulak vermişti; hepsi güvenli tünellerinden çıkıp savaşta onlara yardımcı olmak istemişti.</p>

  <p class="block">Kazanmalarını sağlayacak kadar takviye birliği olmadığı açıktı, hatta ork saldırısını yavaşlatmaya bile güçleri yetmeyecekti.</p>

  <p class="block">Ama yeni gelenlerin içinde görmezden gelinemeyecek ve herhangi bir savaşçı olarak değerlendirilemeyecek bir cüce vardı.</p>

  <p class="block">Ortasında durduğu takviye birliğinden de uzun bir hayatı vardı.</p>

  <p class="block">Çünkü bu takviye birliğini Bruenor Battlehammer kurmuştu.</p>

  <p class="block">Banak bu sahneyi incelerken dişlerini sıktı; Bekçi Vadisi’nin savunucularının bu kadar çabuk geri püskürtüldüğüne, yeni gelen ork ordusunun bu denli kalabalık ve vahşi oluşuna inanamıyordu.</p>

  <p class="block">Yaşlı cüce birliklerini dağıtıp onları kayanın üzerine gönderdi; hepsi ip merdivenlerin altında karıncalar gibi harıl harıl ilerliyordu. Bu karar göz açıp kapayıncaya kadar verilmişti ve verildiği anda da uygulanmıştı ama Banak kendine engel olamıyor; kararını yargılıyordu.</p>

  <p class="block">Bekçi Vadisi’nde batıdan doğuya uzanan karanlığı görebiliyordu. Kaçan cücelerinden herhangi biri karanlık çökmeden</p>

  <p class="block">Vadi’ye ulaşmayı başarabilecek miydi? Ulaşsalar bile arkalarında biriken ve gitgide kalabalıklaşanlara karşı kendilerini savunabilecekler miydi?</p>

  <p class="block">Banak diğer seçeneklerinin korkunç bir felaket olduğunu biliyordu; belki de kendine güvenen tüm bu cesur ruhlu cüceler katledilecekti.</p>

  <p class="block">Geri çekilen cücelere destek olmak amacıyla bağırmaya devam etti. Pwent ve ekibine uçuruma doğru savaşarak ilerlemelerini haykırdı ve son çare olarak kullanılacak kaçış yerine; Torgar’ın ustalarının inşa ettiği oluğa doğru ilerledi. Wulfgar ve Catti-brie, Torgar, Tred ve Shingles’in yanı başında onu bekliyorlardı.</p>

  <p class="block">“Siz ikiniz kendi yolunuz gidin,” dedi Banak insanlara; içlerinden biri zaten o dar geçitten geçmek için fazla iriydi. “İplere gidin ve aşağı inin.”</p>

  <p class="block">“Pwent döndüğü zaman gideceğiz,” dedi Catti-brie.</p>

  <p class="block">Sözlerini vurgulamak için Taulmaril’i kaldırdı ve ork kalabalığına bir ok gönderdi. Ok kalabalığın içinde kayboldu ama izleyenlerden hiçbiri onun yaratıklardan birine ya da diğerine saplanacağından şüphe etmedi.</p>

  <p class="block">Bu sırada Wulfgar iki uzun ipi bulundukları yere doğru çekti ve kopup kesilmelerini imkansız kılmak için defalarca düğüm attı.</p>

  <p class="block">“Aptal olmayın,” diye karşı çıktı Banak. “Sizler Kral Bruenor’un çocuklarısınız, size Salon’da mutlaka ihtiyaç duyulacaktır.”</p>

  <p class="block">“Tıpkı şimdi bize burada ihtiyaç duydukları gibi,” dedi “Wulfgar.</p>

  <p class="block">“Pwent döndüğü zaman gideceğiz,” diye yineledi Catti-brie. Bir ok daha gönderdi. “Bir dakika bile önce değil…” Banak karşı çıkmak üzereydi ama onların basit mantığına itiraz edemeyerek kendini susturdu. O günden sonra o da Mithril Salonu için önemli biri olacaktı ve onun da Karındeşen Taburu oluktan atlamadığı sürece hiçbir yere gitmeye niyeti yoktu.</p>

  <p class="block">Catti-brie’nin önüne geçti; Torgar ve Shingles solunda, isteksiz Pikel’in iplerde olduğunu görünce oraya gelen Tred ve</p>

  <p class="block">Ivan Bouldershoulder da sağında yer alıyordu.</p>

  <p class="block">Banak “Nişan almak için başımı kullan,” dedi Catti-brie’ye.</p>

  <p class="block">Kadın aynen öyle yaptı ve onlara doğru ilerleyen ork grubunu yere serdi.</p>

  <p class="block">Kadının zarif ve akıcı hareketleri Urlgen’in ani ve düzensiz kılıç hamleleri, öylesine savurduğu yumruklarla tam bir tezat oluşturuyordu.</p>

  <p class="block">Innovindil büyük bir alanı tarayarak kılıcını ileri savurarak onun etrafında süzüldü.</p>

  <p class="block">Hareketlerinin çoğu iri orku ani bir hamleyle yere sermek için düzenlenmişti.</p>

  <p class="block">Urlgen onunla birlikte döndü; ağır zırhlar takan kolları onun her hamlesine karşılık veriyor, elf, sürekli sağa doğru daireler çizip onun etrafında döndükçe onun ayakları da dengesini koruyarak dönüyordu.</p>

  <p class="block">Birden kadın onun önünden çekildi; aynı hareketi sola doğru yaptı ve ivme kazanmak için tam bir tur atarak dönüp bu yeni elde ettiği ivmeyle orkun kalbine doğru tek bir hamlede bulundu.</p>

  <p class="block">Ama Obould’un oğlu Urlgen hareketi daha başlamadan fark etmişti. Elf görüş açısından çıktığı an ork, kalçasını çevirmiş ve kollarını aşağı doğru sallamıştı. Hemen hemen her orku yere serebilecek bu hamle onun yakınına bile isabet etmemişti.</p>

  <p class="block">Innovindil ne şaşkınlığını belli etti ne de saldırmaktan vazgeçip geri çekildi. Bunlara ayıracak vakti olmadığını biliyordu; Drizzt yanı başında canla başla çalışıyor, sıçrayıp dönüyor ve ölümcül palalarını onlara yaklaşmaya cüret eden orklara saplıyordu. Onun karşısında yer alan ve Innovindil’in öbür yanını aynı şekilde koruyan güçlü siyah panter ileri atıldı. Çaresizce kaçmaya çalışan bir orkun önüne geçti ve güçlü bir pençe darbesiyle yaratığın yüzünü parçalayıp başka bir orku yere sermek üzere öbür tarafa atıldı.</p>

  <p class="block">Innovindil bu iki cesur arkadaşın kendisine istediği savaşı verdiğini biliyordu ama zaman onlardan yana değildi.</p>

  <p class="block">Hızlı adımlarla sağa, sola ve ortaya geçerek daha öfkeli bir şekilde saldırdı. Kılıcı metal bir kol bağına sertçe indiğinde kıvılcımlar çıktı. Hemen ardından bıçağının önünde çapraz duran diğer kol bağına da aynı şekilde vurdu ve onu Urglen’in sol kalçasına doğru gönderdi.</p>

  <p class="block">Ve ork bu hamleye karşılık verdi; ama kendini savunmak için kollarını kaldırmamış, bunu nam saldığı ad olan ÜçyumrukTa yapmıştı. Bloke edilmiş kılıca doğru eğildi ve alnını öne uzattı. Innovindil başını yana kaydıracak kadar çevikti ama orkun metal miğferinin onu sıyırıp geçen darbesi kadının başını döndürmüş ve sendelemesini sağlamıştı. Orkun dikenli zırh eldivenleriyle savurduğu ağır yumruklar karşısında kılıcını sadece içgüdüsel olarak sallıyordu. Innovindil ayaklarını yere sağlam basıp kendini düzgünce savunmaya ancak bir süre sonra başlayabilmişti. Orkun geri geri adımlar atmasını sağla-yıncaya kadar dövüşmüştü.</p>

  <p class="block">“Ders alındı,” diye mırıldandı kadın ve başıyla harap edici darbeler savuran bu yaratığı daha yakından takip edeceğine yemin etti.</p>

  <p class="block">Bruenor bir taşın üzerinde durdu.</p>

  <p class="block">Yere sağlam basan bacakları iki yana açık, çentiklerle dolu baltası havada olan Mithril Salonu’nun kralı halkına, Delzoun cücelerine seslenip sımsıkı durmalarını söyledi. Battlehammer Klanı’nı cesaretlendiren bu oldu. Şans eseri mi yoksa atalarının ve tanrılarının koruyuculuğuyla mı bilinmez ama o gün Bruenor’a hiçbir mızrak isabet etmedi.</p>

  <p class="block">Banak Brawnanvil’i ortalarına almış omuz omuza ilerleyen beş cüce, ork hattının ucuna öfkeyle ulaştı ve hep beraber çekiç ve baltalarını çıkarıp ileri atıldılar. Arkalarındaki Catti-brie kısa savunma pozisyonun içinde ileri geri koşan ve savaşan beşliye orkların yaklaşmasına engel olan WulfgarTa eş güdümlü hareket ediyor ve Taulmaril’i ateşliyordu.</p>

  <p class="block">Çevrelerinde dalgalanan ork denizinde cüceler için bir umut ışığı, kararlılığın saf göstergesi olarak yer alıyordu. Onun olduğu yere mızraklar fırlatılıyor, ork elleri güçlü bacaklarını kavrıyor ama hiçbiri Kral Bruenor’u yerinden oynatamıyordu. Uçan bir sopa yüzüne isabet edip tek gözünü kapatan uzun bir yara açtı.</p>

  <p class="block">Bruenor sadece kükredi.</p>

  <p class="block">Savaş baltasını tüm gücüyle savuran bir ork bunu cücenin yanına yaklaşabileceği bir fırsat olarak gördü. Bruenor darbeyi aldı ama yerinden kıpırdamadı, sonra da öldürücü bir balta darbesiyle orku savurdu.</p>

  <p class="block">Yanında başka bir ork daha belirdi, sonra başka ve bir başkası daha… Bir an için cüce kralı olduğu yerde gömülecekmiş gibi oldu.</p>

  <p class="block">Ama hepsi, devrilmeyen ve hata yapmayan Bruenor Battlehammer’ın güçlü ve kararlı duruşuyla birbiri ardına uçarak savruldu. Bazıları ciddi olan yaralarından özgürce kan akıyordu. Ama Bruenor’un kükreyişi ne acıdan ne de korkudandı. Ölümlülere ait sınırlara karşı inatçı, güçlü ve kararlı bir inkardı.</p>

  <p class="block">Kral Battlehammer’ın haykırışını duyan Delzoun kalpleri hiç o günkü kadar gururla dolmamıştı!</p>

  <p class="block">Önlerinde hiç seçenek yoktu. Bruenor’un yanından geri çekilmek o anda bile uçurum kenarında sürünen yüzlerce cüceyi terk etmek anlamına geliyordu. Cüce mantığına göre halklarını yüz üstü bırakmaktansa ölmek çok daha iyiydi. Bruenor onlara bunu hatırlatmıştı; Ölüm döşeğinden bir şekilde dirilen varlığı onlara kim ve ne olduklarım, her şeyden çok neye değer verdiklerini hatırlatmıştı: Soydaşlık ve yardımseverlik…</p>

  <p class="block">Böylece geri çekilen cüceler hep beraber topuklarının üzerinde döndü ve hücum eden kana susamış orklara karşı cüce kararlılığıyla mızraklara karşı çekiç ve baltalarıyla mücadele ettiler.</p>

  <p class="block">Ve orada, Mithril Salonu’nun Kralı’nın durduğu kayanın etrafında ork saldırısı kırıldı ve durduruldu.</p>

  <p class="block">Banak çaresizce kendisine yetişip oluktan atlamaya çalışan Karındeşen Taburu’na doğru “Acele et Pwent! Bütün ekip aşağıda!” diye bağırdı.</p>

  <p class="block">Banak, Pwent’in onların arasında olup olmadığını bile göremiyordu.</p>

  <p class="block">Ivan Bouldershoulder, Catti-brie’ye “Kızım ateşini buraya getir!” diye bağırdı. Her şeyin kontrolü altında olduğunu güvence eden Wulfgar, kadına “Git!” dedi.</p>

  <p class="block">Aslında her şey gerçekten de onun kontrolü altında duruyordu; hiçbir ork o korkunç barbar savaşçıya yaklaşmak istemiyordu.</p>

  <p class="block">Catti-brie, Ivan’ın tam arkasında yer almak üzere hızla koştu. Çabucak durumu gözden geçirdi; orklar kana susamış Karındeşen Taburu’nun geri çekilmesini sağlamak üzere dönüyordu.</p>

  <p class="block">Taulmaril, Yürek Avcısı, harekete geçti ve beş cücenin üzerinden birbirleriyle yarışan gümüş oklar fırlatıldı. Catti-brie sağlı sollu çalışıyor, büyülü oklarının orklarla beraber cücelere de isabet etmesinden korkarak dümdüz nişan alamıyordu. Sonunda ritmini yakaladı; soldan sağa sekiyor ve her atış yıkıcı sonuçlar doğuruyordu. Ölüm saçan okların menzilinde kalan orklar Karındeşenlere yüklenecek fırsatı bulamadı ve bunun farkına varan Karındeşen Taburu durumdan yararlanıp bir araya toplandı ve yamaca doğru döndü.</p>

  <p class="block">Banak, Catti-brie ve Wulfgar’a “Şimdi şu uçurumu geçin!” diye emretti. “Bizi aşağı daha çabuk ulaştıracak bir yol var!”</p>

  <p class="block">Bunu yapmak istemeyen ama tartışacak durumda da olmayan Catti-brie, WulfgarTn yanına koştu ve ikili uçuruma doğru harekete geçti. Silahlarını sırtlandılar, iplerini aldılar ve yan yana uçurumdan aşağı kaydılar.</p>

  <p class="block">Karındeşenlerin oluğa girdiğini duyup memnun oldular. Banak’ın arkadaşlarını gitmeleri için çılgıncasına teşvik eden sesini dinlediler.</p>

  <p class="block">Ve orkların, sayısız orkun seslerini duydular. WulfgarTn ipi birden, tekrar tekrar sarsıldı ve o Catti-brie’ye, Catti-brie de ona uzandı.</p>

  <p class="block">Yukarıdan kesilen ipi aşağı düştü.</p>

  <p class="block">Dikkatini başka yöne; cüce sayısının hızla azaldığı kuzeydeki direnişe yöneltmiş olan Obould, birliklerinin, Kral</p>

  <p class="block">Bruenor’un durduğu taşın önünde sersemlemiş olduğunu görmedi.</p>

  <p class="block">Cücelerin inatla direndiği doğruydu ama Obould’un sayıca fazlasıyla üstün olan ordusu onları silip süpürmeliydi. Fakat birden onun hattının ortasında bir ateş topu patladı. Ve açıklanamaz bir şekilde, başka bir hücum grubu yana koşup saldırıya başladı… Ork kralı onların kime saldırdığını anlayamadı; ya birbirleriyle ya da taşlarla savaşıyorlardı. Çabucak etrafa göz atan Obould işin aslını öğrendi; diğer ikisi bir insan kadın ve bir gnom savunma hattına katılmış parmaklarını oynatıp büyü yapıyorlardı. Vadiden daha çok cüce gelmiş, silahlarını çekip savunma hattına atılmıştı. Orkları dağılıyordu!</p>

  <p class="block">Kalabalığın arasında mavi bir şimşek belirdi ve düzinelerce ork öldü; ölenlerden daha fazlası ise şaşkınlık içinde yere serildi.</p>

  <p class="block">Planının en güzel kısmı; cüceleri sadece deliklerine tıkmakla sınırlı kalmayıp hepsini katletme fikri Obould’un öfke dolu gözlerinin önünde dağılıyordu. Bir kükremeyle bu kabul edilemez dönüşü reddetti. Bir inleme ve bir taşı bile ezebilecek kadar sıkı yumruğuy-Ia ork kralı, her şeyi bir kez daha tersine çevirmeye kararlı bir şekilde, kuzey duvarına doğru kendi hücumunu başlattı.</p>

  <p class="block">Cüceler kurduğu tuzaktan kaçamazdı. Bir kez daha olmazdı.</p>

  <p class="block">Banak, yorgun ve kan içindeki Thibbledorf Pwent’i zorla oluktan içeri gönderdikten sonra, önce başını sonra da vücudunun geri kalanını sokarak delikten içeri daldı. Dik bir kaydıraktan aşağı kaymayı umuyordu ama deliğin içinde öylece duruyordu.</p>

  <p class="block">Yaşlı cüce sırtındaki mızrağın ve onun bir taşa takıldığının ancak o zaman farkına vardı. Orklar deliğin başında toplanmış onun ayaklarına vuruyor, mızraklarıyla onu dürtüyorlardı. Fakat birden yakasına bir el uzandı ve leş gibi kokan Pwent karşısında belirdi.</p>

  <p class="block">“Haydi, seni ahmak!” diye bağırdı Pwent.</p>

  <p class="block">“Mızrak,” diye açıklamaya çalıştı Banak ama Pwent onu dinlemiyor, sadece çekiştiriyordu. Mızrak dönüp fırlayınca zavallı Banak’ın sırtını dağladı ve cüce acıyla inledi.</p>

  <p class="block">Başka şansı ve seçeneği olmadığını anlayan Pwent onu bütün gücüyle çekti.</p>

  <p class="block">Mızrak sapı koptu ve özgür kalan PwentTe Banak, Torgar’ın ustalarının yaptığı dik kaydıraktan aşağı kaymaya başladı. Düz bir bayıra gelip metrelerce yükseklikten, çıkış odasına açılan bir delikten aşağı, saman yığınlarının üzerine düştüler. Tabii ki samanların çoğu kendilerinden önce inenler yüzünden etrafa saçılmıştı, dolayısıyla iki cüce yere sertçe inmiş, inliyorlardı.</p>

  <p class="block">Haykırışlarına kulak asmayan kaba eller onlara uzandı. Yaralara ayıracak vakitleri yoktu.</p>

  <p class="block">“Deliği kapatın!” diye haykırdı Pwent ama onları takip eden küçük bir goblin, muhtemelen yem olması amacıyla, zorba orklar tarafından aşağı atıldığından artık çok geçti. Yaratık yüzükoyun yerde yatan ve yeniden acıyla inleyen Banak’ın tam üzerine düştü.</p>

  <p class="block">Pwent dikenli eldivenini şaşkına dönmüş goblinin yüzüne yapıştırdı ve deliği kapatmaları için yeniden bağırdı. Torgar Hammerstriker çoktan harekete geçmişti. Bir manivelayı itip bir plakayı serbest bıraktıktan sonra onu deliğe doğru yerleştirdi. Plakanın üzeri uzun dikenlerle kaplıydı ve neredeyse delik kapandığı anda ilk kurbanını almıştı; bir ork ya da bir goblin kazığın üzerine düşmüştü.</p>

  <p class="block">Ama cüceler bu ölümün tadını çıkaramayacak kadar meşguldü; yere serili olan iki komutana uzanıp Pwent’i ayağa kaldırmış, ağır yaralı Banak’ı taşımaya başlamışlardı. Kaçış odası ip merdivenler yerleştirilmiş olan uçurumun biraz uzağındaki düz bir kayaya açılıyordu. Uçurumun aşağısındaki savaşa katılmak için hızla ilerleyen Karındeşenlerin çoğu merdivenlerdeydi.</p>

  <p class="block">Bunu gören Thibbledorf Pwent üzerindeki sersemliği attı ya da ona daha da sarıldı -ne de olsa söz konusu olan kişi Pwent olduğunda bu ayrımı yapmak oldukça zordu!- ve önce kayaya sonra da merdivenlere doğru ilerledi. “Onu ilk ben aldım,” diye ısrar etti Ivan Bouldershoulder.</p>

  <p class="block">Dikkatlice Banak’ı omzuna aldı ve ip merdivene doğru ilerledi. Tred ondan önce uçuruma gitmiş, ona aşağıdan yardımcı olmaya çalışıyordu.</p>

  <p class="block">Torgar ve Shingles silahlarını çekmiş kaçış odasının ağzında nöbet tutuyordu; oluktaki plaka işe yaramaz da orklar gelirse oradan ayrılacak olan arkadaşlarını savunmaya hazır bekliyorlardı. Ivan ve uzaktaki diğerleri ikinci ip merdivenelere geçtiği anda Mirabarlı çift döndü ve kaçtı.</p>

  <p class="block">İçgüdüsel olarak, tıpkı onun kendisini tuttuğu gibi o da kadını kavradı. İkisi de birbirlerini bileklerinden tutmuş ve barbar düşerken sallanıp uçurumun taşlarından geri sekmişlerdi. Adamın ağırlığı kadının neredeyse ipten düşmesine neden oluyordu ama o inatla tutunuyor, ipi bütün gücüyle, kararlı bir şekilde kavrıyordu.</p>

  <p class="block">WulfgarTn ipi iri adama çarparak aşağı düştü ve o bir kez daha neredeyse Catti-brie’nin avuçlarından aşağı kayıyordu. Ama kadın onun düşmesine izin vermedi. Kolları esnedi, kasları ağrıdı ve omuzlan kopacakmış gibi oldu.</p>

  <p class="block">Ama onu bırakmıyordu.</p>

  <p class="block">Wulfgar korku dolu gözlerle kadına baktı; Catti-brie adamın kendisi için olduğu kadar onun için de korktuğunu biliyordu; kadının ipten kurtulmasını ve ikisinin de ölümüne aşağı düşmelerini sağlamaktan endişeleniyordu.</p>

  <p class="block">Ama kadın onu bırakmıyordu. Hayatı ve canı pahasında da olsa Catti-brie arkadaşının düşmesine izin vermeyecekti. Bu sadece birkaç saniye sürse de aradan dakikalar geçmiş gibiydi. Sonunda Wulfgar boşta kalan eliyle Catti-brie’nin ipini yakaladı ve kendini sıkıca çekti.</p>

  <p class="block">Gücünü yeniden topladığını ve Wulfgar’m ipi kesildiyse kendi-ninkin de kesilebileceğini anlayan Catti-brie “Haydi!” diyerek onu cesaretlendirdi.</p>

  <p class="block">Wulfgar, yavaş yavaş -aslında ince hat boyunca koşturarak-ellerinin yardımıyla aşağı indi. Düz bir çıkıntıya ulaştı ve onun üzerinde salınıp ayaklarını yere bastı.</p>

  <p class="block">Catti-brie de onun arkasından hızla aşağı iniyordu ama yeterince hızlı değildi; kendi ipi de boşta kaldı ve kadın düştü. Wulfgar onu yakalayıp kendine çekti ve ikisi birden geri çekildi.</p>

  <p class="block">“Daha yolun yarısında bile değiliz,” dedi Wulfgar bir dakika sonra.</p>

  <p class="block">Diğer ip merdivenlerin kurulu olduğu yeri; küçük çıkıntının öbür tarafını işaret etti.</p>

  <p class="block">Drizzt ikili bir hamle savurduktan sonra orkun geriye doğru sendelemesini sağlayarak öne atıldı, böylece diğerlerinin kendisine yaklaşmasını da engelliyordu.</p>

  <p class="block">Drow birden yuvarlanarak geri döndü. Palalarını geniş hareketlerle savuruyor ama gelişigüzel davranmıyordu; her hamlesi tamamen kontrolü altındaydı, her bıçak Innovindil’in liderle olan savaşını izleyenlerin onlara katılmasını engellemek üzere kullanılıyordu.</p>

  <p class="block">Drow yeniden döndü ve yolun karşısındaki dövüşü; bir orku yere devirip hızla bir başkasına yönelen Guenhwyvar’ı gördü.</p>

  <p class="block">Drizzt kendisine hücum eden iki kişiye daha karşılık vermek üzere döndüğünde ana savaşa baktı ve Urlgen’in elf arkadaşına sertçe yüklendiğini, kadının geriye sendelediğini fark etti. Onun yanına gitmeliydi ama kendisine yönelen çift yüzünden bunu yapamazdı.</p>

  <p class="block">“Öfkene sığın!” diye bağırdı Innovindil’e. “Tarathiel’i hatırla! Kaybını hatırla ve acını kucakla!”</p>

  <p class="block">Ağzından çıkan her sözcükte bıçaklarını sallamak ve kendisine yönelen darbeleri bertaraf etmek, cesaretlenen orkların baskısından kurtulmak zorundaydı.</p>

  <p class="block">“Bir denge noktası bul,” diye açıklamaya çalıştı Innovindil’e.</p>

  <p class="block">“Öfke ve kararlılık arasında bir denge kur! Odaklanmak için acıyı Kadından Avcı’ya dönüşmesini istediğini biliyordu. Ondan mantığını bir kenara bırakıp daha ilkel bir hale, duygulardan ve korkudan oluşan bir ruh haline bürünmesini istiyordu. Kadın onu bu öfkeden uzaklaştırmaya çalışmıştı ama şimdi de o kadını öfkeye itmeye çalışıyordu.</p>

  <p class="block">Başka bir yol var mıydı?</p>

  <p class="block">Drizzt arkadaşı için korkmaktan vazgeçip kendini tamamen Avcı’ya bıraktı. Orklar bastırdı ve drowun palaları çılgın bir dansa başlayıp onları kesip dağıttı.</p>

  <p class="block">Aniden düştüğü bu çaresiz duruma, üzerine yüklenen bu vahşi orka ve gitgide kalabalıklaşan çevredeki canavarların gürültüsüne rağmen Innovindil, Drizzt’in sözlerini duydu.</p>

  <p class="block">Vahşi ork üzerine yüklenip dikenli zırh eldivenleri deli gibi salladıkça kılıcını öfkeyle kaldırıyor, birbiri ardına darbeler savuruyordu. Ayakları da umutsuzlukla hareket ediyor, ork onu yana kaçıp geri çekilmeye mecbur bıraktıkça ayaklarını sabit tutup kontrol etmeye çalışıyordu. Bir ritim tutturmayı deniyordu ama orkun dövüşme biçimi kesinlikle kestirilemiyordu; kadının her açığını yakalayıp yumruklarının açısını çabucak yeniden ayarlıyordu.</p>

  <p class="block">Innovindil yavaş yavaş mantığını anlayacağından hiç kuşku duymuyordu ama buna ayıracak vakti olmadığım da biliyordu.</p>

  <p class="block">Böylece diğerlerini onlardan uzak tutmak için kusursuzca savaşan Drizzt Do’Urden’in sözlerini dinledi. Düşüncelerinin hafızanın yolunda ilerlemesine izin verdi ve Taratheil’in ölüm anına gitti.</p>

  <p class="block">Öfkesinin yükseldiğini hissedip onu kararlılıkla birleştirdi.</p>

  <p class="block">Kılıcını sola doğru savurdu ve sağ elin kopçasını kestikten sonra kendisine yönelen sol yumruğa engel olmak üzere ileri doğru bir hamle yaptı.</p>

  <p class="block">Innovindil bilincini bir kenara koyup kendini dövüşün akışına bıraktı. Kılıcı bir yumrukla birleştiğinde kıvılcımlar çıktı ve ork onun hamlesine diğer zırh eldiveniyle engel olduğunda metal bir kez daha alevlenir gibi oldu.</p>

  <p class="block">Kadın ani bir yoğunlukla hareket ediyor, kontrolü yeniden ele geçiriyordu ve sonunda orkun darbelerine karşı bir yöntem geliştiriyordu.</p>

  <p class="block">Bu ölümcül açığı bekleyen kadın orkun bir kafa darbesine hazırlanıyor olduğunu fark etti.</p>

  <p class="block">Innovindil yumrukları savuşturup aynı akıcılıkla hareket etmeye devam etti, bir kez daha kendi içine dalıp öfkeye ve saf konsantrasyona tutundu.</p>

  <p class="block">Kendisine yönelen hamle karşısında çabucak eğildi ve neredeyse bütün dengesini kaybetmiş gibi gözüktü. Öyle vahşi bir yan hamle savurdu ki boşta kalan eli geyik derisi çizmesine çarptı. Orkun karşı saldırısı başladı; onun canını gerçekten çok acıtacak bir yumruk savurdu ama kadın bu yumruğun hedefinin kendisi olmadığını fark etti. Urlgen kadının kılıcına vuruyor ve onu bir kenara fırlatmaya çalışıyordu.</p>

  <p class="block">Kendini bu açıkla sunuyordu.</p>

  <p class="block">Güçlü sırtını geride tutup, başını öne çıkarıp kendini ileri fırlattı.</p>

  <p class="block">Innovindil boşta kalan elini kendini savunmak için alnına götürdü ve birden eline ve kafatasına gelen ani darbeyi hissetti. Dengesini korumaya çalışarak geri sıçradı ama sendeledi ve oldukça korunmasız bir şekilde yere oturdu.</p>

  <p class="block">Fakat Urlgen onu izlemiyordu; başını sadece elfın alnındaki eline değil aynı zamanda kadının son derece zeki davranıp çizmesinden çıkardığı küçük bıçağa da çarpmış, başını ona saplamıştı. Ork geri sendeledi, bıçağın kabzası alnında garip bir boynuz gibi duruyordu. Siyah zırh eldivenlerini salladı, sonra başını arkaya atıp defalarca döndü; kılıç kabzası gökyüzüne uzanıyordu.</p>

  <p class="block">Bu dalgınlık anında, çevredeki bütün orklar şaşkınlıkla liderlerini izlerken, Drizzt Do’Urden, Innovindil’e koştu ve onu sertçe çekip ayağa kaldırdı, sonra kadını ileri; kuzeye doğru itti ve koşmaya başladı. Drow hâlâ sendeleyen ve başı dönen Innovindil’in önünde ileri geri hareket edip palalarıyla yolu açıyordu. Oldukça kalabalık bir düşman grubuna rastladıkları zaman Guenhwyvar çiftin yanına sıçradıktan sonra bütün gücüyle kalabalığın üzerine atlayıp onları aşağı indirmeye başladı.</p>

  <p class="block">Drizzt, bir yandan da Innovindil’i çekerek, hızla hareket ediyordu. İnce bir ip çıkardı ve bir ucunu kadına verdi. Bu dokunma duygusu bir şekilde kadını kendini getirmiş ve ona görevlerini hatırlatmıştı. Drizzt’e devam etmesini söyledikten sonra boşta kalan elini dudaklarına götürüp tiz bir ıslık çaldı.</p>

  <p class="block">Açılarını yanlarındaki düzlüğe göre ayarlayıp yükselen güneşin aşağısına doğru koşarlarken tek umutlarını gördüler: Bir kanatlı at hızla alçalıyordu.</p>

  <p class="block">Günbatımı yere inip karşısına çıkan orklarla tekmeler savurarak bir taşa doğru yöneldi. Drizzt ve Innovindil atı durdurmak üzere harekete geçti; ellerinde bir iple biri bir yandan diğeri öbür yandan ilerliyordu. Günbatımı ipin içine girerken kendisine yönelen hamleye boyun eğdi ve hem elf hem de drow ipin yardımıyla kendilerini pegasusun yanına çekip atın açık kanatlarının altında çömeldi. Atın üzerine önce Innovindil çıktı, Drizzt de onun tam arkasından hareket etti; bu arada Günbatımı hızını hiç kesmemişti. Geniş kanatla-rı havayı dövdü ve yarı koşarak, yarı uçarak, kendilerini takip edebilecek herkesden hızla uzaklaşarak yükseldi.</p>

  <p class="block">Drizzt, hâlâ orkları dağıtan, hâlâ şevkle savaşan pantere “Eve git Guenhwyvar!” diye bağırdı.</p>

  <p class="block">Hızla kuzeye doğru ilerleyerek iyice yükseldiler. Onlara mızraklar fırlatıldı ama pek azı hedefin yakınına ulaştı ve onlar da drowun palalarıyla yere indirildi. Sonunda menzilden uzaklaşmış, güvendeydiler. Drizzt dönüp gitgide küçülen savaş alanına baktı.</p>

  <p class="block">Orklar uçurumdaydı; drow, cücelerin Bekçi Vadisi’ne püskürtül-düğünü anladı.</p>

  <p class="block">Gökyüzüne sadece bir dakika önce yükselmiş olsaydı Taulmarü’in gümüş parıltısını fark edecekti.</p>

  <p class="block">Ateş topunun bir avuç dolusu orku içine çekip onların alevler içinde koşuşturmasını izleyen Shoudra Stargleam’in gözleri kararlılıkla parıldadı.</p>

  <p class="block">Büyücü kadın ikinci bir yıkıcı vuruş yapıp orkların hücum merkezinin tam ortasına yanan bir şimşek gönderdi.</p>

  <p class="block">Birkaç cüce ona bakıp takdir edercesine başını salladı ve bu hareket Asa Taşıyıcısı’nın gururunu ve soyluluğunu daha da arttırdı. O da artık Mithril Salonu kendi eviymiş ve çevresindeki cüceler onun soydaşıymışcasına şevkle savaşan bir Battlehammer’dı.</p>

  <p class="block">Yanındaki küçük Nanfoodle kendi hilelerine devam ediyor, bir yığın orkun kafasını karıştırıp, basit bir yanılsamayla onların uçurumdaki duvara hücum etmesini sağlıyordu.</p>

  <p class="block">“Bravo,” diyerek tebrik etti Shoudra.</p>

  <p class="block">Onun bu düşünce saldırısını fiziksel bir atakla destekledi ve kafası karışmış grubun üzerine gönderdiği bir şimşekle çoğunu yere serdi. Shoudra, Nanfoodle’a göz kırptıktan sonra gergin bir şekilde cücelerin aşağı inmeye devam ettiği uçuruma baktı. Arkasında, hepsini Mithril Salonu’nun büyük kapılarına götürecek olan savunma planının ilk oluşumunu hissetti.</p>

  <p class="block">Ama hepsi aşağı ininceye kadar beklemeliydiler.</p>

  <p class="block">Asa Taşıyıcısı arkasını döndü ve göğsüne mızrak saplı bir cüceyi görünce nefesini tuttu. Bu açığı kapatabilecek kaynaklara sahip olmadıklarından Asa Taşıyıcısı bir adım ileri çıktı ve kolunu uzatıp orkları geri göndermek için onlara büyü fırlattı. Yine de yenileri gelmeye devam etti.</p>

  <p class="block">Shoudra iki cücenin yanından geçmesiyle rahat bir nefes aldı; biri yaralı halkının yanına gidiyor, diğeri alçak taş duvarın önünde vurulan cücenin yerine geçiyordu.</p>

  <p class="block">Orklar geliyordu.</p>

  <p class="block">Patlamalarını gerçekleştirmek için uygun bir yer arayışında etrafa bakan Shoudra’nın dikkatini tek bir ork çekti; devasa ve tamamen zırhlı olan yaratık güçlü kollarıyla neredeyse kadının boyunda olan bir kılıç savuruyordu. Kendi ekibinin arasında güçlükle ilerliyor; orklar onun yolundan çekilmek için itişip kakışıyor, eziliyor ve kararlılıkla duvara sokuluyordu.</p>

  <p class="block">Bir arbalet oku ona doğru fırladı ve metal göğsüne sertçe çarptı ama ne içeri işlemiş ne de onun hızını kesmişti. Hatta orkun hızını daha da arttırmış, kükreyerek ileri atılmasını sağlamıştı.</p>

  <p class="block">Shoudra büyü yapıp onun başının üzerine bir şimşek gönderdi; bu, orkun ayaklarını yerden kesip onu kalabalığın üzerine düşürdü.</p>

  <p class="block">Onun öldüğünü varsayan Asa Taşıyıcısı dikkatini yeniden cücelere hücum eden kalabalığa yöneltti ve cüce hattının hemen önüne başka bir ateş topu gönderdi; cüceler öylesine yakındı ki çevrelerine yayılan ısıyı hissetmişlerdi.</p>

  <p class="block">Bir kez daha orklar alev almış ve yanarak yere düşmüştü ama onların düşüşüyle oluşan boşlukta tanıdık bir figür; devasa bir kılıç taşıyan devasa bir ork belirmişti.</p>

  <p class="block">Onu gören Shoudra’nın gözleri fal taşı gibi açıldı; şimdiye kadar hiçbir ork onun şimşeklerinden kurtulamamıştı. Ama bunun şimşeği gönderdiği orkla aynı yaratık olduğunu biliyordu; öfkeyle ilerliyor, yoluna çıkan bütün orkları yarıp geçiyor, hızla duvara ve cüce hattına yaklaşıyor, kılıcını savurup cüceleri biçiyordu. Omzunu öne doğru uzatıp çevresindeki herkesi geçti ve taş duvara çarpıp ağır kayaları kolaylıkla yere serdi.</p>

  <p class="block">Cüceler ona doğru ilerledi ve kılıcıyla kesilip, boşta kalan eliyle yumruklanıp, savurduğu tekmelerle havaya uçuştu. Bu sırada Shoudra onun kendisine bakıyor olduğunu fark etti.</p>

  <p class="block">Güçlü ork ileri atıldı ve Nanfoodle bir çığlık attı. Shoudra gnomun çabucak büyü yapmaya başladığım fark etti ama bu canavarın ondan etkilenmeyeceğini biliyordu. Baş parmaklarını birleştirirek ellerini önüne getirdi.</p>

  <p class="block">“Git küçük şeytan,” dedi ve parmaklarında turuncu alevlerden oluşan geniş bir yay belirdi.</p>

  <p class="block">Asa Taşıyıcısı döndü; bu karışıklıktan yararlanıp oradan uzaklaşmayı düşünüyordu ama bir yumruk yedi; en azından o öyle olduğunu düşündü. Hareket etmeye çalıştı ama ayakları bir taşa takılmış, garip bir şekilde olduğu yerde duruyordu. Dönüp arkaya baktı ve bunun bir yumruk değil kılıç darbesi olduğunu anladı. Shoudra bakışlarını aşağı çevirdi ve kılıcın yarısından çoğunun göğsünü delip geçmiş olduğunu gördü.</p>

  <p class="block">Kılıcı sadece tek eliyle tutan ork, Shoudra Stargleam’i havaya kaldırdı. Kadın, Nanfoodle’in çığlığını duydu ama ses çok uzaktan geliyor gibiydi. Cücelerin haykırışlarını dinledi ve korku içinde itiştiklerini gördü.</p>

  <p class="block">Aniden ortaya çıkan bir gümüşün parlaklığını gördü ve devasa ork geriye doğru sendeleyince ani bir sarsıntı hissetti. Bacakları ilmek yapılmış ipe bağlı olan Catti-brie baş aşağı uzanıyor, yayını yeniden geçiyor ve Shoudra’yı havada tutan devasa canavara bir ok daha gönderiyordu. Birinci ok hedefe ulaşmış, bu tuhaf şeyi göğsünden vurmuş ve orkun geriye doğru bir adım atmasını sağlamıştı.</p>

  <p class="block">Ama ok içeri işlememişti.</p>

  <p class="block">Catti-brie, Wulfgar’a “Onu uzaklaştırın!” diye bağırdı.</p>

  <p class="block">Barbar yere sıçradı ve orku yere sermeye çalıştı. Tempus’a seslendi ve baltasını -ve bütün vücudunu-kullanarak, onu devirmek üzere, kendini orkun üzerine attı.</p>

  <p class="block">Devasa orkun kolunun bir hamlesiyle engellenen, durdurulan ve fırlatılan Wulfgar birden geriye uçtu. Barbar, aldığı darbeyle sendeleyip yere kapaklandı.</p>

  <p class="block">Ork, kolunu yukarı kaldırıp acıyla inleyen Shoudra’yı havada tutup kükredi. Kılıç daha da alevlendi ve Shoudra daha bir yüksek sesle inledi. Güçlü ork, kolunu bir o yana bir öbür yana savuruyordu.</p>

  <p class="block">Shoudra Stargleam devrildi.</p>

  <p class="block">Catti-brie canavarı bir okla daha vurdu ve ardından üçünücüyü gönderdi ama son atıştan sonra ork artık oklardan etkilenmez olmuştu; sendelemiyordu bile. Döndü ve Wulfgar’a doğru atıldı.</p>

  <p class="block">Dönerek ilerleyen Aegis-fang ona sertçe çarptı. Ork geriye doğru birkaç adım sendeledi ve neredeyse yere düştü. Neredeyse…</p>

  <p class="block">Canavar öfkeyle Wulfgar’a doğru hücum etti.</p>

  <p class="block">Barbar, Aegis-fang’i yeniden eline çağırdı ve tanrısına bir kez daha haykırırak bir karşı hamle yapıp güçlü çekicini savurdu. Kılıca karşı baltayla savaşan iki titan izleyenlerin arasından uzun boylarıy-la sıyrılıyordu.</p>

  <p class="block">Aegis-fang aşağı doğru inip orkun omzuna sertçe vurdu ve onu yana savurdu. Onun bu hamlesine alevler saçan kılıç karşılık verdi ve Wulfgar kalçasını öne doğru çekerek darbeden güçlükle kurtuldu.</p>

  <p class="block">Ork, kılıcın arkasında kalan Wulfgar’a doğru atıldı ve ikili kas gücüyle çarpışmaya başladı.</p>

  <p class="block">Sert bir yumruk Wulfgar’ı geriye doğru gönderdi; taşların üzerinde sendeliyor, güçlükle ayakta duruyordu.</p>

  <p class="block">Ork kılıcını iki eliyle tutarak onu takip etti ve barbarın engelleyemeyeceği öldürücü darbeyi yapmak üzere harekete geçti.</p>

  <p class="block">Bir ok orkun yüzüne çarptı ve çelik camdan kıvılcımlar çıktı . ama ork, barbara doğru ilerlemeye devam etti. Nanfoodle başarılı olduktan ve orku hayali bir Wulfgar’a yönlendirip Kral Obould’un yanında durma, öfkesine maruz kalma talihsizliğini gösteren bir başka orkun ölmesini sağladıktan sonra ork, en azından, ateşin ve gücün işlemediği kişinin barbar olduğunu düşünmüştü.</p>

  <p class="block">Catti-brie taşa doğru atıldı ve Wulfgar’ı kolunun altından tutup oradan uzaklaştırdı.</p>

  <p class="block">Ork onları yakalamak üzere harekete geçti; ya da geçmeye çalıştı; ayağının altındaki zemin birden çamura dönüşmüş, orku bileklerine kadar hapsetmiş ve sonra yeniden taş olmuştu.</p>

  <p class="block">“Kötü ork!” diye bağırdı yeşil sakallı cüce ve parmaklarını Obould’un olduğu yöne doğru salladı.</p>

  <p class="block">Öfkeli ork kükredi ve eğilip taşı yumrukladı. Sonra, inanılmaz bir güçle, bir ayağını taştan kurtardı. “Oooo,” dedi yeşil sakallı cüce.</p>

  <p class="block">O sırada Karındeşenler onların yardımına koştu ve savaşa katıldıysa da orkun yanına yanaşan herkes hızla ve sertçe yere savrulu-yordu.</p>

  <p class="block">Torgar ve Tred, Shingles, Ivan ve yaralı Banak onların yanına geldi ve Catti-brie’yi, Wulfgar’ı, şaşkına dönmüş bir halde çığlık atan NanfoodleT alıp Bekçi Vadisi’ne; Mithril Salonu’nun kapılarına doğru koştu.</p>

  <p class="block">Catti-brie savaşan cücelerin destekleyenin ne olduğunu ancak o zaman fark etti; bu, büyük bir taşın üzerinde sapasağlam durup bal-tasıyla orkları savuran ve çevresine cüceleri toplayan, asla yılmayan babasının gücüydü.</p>

  <p class="block">Babasının bir kez daha nasıl dirildiğini anlayamadan “Bruenor!” dedi.</p>

  <p class="block">Vadi merkezinin dışına doğru Bruenor, Banak’ı, kızını ve oğlunu bu geri çekilişten dolayı tebrik edip onların hayatta olduğuna sevindiğini belirtti.</p>

  <p class="block">Ordusu sayıca üstün olan düşmana dayanmış ve bir şekilde inkar edilemeyecek kadar büyük olan bu gelgitten kurtulmayı başarmışlardı.</p>

  <p class="block">Cüce kralı hem bunun nelere mal olduğunu hem de -özellikle de orkları destekleyip hızla kendilerine doğru yaklaşan devlerden sonra-ork denizinin varlığının görmezden gelinemeyeceğini biliyordu.</p>

  <p class="block">Taşın üzerinde durmaya devam eden cüce kralı, halkına geri çekilmelerini ve dönüp kapılara koşmalarını söyledi. Ve Bruenor, diğerleri hattı kırıp harekete geçinceye kadar yerinden bir adım bile oynamadı.</p>

  <p class="block">Onların arkasından giderken yola baltası öncülük ediyordu. Mızrakların ve kılıçların kendisine uzandığını hissediyor ama Bruenor Battlehammer onlara kendisini yakalama şansı tanımıyordu. Döndü ve yana kaçtı.</p>

  <p class="block">Kapıya doğru koştu ve aniden durup arkasını döndü. En yakınındaki orku kesip diğerlerini korkutup geri çekilmelerini sağladı.</p>

  <p class="block">Hepsi içeri girinceye kadar onları izlemeyi reddederek acele etmelerini sağladı. On cüce gücüyle ve bin cüce kalbiyle savaştı. Çentiklerle dolu baltası yıllar öncekinden çok daha fazla iz kazanıyordu. Çevresine ork bedenleri yığdı ve bütün zemini kan kırmızısına boyadı.</p>

  <p class="block">Artık gitme vakti geldiğini biliyordu, ayrıca kapıyı tutanlar kendisine sesleniyordu. Baltası önündeki ork duvarına savruldu ve Bruenor dönüp uzaklaştı.</p>

  <p class="block">Daha doğrusu uzaklaşmaya başlamıştı ama arkasında duran bir ork, mızrağını kendini koruyamayacağı bir şekilde ona yönlendirmişti. Kötü kaderini gören cüce kralı bunu inkar edercesine inledi.</p>

  <p class="block">Ork geriye doğru yalpaladı ve göğsünden sivri bir uç çıktı.</p>

  <p class="block">Bruenor, Thibbledorf Pwent’in kendisine saldıran orkun arkasında durup onu havaya kaldırdığını görünce bunun bir miğfer boynuzu olduğunu anladı.</p>

  <p class="block">Bruenor tek bir söz söyleyemeden Pwent onu sakalından yakaladı ve sonunda Salon’a çıkmalarını sağlayacak bir şekilde ileri doğru çekiştirdi.</p>

  <p class="block">Böylece, büyük kapılar arkasından kapanırken, boynuzuna saplanan ölü orku hâlâ başındaki miğferde taşıyan Thibbledorf Pwent o gün cüce kalesinin içine giren son kişi oldu.</p>

  <h1 id="sigil_toc_id_33">CESETLER ARASINDA</h1>

  <p class="block">Battlehammer Klanı’nın cücelerinin çoğu, hatta uçurumun tepe-sindekiler bile, Mithril Salonu’na güvenli bir şekilde girmeyi başarmıştı ve bu, onun elde etmek istediği zaferin yanından bile geçmiyordu. Üstelik Kral Obould için daha da kötü olan bir şey vardı; geri çekilmeyi destekleyen cüce liderini görmüştü ve onu başkasıyla karıştırması mümkün değildi. O, öldüğü ve Shallows yıkıntıları altına gömüldüğü düşünülen Kral Bruenor ‘du.</p>

  <p class="block">Salon’dan çıktığı zaman Battlehammer cüceleri onun adını haykırmış ve bu kızıl sakallı cücenin ortaya çıkışıyla kendilerini daha da büyük bir inat ve öfkeyle savunmuşlardı. Tüm bunlar Obould’un liderin kimliğinden şüphe etme ihtimalini en aza indirgiyordu.</p>

  <p class="block">Ork kralı olayların büründüğü bu tuhaf şekli oğluyla konuşmak istedi.</p>

  <p class="block">Bu beklenmedik misafire ve cücelerin uçurumdan çekilmedeki başarısına rağmen Obould cücelerin zafer iddiasında bulunamayacağından hoşnuttu. Yakın zamanda dışarı çıkma şansı verilmeden salonlarına geri tıkılmışlardı; ayrıca Gerti’nin devleri Salonu’nun batı kapısını mühürlemek için fazlasıyla çalışıyordu. Orkların Bekçi Vadisi’nde yaşadığı kayıp oldukça ciddiydi ama o katliamda ölen cücelerin sayısı da azımsanamazdı.</p>

  <p class="block">“Bruenor’du!” diye tahmin etti Gerti Orelsdottr; bağırarak konuşuyordu ve ork kralına dönüp kükredi; “Bruenor’un ta kendisi! O Mithril Salonu’nun Kralı! Onun öldüğünü söylemiştin!”</p>

  <p class="block">“Oğlum ve senin devlerin bana böyle söylemişti,” diye hatırlattı Obould sakin ve sessizce.</p>

  <p class="block">“Bruenor’un ölümü bir toplanma çağrısıydı seni köpek!”</p>

  <p class="block">“Sesini alçalt,” dedi Obould. “Biz kazandık. Şimdi korkulan dile getirme zamanı değil.” Gerti gözlerini kısıp alçak sesle inledi.</p>

  <p class="block">“Tek bir dev bile kaybetmedin,” diye hatırlattı Obould; bu sözler Gerti’nin öfkesini yatıştırmış gibi duruyordu. “Sayıları azalan Battlehammer cüceleri deliklerine girdi ve sen tek bir devini bile kaybetmedin.”</p>

  <p class="block">Ork kralına bakıp homurdanmaya devam eden Gerti yürüyüp gitti.</p>

  <p class="block">Obould bakışlarını uçuruma çevirdi ve savaşın başlangıcında meydana gelen patlamayla oluşan enkaz yağmurunu düşündü. Gerti’ye söylediklerinin doğru olmasını umdu. Uçurumun tepesindeki savaşın zaferle sonuçlanmış olmasını diledi.</p>

  <p class="block">Aksi takdirde Obould oğlunu öldürmeye karar verdi.</p>

  <p class="block">Yüzü ter ve gözyaşından, kan ve çamurdan sırılsıklam olan Catti-brie babasının önünde diz çöküp ona sıkıca sarıldı. Yüzü kan ve yara içinde kalan, sakalının bir parçası kopan, bir gözü şişip kapanan Bruenor bir kolunu kaldırdı -diğer kolu yanında zayıfça sallanıyordu-ve ona karşılık verdi.</p>

  <p class="block">“Bu nasıl olabiliyor?” diye sordu Banak Brawnanvil.</p>

  <p class="block">Salonu’nun girişinde diğerleriyle beraber duruyor, ölümden dönen kralına şaşkınlıkla bakıyordu.</p>

  <p class="block">“Cevap Vekil Regis’te,” dedi Stumpet Rakingclaw.</p>

  <p class="block">“Bize yolu gösteren o oldu,” diye onayladı Cordio Muffınhead.</p>

  <p class="block">Yürüyüp Regis’in omzuna öyle sert vurdu ki buçukluk sendeledi ve neredeyse yere kapaklandı.</p>

  <p class="block">Bütün gözler, özellikle de “Wulfgar ve Catti-brie’ninkiler, tüm bu ilgi yüzünden utanıp sıkılan Regis’e döndü.</p>

  <p class="block">“Onu Cordio uyandırdı,” dedi mahcup bir şekilde.</p>

  <p class="block">“Pöh! Sen yakutunla yaptın,” diye açıkladı Cordio. “Regis, Bruenor’a mücevherle seslendi. Ona ‘Hiçbir gerçek kral halkının kendisi olmadan savaşmasına razı olmaz’ dedi.”</p>

  <p class="block">“Günler önce bana da aynısını söylemiştin,” dedi Regis.</p>

  <p class="block">Ama Cordio sadece güldü ve ona tekrar vurup konuşmaya devam etti; “Böylece onun vücuduna girdi ve kralın içindeki nefes alan tek parçayı; Bruenor’un kıvılcımını buldu. Sonra Regis ona olanları anlattı. Bu arada Stumpet’le beraber tedavi büyüsü yapmaya devam ettik ve Bruenor’un ruhu onları kabul etti. Bedeni fiziksel tedaviye karşılık verirken ruhu da bizim çağrımıza kulak verdi. Sanırım Moradin’in yanından döndü!”</p>

  <p class="block">Herkes Bruenor’u selamlamak üzere krala döndü ama o sadece omuz silkip başını salladı. Cordio birden ciddileşti ve cüce kralının yanına gitti.</p>

  <p class="block">“Ve böylece tam ihtiyacımız olduğu anda bize geri döndünüz,” dedi rahip sessizce. “Sizi oradan kendi ihtiyaçlarımız için çıkardık ve siz de onlara karşılık verdiniz. Bu fedakarlığınızı hiçbir cüce inkar edemez kralım ve hiçbir cüce sizden daha fazlasını talep edemez. Artık içerideyiz ve Salon düşmanlarımıza kapatıldı. Halkınız ve klanınız adına üzerinize düşen bütün görevi yaptınız.”</p>

  <p class="block">Herkes mırıldanmaya ve onları dikkatle izlemeye başladı. Hemen hemen hepsi Cordio’nun niyetini anlamış ve nefeslerini tutmuştu.</p>

  <p class="block">Rahip, Bruenor’a “Bize döndünüz; Moradin’in Salonu’ndan geri geldiniz,” dedi ve onu kutsarcasına ellerini uzattı. “Sizi kalmaya zorlayamayız. Görevinizi yaptınız ve dinlenmeyi hak ettiniz.”</p>

  <p class="block">Çevredeki bütün gözler fal taşı gibi açıldı. Wulfgar düşmek üzere olan Catti-brie’yi tutmak zorunda kaldı. Aslında barbarın da en az kadın kadar bir desteğe ihtiyacı vardı.</p>

  <p class="block">Cordio’nun sözcükleri Bruenor’u fazlasıyla etkiliyor gibi gözüküyordu. Gözleri yarıya kadar kapanmış, omuzları çökmüş, öne doğru kaymıştı.</p>

  <p class="block">“Daha fazla acı duymanıza gerek yok kralım,” diye devam etti Cordio; sesi titriyordu.</p>

  <p class="block">Cüce yere kapaklanacakmış gibi durduğundan uzanıp Bruenor’un omzunu tuttu. “Moradin sana kapılarını açtı. Artık eve gidebilirsin.”</p>

  <p class="block">Regis güçlükle soludu ve çevredeki herkes hıçkırıklara boğuldu. Bruenor gözlerini kapadı.</p>

  <p class="block">Sonra Bruenor gözlerini yeniden, üstelik fal taşı gibi açtı! Dimdik ayakta durdu ve rahibe, bir cücenin bakabileceği en kuşkulu şekilde baktı.</p>

  <p class="block">“Seni ahmak!” diye böğürdü. “Evim kokuşmuş orklar ve devler tarafından çevrilmiş durumda ve sen bana yatıp ölmemi mi söylüyorsun?”</p>

  <p class="block">“Aaa…a…ma…” diye kekeledi Cordio.</p>

  <p class="block">“Pöh!” diye soludu Bruenor. “Daha fazla aptalca söz istemiyorum. Yapılacak işlerimiz var!”</p>

  <p class="block">Bir an için çevredeki hiç kimse ne kıpırdadı ne konuştu ne de nefes aldı. Sonra Mithril Salonu’ndan, yıllar önce drowların yenilgisinden beri hiç olmadığı kadar yüksek, bir tezahürat koptu. İçeri tıkıl-mışlardı, evet… ve bir zafer iddiasında bulunmaları oldukça güçtü ama Bruenor yeniden onların yanındaydı ve delicesine dövüşüyordu.</p>

  <p class="block">“Herkes Bruenor’u alkışlasın!” diye bağırdı bir cüce ve kalabalık ona destek oldu. “Günün kahramanı!” “Hiçbirinizden daha fazla savaşmadım,” diye bağırdı Bruenor, “Sadece evim dediğim yere giden yolu bulanlardan biriyim.”</p>

  <p class="block">Bakışları diğerlerine öncülük etmiş hepsi buçukluğa dönmüştü.</p>

  <p class="block">Salon’nun sonundaki cücelerden biri “O zaman günün kahramanı Vekil Regis!” diye bağırdı.</p>

  <p class="block">“Pek çok kahramandan biri,” diye çabucak karşılık verdi Wulfgar, “Gnom Nanfoodle geri çekilmemizi kolaylaştırdı.” “Ve Pikel!” diye ekledi Ivan Bouldershoulder.</p>

  <p class="block">“Ve Pwent’le taburu,” dedi Banak. “Pwent olmasaydı Kral Bruenor kapının önünde ölmüş olacaktı!”</p>

  <p class="block">Söylenen her isimle tezahürat daha da artıyordu.</p>

  <p class="block">Bruenor kulaklarını dikip onları dinledi ve devam etmelerine izin verdi ama kendisi artık bu tezahürata katılmıyordu. Kendisine ne olduğundan hâlâ tam anlamıyla emin olamıyordu. Büyük bir mutluluk ve huzur duyduğunu ve hiç ayrılmak istemediği bir yerde bulunmuş olduğunu hatırlıyordu.</p>

  <p class="block">Fakat sonra uzaklardan ve tanıdık bir buçukluktan gelen bir yardım çağrısı duymuş, karanlık bir patikada ilerlemiş ve hayatın gerçekliğine geri dönmüştü.</p>

  <p class="block">Savaşa tam zamanında katılmıştı. Savaşın yarattığı sisten sıyırı-lıp yenilgi ve başarı ihtimallerini tartmanın biraz zaman alacağını biliyordu ama kesin olan tek bir şey vardı; Battlehammer Klanı, Mithril Salonu’na itilmişti. Kaç ork ya da kaç cüce ölmüş olursa olsun bu bir zafer değildi.</p>

  <p class="block">Bruenor kendisine ve halkına çok iş düştüğünü biliyordu.</p>

  <p class="block">Ana girişin oradaki koridorda Nanfoodle duvarın dibine oturup ağladı.</p>

  <p class="block">Wulfgar onu orada; pek çok yaralının ve onlarla ilgilen cücelerin arasında buldu. “Bugün iyi iş çıkardın,” dedi gnomun yanına çömelip.</p>

  <p class="block">Nanfoodle yaşlarla dolu gözlerini ve ıslak yüzünü ona çevirdi. “Shoudra,” diye fısıldadı ve başını salladı.</p>

  <p class="block">Wulfgar’ın bu basit cümleye ve onun beraberinde getirdiği korkunç görüntülere verecek bir cevabı yoktu, bu yüzden gnomun başına okşarcasına vurup ayağa kalktı. Güçlü orkun kendisine ne kadar zarar verdiğini merak ederek elini kaburgalarına götürdü.</p>

  <p class="block">Ama koridorda kendisine doğru koşan tanıdık birini görünce bütün acısı dağıldı.</p>

  <p class="block">Delly koşup kocasına sımsıkı sarıldı. Bir araya geldikleri anda kadın bütün gücünü yitirmiş, Wulfgar’m güçlü göğsünde kaybolmuş ve omuzları hıçkırıklarla sarsılmaya başlamıştı.</p>

  <p class="block">Wulfgar onu sıkı tuttu.</p>

  <p class="block">Koridor girişinde duran Catti-brie bu sahneye tanıklık edip gülümsedi ve başını salladı.</p>

  <p class="block">Obould, Bekçi Vadisi’nde orklarının yaklaşık dörtte birini kaybetmişti ve bu güçlü savunmaya karşı yapılan bir savaş için oldukça makul bir orandı. Kazançları göz önünde bulundurulacak olursa hiç kimse bu zaferi sorgulayamazdı.</p>

  <p class="block">Ama yukarıda, gerçek bir sayım yapmasa da, Obould, cücelerin Urlgen’in orklarının çok daha fazlasını katlettiğini anlamıştı. Belki de bire karşı yirmilik kadar acı bir oran söz konusuydu.</p>

  <p class="block">Dağ sırtı kaybedilmiş ve devlerden biri hariç hepsi ölmüştü. O da zaten patlamayla onlarca metre fırlamıştı ve muhtemelen çok yakında ölü arkadaşlarının arasına katılacaktı.</p>

  <p class="block">Obould bu felakete neden olan oğlunu çağırmaktan, bütün suçu bunu hak eden Urlgen’e yüklemekten ve o aptalı bütün ordunun önünde öldürmekten başka bir şey istemiyordu.</p>

  <p class="block">“Gidin ve oğlumu bulun!” diye emretti çevresindekilere. Bu sözleri söylerken çarpık dişleri birbirine kenetlendi; “Bana Urlgen’i getirin!”</p>

  <p class="block">Neredeyse her adımda karşısına çıkan ölüleri tekmeleyip oğlundan bir iz arayarak etrafı dolandı.</p>

  <p class="block">Sadece birkaç dakika sonra bir ork koşarak geldi, gergin bir şekilde eğilip onu defalarca selamladı ve yüce ork kralına oğlunun ölüler arasında bulunduğunu söyledi. Obould haberciyi boğazından yakaladı ve sadece tek eliyle onu havaya kaldırdı.</p>

  <p class="block">“Bunu nereden biliyorsun?” diye sordu ve orku ileri geri saldı.</p>

  <p class="block">Zavallı yaratık cevap vermeye çalıştı, ellerini kullanıp nefes almasını engelleyen pençeden kurtulmayı denedi ama</p>

  <p class="block">Obould onun boğazını daha da sıktı ve orkun boynunu kırdı. Obould hırlayıp ölü haberciyi kenara fırlattı.</p>

  <p class="block">Oğlu ölmüştü. Oğlu başarısızlığa uğramıştı. Ork, çevredekilerin tepkisini görmek üzere etrafa bir göz attı.</p>

  <p class="block">Obould’un aklına Urlgen’e ait birkaç görüntü geldi ve kötü orkun buz gibi kalbine hafif bir hüzün dalgası yayıldı ama hepsinin etkisi çabucak geçti. Hepsi ihtiyaçların ve anın gerektirdiklerinin ağırlığı altında ezildi.</p>

  <p class="block">Urlgen ölmüştü. Bu gerçeğin karşısında Obould günün kazançlarına; cücelerin uçurumdan defedilip Mithril Salonu’na tıkılışına odaklanması gerektiğini biliyordu. Bunun birlikleri ve yaptığı fetih için önemli bir an olduğunu biliyordu. Krallığı Dünyanın Omurgası’ndan Mithril Salonu’na, Surbrin’den Fell Pass’a kadar yayılmıştı. Direnen çok az bölge kalmıştı.</p>

  <p class="block">Yine de kaçınılmaz bir şekilde gerçekleşecek olan bir karşı saldırı için birliklerinin coşkusunu korumaya devam etmeliydi. Arganth’ın orada olmasını ve onun Gruumsh’a eş değer olduğunu açıklamasını nasıl da isterdi!</p>

  <p class="block">Ama kısa bir süre sonra Obould, Arganth’ın da öldüğünü, bir elf ve bir drow tarafından öldürdüğünü öğrendi.</p>

  <p class="block">Gece bütün bölgeye yayılırken ve yorgun ordu yeniden toparlanmaya çalışırken Gerti, ork kralına “Bu kabul edilemez!” diye kük-redi.</p>

  <p class="block">“Seninkilerin sadece on dokuzu ama benimkilerin binlercesi öldü,” dedi ork. “Yirmi,” diye cevapladı Gerti.</p>

  <p class="block">“O zaman yirmi,” diye onayladı Obould, hiç ümranda değilmişcesine.</p>

  <p class="block">Gerti ona sert bir bakış atıp “Nasıl bir silah kullandılar? Dağ yamacını nasıl bir büyü parçaladı?</p>

  <p class="block">Oğlun bütün bunlara nasıl izin verdi?” diye sordu.</p>

  <p class="block">Obould devin hükmedici bakışları altında ne ezildi ne de gözünü kırptı. Arkasını döndü ve oradan uzaklaştı.</p>

  <p class="block">Kınından çıkan bir kılıcın başka hiçbir sesle karıştırılamayacak sesini duydu; tamamen içgüdüsel olarak kendi kılıcını çekip döndü ve Gerti’nin devasa silahıyla yaptığı hamleye karşılık vermek üzere harekete geçti.</p>

  <p class="block">Dişi dev kükredi ve ork kralını büyüklüğü ve gücüyle yere sermek üzere ileri atıldı. Ama Obould kılıcını alevlerle canlandırdı ve onu Gerti’nin dizlerine indirdi. Kadın yana dönüp bacağını alevlerin üzerinden geçirerek bu darbeden kurtuldu.</p>

  <p class="block">Obould omuzlarını kadının uyluklarına dayayıp doğaüstü bir güçle öne atıldı.</p>

  <p class="block">Gerti’yi ve bütün izleyicileri -orkları, goblinleri ve devleri-hayrete düşürerek ork kralı kas gücüyle Gerti’yi yerden kaldırdı. Tüm gücüyle onu yukarı çekip havaya fırlattı ve kadının yüzüstü yere düşmesini sağladı.</p>

  <p class="block">Kadın ayağa kalkmak üzereydi ama ensesinde kılıcın ateş gibi sıcaklığını hissedince aklını kullanıp olduğu yerde kaldı.</p>

  <p class="block">“Burada geriye kalan tek şey cüce tünelleri,” dedi Obould ona. “Git, Surbrin’i savun ya da ölülerini al ve Parlak Beyaz’a geri dön.” Obould eğildi ve kendisini sadece Gerti’nin duyacağından emin olarak. “Ama baş koyduğumuz bu yoldan şimdi vazgeçersen Mithril Salonu’nu ele geçirdiğim zaman seni ziyaret edeceğimi bil,” diye fısıldadı.</p>

  <p class="block">Sonra geri çekildi ve Gerti’nin ayağa kalkmasına izin verdi; kadın olduğu yerde dikildi ve ona nefretle baktı.</p>

  <p class="block">“Bu kadar aptallık yeter dev,” dedi Obould kendisini hayranlıkla izleyenlerin onu duyabileceği kadar yüksek bir sesle; “ikimiz de kızgın ve üzgünüz. Oğlum ölülerin arasında yatıyor.”</p>

  <p class="block">“Ama bugün harika bir zafer kazandık!” diyerek kalabalığa seslendi. “Korkak cüceler kaçtı ve yakın bir zamanda da dönemeyecekler!”</p>

  <p class="block">Bu kalabalığı neşelendirdi.</p>

  <p class="block">Obould kollarını zafer coşkusuyla açıp etrafta dolandı; alevler saçan kılıcı ortak sevinçlerini sembolize edercesine odak noktası olmuştu. Yine de ork ara sıra Gerti’ye bakıyor ve düşmanca bakan, kan çanağına dönmüş gözlerindeki nefret ve tehditi görmesine izin veriyordu.</p>

  <p class="block">Gerti için sadece şüphe vardı.</p>

  <p class="block">Galip gelen orkların kutlamalarını uzaktan izleyen ve alevler saçan kılıcın zafer coşkusuyla havaya kaldırıldığını gören biri daha vardı. Görevini iyi yapmış olmaktan ve geri çekilen cücelere fayda sağlamaktan memnuniyet duyan Felbarr Kalesi’nden Nikwillig sırtını soğuk taşa dayadı ve doğan güneşin belirsiz parlaklığını düşündü.</p>

  <p class="block">Bulunduğu yerden sadece savaş alanını değil, Bekçi Vadisi’ni de görüyor ve cücelerin yeraltına sığındığını biliyordu. Gidecek hiçbir yeri olmadığını da biliyordu.</p>

  <p class="block">Kısa bir süre sonra saklanacak hiçbir yeri kalmayacağının da farkındaydı.</p>

  <p class="block">‘Napalım öyle olsun’ dedi cüce kendine dürüstçe. Görevini yapmıştı. Soydaşlarına yardım etmişti.</p>

  <p class="block2" id="id_GoBack">SON SÖZ</p>

  <p class="block">“Şimdiye kadar oğlunun öldüğünü öğrenmiş olmalı,” diye belirtti Drizzt.</p>

  <p class="block">Günbatımı’nın tüylerini tarıyor, pegasusun ork ordusuyla savaşırken aldığı yaralara özel ilgi gösteriyordu. “O zaman herhalde bizim peşimize düşer,” diye cevapladı elf, “ve bizi onu bulma zahmetinden kurtarır.”</p>

  <p class="block">Drizzt’in Innovindil’in zalim ses tonundan duyduğu endişe kadının gülümsemesini gördüğü anda dağıldı. Kadının kendisine doğru yürüyüşünü izledi; gözlerini ondan alamıyordu. Savaş giysisini çıkarmış ve kadının her kıvrımını ortaya çıkaran ince uzun mavi bir elbise giymişti. Kadının arkasında, ufukta, günün son ışıkları görülüyor, elfe ilahi bir parlaklık veriyor, güzel saçlarını açık san harelerle donatıyordu.</p>

  <p class="block">“Öfkemi öne çıkardın,” diye hatırlattı Innovindil.</p>

  <p class="block">“Bir… yoğunlaşma noktası buldum,” diye açıklamaya çalıştı Drizzt; kendini elfin görüntüsünden uzaklaştırmaya çalışıyordu. “Daha aydınlık olan bir ruhsal durum… Evimden ayrıldığım zaman Karanlıkaltı’nın ışıksız yollarında tek başıma yolculuk ettim. On yıl boyunca, genellikle, tek başıma dolaştım.” Gülümsedi ve oniks figürünü ortaya çıkardı. “Tabii Guenhwyvar hariç…”</p>

  <p class="block">“Karanlıkaltı duyduğum gibiyse hayatta kalamamış olman gerekirdi.”</p>

  <p class="block">“Kalamazdım, Guen’e rağmen… Avcı’yı bulmamış olsaydım…”</p>

  <p class="block">“O yoğunlaşma noktası,” diye açıkladı Drizzt. “Kalbimde ve aklımda öfkenin odak noktası olduğu bir yer.” “Çoğunluk öfkenin kör edici olduğunu söyler.”</p>

  <p class="block">“Olabilir,” diye onayladı Drizzt, “Kontrol edilmezse…” “Böylece öfke dolu o yaratığa dönüşüyorsun…”</p>

  <p class="block">“Bedelinin oldukça ağır olduğunu öğrendim,” diye ekledi Drizzt. “Bedeli neşe ve umut. Bedeli…”</p>

  <p class="block">“Bilmiyorum” diye itiraf etti Drizzt. “Belki de içimde olması gereken her şey için bir yer vardır.”</p>

  <p class="block">“Hem Drizzt hem de Avcı’ya ait bir yer?” Drow sadece omuz silkti.</p>

  <p class="block">“Yapacak çok işimiz var,” dedi Innovindil. “Cücelerin geri çeki-lişiyle bütün kuzey tehlike altında kaldı. Drizzt ve Innovindil dışında birlikleri Obould’a karşı kim ayaklandırabilir ki?”</p>

  <p class="block">Drizzt onaylarcasına başını salladı ve tüm ciddiyetiyle “Dünyayı ona karşı, onu öldürmeden önce mi ayaklandıralım yoksa sonra mı?” diye sordu.</p>

  <p class="block">Bu düşünce Innovindil’in yüzüne zalim bir gülümseme yayılmasına neden oldu ve drowun eflatun gözlerinde hayranlık verici bir çelişki oluşturdu. Aynı anda hem güzel hem de korkunç görünüyordu; arkadaşların en sıcak kanlısı, düşmanların en ölümcül olanıydı.</p>

  <p class="block">“Geri dönmeliyiz,” diye homurdandı Dagna. “Trollerin salona doğru gittiğine hiç şüphe yok!”</p>

  <p class="block">“Dönemeyiz,” diye bağırdı Galen Firth. “Şimdi olmaz! Halkım yakınlarda bir yerlerde.”</p>

  <p class="block">Durdu ve etrafa; çamurlu bölgeye, çarpuk çurpuk ağaçlara, Mithril Salonu’na yolculuk yapacağını söylediği sırada uyarıldığı gibi savaştan ve trollerin geçişinden dolayı harap olan toprağa bakındı; diğerleri de aynısını yaptı. Ekip, Nesme atlısının sözlerinin doğru olduğunu anladığı ve çirkin, leş kokulu troller onlara saldırdığı sırada güney tünellerinin çıkışma yakın bir yerde bulunuyordu.</p>

  <p class="block">Çabuk düşünmek ve hızlı hareket etmek cüceleri kurtarmıştı; ekip yere yatıp iri yan troller için fazla alçak ve dar olan bir tünele girmişti. Girişi tamamen taşlarla dolu olan ve devamında taş, toprak karışımı bulunan bu uzun tünel onlan Trollmoors’un ucuna, Galen Firth’in anladığı kadarıyla, Nesme’nin doğusunda bir yerlere çıkarmıştı.</p>

  <p class="block">Asık suratlı Dagna hareketli Galen’e baktı ve adamın ne demek istediğini yavaş yavaş anladı. Dagna görevinin Regis’e dönüp Mithril Salonu’nu uyarmak olduğunu düşünüyordu. Galen Firth ise amacının bölgeyi arayıp, halkını bulmak ve onların güvenliğini sağlamak olduğuna inanıyordu. Dagna bu ricayı görmezden gelemezdi. Ne de olsa oraya sadece NesmeTi adama yardım etmek için gönderilmişti.</p>

  <p class="block">“Sana avlanman için üç gün vereceğim,” dedi Dagna. “Ondan sonra ben ve ekibim Mithril Salonu’na geri dönmek zorundayız. O troller bizi takip etmedi; eve gidiyorlar.”</p>

  <p class="block">“Bunu bilemezsin.”</p>

  <p class="block">“Hissediyorum,” diye belirtti Dagna. “Halkımın başındaki tehlikeyi bu yaşlı kemiklerimin içinde hissediyorum. Trollmoors trollerinin tünellerde ne işi var?”</p>

  <p class="block">“Belki Nesme halkını yeraltına kadar takip ettiler.”</p>

  <p class="block">Dagna başıyla onayladı ve Galen Firth’in sözlerinin doğru olmasını, trollerin Mithril Salonu’na gitmediğini, yalnızca buradaki işlerini tamamladıklarını umdu.</p>

  <p class="block">“Üç gün,” dedi adama.</p>

  <p class="block">Galen Firth başıyla onayladı ve elli cüce çantalarıyla silahlarını topladı. Upuzun bir yol yürüdükten sonra yüzüstü yatıp saatlerce ilerlemişlerdi. Batıdaki güneş hızla batıyor, uzun gölgeler bütün bölgeyi karartmaya başlıyordu.</p>

  <p class="block">Ama dinlenme vakti henüz gelmemişti.</p>

  <p class="block">“Elf burada bir yerlerde,” diye defalarca mırıldandı Bruenor. Yanında toplanan Regis, Catti-brie, Wulfgar ve birkaç lider sessizce oturuyor bütün bilgiyi öğrenmeyi bekliyorlardı. Ona Shallows’taki firardan, Dagnabbit’in düşüşünden, Mirabar mültecilerinin beklenmedik yardımlarından ve bunu izleyen bütün savaşlardan bahsetmişlerdi.</p>

  <p class="block">“Her yere; kapılara ve tünellere savunma hattı kurmalıyız,” dedi cüce kralı. “O domuzların bize nereden saldıracağı hiç belli olmaz.”</p>

  <p class="block">“Saldırırlarsa,” diye araya girdi Regis ve bütün gözler ona döndü. “Planları ne? Zaferlerini tamamlamak istiyorlar mı? Çok ağır bir bedel ödeyeceklerini biliyorlar.”</p>

  <p class="block">“Başka ne yapabilirler ki?” diye sordu Bruenor.</p>

  <p class="block">Regis başını salladı, gözlerini kapadı ve bütün düşüncelerini gözden geçirdi. Onları Salon’a tıkan orkların farklı olduğunu anladı. Hep çok akılıca davranmışlardı. Goblinler iş birliği yapan zalim bir kalabalık gibi değil de daha çok belli bir amacı olan bir ordu gibi hareket etmişlerdi.</p>

  <p class="block">“Ya devler,” dedi Regis, “ya da bu şöhretli ork Obould Bol-Ok…” Tred McKnuckles “Lanet olsun ona!” dedi dişlerinin arasından.</p>

  <p class="block">“Sen ve senin Felbarr halkın onu tanıyor,” dedi Bruenor, Tred’e. “onun bizi ezmeye geleceğini düşünüyor musun?” Tred burnundan soludu ve omuz silkti.</p>

  <p class="block">“Düşünüyorsa bütün arkadaşları katledilecek demektir,” diye söz verdi onların yanında oturmayan, odanın kenarına kurulu bir karyolada yatan Banak Brawnanvil.</p>

  <p class="block">Cordio ve diğerlerinin onun için yaptığı her şeye rağmen dayanıklı cüce iyileşmekten çok uzaktı; ork mızrağı oldukça derine saplanmıştı. Fiziksel zayıflığına rağmen yaşlı cüce bir türlü pes etmiyordu.</p>

  <p class="block">Diğerleri de aynısını düşünüyordu.</p>

  <p class="block">“Güneyden haber var mı?” diye sordu Bruenor.</p>

  <p class="block">“Dagna’dan yok, hayır,” diye cevapladı buçukluk ve mahcup ol-muşcasına etrafa bakındı. Ne de olsa cüceleri Galen Firth’in ardından göndermek onun fikriydi. “Ama alt tünellerde bir savaş var.</p>

  <p class="block">Troller tüm güçleriyle oraya ilerledi.” “Onlara direneceğiz,” diye söz verdi Banak. “Pwent ve taburu savaşa katılmak üzere oraya gitti. Pwent onların uzuvlarını kestikten sonra bile hareket ettiği için trolleri sevdiğini söylüyor!”</p>

  <p class="block">Bruenor başını salladı. Mithril Salonu kara elflerin şiddetli saldırısına bile dayanmıştı; hiçbir orkun, trollerin ve ayaz devlerinin yardımını alsalar bile, Battlehammer Klanı’nı yerinden edemeyeceğine fazlasıyla inanıyordu.</p>

  <p class="block">Savunmalarını güçlendirmek, yaralarını sarmak, birliklerini kurmak için yapmaları gereken çok şey vardı ama Bruenor, yokluğunda Mithril Salonu’na çok iyi bakıldığından emin olmuştu.</p>

  <p class="block">Fakat klanına ve evine olan güveni sağlamlaşırken, başka bir konu, bir arkadaşının kayıp oluşu yaşlı cücenin kalbini dağlıyordu.</p>

  <p class="block">“Elf oralarda bir yerde,” diye başını sallayarak yeniden mırıldandı. Catti-brie’ye, Wulfgar’a ve Regis’e bakınca yüzü aydınlandı. “Ama buradan çıkmanın ve onu içeri sokmanın bir yolunu biliyorum.”</p>

  <p class="block">“Dışarı çıkmayı düşünüyor olamazsın!” diye azarladı Cordio Muffınhead ve hızla Bruenor’un yanma gitti. “Aramıza daha yeni döndün; dışarı çıkıp dolanamazsın!..”</p>

  <p class="block">Bruenor elinin tersiyle onu duvara ittiğinde cümlesini neredeyse tamamlamıştı.</p>

  <p class="block">“Beni dinleyin; oldukça iyi dinleyin,” diye seslendi Bruenor herkese. “Öbür tarafı gördüm ve bunun üzerine söylenebilecek yüzlerce sözle geri döndüm. Bana Kral diyorsunuz, ben de kralınız olacağım; ama işleri kendi tarzımla yapan bir kralım.”</p>

  <p class="block">Bruenor üç sevgili arkadaşına baktı ve “Elf hâlâ oralarda bir yerde,” diye ekledi. “O zaman belki de gidip onu getirmeliyiz,” diye cevapladı Regis.</p>

  <p class="block">Catti-brie ve Wulfgar birbirlerine kararlılıkla baktıktan sonra bakışlarını Regis ve Bruenor’a çevirdi. Böylece anlaşmaya varıldı.</p>

  <p class="block">Dağ kenarında rüzgarın etkisiyle oyulmuş yüksek bir kayalığın üzerinde kara elf gün batımını izledi. Bu görüntünün; ışığın karanlık bir çizginin altında batışının kendisi için ne anlama geldiğini düşündü. Gün değişimi ve belki de Drizzt Do’Urden’in hayatındaki yeni bir bölümün başlangıcıydı.</p>

  <p class="block">O, Innovindil’in kendisine hatırlattığı gibi bir elfti. Bir düşman bıçağı onu yere sermedikçe pek çok gün batımı görebilirdi.</p>

  <p class="block">Bu gerçekçi ihtimali düşünmek dramın dudaklarına uysal bir gülümseme yaydı. Belki, tıpkı arkadaşlarınınki gibi, tıpkı yıllardır yaşandığı gibi, tıpkı kendi gözleri önünde zavallı Tarathiel’in başına geldiği gibi onun sonu da bu olurdu. O an, yüksek kayalığın üzerinde, batan güneşi izlerken, ‘Çirkin ork Obould Bol-Ok’a bunların bedelini ödetmeden önce olmayacak,’ diye sessizce yemin etti.</p>

  <p class="block">Her şeyin bedelini ödetecekti.</p>

  <p class="block">SON</p>
</body>
</html>
