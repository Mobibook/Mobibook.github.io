<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block"><span class="calibre1">R. A. Salvatore (Avcının Kılıçları) Cilt2</span></p>

  <p class="block">Yalnız Drow</p>

  <p class="block1">&nbsp;</p>

  <h1>ÖNSÖZ</h1>

  <p class="block3">“Üç sis, Obould Bol-Ok,” diye haykırdı Tsinka Shrinrill gözleri tamamen açık, gözbebekleri delicesine dönerken. Ork kralı ile diğerlerine hitap ettiğinde, gerçek dünya ve tanrıların diyarı arasında bir yerde kaybolmuştu ve böylece konuşmaya başladı: “Üç sis; buharlarını sabah rüzgarına karıştıran Surbrin Nehri’nin uzun hattı, çağrınıza kulak veren Trollmoors’un kokuşmuş dumanı ve uzun zaman önce Fell Pass’ta ölmüş olan atalarınızın ruhlarının rahatsız edici ziyaretleri Dünyanın Omurgası’nın aşağısındaki krallığınızı tanımlıyor… Şimdi sıra sizde Kral Obould Bol-Ok ve bunların hepsi sizin topraklarınız olacak!”</p>

  <p class="block3">Ork şamanı hitabını kollarını havaya kaldırıp iki yana açarak ve inleyerek tamamladı. Ork Tanrısı Gruumsh Tek-Göz’ün adını haykıran diğerleri; onu, aynı şekilde çığlık atıp kollarını kaldırarak ve Ork kralıyla sevgili tanrılarına ait tahta heykelin etrafında geniş bir çember oluşturarak izlediler.</p>

  <p class="block3">Harap olmuş kutsal heykel, Gruumsh’un imgesine hakaret etmek için düşman tarafından kullanılmıştı.</p>

  <p class="block3">Tanrılarını kirletmişlerdi.</p>

  <p class="block3">Obould’un oğlu ve tahtın varisi Urlgen Üçyumruk, hayret, endişe ve şükran dolu bir ifadeyle baktı.</p>

  <p class="block3">Bol-Ok kabilesindeki renkli samanların en küçüklerinden biri olan Tsinka’dan hiçbir zaman hoşlanmamıştı ve aslında</p>

  <p class="block3">Obould’un hazırladığı konuşmayı yüksekten atarak yapıyor olduğunu biliyordu. Gözleriyle bölgeyi taradı; hırla-yamaya benzer sesler çıkaran, kızgın ve hayal kırıklığına uğramış bir ork deniziyle karşı karşıya olduğunu fark etti. Hepsi geniş ağızlı, keskin, kırık sarı-yeşil dişliydi. Korku ve heyecan içinde kendisini izleyen kan çanağına dönmüş ve düşmanca bakan gözlere baktı. Durmak bilmeyen itişmeleri izledi ve genellikle aynı şekilde cevaplandırılan, hiddetle savrulan ağır hakaretleri dinledi. Kızgın ve acımasız olan savaşçılar -Dünyanın Omurgası’nda yaşayan tüm orklar böyleydi-diğer ırklar kendilerine ait şehir ve toplumların tadını çıkarırken nemli mağaralarda yaşıyordu. Hepsi Urlgen kadar kaygılıydı; endişe içinde tırtıklı dilleriyle yarık dudaklarım yalıyorlardı. Obould, Kuzey Orkları’nın kaderini ve sefil varlıklarım yeniden şe-killendirebilecek miydi? Urlgen, Shallows olarak bilinen insan kasabasına düzenlenen saldırının öncülüğünü yapmış ve oradan büyük bir zaferle dönmüştü. Orklara büyük bir bela olan güçlü büyücünün kulesi devrilmiş; kudretli büyücü, kasaba halkının pek çoğu ve bir yığın cüceyle beraber öldürülmüştü. Ayrıca herkes Mithril Salonu’nun yöneticisi olan Kral Bruenor Battlehammer’m da öldüğüne inanmıştı.</p>

  <p class="block3">Fakat pek çok kişi o kafir heykeli kullanarak Urlgen’in saldırısından kaçmıştı. Önlerinde o ulu heykelin belirdiğini gören Urlgen’in ork kuvvetlerinin çoğu, acımasız tanrılarının imgesine saygılarını göstererek secde etmeye başlamıştı.</p>

  <p class="block3">Oysa hepsi bir hileydi; heykel açılmış ve içinden saf orkların bir kısmını kılıçtan geçiren ve geri kalanların uçarcasına dağlara kaçmasını sağlayan küçük bir cüce ordusu çıkmıştı. Ölmek üzere olan kasabanın savunucularından kaçanlar olmuştu ve -sayıları tahminen dört beş civarında olan-kaçak mülteciler başka bir cüce birliğince karşılanmıştı. Bu birleşik kuvvetler Urlgen’in ordusunu kovmuştu.</p>

  <p class="block3">Ork komutanı fazlasıyla adam kaybetmişti.</p>

  <p class="block3">Bu yüzden, Obould ortaya çıktığında, Urlgen başarısızlığı yüzünden azarlanmayı ve hatta dövülmeyi bekliyordu; zaten zalim babasının alelacele verdiği tepkiler hazırlanan konuşmanın satırları arasında yer alıyordu.</p>

  <p class="block3">Fakat daha sonra, şaşırtıcı bir şekilde, bir takviye birliğinin geliyor olduğu haberi yayıldı. Diğer pek çok kabile yavaş yavaş Dünyanın Omurgası’nm dışına doğru ilerlemeye başlamıştı. O ürkütücü an göz önünde bulundurulunca Urlgen babasının hazır ce-vaplılığına hâlâ hayranlık duyuyordu. Obould savaş alanının mühürlenmesini, bölgenin güney yürüyüşünün bütün izlerinden arındırılmasını emretmişti. Amaç hiç kimsenin Shallows’tan kaçmadığını göstermekti; Obould yeni gelenlere verilecek bilginin ne denli önemli olduğunu biliyordu. Bu yüzden Urlgen’i savaşçılarına talimat vermek üzere görevlendirmişti; kaçabilen tek bir düşman olmamıştı, kimse bunun aksi bir şeye inanmayacaktı.</p>

  <p class="block3">Böylece Dünyanın Omurgası’nın derin kovuklarındaki ork kabileleri koşarak Obould’un yanına gelmişti.</p>

  <p class="block3">Ork kabilelerinin reisleri, Obould’un ayaklarının dibine değerli hediyeler sermiş ve bağlılıklarını kabul etmesi için yalvarmışlardı. ‘Kutsal yolculuğuna şamanlar öncülük etti’ herkes tarafından söylenen buydu. Cüceler berbat hileleriyle Gruumsh’u kızdırmış, bu sayede Gruumsh’un yandaşları, saygın kabilelerini onları intikama götürecek yola önderlik edecek olan Obould’a göndermişlerdi.</p>

  <p class="block3">Kral Bruenor Battlehammer’ı vahşice katleden Obould, cücelerin kutsal varlıklarına gösterdiği saygısızlığı onlara pahalıya ödetecekti.</p>

  <p class="block3">Urlgen için, tabii ki, bu büyük bir rahatlama olmuştu. O babasından daha uzundu ama ork liderine meydan okuyabilecek kadar güçlü değildi. Obould’un eşsiz gücüne ve yeteneğine ek olarak harikulade bir şekilde işlenmiş, dikenli siyah bir savaş zırhı ve sadece tek bir düşünceyle bile alevler saçan muhteşem bir kılıcı vardı. Hiç kimse, aşırı kibirli olan Urlgen bile, kabile kontrolünü ele geçirmek için ona meydan okumaya cüret edemezdi.</p>

  <p class="block3">Gerçi Urlgen bunu dert etmese de olurdu. Topaç gibi dönen rahibelerin öncülük ettiği şamanlar, Obould’a hayallerinin ve arzularının pek çoğunu gerçekleştirme vaadi veriyor ve Shallows’ta -şerefli oğlu tarafından kazanılan-böylesi bir eşsiz bir galibiyet elde ettiği için onu göklere çıkarıyorlardı. Obould tören boyunca Urlgen’e pek çok kez baktı; gülümsemesi dişlerini ortaya çıkaracak kadar büyüktü. Bu, birine işkence ederken aldığı zevki yansıtan o korkunç gülümseme değildi. Obould, Urlgen’den memnundu; her şeyden memnundu.</p>

  <p class="block3">Sonuç olarak Kral Bruenor Battlehammer ölmüştü ve cüceler kaçıyordu. Orklar, Shallows’ta yaklaşık bin savaşçısını kaybetmiş olsa da sayıları katlanarak artmıştı. Üstelik daha fazlası da geliyordu; güneş ışığına doğru tırmanıyor (pek çoğu muhtemelen hayatlarında ilk kez), parlaklığın yakıcılığına göz kırpıyor ve dağlardan kuzeye; samanların, Gruumsh’un, Kral Obould Bol-Ok’un çağrısına doğru ilerliyorlardı.</p>

  <p class="block3">“Krallığımı alacağım,” diye açıkladı Obould, şamanlar danslarını ve eğlencesini bitirdiğinde.</p>

  <p class="block3">“Dağlardaki topraklarla ve üç sisle işim bittiği zaman bize direnen saldıracağız. Felbarr Kalesi’ni ele geçireceğim” diye bağırdı ve binlerce ork büyük bir keyifle onu alkışladı.</p>

  <p class="block3">“Cücelerin Adbar’a kaçmasını sağlayacak ve onları o pis deliklerine tıkacağım!” Obould ona tezahürat eden bin orkun önünde kıvrak hareketlerle koşuşturarak konuşmasına devam etti.</p>

  <p class="block3">“Mirabar topraklarını batıya taşıyacağım!” diye kükredi ve alkışlar yükseldi. “Gümüşay’ın adımı duyduğu an korkudan titremesini sağlayacağım!”</p>

  <p class="block3">Bu kalabalığı en coşturan söz olmuştu. Tsinka yüce orku sıkıca kavrayıp öptü; ona kendini ve Gruumsh’un takdislerini sunuyordu.</p>

  <p class="block3">Obould güçlü koluyla onu kendine doğru çekti; kalabalığın coşkusu daha da arttı.</p>

  <p class="block3">Urlgen tezahürat etmiyordu ama Obould’un rahibeyi Gruumsh’un kirletilmiş heykelinin durduğu rampaya taşımasını izlerken kesinlikle gülümsüyordu. Mirasının ulaşacağı büyüklüğü düşünüyordu.</p>

  <p class="block3">Ne de olsa Obould sonsuza kadar yaşamayacaktı.</p>

  <p class="block3">Yaşayacak gibi görünürse de Urlgen bu yanlışı düzeltecek bir yol bulacağından emindi.</p>

  <p class="block3">Her şeyi doğru yaptım.</p>

  <p class="block3">Menzoberranzan ‘ın dışına yaptığım yolculuğun her anında, doğru ve yanlışı gösteren harita ve bencillikten uzak bir toplum bilinci bana rehberlik etti. Başarısızlığa uğradığım anlarda bile, ki herkes başarısız olabilir, yanlış adımlarım, bilincimi önemsememekten değil yargılardan ya da basit zaaflardan kaynaklanıyordu. Orada, bizleri seçilmiş tanrılarımıza, cennet ve umut tanımlarımıza yaklaştıran en üstün prensip ve ilkelerin yer aldığım biliyorum.</p>

  <p class="block3">Bilincimi terk etmedim ama korkarım o beni aldattı. Ben her şeyi doğru yaptım.</p>

  <p class="block3">Yine de Ellifain öldü ve onu kurtarmak için harcadığım tüm çaba benimle alay edilircesine boşa gitti. Ben her şeyi doğru yaptım.</p>

  <p class="block3">Bruneor ‘un düşüşünü izledim ve sanırım sevdiğim her şey onunla birlikte düştü.</p>

  <p class="block3">Dışarılarda bir yerlerde benim aptallıklarıma gülen kutsal bir varlık var mı? Herhangi bir yerde, herhangi bir kutsal varlık var mı?</p>

  <p class="block3">Yoksa hepsi bir yalan, ya da daha beteri, bir kendini kandırmaca mıydı?</p>

  <p class="block3">Her zaman toplumu düşünmüş; bütün iyi olduğunda bireyin de iyi olacağına inanmıştım. Bu, varlığımın esas ilkesi ve Menzoberranzan ‘ı terk etmem gerektiğini anlamamı sağlayan şeydi. Şimdi, bu acı dönemde, inancımın aslında kişisel olduğunu anlıyor ya da muhtemelen bunu kabul etmeye kendimi zorluyorum. Toplum üzerine verdiğim bütün demeçlerin, aslında kendimden daha büyük bir varlığa ait olmaya çaresizce ihtiyaç duyduğumdan kaynaklanması ne kadar da ironik…</p>

  <p class="block3">İnançlarımı ve onların doğruluğunu açıklarken aslında vaiz kürsüsünün önünde bir koyun sürüsü gibi toplananlardan hiçbir farkım yoktu. Aradığım rahatlık ve rehberlikti. Pek çoğu bunu dışarıda ararken, ben onların aksine, kendi içimde bulmak istiyordum.</p>

  <p class="block3">Bu anlayışa göre her şeyi doğru yaptım. Fakat ne büyüyen far-kındalığı, ne artan endişeyi, ne de yükselen korkuyu yok sayabilirim; bu yüzden, demek ki, yanılmışım. Ellifain öldüyse veya o kısacık hayatını böyle bir karmaşa içinde geçirdiyse gerisinin ne anlamı kalıyor ki?</p>

  <p class="block3">Onların, yıkılan kulenin altında kalıp ölmelerini izledikten sonra benim ve arkadaşlarımın kalbimizi dinleyip kılıçlarımıza inanmasının ne önemi var ki?</p>

  <p class="block3">Eğer başından beri haklıysam adalet bunun neresinde? Güzel tanrımızın merhameti nerede?</p>

  <p class="block3">Bu soruyu sorarken bile bana bulaşan kibirin farkındayım. Bu soruyu sorarken bile ruhumdaki entrikaların açığa çıktığını biliyorum. ‘Düşmanlarımdan farklı mıyım? ‘sorusunu sormaktan kendimi alıkoyamıyorum. Teknik olarak kesinlikle farklıyım, peki ya uygulamada? Demeçler verip kendimi topluma adarken Menzoberranzan ‘da bıraktığım rahibelerle tamamen aynı şeyi aramıyor muydum? Tıpkı onlar gibi, amacım sonsuz hayatı bulmak ve benzerlerimin arasında yükselmek değil miydi?</p>

  <p class="block3">Withegroo ‘nun kulesi sallanıp devrildiğinde attığım adımlar boyunca bana rehberlik eden hayallerim de onunla beraber yıkıldı.</p>

  <p class="block3">Savaşçı olmak için eğitilmiştim. Pala kullanmadaki uzmanlığım olmasaydı, beni çevreleyen dünyada çok daha basit, daha az saygı ve kabul gören bir oyuncu olurdum, idman ve yetenek şimdi bana kalan tek şey; Drizzt Do‘Urden ‘in hayatı olan bu tuhaf ve dolambaçlı yolda inşa etmeye niyetlendiğim kısmın temelini de onlar oluşturuyor. O kadar sevgi duyduğum bu perişan yaratıkların böylesi darmadağın oluşu üzerine öfkemi serbest bırakacağım. Bu kaybettiklerimin ifadesi: Ellifain, Bruenor, Wulfgar, Regis, Catti-brie ve aslında Drizzt Do ‘Urden…</p>

  <p class="block3">Buzölüm ve Parıltı olarak adlandırılan bu palalar şimdi benim kendimi tanımlama şeklim oldular ve Guenhwyvar yine benim tek yoldaşım. Yalnızca onlara güveniyor; başka hiçbir şeye güvenmiyorum.</p>

  <p class="block3">- Drizzt Do ‘Urden</p>

  <p class="block"></p>

  <h1 id="sigil_toc_id_1">ÖFKE ANIMSATICI</h1>

  <p class="block">Drizzt onun bir tapınak olduğunu düşünmekten hoşlanmıyordu. Çatal uçlu bir sopaya dayanmış olan Bruenor Battlehammer’ın tek boynuzlu miğferi, kara elfın evi olarak kabul ettiği küçük oyuğa egemen oluyordu. Miğfer, oyuğun arka duvarı görevini gören ve doğal sığınıkta güneş ışığı alan tek yer olan uçurumun hemen önünde duruyordu.</p>

  <p class="block">Böyle durmasını Drizzt istemişti. Miğferi görmek istemişti. Varlığını hiçbir zaman unutmamayı diliyordu. Üstelik hatırlamaya kararlı olduğu tek şey ne Bruenor ne de diğer arkadaşlarıydı.</p>

  <p class="block">Drizzt en çok kendine ve dünyasına bu korkunç kötülüğü yapan kişiyi hatırlamak istiyordu.</p>

  <p class="block">Oyuğa girebilmek için iki iri kaya parçasının arasından yüzüstü emekleyerek geçmesi gerekmişti; üstelik buna rağmen zar zor ve oldukça yavaş ilerliyordu. Bu Drizzt’in umurunda değildi; hatta böyle olmasını tercih etmişti. Rahatlıktan tamamen yoksun olmak ve varlığının hayvansı doğasını tatmak ona iyi geliyor, ruhunu temizliyordu. Ayrıca ona kim olduğunu ve hayatta kalmak istiyorsa kim olmak zorunda olduğunu hatırlatıyordu. Buzyeli Vadisi’nin Drizzt Do’Urden’i, Bruenor ve Catti-brie’nin arkadaşı değildi artık. Montolio de Brouchee’nin Mielikki ruhu ve doğasıyla eğittiği korucu da değildi. Yine Menzoberranzan’ın dışında gezinen o du. Bir kez daha, kara elf şehrinden ayrılan, onu yanıltan ve babasını öldüren rahibeleri terk eden mülteciydi. O Avcı’ydı, Karanhkaltı’nın merhametsiz yöntemlerini bozguna uğratan, içgüdülerine göre hareket eden ve ork sürüsüne sevgili arkadaşının ölümünün bedelini ödetecek olan yaratıktı.</p>

  <p class="block">O, hayatta kalmak dışında hiçbir şeyi umursamayan ve Ellifain’in ölümünün yarattığı acıyı bir kenara koyan Avcı’ydı. Bir öğleden sonra, yana yatık duran miğferin üzerine yansıyan güneş ışığının genişlemesini izleyen Drizzt kutsal totemin önünde diz çöktü. Bruenor yıllar önce, Drizzt daha onun hayatına bile girmemişken, miğferin üzerindeki boynuzlardan birini kaybetmişti ve Drizzt hiçbir zaman yerine yenisini koydurtamamıştı; Drizzt’e, bu sa-yede, başını her zaman aşağıda tutması gerektiğini hatırladığını söylemişti.</p>

  <p class="block">Narin parmaklar yukarı doğru hareket edip kırık boynuzun tırtıklı kenarını hissetti. Drizzt, Bruenor sanki bu karanlık oyukta yanı başında çömeliyormuş gibi, miğferin deri kuşağında hâlâ onun kokusunu duyabiliyordu.</p>

  <p class="block">Sanki bir başka zalim savaştan dönmüş, ter içinde kalmış, ağır ağır soluk alıp veriyor ve yüksek sesle gülüyorlardı.</p>

  <p class="block">Drow gözlerini kapadı ve Bruenor’un o çaresiz, ölmek üzere olan imgesini yeniden gördü.</p>

  <p class="block">Withegroo’nun beyaz kulesini, onu kenarlarından saran alevleri, tek başına kalan bir cücenin tepesinde koşuşturup durduğunu ve acı sonun farkına vararak buruk bir tavırla emirler verişini izledi. Kulenin yana yatıp devrildiğini ve cücenin yıkılan taşlar arasında kaybolduğunu gördü.</p>

  <p class="block">Gözyaşlarına engel olmak için gözlerini daha da sıkı kapadı. Onları yenmeli, uzaklara, çok uzaklara göndermeliydi. Şu an olduğu savaşçıda böyle duygulara yer yoktu. Drizzt gözlerini açıp miğfere bir kez daha baktı. Öfkesinden güç alıyordu. Bakışları, yere saplanmış başlığın arkasındaki girintiye kadar uzanan güneş ışığını izledi ve yere atılmış botlarını gördü.</p>

  <p class="block">Zayıf ve güçsüz bırakan keder duygusu gibi, onlara da artık ihtiyacı yoktu. Drizzt kendini yere yüzüstü bırakıp kayalar arasındaki bir açıklıktan, öğleden sonra güneşine doğru kaydı. Sonra zıplayarak doğruldu ve burnunu rüzgara dikti.</p>

  <p class="block">Çevreye göz attı; keskin gözleri güneş ışığının yarattığı her gölgeyi ve yansımayı tarıyor, çıplak ayakları altındaki yerin soğukluğunu hissediyordu. Dört bir yana gelişigüzel bir bakış attıktan sonra, Avcı, en yüksek tepeye doğru hızla koşmaya başladı. Güneş batı ufkunda yok olduğunda dağ kenarına ulaştı ve gölgeler uzayıp alacakaranlık çökmeye başladığında bölgeyi izleyerek orada bekledi.</p>

  <p class="block">Sonunda, uzaklarda bir yerde kamp ateşi parıldadı.</p>

  <p class="block">Drizzt’in elleri, içgüdüsel bir hareketle belinde bulunan kesedeki oniks figürüne gitti. Yine de onu dışarı çıkartıp</p>

  <p class="block">Guenhwyvar’ı çağırmadı. Bu gece değil.</p>

  <p class="block">Gece üzerine çöktükçe görüşü daha da keskinleşti ve Drizzt, gölge kadar sessiz, rüzgarlı bir sonbahar günündeki tüy gibi uçarcasına koştu. Dağlardaki patikalarda kendini sıkışmış hissetmedi; devrilmiş kayalar ve çatlaklarla dolu zeminde yavaşlamayacak kadar çevikti. Ağaçların yanından hızla zik zak çiziyor ve bunu öyle sinsice yapıyordu ki; hayvanların çoğu, hatta sürekli tetikte olan geyikler bile, onu ne duyuyor, ne de yaklaştığını fark ediyorlardı; rüzgarın esintisi onlara kokusunu taşımadığı sürece geçip gittiğini bile anlamıyorlardı.</p>

  <p class="block">Bir süre sonra küçük bir nehre geldi fakat bir ıslak taştan diğerine öyle kusursuz bir dengeyle geçti ki taşların en kaygan kısımları bile onu düşüremedi.</p>

  <p class="block">Dağdan indiği ilk andan itibaren ateşi neredeyse göremez olmuştu fakat rotasını daha oradayken çizmişti ve nereye gideceğini biliyordu. Sanki içindeki öfke, uzun ve emin adımlarına tek başına rehberlik ediyordu.</p>

  <p class="block">Küçük bir vadinin karşısında, kaim ağaçlarla dolu bir korunun çevresinde kamp ateşini bir kez daha gördü; üstelik bu kez ateşin çevresindeki siluetleri seçebilecek kadar yakındaydı. Boylarından, geniş omuzlarından, kamburu çıkık duruş ve hareketlerinden onların ork olduğunu hemen anlamıştı.</p>

  <p class="block">Bir çift, kendi aralarında tartışıyordu -çok da şaşırtıcı bir şey değildi-ve Drizzt gırtlaksı aksanlarından tartışmanın kimin nöbet tutacağı üzerine olduğunu anlamıştı. Kimsenin görevi istemediği ve herkesin bunu bir angarya olarak gördüğü aşikardı.</p>

  <p class="block">Drow onlara çok da uzak olmayan bir çalılığın arkasına çömel-di ve yüzüne şeytani bir gülümseme yayıldı. Tuttukları nöbetin bir önemi yoktu; ister tetikte olsunlar ister olmasınlar onu fark etmeyeceklerdi.</p>

  <p class="block">Avcı’yı göremezlerdi.</p>

  <p class="block">Hayvani nöbetçi mızrağını büyük bir kayanın arkasına düşürdü; parmakları kilitlenmiş, elleri arkasında birleştirilmişti. Eklemlerinden çıkan ses, kırılan dallardan çıkan çatırtıdan da fazlaydı.</p>

  <p class="block">Kamp ateşine ve onun etrafında oluşmuş, dinlenen, kokuşmuş yemek artıklarına saldıran şekillere bakıp “Hep Bellig,” diye yakındı. “Bellig nöbet tutsun. Sen uyu. Sen yemek ye. Her zaman Bellig nöbet tutsun.”</p>

  <p class="block">Homurdanmaya, şikayet etmeye ve uzun bir süre daha kamp yerine bakmaya devam etti.</p>

  <p class="block">Sonunda geri döndü ve kapkara bir yüz, karman çorman beyaz saçlar ve bir çift gözle karşılaştı. O gözler! Mor gözler! Alev alev yanan gözler!</p>

  <p class="block">Bellig içgüdüsel olarak mızrağına uzandı; ya da sağında ve solunda parıldayan bir bıçak görünceye kadar uzanmak üzereydi. Sonra kollarını birleştirip bıçağa engel olmak istedi ama kara elfin palasını yakalamak için fazla yavaştı. Çığlık atmaya çalıştı ama o anda kavisli bıçaklar nefes borusunu ayıran iki derin kesik açmıştı.</p>

  <p class="block">Bellig ölümcül yaralarını sıkıca kapadı ama kılıçlar arka arakaya hamleler savurmaya devam etti.</p>

  <p class="block">Ölmek üzere olan ork, arkadaşlarının yanına koşmak istermişçesine döndü ama bacaklarına, kas ve tendonlarını kolayca ayıran, yeni bir pala darbesi geldi.</p>

  <p class="block">Bellig düşerken kendisini kavrayan ve yavaşça aşağıya, zemine doğru çeken bir el hissetti. Soluk alması neredeyse imkansız olmasına rağmen hâlâ hayattaydı. Kanı çevresinde koyu kırmızı bir göl oluştursa da hâlâ hayattaydı.</p>

  <p class="block">Katili sessizce uzaklaştı.</p>

  <p class="block">“Arsh, sessizce buraya gel, aptal Bellig,” Oonta, kamp yerine çok da uzak olmayan, geniş bir bölgeyi kaplayan karaağacın büyük dallarının birinin ardından seslendi: “Bunu Figgle ile birlikte söylüyorum.”</p>

  <p class="block">“Onun büyük bir ağzı var.” diye onayladı Çirkin Figgle.</p>

  <p class="block">Burunsuz, dudaklarından biri yırtılmış, gri-yeşil dişleri uzun ve eğri büğrü olan Figgle, ork standartları için bile oldukça gösterişliydi. Gençliğinde iğrenç bir worga fazlasıyla yaklaşmış ve bedelini ödemişti.</p>

  <p class="block">“Yakında onu öldüreceğim.” diye açıkladı Oonta, nöbet arkadaşına çarpık bir gülümsemeyle bakarken.</p>

  <p class="block">Bir mızrak süzülerek geldi ve ikisinin arasındaki ağaca hızla saplandı.</p>

  <p class="block">“Bellig!” diye bağırdı Oonta, Figgle’la beraber yana doğru tökezlerken. “Seni çok yakında öldüreceğim!” Oonta, Figgle onu başıyla onaylarken, homurdanarak, sallanan mızrağı aldı.</p>

  <p class="block">“Bırak onu,” diye bir ses duyuldu. Ork dilinde konuşuyordu ama tonlaması bir orkun ağzından çıkamayacak kadar melodikti.</p>

  <p class="block">İki nöbetçi de oldukları yerde donup kaldı ve mızrağın geldiği yöne doğru döndü. Orada narin ve zarif bir figür dikiliyordu; siyah elleri kalçasındaydı ve siyah pelerini arkasından esen gece rüzgarında salınıyordu.</p>

  <p class="block">“Ona ihtiyacınız olmayacak.” diye açıkladı kara elf. “Ha?” dedi iki ork aynı anda.</p>

  <p class="block">“Neye bakıyorsunuz?” diye sordu Oonta’nın kuzeni Broos olan üçüncü bir nöbetçi. Kenardan, Oonta ve Figgle’in soluna, kara elfin sağma doğru ilerledi. İki orka baktı ve onların donmuş bakışlarını izleyerek drowu gördü; o da olduğu yerde donup kalmıştı. “Bu kimin nesi?”</p>

  <p class="block">“Bir arkadaş,” dedi kara elf.</p>

  <p class="block">“Oonta’nın arkadaşı mı?” diye sordu Oonta kendi göğsünü işaret ederek.</p>

  <p class="block">“Kasabada kuleyi yıktığınız zaman öldürdüklerinizin bir arkadaşı,” diye açıkladı drow ve orklar bu sözlerin ne anlama geldiğini kavrayamadan kara elfin palası elinde belirdi.</p>

  <p class="block">Orklar onu takip bile edemediğinden çok çabuk ve kıvrak hareketlerle saldırmış olmalıydı. Üçü de silahların oracıkta, birdenbire bitiverdiğini düşünmüştü.</p>

  <p class="block">Broos, kendisini aydınlatmalarını istercesine Oonta ve Figgle’a bakıp “Ha?” diye sordu. Ve karanlık bir şekil yanından aceleyle geçti.</p>

  <p class="block">Ölmüştü.</p>

  <p class="block">Kara elf, ork ikilisine doğru ağır ağır ilerledi. Figgle biri çatallı düello tarzı, diğeri eğri bir çift bıçak çıkarırken Oonta mızrağı ağaçtan aldı.</p>

  <p class="block">Oonta mızrağı elinde ustaca çevirdi; ucu bir yukarı bir aşağı geliyor ve drowun hareketini kısıtlıyordu.</p>

  <p class="block">Fakat drow onu iki orkun arasına savurarak mızrağın altından kaydı. Figgle iki silahını da aşağı doğru tutarken Oonta mızrağı boşuna hareket ettirmeye çalışıyordu.</p>

  <p class="block">Oysa drow orada değildi. Yukarı doğru zıplamış, orkların arasından havaya yükselmişti. İki yetenekli savaşçı ork, büyük bir başarıyla silahlarını değiştirmiş, çevik yaratığı iki yanından zorluyordu.</p>

  <p class="block">Palalar oradaydı, çift taraflı uygulanan hızlı bir savuşturmayla, biri mızrağı durduruyor, diğeri Figgle’in hamlelerini zarifçe önlüyordu. Kara elfin kılıçlan, bir yandan kendisine yapılan hamleleri engellerken diğer taraftan da ayaklan ileri geri salmıyor, orklarm suratlarının ortasına sersemletici tekmeler savuruyordu.</p>

  <p class="block">Figgle yere düşmüş, yönünü şaşırmış ve kafası karışmışken kendisine yönelen hamleleri önlemek için bıçaklarını öne arkaya sallayıp duruyordu. Oonta da yana doğru çekilmiş, mızrağını havaya savuruyordu. Bilinçleri yerine geldiğinde kendilerini birbirlerine bakarken buldular.</p>

  <p class="block">Drow ortalıkta gözükmediğinden “Ha?” diye sordu Oonta.</p>

  <p class="block">Figgle birden sarsıldı; eğri palanın ucu göğsünü delip geçmişti. Pala aniden ortadan yok olmuş, kara elf, orkun yanından dolaşırken diğer palasını yaratığın boğazını kesmek için kullanmıştı.</p>

  <p class="block">Böyle bir düşmanla uğraşmak istemeyen Oonta mızrağı atmış, arkasını dönmüş ve korku içinde bağırarak kamp yerine doğru koşarak kaçmıştı. Korku içinde Oonta’nın etrafında toplanan orklar genellikle çiğ ve bozuk etten oluşan iğrenç yemeklerini dört bir yana saçarken silahlarını kuşanıyordu.</p>

  <p class="block">“Ne yapıyorsun?” diye bağırdı bir tanesi. “Kim öldürüyor?, diye haykırdı diğeri.</p>

  <p class="block">“Drow elf! Drow elf!, diye inledi Oonta. “Drow elf öldürmek Figgle ve Broos’u! Drow elf öldürmek Bellig’i.”</p>

  <p class="block">Drizzt, orkun, kaçarak ışıklar saçan kamp yerine dönmesine izin vermiş, zalim yaratığın telaşından yararlanıp kampın sağ tarafındaki büyük bir ağacın gölgesine saklanmıştı. Palalarını kaldırırken etrafa çabucak bir göz atmış ve bir düzineden fazla yaratık olduğunu fark etmişti.</p>

  <p class="block">Ağaca tırmanmış, Oonta’nın katledilen üç orku diğerlerine anlatışını dinlemişti.</p>

  <p class="block">“Drow elf mi?” diye yankılanıyordu birden fazla kişiden çıkan ses. İçlerinden biri, Drizzt’in daha önce duyduğu bir isim olan Donnia’dan bahsediyordu.</p>

  <p class="block">Drizzt bir daim ucuna doğru hareket etti; yerden on beş ayak yükseklikteydi ve orklara neredeyse tam tepelerinden bakıyordu. Orklarm gözleri dışarıya; ağaçları çevreleyen gölgelere, Oonta’nın hikâyesinin onları bakmaya mecbur kıldığı yerlere bakıyordu. Ağaçların altından görülmeyen Drizzt kendi içine, irsi drow güçlerine, ırkının doğal büyüsüne doğru uzandı ve ork grubunun ortasına, kamp yerinin merkezi olan ateşin tam üzerine zifiri karanlık bir küre savurdu. Drow, daldan dala sıçrayarak aşağı indi; çıplak ayakları her dokunuşu hissediyor, onu kusursuz bir denge içinde tutuyor, tılsımlı, hız arttırıcı halhalları onun çabuk adımlar atmasını sağlıyordu.</p>

  <p class="block">Zemine, -karanlık küreye ve siyah derili bir figürün kendilerine doğru geldiğini fark edip bağıran sonra da onun olduğu tarafa bir mızrak fırlatan-kürenin çevresindeki orklara doğru koşarak indi.</p>

  <p class="block">Drizzt, kendisine fırlatılan, istese hiç zarar görmeden yakalayabileceğini düşündüğü, hantal nesnenin yanından koşarak geçti. Karşısına çıkan ilk orku başka bir kalıtsal büyüyle karşılamış; mavi mor alevlerle onun çevresini sarmış, kürenin dışında sendelemesine sebep olmuştu. Alevler deriyi yakmamıştı fakat aslında yardıma bile ihtiyacı olmayan, becerikli drow için hedefi belirginleştirmişti.</p>

  <p class="block">Alevler orkun da dikkatini dağıtmıştı; aptal yaratık tutuşan uzuvlarına bakıp korkuyla bağırmıştı.</p>

  <p class="block">Sonra bakışlarını Drizzt’in olduğu tarafa çevirmiş ve sadece parlayan palayı görebilmişti.</p>

  <p class="block">Öbürünün hemen sağında başka bir ork belirmişti. Drow hiç yavaşlamadan orkun, kendini savunmak istercesine, hızla hareket eden sopasının altma kaymış, palasını yaratığın bacaklarına ustaca vurmuş ve dizlerinin arkasından onları ikiye ayırmıştı. İnleyen ork yere düştüğünde Avcı Drow çoktan karanlık kürenin içine girmişti.</p>

  <p class="block">Kasları ve devinimleri çevresindeki seslere ve dokunuşlarına tepki vermiş; tamamen içgüdüsel olarak hareket etmişti. Avcı, onu görmese bile, çıplak ayaklarının altındaki zeminin sıcaklığından, ateşin tam olarak nerede olduğunu biliyordu. Ayrıca ne zaman bir orkun kendisine beceriksizce dokunduğunu hissetse palaları hızlı ve öfkeli bir şekilde hareket edip, yaratıkların yanından hızla geçerken bile, onlara darbeler savuruyordu.</p>

  <p class="block">Bir süre sonra tek bir orkun bile varlığını hissetmez, sesini duymaz oldu ama koku alma duyusu arkasında birinin olduğunu söylüyordu. Parıltı’nın kısa ve kesici bir hamlesiyle bir çığlık koptu ve ork yere düşerken bir çarpma sesi yükseldi.</p>

  <p class="block">Avcı Drizzt, karanlık kürenin öbür tarafına ne zaman geçmesi gerektiğini yine içgüdüsel olarak biliyordu. Her nasılsa, içinde bir yerlerde, bütün adımlarını ölçüp biçmişti.</p>

  <p class="block">Kusursuz bir denge içinde, hızla karanlıktan çıktı; bakışları, hemen, kendisine doğru düşüncesizce hamle yapan orklara odaklandı ve aklından, savaşçı içgüdüleriyle fark etmeden uygulamaya başladığı hamleleri geçirdi.</p>

  <p class="block">Öne doğru ilerledi ve altında bir mızrağın baskısını hissederek ikili bir hamleyle darbeyi savuşturdu. Drizzt’in sivri palalarından yalnızca bir tanesi bile bu üstünkörü yapılmış mızrağı koparıp atmaya yeterdi ama ilk hamleyi yeterince bastıramamış ve ikincisinde bıçağı yatay bir şekilde indirmişti. Mızrak sağlam kalsa da olurdu; göğsünde soldan sağa hareket eden ve silahı yere düşüren ikinci pala darbesinden sonra bunun bir önemi yoktu.</p>

  <p class="block">Drizzt’in ayakları ani bir bulanıklıkla hareket edip onu dengesini kaybetmiş orkun yanma taşımış ve Parıltı, yaratığı boğazından yakalamıştı.</p>

  <p class="block">Drizzt hareketlerine hızını kesmeden devam etti; her adım onu biraz daha sola götürürdü, böylece ikinci orka yaklaştı ve tam bir dönüş yaptı; Parıltı yine yanlamasına bir darbeye öncülük etmiş, orkun kılıç tutan kolunu yakalayıp bileğinden koparmış ve silahın havaya savrulmasına neden olmuştu. O kuvvetli darbeyi -drow dönüşünü tamamladıktan sonra-ikinci pala; Buzölüm izledi. Hızlı ve sert bir hamleyle yaratığın kaburgalarını ayırdı.</p>

  <p class="block">Avcı çoktan yola koyulmuştu.</p>

  <p class="block">Sallanan bir topuzun altından geçti ve saldırgan bir mızrağın üzerinden zıpladı; yere inerken ayaklarını gövdesine dayayarak silahı altına aldı. Parıltı’yla öne doğru bir hamle yaptı ama ork çömel-mişti. Drizzt, hızını neredeyse hiç azaltmadan, palayı başparmağıy-la havaya savurup döndürdü ve Parıltı hazırlıksız yakalanan topuzlu orkun göğsünü delip geçti.</p>

  <p class="block">Tüm bunlar olurken drowun diğer eli ondan bağımsız çalışıyor ve mızraklı orkun yukarı kaldırdığı eline önce birinci, sonra ikinci ve üçüncü darbeyi indiriyordu. Parıltı’yı özenle çıkaran Drizzt yana kaydı, ölmek üzere olan ork ona doğru yalpaladı ve ayağı, parçalanan koluna sımsıkı yapışmış olan diğer orka takıldı.</p>

  <p class="block">Avcı oradan hızla ayrılmış ve gözüne kestirdiği bir çift orka doğru hızla ilerlemeye başlamıştı.</p>

  <p class="block">Drizzt, dizlerinin üzerinde yana doğru kaydı; orklar mızrak ve kılıçlarını aşağı indirerek karşılık verdiler. Dizleri zemine değdiği anda Drow, kollarını kıvırıp ayaklarını çekerek, kendini ileri doğru yuvarladı. Bütün gücüyle kendini itip dönmeye devam etti. Hareketin farkına bile varamayan şaşkın çifti devirip geçti.</p>

  <p class="block">Drizzt, kusursuz dengesini koruyarak, yumuşak bir hamleyle yere, dönüp duran orkların daha da sendelemesini sağlayan Parıltı’nın soluna indi. Drizzt’in silah taşıyan elleri iki yana açıktı; Buzölüm ile Parıltı’nın yerini değiştirdi. Böylece silahlar, drowun erişebileceği en uzak noktaya ulaşıp orkların tam ortasına nişan almıştı. Kolunu çevirip silahları üste aldı, sonra tekrar ters tarafa döndürdü ve elinin tersiyle onları fırlattı.</p>

  <p class="block">Orkların hiçbiri, hamleye karşılık vermek bir yana, kendi silahlarına bile uzanamadı. Her iki bıçak da orklara isabet etmiş, onları devirmişti.</p>

  <p class="block">Avcı oradan hızla ayrıldı. Orklar, kara düşmanlarına direneme-yeceklerini anlamış, itişip kakışmaya başlamıştı. Hiçbiri, orkların başını çılgınca yarıp karanlık kürenin içinden geçip geldiği yere geri dönen Drizzt’e karşı koymaya çalışmamıştı. O, bu sırada, en azından bir canavarın yere yatıp saklandığını duymuştu. Bir kez daha, diğer duyuların egemen olduğu dünyanın içindeydi; ısıyı hissediyordu, varolan her sesi duyuyordu. Silahları önünde beliren bir orka nişan aldı. O sırada bir başka hareketin ve yana çömelen birinin varlığını hissetti.</p>

  <p class="block">Çabucak atılan bir adımla ateşin yanına geldi. Yemek kabı üç ayaklı bir sehpanın üzerinde duruyordu. Onu tekmeleyip uzaklara gönderdi ve aceleyle yola koyuldu.</p>

  <p class="block">Sihirli küresinin karanlığında, önünde dikilmiş duran bir ork, bir diğeri kaynayan yemeğin üzerine dökülmesiyle inleyip can çekişirken, onun gülümsemesini göremiyordu.</p>

  <p class="block">Önünde duran ork ona vahşice saldırıp yardım çığlıkları attı. Orkun öfkeli salımşındaki rüzgarı hissedebilen, salınıştaki akımı hesaplayan Avcı onun arkasına geçmekte hiç zorlanmamıştı.</p>

  <p class="block">Bir kez daha kürenin dışına çıktı ve orku ölümcül bir yarayla döne döne yere düşerken bıraktı.</p>

  <p class="block">Kürenin çevresinde attığı çabuk bir turla kampta sadece iki ork kaldığını anladı. Biri, tüm kanı akıp giderken yerde kıvranıyor, diğeri kaynar yemeğin yarattığı yanıkları yatıştırmak için yerde yuvarlanıyordu.</p>

  <p class="block">Palaların kusursuzca hesaplanan darbesi ikisinin hareketine de son verdi. Böylece Avcı başladığı işi bitirmek için karanlık geceye doğru ilerledi.</p>

  <p class="block">Zavallı Oonta bir ağacın kenarına düşmüş güçlükle soluk alıp veriyordu. Arkadaşı ona koşmaya devam etmesi için yalvarmış ve onu geride bırakarak uzaklaşmıştı. Kamptan bir mil uzaklıktaydılar.</p>

  <p class="block">“Gitmeliyiz!”</p>

  <p class="block">“Sen gitmelisin!” diye karşılık verdi Oonta nefes nefese.</p>

  <p class="block">Oonta, kabile samanının emriyle, Kral Obould’un zaferine katılmak ve oradan çok da uzak olmayan bir noktada, Gruumsh’un imgesine zarar verenlere karşı savaşmak için Dünyanın Omurgası’ndan ayrılmıştı.</p>

  <p class="block">Oonta cücelere karşı savaşmak için dışarı çıkmıştı; drowlara karşı savaşmak için değil!</p>

  <p class="block">Arkadaşı onu yeniden kavrayıp kaldırmaya çalıştı ama Oonta birdenbire elini geri çekti. Başını öne eğdi ve güçlükle nefes alıp vermeye devam etti.</p>

  <p class="block">Arkalarından “İstediğin kadar kal,” diye bir ses yükseldi. Bozuk bir ork aksanı ve hiçbir orkun taklit bile edemeyeceği melodik bir tonla konuşuyordu.</p>

  <p class="block">Yüzünü sesin geldiği yere çevirirken “Gitmeliyiz!” diye itiraz etti Oonta’nın arkadaşı.</p>

  <p class="block">Bu sözlerin sahibinin kim olduğunu çok iyi bilen ve artık ölü olduğuna inanan Oonta başını kaldırıp bakmadı bile. Arkadaşının “Konuşabiliriz,” diyerek kara elfe yalvardığını ve silahının yere düşerken çıkardığı sesi duydu.</p>

  <p class="block">“Ben konuşabilirim,” diye cevapladı kara elf ve elmas uçlu, şeytani bir pala çıkarıp orkun boğazını ustaca kesti. “Senin ses çıkarabileceğinden şüpheliyim.”</p>

  <p class="block">Orktan gelen cevap boğuk bir böğürtüydü. Ve düştü.</p>

  <p class="block">Oonta ayağa kalktı ama hâlâ yüzünü düşmanına dönmemişti. Bir ağaca doğru ilerledi, ellerini savunmasızca önüne düşürerek öldürücü darbenin bir an önce gelmesini umut etti. Drowun sıcak nefesini ve bıçaklardan birinin ucunu ensesinde, diğerini sırtında hissetti.</p>

  <p class="block">“Bu ordunun liderini bul,” dedi drow, “Onu aramaya geleceğimi söyle, hem de çok yakında… Onu öldüreceğimi söyle.” Palanın hızlı darbesi Oonta’nın sağ kulağını kesti. Ork yüzünü ekşitip hırladı, yine de arkasını dönüp kaçmayacak kadar akıllı ve disiplinliydi.</p>

  <p class="block">“Söyle ona,” diye kulağına fısıldadı, “Hepsine söyle.” Oonta ölüm saçan saldırgana denileni aynen yapacağını garantilemek için cevap vermeye yeltendi. Ama Avcı çoktan gitmişti.</p>

  <h1 id="sigil_toc_id_2">AZİM VE CESARET</h1>

  <p class="block">Bir düzine kirli ve yol yorgunu cüce hızla yürüyüp gürlüyor, tüm hava şartlarının dövdüğü taşlı yollarda yarıkların üzerinden atlıyor, kayaların çıkıntılarından ve antik iri taş parçalarından çevik hareketlerle kurtuluyordu. Açıkça hissedilen korkularına rağmen birlikte çalışıyor, tökezleyen biri olursa ona yardım etmeye ve yol göstermeye hazır birileri oluyordu.</p>

  <p class="block">Arkalarından ork sürüsü geliyordu; baykuş gibi ötüp inleyen iki yüzden fazla salyalı yaratık vardı.</p>

  <p class="block">Silahlarını tıngırdatıp havaya kaldırdıkları yumruklarını sallıyorlardı. Ara sıra, içlerinden biri kaçışan cücelere, bir türlü hedefi bulamayan, bir mızrak fırlatıyordu. Orklar ne toprak kazanıyordu, ne de kaybediyordu ama cüce yakalamaya duydukları açlık, korkmuş implerin fark edilir bir çaresizlikle kaçmaya duydukları arzudan daha az değildi. Gerçi cücelerin aksine, orklardan biri tökezlediğinde arkadaşları ona yardım etmek için hazırda beklemiyordu. Üstelik tökezleyen bir ork, diğerlerinin ilerlemesine engel olduğundan yuvarlanma, tekmelenme hatta sün-gülenme riskini almış oluyordu. O yüzden, ork hattı genişlemişti ama öncülerle en arkadaki cüce arasında yalnızca bir düzine ork kalmıştı.</p>

  <p class="block">Cüceler oldukça serbest bir arazide yokuş yukarı tırmanmaya başladılar. Sağlarında; batıda, büyük bir sıra dağ uzanıyor ama sollarında yine bir serbest arazi yer alıyordu. Korkudan da fazlasını hissederek çığlık atmaya ve koşmaya devam ettiler. Orklar onları yakalayıp öldürmekle ilgilenmeyip yola odaklansaydı cücelerin, önlerinde pek çok seçenek olmasına rağmen, tek bir amaç ve yönde ilerlediğini fark ederlerdi.</p>

  <p class="block">Cüceler, tam bir birlik içinde, sıra dağların gölgesini geride bırakmış geniş boşlukları olan bir çift iri kayanın arasına sapmıştı. Onları takip eden orklar bu kayaların ne anlama geldiğini bilmiyordu; o iki iri kaya, aslında taşlı bir zemin boyunca uzanan ve üç orkun yan yana geçebileceği genişlikte olan bir nehir yatağının başlangıcıydı. Bu korkunç yaratıklara göre nehir yatağı, sadece cücelerin dağılıp gözden kaybolamayacağı anlamına geliyordu. Üstelik orklar öylesine odaklanmışlardı ki nehir yatağının her iki kenarında bulunan, taşlarla kurnazca gizlenmiş, içlerindeki cücelerin dışarıyı izlediği odacıkların varlığını fark etmemişlerdi.</p>

  <p class="block">İlk cüce grubu, kazmalar, çekiçler, baltalar ve kılıçlarla etrafı tarayarak kenarlardaki duvarlardan ileri atıldığında öncü orklar kanalın-içinde kuyruk oluşturmuş, ork kuvvetinin yarısından fazlası girişteki taşları aşmıştı. Bazıları, özellikle de Thibbledorf Pwent’in rehberlik ettiği Karındeşen Brigade gibi tipler, başlarındaki iri çivili miğferler, sırtlarmdaki zırhlar ve çivili eldivenler dışında silah taşımıyordu. Neşe içinde ork sürüsüne doğru hücum ettiler; kendilerine en yakın yerde bulunan düşmanın üzerine atlayıp onu vahşice dövüyorlardı. Bu orkların bazıları, bundan sadece on gün önce, yerle bir edilen Shallows köyünde, yine aynı cüce grubu tarafından aynen bu şekilde hazırlıksız yakalanmıştı. Ama o zamanın aksine, orklar, dayak yiyip kaçmamış, savaşa girmişlerdi.</p>

  <p class="block">Yine de, cüceler, bu kayalık kanalın dar alanlarında savaşmak için daha donanımlıydı.</p>

  <p class="block">Stratejilerini önceden belirleyip zemini kendilerine göre şekillendirmişler ve kısa sürede galibiyet elde etmişlerdi. Ön tarafın sonundakiler; kanalın girişine en yakın olanlar, çabucak bir savunma düzenlemişlerdi. Kaçış için kullanacakları kayalar, kanalı arkalarından kapamak ve böylece içeride kalan orkların işlerini bitirmek ve barikatın öte yakasına kaymak için onlara gereken zamanı kazandırmak amacıyla özenle kesilmişti.</p>

  <p class="block">Onları tuzağa düşüren on iki cüce, tabii ki anında bir birlik oluşturmuş ve ork öncülerinin saldırısını engellemişti. Ayrıca arbedenin ortasında kalan cüceler uyum içinde çalışmış, her biri diğerine arka çıkmıştı. Böylece, ork saldırısına maruz kalanlar bile yerde kıvranırken boğazlanmaktan kurtuluyordu.</p>

  <p class="block">Bunun tersine, yere düşen orklar tek başlarına kalıyor ve tek başlarına ölüyordu.</p>

  <p class="block">“Senin çocuklar iyi iş çıkardı Torgar,” dedi uzun boylu, geniş vücutlu, turuncu saçlı ve kuşağına tıkıştırılmış olmasaydı ayaklarını gıdıklayabilecek kadar uzun sakallı bir cüce. Gözlerinden biri mat griydi; Mithril Salonu’nun drow istilasına karşı savunulduğu sırada yaralanmıştı. Diğer gözüyse keskin ve canlı bir maviyle parlıyordu. “Gerçi birkaçını kaybetmiş olabilirsin.”</p>

  <p class="block">“Kendi neslini korumak için savaşırken ölmekten daha iyi bir ölüm şekli yoktur,” diye cevapladı, Marki Elastul’un Kral</p>

  <p class="block">Bruenor Battlehammer’a uyguladığı baştan savma tedaviyle çileden çıkıp (bu şehirden geçen uzak akrabalarına selam verme cesaretinde bulunan tüm Mirabarran cücelerine bulaşan bir hastalık tedavisiydi) Mirabar’dan yeni göç etmiş olan dört yüzden fazla cücenin güçlü lideri Torgar Hammerstriker.</p>

  <p class="block">Torgar, uzaktaki savaşı izlerken uzun, siyah sakalını okşadı. O fazlasıyla garip yaratık; Pikel Bouldershoulder, kanalın girişindeki taşları hareket ettirmek ve geri kalanları mühürlemek için kullandığı tuhaf rahip büyüsüyle kavgaya karışmıştı.</p>

  <p class="block">Yine de bunun geçici bir mola olacağı açıkça görülüyordu; aptal olmayan orklar ve takviye birlikler onları arbedenin yanına çıkaracak olan geri dönüş yolunun izini sürmeye çoktan başlamıştı.</p>

  <p class="block">“Mithril Salonu senin bugün, burada yaptığın yardımı unutmayacak”, diye Torgar’a garanti verdi yaşlı, uzun cüce. Torgar Hammerstriker, bu övgüye başını sessizce sallayarak karşılık verdi; Battlehammer Klanı’nm savaş lideri -Banak Brawnanvil-ne kadar duygulandığını görmesin diye yüzünü konuşmacıya çevir-memişti bile. Torgar bu anı hayatının sonuna kadar unutmayacağını anladı; birkaç yüzyıl daha yaşasa bile bu değişmeyecekti. Atalarının evi Mirabar’dan uzaklaşırken duyduğu korku, yalnızca, sevgili arkadaşı Shingles McRuff tarafından öncülük edilen, kendi soyundan yüzlerce kişinin, Marki Elastul’u kendisini serbest bırakmaya zorlayıp onu Mirabar dışına kadar, bir kez bile arkalarına bakmadan, izlediğinde artmıştı. Torgar kendisi için doğru olanı yaptığını biliyordu, peki ama ya diğerleri için?</p>

  <p class="block">Bunu da o zaman anlamıştı ve sonsuz bir memnuniyet tüm kaygılarını dağıtmıştı. O ve soyu, Kral Bruenor’un bunalmış ordusundan arta kalanları gafil avlamış, onların Shallows’un öldürücü topraklarından kaçmalarını sağlamıştı. Torgar ve arkadaşları, Bekçi Vadisi’nin ve Mithril Salonu’nun girişinin kuzeyindeki dağların kuzeyde kalan yamaçlarında, arka koruma çerçevesini, savunulabilecek son noktaya kadar tutmuştu. Bruenor’un hatlarına geri kaçışları sırasında cüceler, onları takip eden orklarla pek çok çatışmaya girmek zorunda kalmıştı. Hatta bu çatışmalardan bazılarında orkların tuhaf müttefikleri olan buz devleriyle bile karşılaşmışlardı. Yönlerinden sapmadan ve şikayet etmeden savaştıkları için,</p>

  <p class="block">Mithril Salonu cüceleri, Bruenor’un evlat edindiği iki insan çocuk; Wulfgar ve Catti-brie ve buçukluk arkadaşları Regis, tabii ki, onlara teşekkürlerini sunmuştu. Bruenor o zamanlar, tıpkı şimdi olduğu gibi, tek bir laf bile edemeyecek kadar yaralıydı.</p>

  <p class="block">Fakat Torgar, tüm o yaşananların sadece bir başlangıç olduğunu şimdi anlıyordu. General Dagnabbit ölmüş, Bruenor güçsüz ve neredeyse ölmek üzereyken, Mithril Salonu cüceleri en eski ve en deneyimli gazilerinin yönetimi ele almasını istemişti.</p>

  <p class="block">Banak Brawnanvil bu çağrıya kulak vermişti. Sonra da Torgar’dan yaklaşmakta olan ork sürülerine tuzak kurmasını oldukça etkili bir şekilde istemişti. Torgar hemen o anda Mirabar cücelerini Mithril Salonu’na götürmekle iyi bir iş yaptığını anlamıştı. Kendisinin ve tüm Delzoun cücesi soyunun bundan böyle Battlehammer Klanı’na dahil olduğunu hemen o anda fark etmişti.</p>

  <p class="block">“Onlara koşmalarını işaret et”, dedi Banak dönüp rahip Rockbottom’a. Cüce, Bruenor’u, Shallows’ta, yardım gelmeden çok önce harap olan büyücü kulesinin yer altı odalarında canlı tutabileceğine inanmıştı.</p>

  <p class="block">Rockbottom boğumlu parmaklarını salladı ve Moradin’e bir dua mırıldandı. Rengarenk bir ışık yağmuru yağdırdı; bunlar yangın çıkarmayan ama kanalın yanındaki cücelerin dikkatini üzerlerine çekmeyi başaran belli belirsiz kıvılcımlardı.</p>

  <p class="block">Neredeyse bunun hemen ardından, Torgar’ın ekibi, Pwent’in Karındeşen Taburu, diğer savaşçılar ve Bouldershoulder kardeşler, öngörülmüş rotalarında ilerlerken, arkalarında, çok ağır, hatta ölümcül bir şekilde yaralı olsa da, tek bir cüce bile bırakmadan kanalın kenarlarından itişip kakışarak geldiler.</p>

  <p class="block">Pikel başka bir değişiklik daha yapmıştı; rahibin taş şekillendirme büyüsüyle kusursuzca yuvarlattığı iri bir kaya, gizlendiği yer olan sıra dağların yanındaki bir taş yığınından, gümbürdeyerek hareket etmişti. Öne doğru kıvrılmış güçlü bir cüce üçlüsü, onu çevirip ağır sırıklar kullanarak kayanın zorlu zeminde ilerlemesini sağlıyor, hatta bir de onu çok dik olmayan bir yokuş yukarı sürüyorlardı. Diğer cüceler saklandıkları yerlerden çıkmış onlara yardım ediyordu. Böylece iri kaya, işi kolaylaştırmak amacıyla, uçurumda yaratılan bir eğimle kanalın sonuna düşürülmüştü.</p>

  <p class="block">Gümbürdeyerek yuvarlanan kaya, tüm zemini sarsmış ve kanaldaki orkların geri çekilmeye çalışırken hep bir ağızdan çığlık atmalarına ve birbirlerinin üzerlerine düşmelerine neden olmuştu. Bazıları yere düşmüş, kaya yuvarlanırken onun altında kalıp dümdüz olmuştu. Diğerleri ise, vücutlarının, yuvarlanan taşın hızını azaltacağı umuduyla, soydaşları tarafından kayanın önüne fırlatılmıştı.</p>

  <p class="block">Sonunda iri kaya, kanalın ucundaki barikatlara çarptığında, birkaç orku öldürmüştü. Yamacın tepesinde duran Banak, Torgar ve diğerleri, düşmana beklediklerinden daha büyük bir zarar verdiklerini anlayarak memnuniyetle başlarını sallamışlardı.</p>

  <p class="block">“Mücadelenin ilk şartı düşmanı bozguna uğratmaktır, canlarım,” diye sessizce bildirdi Banak; şimdiye kadar çevirdikleri küçük oyun işe yaramıştı.</p>

  <p class="block">Banak, Torgar ve Rockbottom’a işe yaramaz gözüyle göz kırpmış sonra da Mirabar göçmeninin omzuna hafifçe vurmuştu.</p>

  <p class="block">“Arkadaşın Shingle’in yer altında dövüştüğünü duydum,” dedi Banak, “Tıpkı senin gibi.”</p>

  <p class="block">“Mirabar, taşın hem altında hem de üzerinde yer alan bir şehir,” diye yanıtladı Torgar.</p>

  <p class="block">“Aslında ben ve soydaşlarım yukarıda savaşmaya pek alışık değiliz”, diye cevap verdi Banak. “Orada, size ve Ivan</p>

  <p class="block">Bouldershoulder’a ihtiyacım olacak; tavsiyeleriniz gerekecek.” Torgar, öneriyi, başını mutlulukla sallayarak kabul etmişti.</p>

  <p class="block">Wulfgar ve Catti-brie, Banak ve diğer liderlere katılmak için koşarak geldiğinde, cüceler, kanalın güneyindeki yüksek zeminlerde yer alan savunma hatlarını yeniden kurmaya başlamıştı.</p>

  <p class="block">“Doğudaydık,” diye nefes nefese açıkladı Catti-brie. En uzun cüceden yarım ayak daha uzun fakat onun kadar güçlü olmayan bu genç insanın varlığı cücelerin arasında sırıtmıyordu. Yüzü geniş olmasına rağmen narindi. Gür, kaim telli kumral saçları omuzlarına dökülüyordu. Mavi gözleri insan standartları için bile büyüktü. Dolayısıyla, her zaman şaşı ve kalın bol kıllı kaşların altından bakan cücelerle kıyaslandığında çok büyük duruyorlardı. Kadınsı güzelliğine rağmen, Bruenor Battlehammer tarafından yetiştirilmiş olmaktan kaynaklanan bir sertliği ve en iyi savaşçı cücelerin arasındayken bile öne çıkmasını sağlayan faydacı bir yaklaşımı ve gücü vardı.</p>

  <p class="block">“O halde eğlencenin en iyi kısmını kaçırdın demektir,” diye coşkuyla cevapladı Rockbottom.</p>

  <p class="block">Açıklaması diğerleri tarafından alkışlar ve şerefe kaldırılan köpüklü bira dolu bardaklarla karşılanmıştı.</p>

  <p class="block">“Oooo!” diye onayladı Pikel Bouldershoulder; yeşil sakal ve bıyığının arasından beyaz dişleri parlıyordu.</p>

  <p class="block">“Onları, tam planladığımız gibi, kanalda kıstırdık,” diye açıkladı Banak Brawnanvil. Sesi diğerlerinden çok daha ciddi ve sert çıkıyordu. “Birkaçını öldürdük ve öldürdüklerimizden çok daha fazlasının da kaçıp gitmesini sağladık…”</p>

  <p class="block">Catti-brie’nin yüzünde beliren etkili ifadeye takılmış, sesi gitgide azalmıştı.</p>

  <p class="block">“Onların tuzağına düşmemek için kendi hilelerinize başvurdunuz,” diye açıkladı kadın ve kolunu doğuya uzattı. “Karşımızda büyük bir ordu var. Bizi kuşatmak için güneye gidiyor.”</p>

  <p class="block">“Kuzeyimizde büyük bir ordu vardı,” diye karşı çıktı Banak. “Onu gördük. Kaç kokuşmuş orktan oluşuyor ki?” “Cücelerin savaşamayacağı kadar çok; bizim sayımızın binlerce katı,” diye açıkladı devasa Wulfgar; ses tonu sert, kristal mavi gözleri kısıktı. İnsan arkadaşlarından bir ayak daha uzun olan, Beornegar’ın oğlu Wulfgar, cücelere tepeden bakıyordu. Beli ince, kaslı ve kıvraktı fakat gövdesi geniş cüceler için bile kalındı. Kolları, güçlü bir cüce bacağı ölçüsündeydi; kare şeklindeki çenesi sıkıydı. Bu özellikler ona, tabii ki sert, sakallı ahbaplarının saygısını kazandırıyordu ama aslında en çok saygı uyandıran, Wulfgar’ın savaşçı berraklığına sahip gözlerindeki ışıktı. Bu yüzden, o konuşmaya devam ettiğinde, bütün cüceler dikkatle dinledi. “Onlara yandan saldırırsanız, burada kaldığınız sürece öyle olacağına hiç şüphem yok, sizi ezip geçerler.”</p>

  <p class="block">Rockbottom, “Pöh!” diye öfkeyle homurdandı. “Bir cüce o kokuşmuşların beşine bedeldir!” Wulfgar bu kendinden emin rahibi görmek için döndü ama ona bakmadı.</p>

  <p class="block">“O kadar çok mu?” diye sordu Banak. “Daha da çok” diye yanıtladı Catti-brie.</p>

  <p class="block">Banak, Torgar’a “Onları kaldırıp harekete geçirin,” diye emir verdi. “Doğruca güneye, bulabileceğimiz en yüksek yere gidiyoruz.”</p>

  <p class="block">“Bu bizi Bekçi Vadisi’ne bakan uçurumun ucuna taşır,” diye karşı çıktı Rockbottom.</p>

  <p class="block">“Savunma bölgesi,” diyerek onayladı Banak; cücenin endişelerine aldırış etmiyordu.</p>

  <p class="block">“Ama kaçacak hiçbir yer yok,” diyen Rockbottom kendini haklı çıkarmaya çalışıyordu. “Hiç şüphesiz, kendimizi yaman bir uçuruma atıyor olacağız.”</p>

  <p class="block">“Ve taarruz kuvvetleri bize saldıracak kadar güneye gelemeyecek,” diye ekledi Banak.</p>

  <p class="block">“Ama toprak kaybedersek kaçacak hiçbir yerimiz olmayacak,” diye tekrarladı Rockbottom. “Sırtımızı duvara dayıyorsun”</p>

  <p class="block">Torgar Hammerstriker “Duvara değil, uçuruma” diyerek araya girdi. “Ben ve ekibim bunda hem fikiriz, hepimizi en kısa zamanda vadi zeminine indirecek kadar ipimiz olacak.” “Vadi üç yüüüzzzz ayak uzaklıkta,” diye karşı çıktı Rockbottom.</p>

  <p class="block">Torgar, onun sözlerinin hiçbir önemi yokmuşçasına, omuz silkti.</p>

  <p class="block">“Her ne yapacaksanız, bir an önce yapsanız iyi olur,” diye araya girdi Catti-brie.</p>

  <p class="block">“Sen ne yapmamız gerektiğini düşünüyorsun?” diye sordu Banak. “Ork kuvvetlerini gördün. Onlara direnebileceğimizi düşünmüyor musun?”</p>

  <p class="block">“Korkarım, Bekçi Vadisi’ne ve onun da ilerisine gidecek kadar akıllı olmalıyız,” dedi Wulfgar ve onunla hemfikir olan Catti-brie başıyla onayladı. “Mithril Salonu’na geri gitmeliyiz.”</p>

  <p class="block">“O kadar çok ork mu var?” diye sordu Pikel’in ondan daha sert ve sıradan olan, sarı sakallı kardeşi Ivan Bouldershoulder. O da Mithril Salonu’nun savaşa maruz kalan ziyaretçilerinden biriydi. Cüce, liderlerine daha yakın olabilmek için arkadaşlarının arasından sıyrılıp ileri çıkmıştı.</p>

  <p class="block">“O kadar çok,” diye temin etti Catti-brie. “Fakat Mithril Salonu’na kadar gidemeyiz. Henüz değil.</p>

  <p class="block">Bruenor artık yalnızca Mithril Salonu’nun kralı değil. Görevi öyle gerektirdiği için Shallows’a gitti. Bizim görevimizde deliğimize geri kaçmak değil.”</p>

  <p class="block">“Bunu yaparsak çoğumuz ölür,” diye onayladı Banak. “O zaman, en yükseğe gidiyoruz; bırakın köpekler gelsin.</p>

  <p class="block">Onların koşa koşa kaçmalarını sağlarız, hiç şüpheniz olmasın!” ” Oooo!” diye neşeyle bağırdı Pikel.</p>

  <p class="block">Diğer tüm cüceler, bu garip küçük Pikel’ e baktı. Neredeyse kalçasına uzanan sakalını kulaklarının arkasına atıp saçıyla birlikte ören yeşil saçlı, yeşil sakallı bir yaratıktı. Güçlü ağabeyinden daha yuvarlak hatları ve narin bir görünüşü vardı. Ivan, diğer tüm cüceler gibi, sert ve kabarık deri ve metal zırh karışımı giysiler giyerken, Pikel, açık yeşil, basit bir cübbe giyiyordu. Diğer cücelerin ayaklarında demircilerin kıvılcım ve közlerden korunmalarını sağlayan, orkları ezerken faydalı olan ağır botlar varken Pikel, ucu açık sandaletlerle dolaşıyordu. Bunlara rağmen, ne kadar yararlı olduğunu diğerlerine kanıtlayan uysal Pikel’de tuhaf bir şeyler vardı. Onları putun içine yerleştirip Shallows yakınlarına götürmek onun fikriydi. Projeyi kendi elleriyle şekillendirmiş ve savaş boyu, düşmanlarını zora sokup müttefiklerini rahatlatan büyüler yapmıştı.</p>

  <p class="block">Bütün cüceler, gösterdiği çabanın karşılığında ona sırayla gülümsemişti.</p>

  <p class="block">Wulfgar ve Catti-brie’nin getirdikleri doğunun kara haberleriyle coşkuları azalmıştı.</p>

  <p class="block">Cücelere kampı toplama emri verilmiş fakat kuzeydeki ork kuvvetleri saldırıya geçip doğudaki takviye birlik üzerlerine akın ettiğinde sıradağlara doğru yayıldıklarından bu iş pek de kısa sürmemişti.</p>

  <p class="block">Neredeyse binden fazla cüce, yorulmak bilmeden, onları dağ eğimine götürecek olan bacaklarını sürüye sürüye, taşların arasında dolanmıştı. Önce üç, sonra dört bin ayak yüksekliğe çıkmış, yine de güçlerini kaybetmeden dimdik ilerlemeyi bilmişlerdi. Şimdi doğuda daha yüksek dağlar uzanıyor, arkalarındaki ork birliği onları takip etmeye devam etse de, kendilerine saldırmaları ihtimalini azaltıyordu. Cüceler, attıkları her adımda nefes nefese kalmış, bir milden fazla yol kat etmiş, yine de yavaşlamamışlardı.</p>

  <p class="block">Sonunda, Banak’m öncü kuvvetleri, Bekçi Vadisi’ne tepeden bakan -sanki taş daha yeni parçalara ayrılmış gibi birdenbire dikle-şen-uçurumun kenarında belirdi. Onların altında, Rockbottom’ın tarif ettiği o üç yüz ayağın aşağısında, Mithril Salonu’nun batı ucunu kesen geniş bir vadi; Bekçi Vadisi uzanıyordu. O sabah gökyüzünü kaplayan sis, çorak zeminden yükselen taş sütunları sarıyordu.</p>

  <p class="block">Güçlü cücelerin tipik özelliği olan bir disiplinle, savaşçılar, yollarını belirlemek ve savunma alanları inşa etmek için çalışmaya gitti; bir kısmı gevşek taşlarla siperler örerken, diğerleri düşmanın üzerine yuvarlanabilecek iri kayalar arıyor, geriye kalanlarsa en üstün oldukları noktaları, savunma pozisyonlarını ve bunları en iyi şekilde kullanmalarını sağlayacak yolları belirliyordu.</p>

  <p class="block">Torgar, bu sırada, en iyi ustalarını işe koşmuş -Mirabar cüceleri arasında bir yığın gerçek ustalar vardı- ve onlara varolan sorunlarını anlatmıştı; geri çekilmek zorunda kalırlarsa tüm cüce kuvvetleri bir an önce Bekçi Vadisi’ne ulaştırılmalıydı.</p>

  <p class="block">Mirabar cücelerinin en iyi ustalarının yüzden fazlası uçurumun baktığı yerin uzunluğunu hesaplamaya, taşlann sağlamlığını kontrol etmeye, en kolay yollan aramaya ve cücelerin yere inerken durup ip değiştireceği düz çıkıntıları incelemeye başladı. İlk ipler hemen hazırlandı ve Torgar’ın mühendisleri bir sonraki düzenekleri kurabilecekleri düzgün bir yer aramak üzere aşağı kaydı. En alçak yerlerde dört, en yüksek yerlerde ise beş farklı ip kullanmak gerekiyordu. Bu korkutucu alan pek çoğunu çaresizlik içinde bırakabilirdi.</p>

  <p class="block">Ama cüceleri değil… Sonunda değerli hiçbir şey bulamayacak olsalar da yıllarını tünel kazmakla geçiren bu inatçı halkı değil… Çıkan kıvılcımlardan birinin zehirli gazların yayıldığı bir patlamaya sebep olup olmayacağını bile bilmeden, en derin deliklerin keşfedilmemiş bölgelerinde baltalarını etrafa saplayarak ilerleyen bu cesur ve güçlü halkı değil… Soylarının iyiliği için birbirlerini bile deviren bu toplumcu halkı değil… Kral Bruenor’un kuzey savunma hattını oluşturan, Mithril Salonu ve Mirabar cüceleri için kullandıkları Delzoun soyadı ailevi bir bağdan öteydi; onur ve görev demekti.</p>

  <p class="block">Aşağı inen mühendis cücelerden birisi ağır bir taşa takıldı ve kendini kurtarmaya çalışırken ipten kayıp uçurumdan aşağı; iki yüz ayak uzaklıktaki ölüme doğru düştü. Diğerleri durup Moradin’e hızlı bir dua okudu ve yapmaları gereken işe devam etti.</p>

  <p class="block">Tred McKnuckles sarı sakalını kemerine sıkıştırdı, ağzına kadar dolu çantasını omuzladı ve Mithril Salonu’nun batı çıkışına uzanan tünele doğru döndü.</p>

  <p class="block">“Geliyor musun?” diye sordu, Felban Kalesi’nin sevgili mültecilerinden biri olan arkadaşına.</p>

  <p class="block">Nikwillig düşünceli bir tavır takınıp karanlık tünele boş gözlerle baktı.</p>

  <p class="block">“Hayır, sanmıyorum,” diye şaşırtıcı bir cevap verdi.</p>

  <p class="block">“Beni çıldırtacak mısın?” diye sordu Tred. “Bir yerlerde, bir şekilde, tüm bu yaşananlarda Obould Bol-Ok’un kirli parmakları olduğunu sen de benim kadar iyi biliyorsun. O köpek hâlâ havlıyor ve hâlâ ısırıyor. Ayrıca eğer bu işte Obould’un pannağı varsa gözlerini Felbarr’a diktiğini yine benim kadar iyi biliyorsun. Onun asıl istediğinin bu olduğundan hiç şüphen olmasın!”</p>

  <p class="block">“Bunların hiçbiriyle ilgili en ufak bir şüphem yok,” diye cevap verdi Nikwillig, “Kral Emerus hikâyeleri dinlemek zorunda.”</p>

  <p class="block">“O zaman geliyorsun.”</p>

  <p class="block">“Hayır gelmiyorum. Şimdi değil. Battlehammer’lar senin kıllı kıçını kurtardı; tabii benimkini de.</p>

  <p class="block">Çarpışılacak orkların olduğu yer burası, dolayısıyla ben de burada kalıp onlarla çarpışacağım.</p>

  <p class="block">Battlehammer’ların yanında yer alacağım.” Tred, Nüovillig’in sözleri kadar takındığı tavrı da düşündü. Nikwillig, cücelere oranla, her zaman düşünen biri olmuştu ve düşünceleri pek de geleneksel değildi. Fakat Felbarr Kalesi’ne geri dönüş fikrine karşı çıkarken öne sürdüğü sebepler, Nikwillig’in her zamanki tuhaflıklarını bile aşıp Tred’i şaşkınlığa uğratmıştı.</p>

  <p class="block">Sanki arkadaşının aklından geçenleri okuyabiliyor gibi “Kendini düşün Tred,” diye belirtti Nikwillig. “Felbarr’a giden herkes öyle yapacak; bunu sen de biliyorsun.”</p>

  <p class="block">“Peki, oraya giden herkesin, yardıma ihtiyacımız olduğu takdirde, Kral Emerus’u Felbarr Kalesi’nin dışına çıkaracağını mı düşünüyorsun? Üstelik içlerinden herhangi birinin Kral Emerus’u Abdar Kalesi’yle konuşmaya ve Kral Harbromm’u Demir Bekçi’yi harekete geçirmeye ikna edeceğini mi sanıyorsun?”</p>

  <p class="block">Nikwillig omuz silkip “Orklar kuzeye hücum ediyor ve Battlehammer’lar onlarla sıkı bir mücadele içinde… Ayrıca Felbarr’ın iki cücesi, Tred ve Nikwillig, Bruenor çocuklarının yanında dimdik yer alıyor. Bunların hepsi Kral Emerus’u getirmek için yapılıyor ve bu, senin ve benim bu savaşın savaşmaya değer olduğunu bildiğimiz anlamına geliyor.</p>

  <p class="block">Ayrıca, burada kalıp Bruenor’un hattına dahil olursak, Kral Emerus Warcrown’a daha büyük ve kuvvetli bir çağrıda bulunabiliriz” dedi.</p>

  <p class="block">Tred, diğer cüceye uzun ve sert bir bakış attı; Nikwillig’in şaşırtıcı cümlelerini anlamaya çalışıyordu. Aslında Mithril Salonu’ndan ayrılmayı hiç istemiyordu. Bruenor, kafasının dikine giden bu iki cüceye yardım etmek, içlerinde Tred’in küçük kardeşi de olan ölen halklarının intikamını almaya çalışan Tred ve Nikwillig’e destek olabilmek için, hiç düşünmeden tehlikeye atılmıştı.</p>

  <p class="block">Sarı sakallı cüce, başını arkaya çevirip batıya uzanan Karanlıkaltı tünelinin yukarısındaki karanlığa bakarken derin bir iç çekti.</p>

  <p class="block">“O zaman belki de gidip bücür Regis’i bulmalıyız,” diye önerdi. “Belki de o, Kral Emerus’a bütün haberleri ulaştırabilecek birini bulur.”</p>

  <p class="block">“Böylece yeniden Bruenor’un insan çocukları ve Torgar’ın oğ-lanlarıyla beraberiz,” dedi Nikwillig; sabırsız tavrında en ufak bir değişiklik bile yoktu.</p>

  <p class="block">Tred’in Nikwillig’e kuşkuyla bakan tavrı değişti ve onu hayranlıkla izlemeye başladı. Bu tuhaf cücenin savaşmaya bu kadar hevesli olduğunu hiç bilmiyordu.</p>

  <p class="block">Nikwillig’in kalbindeki belirgin değişikliğin zamanlaması kusursuzdu; Tred’in düşüncelerini sağlamlaştırmıştı. Sarı sakallı cücenin uysal bakışları yerini kocaman bir gülümsemeye bıraktı ve omzunda asılı duran ağır çantasını yere indirdi.</p>

  <p class="block">“Sana ne düşündüğünü sorabilirdim ama buna ihtiyaç duymuyorum,” diye belirtti Wulfgar, Catti-brie’ye doğru yürürken.</p>

  <p class="block">Kadın, itişip kakışan cücelerin yanında durmuş, uçurumdan aşağı bakıyordu. Wu)fgar, onun ork kitlesine değil de aşağılarındaki vahşi topraklara baktığını fark etti. Catti-brie, uzun, gür saçlarını arkaya doğru tarayıp adama doğru döndü; Wulfgar’ın kristalimsi gözlerinden daha koyu ve farklı tonlarda olan mavi gözleri, dikkatle onu inceliyordu. “Onun nerede olduğunu ben de merak ediyorum,” diye açıkladı vahşi adam. “Ölmedi… En azından bundan eminim.” “Nasıl emin olabilirsin ki?”</p>

  <p class="block">“Çünkü Drizzt’i tanıyorum,” diye cevapladı Wulfgar ve kadının hatırına zorla gülümsedi. “Pwent ortaya çıkmış olmasaydı hepimiz ölmüş olacaktık,” diye hatırlattı Catti-brie.</p>

  <p class="block">“Tuzağa düşürülmüştük ve çevremiz kuşatılmıştı,” diye karşılık verdi Wulfgar. “Drizzt’in başına böyle birşey gelmedi ve kolay kolay da gelmez. O hâlâ hayatta, bunu hissedebiliyorum.”</p>

  <p class="block">Catti-brie bu kocaman adamın gülüşüne karşılık verdi ve elini tuttu.</p>

  <p class="block">“Ben de öyle,” dedi. “Ölmüş olsaydı kalbimde onun acısını hissederdim, bu yüzden ölmediğine eminim.” “En az benim kadar hissederdin,” diye fısıldadı Wulfgar.</p>

  <p class="block">“Ama yakın bir zamanda yanımıza dönmeyecek,” diye devam etti Catti-brie. “Dönmesini istediğimizi de düşünmüyorum. Burada, sahip olduğumuz bir düzine savaşçıdan biri olur -en iyisi, hiç kuşkusuz-ama orada…” “Orada düşmanlarımıza korkunç bir keder salacak,” diye onayladı Wulfgar. “Yine de, yalnız olduğunu bilmek canımı yakıyor.”</p>

  <p class="block">“Kedisi var. Yalnız değil.”</p>

  <p class="block">Arkadaşına rahatlatıcı bir gülümseme sunma sırası Catti-brie’dey-di. Wulfgar kadının elini sıktı ve onu başıyla onayladı.</p>

  <p class="block">“İkinizin sağ tarafı tutmanızı istiyorum,” diyen boğuk bir ses duyuldu. Çift dönüp baktığında Banak Brawnanvil, rahip Rockbottom ve bir çift başka cücenin kendilerine doğru ilerlediğini gördü.</p>

  <p class="block">“Orklar geliyor,” diye bildirdi cüce kumandanı. “Bir an önce, biz siper kazamadan, saldırmayı planlıyorlar; onlara engel olmalıyız.”</p>

  <p class="block">İki insan da vahşice onayladı.</p>

  <p class="block">Banak diğer cücelerden birine dönüp “Sen git ve Torgar’ın ustalarından biriyle konuş. Kulaklarını savaşa kapayıp işlerini yapmalarını söyle. Vadiye inecek ipleri olduğu anda da hepsini aşağı götür,” diye emretti.</p>

  <p class="block">Cüce, “A…am…a…” diye kekeleyerek itiraz etti.</p>

  <p class="block">Sanki Banak onu ölüme mahkum etmiş gibi başını ve ellerini salladı. Banak onun yanına gidip, elini cücenin ağzına kapayarak onu susturdu.</p>

  <p class="block">“Senin görevin içlerinde en zor ve en önemli olanı,” diye açıkladı kumandan. “Biz burada orkları pataklıyor olacağız, hangi cüce bunu istemez ki? Sense Regis’i bulup ona bin -hatta olabilirse iki bin-cüceye daha ihtiyacımız olduğunu söyleyeceksin.”</p>

  <p class="block">“Gücümüzü arttırmak için bin cücenin yukarı tırmanmasını mı istiyorsun?” diye şüpheyle sordu Catti-brie; oldukları yere varolanlardan başka hiç kimse sığmazmış gibi duruyordu.</p>

  <p class="block">Wulfgar, kızın aksanının, Banak’ın grubunun gelişiyle, Cüce Dili’ne kaydığını fark ederek, ona yan gözle baktı.</p>

  <p class="block">Banak, “Aman neyse, şimdilik burada yeteri kadar adam var,” diye açıkladı. Banak, ağzını sıkıca kapadığı ve bu yüzden koyu mavi bir renk almaya başlasa da sabırla bekleyen diğer cücenin gitmesine izin verdi. “Direnmeliyiz ve bu yüzden direneceğiz. Ama savaştığımız bu orklar akıllı. Hem de çok akıllı.”</p>

  <p class="block">“Düşmanımızın sıradağların çevresinden batıya bir birlik göndereceğini düşünüyorsun, öyle değil mi?” diye sordu</p>

  <p class="block">Wulfgar ve Banak başını sallayarak onayladı.</p>

  <p class="block">“Kokuşmuş orkların çoğu Bekçi Vadisi’ne bizden önce varacak,” diye cevapladı cüce lideri. “O zaman peşimizden gelmeleri bile gerekmeyecek. Bizi, açlıktan ölüp gidinceye kadar, burada tutabilirler”.</p>

  <p class="block">Banak, bunu sert bir bakış atarak söyledi ve konuşmaya devam etti; “Git ve Regis’e, ya da içeride işleri her kim yürütüyorsa ona, fazla adamların hepsini göndermesini ve buraya gönderdiklerinden daha fazlasını da vadiye, batıda bir kuvvet oluştunnaya yollamasını söyle. Oradan içeri hiç kimse girmemeli, beni duyuyor musun?”</p>

  <p class="block">Mesajı iletecek olan cüce, birden, ayrılmaya daha istekli gözüktü. Dimdik durup, güçlü göğsünü şişirdi ve hepsine görevini yapacağına dair garanti verdi.</p>

  <p class="block">O uçuruma doğru hızla koşmaya başladığında cüce hattından bir çığlık yükseldi ve ork hücumunun başladığını haykırdı.</p>

  <p class="block">Banak, Rockbottom’a “Torgar’ın ustalarının yanına geri dön” diye emretti, “Savaş boyunca çalışmaya devam etmelerini sağla ve orklar, hepimizi öldürüp, onlara saldırmaya gidinceye kadar durmalarına izin verme!”</p>

  <p class="block">Kararlı bir ifadeyle başını sallayan Rockbottom koşarak uzaklaştı. “Ve siz ikiniz, hepimizin hayatı için, burayı koruyun,” dedi Banak.</p>

  <p class="block">Catti-brie, omzunda asılı duran öldürücü yayı, Yürek Avcısı Taulmaril’i çıkardı. Ok kılıfından bir ok alıp yaya yerleştirdi. Onun yanında duran Wulfgar muazzam savaş baltası Aegis-fang’ı avucunun içine aldı.</p>

  <p class="block">Banak ve diğer cüceler savunma hattında toplandığında iki insan birbirine bakıp, destek ifadesi olarak başlarını salladı ve kayalık dağ yamacından hızla onlara doğru gelen karanlık sürüye doğru döndü.</p>

  <h1 id="sigil_toc_id_3">KEMİKLER VE TAŞLAR</h1>

  <p class="block">Kral Obould Bol-Ok dağlardan doğuya uzanan konumlarının son raporlarındaki tehlikeyi anında sezdi.</p>

  <p class="block">Perişan goblin habercisinin başını ezme isteğine direnen büyük ork kralı, bir elinin parmaklarını esnettikten sonra sıkı bir yumruk yaptı ve her zamanki duruşunu aldı; derin düşünce ve öfkeyle dolup taşma arası bir ifade takınıp, o yumruğu uzun dişli ağzına dayadı.</p>

  <p class="block">Aslında o iki duygu ork liderinin şu an içinde yaşadığı duygusal çatışmayı oluşturuyordu.</p>

  <p class="block">Pis cücelerin kutsal Gruumsh Tek-Göz heykeline saklanıp savaş alanına sızması sonucu Shallows’taki, felaketle sonuçlanan kuşatmaya rağmen muharebe güzelce gelişiyordu. Kral Bruenor’un ölüm haberi düzinelerce kabilenin saklandıkları deliklerden kaçarsına koşup Obould’a sığınmasına neden olmuş, belalı Gerti Orelsdottr’ı ve onun üstün zekalı ayaz devlerini sakinleştirmişti.</p>

  <p class="block">Sonra bazı düşman kuvvetlerinin orada; Obould’un hatlarının arkasında olduğu raporu gelmişti. Bir ork kampı dağıtılmış, orkla-rın çoğu katledilmiş, kalanlarıysa dağdaki deliklerine kaçıp gözden kaybolmuştu. Obould, ırkının davranışlarını çok iyi tanıyor ve bu kritik anlarda -ve genellikle tüm mücadele boyunca-yüksek moralin herşey olduğunu biliyordu. Orklar kuzeydeki düşmanlarından sayıca fazlaydı. İnsanlar ve cüceler, hatta elflerle bile bire bir mücadeleye girebilirdi. Obould, akınlarının bu son bozgununda ork kuvvetleri arasında bir koordinasyon eksikliği olduğunu ve orkların rakip kabilelere, hatta bazen kendi kabilelerine bile, güvenmediğini biliyordu. Zafer, bu tarz davranışların yarattığı dezavantajı dengeleyebilirdi ama bir grubun katliamını anlatan raporlar onları dağların altındaki tünellere gönderip, kendilerini güvence altına almalarını sağlardı.</p>

  <p class="block">Kötü bir zamanlamaydı. Obould, başka büyük kabilelere ait şaman topluluklarının geliyor olduğunu duymuş, henüz tam anlamıyla başlamamış olan istilasına son vermelerinden korkmuştu. En azından olumsuz düşüncelere sahip iki düzine şaman, ork kralının birliklerini kesinlikle yok ederdi.</p>

  <p class="block">Obould önce kendini azarladı sonra da haberci goblinin sözlerini yeniden, büyük bir dikkatle düşündü. Ne olup bittiğini çabucak anlamalıydı. Neyse ki kampta ona gerçekten yardımı dokunabilecek birisi vardı.</p>

  <p class="block">Obould, goblini ve diğer görevlileri yanından kovarak büyük kampın güney ucuna, uzun zamandır bekleyen yalnız bir figüre doğru ilerledi.</p>

  <p class="block">“Selam sana Donnia Soldou,” dedi dişi drowa.</p>

  <p class="block">Kadın onu selamlamak için döndü -gelişini o konuşmaya başlamadan çok önce hissetmişti ve Obould bunu biliyordu-büyülü piwafwi ‘sinin aşağı çekilmiş kapüşonu altından onu süzüyor; kırmızı gözleri gergin dudakları gibi kocaman ve korkunç bir gülümsemeyle bakıyordu.</p>

  <p class="block">“Büyük bir ödül istediğinizi duydum,” diye bildirdi kadın ve yerini değiştirdi; beyaz saçının bir tutamı gözünün önüne düşüyordu.</p>

  <p class="block">Her zamanki gibi gizemli ve çekiciydi.</p>

  <p class="block">“Gelecek olanlardan sadece bir tanesi,” diye ısrar etti Obould. “Urlgen deliklerine geri kaçan cüceleri kovalıyor. Peki, bu durumda bölge köylerini kim savunacak?”</p>

  <p class="block">“Tek bir zafer mi?” diye sordu Donnia, “Daha hırslı olduğunuzu sanıyordum.”</p>

  <p class="block">“Mithril Salonu’ na, katledilmeye gidemeyiz” diye açıkladı Obould. “Senin halkın böyle bir taktik denememiş miydi?”</p>

  <p class="block">Bunu yapanlar ‘onun’ halkı olmadığından Donnia bilinçli yapılan bu hakarete sadece yüksek sesli bir kahkaha atarak karşılık verdi. Menzoberranzan drowları Mithril Salonu’na saldırmış ve bu saldırı felaketle sonuçlanmıştı. Fakat bu Örümcekler Şehri’nden olmayan ve orayı da pek sevmeyen Donnia Soldou’yu neredeyse hiç ilgilendirmiyordu.</p>

  <p class="block">“Bol Diş Kabilesi’nin kampındaki katliamı duydun mu?” diye sordu Obould.</p>

  <p class="block">“Karşılarında çetin bir rakip -ya da pek çok rakip-varmış, evet,” diye cevapladı Donnia, “Üstelik henüz hiçbiri bölgedeki işine başlamamış.”</p>

  <p class="block">“Beni oraya götür”, diye bildirdi Obould; sözleri Donnia’yı kesinlikle şaşırtmıştı. “Buna kendi gözlerimle tanıklık edeceğim.”</p>

  <p class="block">“Çok fazla savaşçı getirirsen katliam haberinin etrafa yayılmasına neden olabilirsin,” diye açıkladı Donnia. “İstediğin bu mu?”</p>

  <p class="block">“İkimiz gideceğiz,” dedi Obould. “Başka kimse gelmeyecek.”</p>

  <p class="block">“Peki ya Bol Diş Kabilesi’ni katleden düşmanlar orada kol geziyorsa? Fazla risk alıyorsun.”</p>

  <p class="block">“Düşmanlar orada kol geziyorsa ve Obould’a saldırırsa, onlar fazla risk alıyor demektir,” diye hırladı Obould ve Donnia’nın, karanlık teniyle tezat oluşturan inci beyazı dişlerini göstererek gülümsemesine neden oldu. “Anlaştık o zaman,” dedi kadın. “Gidip bu gizemli düşmanımız hakkında neler öğreneceğimize bir bakalım.”</p>

  <p class="block">Katliamın olduğu yer pek de uzak değildi. Donnia ve Obould olay yerine vardığında yalnızca Ad’non Kareese ile değil, aynı zamanda Donnia’nın iki drow arkadaşı Kaer’lic Suun Wett ve Tos’un Armgo ile de karşılaşmıştı.</p>

  <p class="block">“Bir avuç saldırgan, başka birşey değil,” diye açıkladı Ad’non yeni gelenlere. “Bölgede pegasus süren elfler olduğunu duyduk ve bu katliamı yapanların da onlar olduğuna inanıyoruz.”</p>

  <p class="block">Ad’non konuşurken elleri drowların gizli koduyla hareket etti ve yalnızca Donnia’nın anlayabileceği birşeyler söyledi;</p>

  <p class="block">– Bu bir drow işiydi.</p>

  <p class="block">O ve arkadaşları Mithril Salonu’nun Kralı Bruenor’un, Örümcek Kraliçesi ve kendi karanlık soyunun tüm öğretilerini terk eden, sıradışı kara elfle arkadaşlık ettiğini bildiğinden, Donnia’nın başka bir şey duymaya ihtiyacı yoktu. Demek ki, Gerti’nin ayaz devlerinin anlattığı hikâyelerden sonra şüphelendikleri gibi Drizzt Do’Urden, Shallows’tan kaçmış ve görünüşe bakılırsa Mithril Salo-nu’na geri dönmemişti.</p>

  <p class="block">“Elfler,” diyen Kral Obould’un hoşnutsuz sesi yankılandı ve bu sözcük bir hırıltıya dönüştü; güçlü ork, sıkı yumruğunu yine yüzüne götürmüştü.</p>

  <p class="block">Donnia Soldou, “Kanatlı atlarla uçuyorlarsa onları bulmak çok da zor olmayacak,” diye garanti verdi.</p>

  <p class="block">Ork kralı kısık ama dolu dolu bir hırıltı çıkarmaya devam etti; kırmızı damarlı gözleri pegasus sürücülerinin birdenbire üzerlerine inmesini bekler gibi ufuk çizgisini tarıyordu.</p>

  <p class="block">“Diğer liderlere bunun tek başına yapılmış bir saldırı olduğunu söyle,” diye önerdi Ad’non. “Donnia ve ben, Gerti’nin endişelenmemesini sağlamaya garanti veriyoruz.”</p>

  <p class="block">“Korkuyu cesarete dönüştür,” diye ekledi Donnia. “Bunu yapanların başını getirmeleri için büyük bir ikramiye koy. Bu bile diğer kabilelerin senin kuvvetlerine katılmasını sağlamaya yetecektir.”</p>

  <p class="block">“Hepsinden önemlisi, onların tuzaklar kurarak saldıran küçük bir grup olması; ki kesinlikle öyle duruyor, diğerleri için oluşturabileceği tehlikeyi azaltıyor,” diye devam etti Ad’non, “Bu orklar tetikte değildi; dolayısıyla da öldürüldüler. Bu her zaman böyle olmuştur, öyle değil mi?”</p>

  <p class="block">Obould’un hırıltısı kademe kademe azaldı ve kendisine tavsiyelerde bulunan drowları başıyla onayladı. Sonra, kamp alanını ve ölü orkları incelemek amacıyla hareket etti. Drowlar da ona katılıp aynı şeyi yaptılar.</p>

  <p class="block">Bu kanatlı elf işine benzemiyor, Ad’non’un parmakları diğer üç drowa açıklama yapıyordu; gerçi Kaer’lic Suun Wett onu dinlemiyordu, gruptan ayrılmış kamp alanının dışına doğru ilerliyordu.</p>

  <p class="block">Yaralar geniş ve uzun; bir elf bıçağının işi değil. Ayrıca hiçbiri okla öldürülmemiş; Shallows ‘un kuzeyine gidip devlerle savaşan yüzey elflerinin hepsi yüksekten oklar atarak savaşıyordu. Tos’un Armgo cesetlerin etrafında dolandı; önlerinde eğiliyor ve onları büyük bir dikkatle inceliyordu.</p>

  <p class="block">“Drizzt Do’Urden,” diye fısıldadı diğer üçüne; Obould kendilerine doğru geliyor olduğundan elleriyle devam etti: Drizzt palayı tercih ediyor.</p>

  <p class="block">Kaer’lic, Obould’dan hemen sonra döndü; dolgun rahibenin parmakları şakıyordu: Dışarıda kedi izleri var. Drizzt Do ‘Urden, diye bir kez daha işaret etti Tos’un.</p>

  <p class="block">Urlgen Üçyumruk, kuzeydoğudaki bir dağın sırtından karanlık ork kitlesinin yokuşu silip süpürerek çıkışını izliyordu. Cüceleri uçuruma iğnelemişti ve onları unutulmuşluğa mahkum etmekten başka hiçbir şey istemiyordu. Urlgen, cücelerin sertliğine ve çalışma ahlakına, orada kalmalarına izin verdiği sürece, savunma güçlerinin artacağını bilecek kadar saygı duyuyordu. Gerçi kendi ordusu böyle bir saldırıya hazır değildi; devlerin takviye birliklerinin hiçbiri henüz ork sürüsüne katılmamıştı ve savaş alanında bulunanların çoğu tecrübesizdi. Ayrıca savaş emri ve liderlik konusunda kafalarının hâlâ karışık olma ihtimali de vardı.</p>

  <p class="block">Urlgen’in ordusu, yakında, sayı, silah ve taktiksel olarak güçlenirdi ama cüce savunması da onlarla birlikte artardı. Bunların hepsini düşünen ve Shallows’taki beklenmedik firarın hâlâ acısını çeken ork lideri ordusunu ileri çıkarmıştı. En azından, saldırıların cücelerin daha da derinlere inmesini önleyeceğini düşünmüştü.</p>

  <p class="block">Yuvarlanan halkı yokuşun ucuna geldiğinde, ork liderinin yüzü buruşuktu; cüceler büyük bir öfkeyle dışarı fırlamış ve orkların üzerine yukarıdan saldırmıştı. Urlgen’in ordusunu Shallows’ta bozguna uğratan harap edici, hızlı oklarla birlikte atılan taşlar ve yuvarlanan iri kayalar onlara öncülük etmişti. Urlgen düzinelerce orkun öldüğünü biliyordu. İlk yaylım ateşinden kurtulmayı başaranlar arasında korkunç bir panik baş göstermiş, yönlerini şaşırmaları ve korkulan cücelerin saldırısını daha da güçlendirmiş, bu sakallı korkunç halka insansı yaratık hattını ikiye ayırma olanağı vermişti.</p>

  <p class="block">Geri çekilmeye başlayan orklar takviye birliklerin savaşa katılmasına engel olmuş ve bu karmaşa saldırgan cücelere daha çok imkan sağlamıştı.</p>

  <p class="block">Üstelik oklar hedeflerine ulaşmaya devam ediyor ve okçulara ek olarak cücelerin doğusunda yükselen bir figür orkları hareketsiz kılıyordu.</p>

  <p class="block">Bir deri bir kemik bir ork “Ne yapacağız?” diye sordu Urlgen’e. Yaratık çılgınca koşuşturuyor, hoplayıp zıplıyordu. “Ne yapacağız?”</p>

  <p class="block">Başka bir çete lideri koşarak geldi. “Ne yapacağız?” diye onu taklit etti. Ve sonra, “Ne yapacağız?” diye bağıran bir üçüncüsü geldi.</p>

  <p class="block">Urlgen, kayalık yamaçta durup aşağıda olan vahşi savaşı izlemeye devam etti. Cüceler düşüyordu ama hemen hemen hepsi orkların tepesine iniyordu. Yakın dövüş iyice kızışmıştı ve cüceler iki savunma grubunu öncü taarruz birliklerine dönüştürürken Urlgen’in orkları dağınıklığını koruyordu. Öncü birlik ileri atılınca ortaya cücelerden oluşan kareler çıkmış ve hepsi kendi ekseninde kusursuzca dönmüştü. Her karenin bir sırası öncülere katılmak için ayrılmış ve onlar daha da kuvvetlenirken geriye kalanları savunma birliklerine dönüştürmüştü.</p>

  <p class="block">Urlgen onların bu hareketlerini güzel bulmuştu; o ve babası ork sürülerine aynı disiplini verebilmek için çok uğramıştı ama görülen o ki askerlerinin daha çok yol katetmesi gerekiyordu.</p>

  <p class="block">Urlgen cücelerin gösteriyi andıran manevralarıyla öylesine büyülenmişti ki yanında dans edip “Ne yapacağız?” diye bağıran ork kumandanlarını fark etmemişti bile.</p>

  <p class="block">Savaş, cücelerin kesin galibiyetine dönüşmeye başladığında soruyu tekrar haykırmışlardı.</p>

  <p class="block">“Geri çekilin!” diye emretti Urlgen. “Hepsini geri getirin! Gerti’nin devleri buraya gelinceye kadar hepsini geri getirin.” Verdiği emrin uygulanışını izleyen Urlgen askerlerinin geri çekilmede savaşmaktan çok daha başarılı olduğunu düşünmüştü.</p>

  <p class="block">Kanla kayganlaşan taşlardan aşağı kaçarken pek çoğu ölmüştü. Üstelik cüceler yanlarına gidip kafalarına indirdikleri darbelerle onları sonsuza kadar susturuncaya dek inleyen, çığlık atan ve ölmek üzere olan bir yığın ork vardı.</p>

  <p class="block">Fakat kırmızılaşan taşların arasında ölü cüceler de vardı ve orklar, doğal olarak, kendi kayıplanyla pek ilgilenmiyordu. Urlgen onaylarcasına başını sallıyordu. Ordusu büyüyecekti ve ordusunu son cüce de bitkin düşüp ölünceye kadar onların üzerine göndermeye devam edecekti; cüceleri orklar öldüremiyorsa yorgunluk öldürürdü. Ork lideri cücelerin arkasındaki bayırda ne olduğunu biliyordu.</p>

  <p class="block">Onları köşeye sıkıştırdığını biliyordu. Ya cüceler Mithril Salonu’nun dışına sel gibi akacak ve bu grubu kurtarmak için doğudan veya batıdan dolaşarak dönüp gelecek ya da savunmayı bırakıp kaçmaya çalışacaktı. Her iki durumda da</p>

  <p class="block">Urlgen’in kuvvetleri Obould’un öngördüğünden çok daha başarılı olabilirdi. Her iki durumda da yükselen ork çetesi içindeki Urlgen’in itibarı artardı.</p>

  <p class="block">Son gelişmeleri değerlendirmek için rahat bir mağaraya çekildiklerinde “Bunu yapanın Drizzt Do’Urden olduğunu biliyoruz ama Obould’a yüzey elfleri olduğunu söylüyoruz,” dedi Tos’un Armgo üç arkadaşına.</p>

  <p class="block">“Böylece Obould’un yüzey elflerinden daha çok nefret etmesini sağlıyoruz,” diye cevapladı Donnia; bir ucu, heykeli andıran siyah yüzünü çapraz kesen, kat kat dökülen beyaz saçlarına değen dudaklarında nefis bir gülümseme vardı. “Bunun için çok da uğraşmamız gerekmiyor,” diye bildirdi Kaer’lic.</p>

  <p class="block">“Hepsinden önemlisi Obould’un kendisine karşı olan kara elf-ler olduğunu düşünmesini engelliyoruz,” dedi Ad’non Kareese.</p>

  <p class="block">“Drizzt’in varlığından zaten haberdar, tabii bir yere kadar,” diye açıkladı Kaer’lic.</p>

  <p class="block">“Evet ama Obould’un öfkesi sonunda bize dönmeden bu sorunun etkilerini azaltabiliriz,” dedi Ad’non.</p>

  <p class="block">“Olaylara bireysel değil ırksal olarak bakıyor.”</p>

  <p class="block">“Gerti gibi,” dedi Kaer’lic, “Hepimiz gibi.”</p>

  <p class="block">“Drizzt ve arkadaşları dışındaki herkes gibi,” dedi Tos’un; bu basit ve aşikar ifade hepsini şaşkınlık içinde bırakmıştı. Dört drow bir an için arkalarına yaslanıp birbirlerine baktı. Grubun üzerinde oluşacak herhangi bir felsefi tezahür vardıysa da günün ihtiyaçları ve faydacı yaklaşımın ağırlığı altında yok olup gitmişti.</p>

  <p class="block">“Drizzt Do’Urden tehlikesini ortadan kaldırmak için bir şey yapmamız gerektiğini düşünüyor musun?” diye sordu</p>

  <p class="block">Kaer’lic Ad’non’a, “Sence bizim için bir sorun teşkil ediyor mu?”</p>

  <p class="block">“İleride edebileceğini düşünüyorum” diye düzeltti Ad’non. “Onu ortadan kaldırmanın pek çok yararı olabilir.” “Menzoberranzan da böyle düşünmüştü,” diye hatırlattı Tos’un Armgo, “Şehrin o aptallığın sonuçlarından tamamen sıyrılabildiğin-den şüpheliyim.”</p>

  <p class="block">“Menzoberranzan sadece Drizzt Do’Urden ile savaşmadı,” diye belirtti Donnia, “Leydi Lolth onun ölmesini istemez miydi?”</p>

  <p class="block">Donnia bu soruyu sorduktan sonra grubun rahibesi olan Kaer’lic’e dönmüş, Ad’non ve Tos’un da onu izlemişti. Kaer’lic bu meraklı bakışlara başını sallayarak karşılık veriyordu.</p>

  <p class="block">“Drizzt Do’Urden bizim sorunumuz değil,” dedi Kaer’lic, “ve onun palalarından ne kadar uzak durursak o kadar iyi olur. Muhakeme gücü Leydi Lolth’un bizden talep ettiği en önemli şey ve Obould’u Mithril Salonu’na götürmek istediğim kadar Drizzt Do’Urden ile savaşa girmekten kaçınmak istiyorum.</p>

  <p class="block">Tüm bunları bu yüzden kurgulamadık mı? Arzularımızı ve planlarımızı hatırlıyorsunuz, öyle değil mi?</p>

  <p class="block">Mutluluğum Drizzt Do’Urden’in palalarından birinin ucunda sona ermeyecek.”</p>

  <p class="block">“Peki ya o bizim peşimize düşerse?” diye sordu Donnia.</p>

  <p class="block">“Bizim hakkımızda hiçbir şey bilmediği sürece düşmez,” diye cevapladı Kaer’lic. “En iyi yol bu. En sevdiğim savaş, uzaktan izlediğim savaştır.”</p>

  <p class="block">Ne yüzünü Ad’non’a dönen Donnia’nın keyifsiz ifadesini ne de Ad’non’un hayal kırıklığını fark etmek zordu.</p>

  <p class="block">Ama Kaer’lic’in ifadesi hepsinden daha çok göze batıyordu.</p>

  <p class="block">“Katılıyorum,” dedi Tos’un. Mezoberranzan’daki günlerinden beri Drizzt Do’Urden kendisine karşı savaşanlar için ciddi, hatta ölümcül bir sorun oldu. Mithril Salonu felaketinden sonra Karanlıkaltı’nm üst kesimlerinde gezinirken Menzoberranzan’la ilgili çeşitli hikâyeler dinledim.</p>

  <p class="block">Görülen o ki, benim şehrim Mithril Salonu’na saldırdıktan sonra, Drizzt, Menzonerranzan’a geri dönmüş, Baenre Evi tarafından yakalanıp zindana atılmış.”</p>

  <p class="block">Baenre Evi, Karanlıkaltı’da bulunan drowlarca iyi tanındığından bu nefis açıklama şaşkınlıkla karşılanmıştı.</p>

  <p class="block">“Yine de, uyanışıyla bir felakete neden olarak arkadaşlarına dönmüş,” diye devam etti Tos’un. “O, Leydi Lolth’un zalim bir şakası gibi… Korkarım o hain savaşta bir kaos perdesi vardı.</p>

  <p class="block">Menzoberranzan’daki çoğu kişi Drizzt Do’Urden’in Kaos Leydi’si tarafından, tamamen istediği gibi yönetildiğine inanıyor.”</p>

  <p class="block">“Başka tanrıçalara hizmet ediyor olsaydık sözlerin kafirlik olarak algılanırdı,” diye cevapladı Kaer’lic, cümlenin içinde barınan ironiye kıkırdadı.</p>

  <p class="block">Donnia, “Buna inanamazsın…” diye tartışacak oldu.</p>

  <p class="block">“İnanmak zorunda değilim,” diye araya girdi Tos’un, “Drizzt Do’Urden ya bizim anlayabileceğimizden daha ürkütücü ve şanslı ya da tanrı tarafından korunuyor. Her koşulda, onu avlamaya niyetim yok.”</p>

  <p class="block">“Kabul edilmiştir” dedi Kaer’lic.</p>

  <p class="block">Donnia ve Ad’non bir kez daha birbirlerine baktı ama bu sefer sadece omuz silkmekle yetindiler.</p>

  <p class="block">Banak Brawnanvil, ordularına talimat verirken yanında duran Rockbottom’a “Bu iyi bir oyun,” dedi, “Birçok kişinin ölecek olması dışında.”</p>

  <p class="block">“Cüceden çok ork ölecek”, diye belirtti Rockbottom.</p>

  <p class="block">“Birinden yeterince yok ama diğerinden çok fazla var. Şunlara bak. Öfkeyle savaşıyor, hiç şikayet etmeden dayak yiyor ve tanrılar öyle istiyorsa ölmeye can atıyorlar.”</p>

  <p class="block">“Onlar savaşçı,” diye hatırlattı Rockbottom, “Savaşçı cüceler; bu çok şey ifade ediyor.” “Evet, tabii ki,” diye ona katıldı Banak, “Çok şey ifade ediyor.”</p>

  <p class="block">“Planın onları alt etti,” diye açıkladı Rockbottom.</p>

  <p class="block">“Benim planım değildi,” dedi cüce lideri, “Bouldershoulder’ın kardeşinin fikriydi -sağlıklı olanın demek istedim-, tabii</p>

  <p class="block">Mirabar’dan olan Torgar’ın yardımı da vardı. Sanırım kendimize iyi arkadaşlar bulduk.”</p>

  <p class="block">Rockbottom başıyla onayladı ve iyi planlanmış takım çalışmasını izlemeye devam etti; birbirine kenetlenen üç oluşum uçurumdan aşağı yuvarlanıp karşılarına çıkan orkları katlediyordu.</p>

  <p class="block">Kısa bir süre sonra, “Herhangi bir soyun çocuğu önümüzdeki birkaç yüz yıl içinde buraya gelecek”, diye belirtti Banak. Artık savaşı izlemiyor, sadece taşlara yayılan ölü bedenlere bakıyordu. “Bu topraklar için savaşmış olanların beyaz kemiklerini görecek. O kemikler kayalarla karıştınlabilir ama sonunda biri çıkıp onların gerçekte ne olduğunu anlayacaktır ve tabii bu sayede de buranın harika bir savaş alanı olmuş olduğunu fark edecektir. O insanlar bizim burada neler yaptığımızı anlayabilecek mi dersin? Ya da neden yaptığımızı? Bizim nedenlerimizi bilebilecekler mi? Ya da bizimkilerle o istilacı orklarınkiler arasındaki farkı görebilecekler mi?”</p>

  <p class="block">Rockbottom, Banak Brawnanvil’e uzun uzun ve sertçe baktı. Bu uzun boylu, güçlü cüce, kendini her zaman zaferden yana tutup Bruenor, Dagna ya da başka bir komutan baskı yapmadıkça savaş taktikleri vermese de, Battlehammer Klanı’ndaki cüceler için görkemli bir figür olmuştu. Aslında onu diğer cücelerden ayıran özelliğini, pek bilinmeyen yönleri oluşturuyordu. Dünyaya farklı bakıyordu; gündelik olayları gelecekte algılanabilecek halleriyle bir bütün olarak değerlendiriyordu.</p>

  <p class="block">Sağdan yükselen bir çığlık ikisinin de o tarafa bakmasını sağladı; yan taarruz yapan Wulfgar ve Catti-brie’nin muhteşem ahenk ve uyumunu gördüler. Orklar gelişigüzel hareket ediyor ve çoğu, kadının ölüm saçan yayı ve tükenmek bilmeyen oklarıyla can veriyordu. O ani saldırıdan kurtulmayı başaran orklar, barbar Wulfgar’ın Bruenor Battlehammer tarafından yapılan muhteşem baltası Aegis-fang ile dövülmeye başladıklarından daha önce atılan oklarla ölmüş olmayı diliyorlardı. Banak ve Rockbottom onlara bakarken bile Wulfgar bir orkun kafasına öyle sert vurmuştu ki yaratığın kafatası çatlamış, barbar Wulfgar’ı ve diğer orkları kan ve beyin banyosu yapmaya mecbur kılmıştı. İkinci bir orku öldürmek üzere hareket eden bir ok Wulfgar’m yanından hızla geçti; Aegis-fang’ın muhteşem darbesi geriye kalan iki sendenleyen orka isabet ederek birini yere serdi, ötekiniyse uzaklara fırlattı.</p>

  <p class="block">Catti-brie ikinciye yönelmişti; Aegis-fang’ın bir hamlesi yerde-kinin işini bitirmişti.</p>

  <p class="block">“Bu ikisi yüzyıllar boyu anlatılacak olan hikâyeler yazıyor,” diye belirtti Rockbottom. “Bir noktaya kadar,” dedi Banak, “sonra solup giderler.”</p>

  <p class="block">Rockbottom meraklı gözlerle ona baktı; somurtkan tavrı karşısında şaşkınlığa düşmüştü. “Kral Bruenor evine giderken,” diye açıklamaya başladı Banak, “Fell Pass’tan geçti.” Rockbottom başıyla onayladı; o kervandakilerden biri de oydu.</p>

  <p class="block">“Orada hiç kemik buldun mu?” diye sordu Banak. “Sayabileceğinden de fazla,” diye cevapladı rahip.</p>

  <p class="block">“Uzun yıllar önce Fell Pass’taki savaşta mücadele edenlerin cesaret ve kudret bakımından diğerlerinin üzerinde olduğunu düşünüyor musun?”</p>

  <p class="block">Rockbottom, başını sallayıp omuz silkmeden önce, bir an için düşündü.</p>

  <p class="block">“Adlarını biliyor musun?” diye sordu Banak. “Kim olduklarını ve neyin peşine düştüklerini biliyor musun? O savaşta kaç ork ve kaç yaratık öldürdüklerini biliyor musun? Kaç tanesinin kucağındaki yaralı arkadaşının ölümünü izlediğini biliyor musun?</p>

  <p class="block">Varmak istediği nokta Rockbottom’u fazlasıyla sarsmıştı. Cücelerin orkları kontrol altında tutup geri püskürttüğü savaş alanına baktı.</p>

  <p class="block">“Yamacın aşağısında kovalamaca olmayacak!” diye emretti Banak. “Onları akılsız korkaklara dönüştürdük” dedi Rockbottom sessizce.</p>

  <p class="block">“Zaten akılsızlar,” dedi savaş lideri cüce. “Sadece yaptığımız hazırlıklara zarar vermek için geldiler. Dağların arasında bu ayak takımını kovalarken hazırlıklara ara verilmemeli. Bütün adamlarımızı geri çağırıp yeniden işe dönmelerini sağlamalıyız. Bu sadece bir çatışmaydı. Büyük savaş daha başlamadı.”</p>

  <p class="block">Banak, omzunun üzerinden, sarp kayalıklara baktı ve mühendislerin Bekçi Vadisi’ne inmelerini sağlayacak ip merdivenlerin yapımını aksatmadığını umdu.</p>

  <p class="block">Kavga küçülmüştü; cücelerin çoğu eski pozisyonlarını alırken “Sadece bir çatışma,” diye tekrarladı.</p>

  <p class="block">Kana bulanmış kayalardaki cesetlere ve yaralılara baktı.</p>

  <p class="block">Yakında tıpkı birer kaya gibi sert ve sessiz bir şekilde zemini kaplayacak olan kemikleri düşündü.</p>

  <h1 id="sigil_toc_id_4">SEÇİM SÜRECİ</h1>

  <p class="block">İzlediği yol onu her zaman o noktaya geri götürüyor gibiydi. Shallows’taki taş yığını Drizzt Do’Urden için bir ilham kaynağı, Avcı’nın ruhundaki avlanma arzusunu doyuran bir katalizör olmuştu.</p>

  <p class="block">Devrilmiş kule ve yıkılmış duvarların arasında dolaşıyor ama köyün güneyine pek gitmiyordu. İğrenç ork tanrısının harap olmuş putunun etrafına bakmak için cesaretini toplaması birkaç gününü almıştı.</p>

  <p class="block">Korktuğu başına gelmiş; hayatta kalıp kaçmış tek bir kişinin bile izine rastlamamıştı.</p>

  <p class="block">Bir süre sonra Drizzt bu bölgeyi farklı sebeplerden dolayı ziyaret etmeye başladı. Oraya her gidişinde, etrafa saçılmış ölülerin arasında, ganimet arayışıyla dolanan orklar bulmayı umuyordu.</p>

  <p class="block">Drizzt, Shallows’ta gerçekleşen yıkımın gölgesinde ork katletmesinin uygun olacağını düşünüyordu.</p>

  <p class="block">O akşamüstü aradığı fırsatı bulduğunu düşündü. Guenhwyvar, canavarların oralarda bir yerlerde olduğunun kanıtı olarak yanında düpedüz uzanıyordu; üstelik Drizzt, köyün kuzeyindeki dar ve derin vadinin -burası devlerin, bir ork saldırısının başlangıcı niteliğinde, Shallows’a kaya yağdırdıkları yerdi-yüksek yerlerinde dolanırken, yıkıntıların arasında hareket eden yaratıkların varlığını hissetmişti.</p>

  <p class="block">Gerçi, Drizzt yıkıntıları açık bir şekilde gördükten sonra o gün orada savaşmayacağını anlamıştı.</p>

  <p class="block">Aslında Shallows’ta orklar vardı, hem de binlerce ork… Onlar köyün yıkılmış güney duvarının yakınında bulunan tahta heykelin paramparça olmuş kalıntıları arasında kamp kurmuş zavallı yaratıklardı.</p>

  <p class="block">Yanındaki Guenhwyvar kulaklarını indirip uzun ve cansız bir şekilde hırladı.</p>

  <p class="block">Bu, kara elfin yüzüne bir gülümse yaydı. Uzun bir aradan sonra ilk defa gülümsemişti. “Biliyorum Guen,” dedi ve uzanıp kedinin kulağını okşadı. “Sabırlı ol. Elbet vakti gelecek.”</p>

  <p class="block">Guenhwyvar ona bakıp hafifçe göz kırptı, sonra da boynundaki en sevdiği yeri okşayabilmesi için başını yana eğdi. Hırlaması durmuştu.</p>

  <p class="block">Drizzt ise gülümsemeye devam ediyordu. Hem kediyi okşamaya, hem de vadiye; Slıallows harabelerine ve ork sürülerine bakmaya devam ediyordu. Her şeyi hafızasında tekrar canlandırıyor; daha dün olmuşcasına gözünün önüne getirerek, kendine hiçbir şeyi unutma olanağı tanımıyordu.</p>

  <p class="block">Bruenor’un kule yıkıntıları arasında aşağı yuvarlanan görüntüsü… Vadinin karşısından arkadaşlarına iri kayalar fırlatan devlerin görüntüsü… Kasabayı istila eden ork sürülerinin görüntüsü… Hiçbiri bunu yaşamamalıydı; hiçbiri bunu hak etmemişti.</p>

  <p class="block">Hepsinin hesabı sorulacaktı; Drizzt bunu biliyordu. Gerçekten…</p>

  <p class="block">“Kral Obould’un bu rezillikten haberi var mı?” diye sordu büyük, vahşi gözlü, ismini kendi soyadı olarak taşıdığı ork kabilesinin şefi Arganth Snarrl.</p>

  <p class="block">Rengarenk tüylerden oluşan başlığı ve beline kadar uzanan dişten (bunun için çeşitli yaratıklardan faydalanılmıştı) yapılma kolyesiyle Arganth, harap olmuş Gruumsh heykeli etrafında toplanan en dikkat çekici ve renkli tiplerden biriydi; üstelik neredeyse kuşu andıran sesiyle attığı çığlıklarla içlerinde en gürültü olan da oydu.</p>

  <p class="block">“Anlıyor mu? Anlıyor mu? Anlıyor mu?” diye sordu şaman, bir arkadaşından öbürünün yanına hızla zıplarken. “Anladığını sanmıyorum! Hayır, hayır sanmıyorum. Anlıyor olsaydı bunu… Bunu… Bunu… Tanrımıza edilen küfürü…</p>

  <p class="block">Bu heykeli böyle bırakmazdı! Bu tüm fetihlerden daha önemli!”</p>

  <p class="block">“Tabii fetihler Gruumsh adına yapılmıyorsa,” diye belirtti Achtel Gnarlfıngers, o araya girince Arganth zıplamayı bırakmıştı.</p>

  <p class="block">Achtel’in giysileri Arganth’ınkiler kadar dikkat çekici olmasa da onunkiler kadar renkliydi; üstelik bir de kapüşonlu kırmızı bir pelerin ve omzundan kalçasına uzanıp beline dolanan parlak sarı bir kuşakla zenginleştirilmişti. Kadın, ucunda kuru kafa olan ve Arganth’ın bildiği kadarıyla korkunç bir silah olarak kullanılabilecek büyülerle donatılmış bir kral asası taşıyordu. Üstelik bunun yanısıra, kahverengi kabarık saçlı rahibe, en kalabalık kabileyi simgelediğinden muazzam bir ağırlık taşıyordu. Bölgede kamp kuran altıyüzden fazla savaşçı onun egemenliği altındaydı.</p>

  <p class="block">Renkli rahip, bakışlarını üzerinden hiç ayırmamış olan, iri gözlü Achtel’e baktı. “Obould’un yaptığı…” diye ısrar etti Arganth.</p>

  <p class="block">“Gruumsh’un şanı için hareket ediyoruz,” dedi gruptakilerden biri. “Tek-Göz’e zafer borçluyuz!”</p>

  <p class="block">Bu sözler büyük bir alkış yükselmesine neden olmuştu. Achtel’e bakmayı sürdüren Arganth dışında herkes tezahürat ediyordu. Yavaş yavaş bütün gözler tüylü başlığı olan bu titreyen figüre döndü.</p>

  <p class="block">“Yeterli değil,” diye ısrar etti Achtel, “Kral Obould Bol-Ok, Kral Obould Bol-Ok’un şanı için hareket ediyor.” Homurtular yükseldi.</p>

  <p class="block">Achtel’in sert bakışlarını ve aralarında oluşan fikir ayrılığının tehlikesini fark eden Arganth, “Bu bizim yolumuz,” diye aceleyle ekledi. “Bizim yöntemimiz hep bu oldu, üstelik iyi bir yöntemdir.</p>

  <p class="block">Fakat şimdi bu heykele yapılan saygısızlıkla ikisini; Obould ve Gruumsh’u birleştirmeliyiz!</p>

  <p class="block">İkisinin zaferi bir olmalı!”</p>

  <p class="block">Diğer on bir şaman ne tezahürat etmiş ne de yuhalamıştı, sadece orada öylece dikilip tez canlı Snarrl samanını izlemişti. “Tüm kabileler mi?” diye başını sallayarak tereddütle sordu biri.</p>

  <p class="block">Ork kabileleri, özellikle de uzun zamandır küfür ettikleri biri olan Kral Bruenor Battlehammer’ın düştüğünü duyduktan sonra, Obould’un çağrısına kulak verip bir araya toplanmıştı ama ordular, hâlâ ve her zaman, bireyselliğini koruyordu. Arganth Snarrl, konuşan adamın önüne zıpladı; san gölgeli gözleri sanki yuvalarından fırlayacakmış gibi açılmıştı. “Yeter!” diye bağırdı ve her birinin etrafında, yüzlerine bakarak, zıplamaya başladı. “Artık değil! Artık kabileler ikinci planda! Öncelik Gruumsh’ta!”</p>

  <p class="block">İçlerinden bir kaç tanesi “Gruumsh!” diye hep birlikte bağırdı.</p>

  <p class="block">“Peki, Gruumsh Obould mu?” diye sakince sordu Achtel. Diğer katılımcılara oranla her sözünü dikkatle seçiyor ve her hareketini tartıyor gibi bir hali vardı.</p>

  <p class="block">“Gruumsh Obould’dur,” diye açıkladı Arganth. “Çok yakında öyle olacak, evet!”</p>

  <p class="block">Adam konuşmasını bir el hareketiyle tamamlayıp cücelerin, Obould’un kuvvetlerinin ortasına dalabilmek için dalavere çevirerek kullandıkları, harap olmuş Tanrı’sının heykelinin etrafında zıplayıp dans etti. Berbat cücelerin bu aşağılık hileyle, Shallows’u istila ederek, yakın zamanda kazandıkları zafer tam bir katliama dönü-şemeden kaçanlar olmuştu. Ork tanrısının figürüne böyle hıyanet etmek üçyüzden fazla orkun saygıdeğer kabilelerine liderlik eden dindar samanların terbiye sınırlarının çok ötesindeydi.</p>

  <p class="block">Arganth dans ederken “Gruumsh Obould’dur!” diye şarkı söylüyordu ve bu sıradışı giysili yaratığa katılan herkes ona eşlik ediyordu.</p>

  <p class="block">Achtel hariç… Düşüncelere dalmış, sabit duran ork, herkesi içine çeken bu dansa katılmayıp, bir adım geri çekilmiş ve sevgili samanların hareketlerini izlemişti. Orkları seyrettikçe içinde şüphe uyanmıştı.</p>

  <p class="block">Onun bu konu hakkındaki düşüncelerini ve güvenli evlerinden ayrılıp cücelere karşı yapılan savaşa katılmalarını emreden kabile şefine boyun eğmekte tereddüt ettiğini herkes biliyordu. O zamana kadar hiç kimse onun kararlarını sorgulamaya cüret etmemişti.</p>

  <p class="block">“İyileşmelisin,” diye fısıldadı Catti-brie babasının kulağına.</p>

  <p class="block">Hiçbir tepki vermemiş ve günlerdir hiç hareket etmemiş olsa da Bruenor’un kendisini duyduğuna inanıyordu. “Orklar seni öldürdüklerini sanıyor, bunu karşılıksız bırakamayız!” diye devam etti kadın; komada olan cüce kralını harekete geçirebilmek için sonsuz bir enerji harcıyordu.</p>

  <p class="block">Catti-brie konuşurken Bruenor’un elini sıkıyordu ve bir an için onun da kendi elini sıktığını sanmıştı. Ya da bunu hayal etmişti.</p>

  <p class="block">Sonra derin bir iç geçirip ve mum ışığıyla aydınlatılan odanın duvarına dayalı yayına baktı.</p>

  <p class="block">Uçurumdaki savaş tekrar başlayacağından yakında yeniden yollara düşüceğini biliyordu.</p>

  <p class="block">“Bence seni duyuyor,” dedi Catti-brie’nin arkasındaki bir ses. Kadın, arkadaşı Regis’e dönerken gülümsemeyi başardı. Buçukluk savaştan dolayı yıpranmıştı; bir kolu göğsüne asılı ve sargılıydı. Bu kol, onu dişlerinin arasına alan korkunç bir worgun ağzından kurtulmayı başarmıştı ama bedelini de ödemişti.</p>

  <p class="block">Catti-brie buçukluğa sıkıca sarılabilmek için babasının yanından kalktı.</p>

  <p class="block">“Rahipler kolunu hâlâ iyileştiremedi mi?” diye sordu kadın buçukluğun koluna bakarken.</p>

  <p class="block">“Aslında biraz iyileştirdiler,” diye canlı bir ses tonuyla cevapladı Regis ve iyimserliğini göstermek için mavimsi bir renk almış olan parmaklarını oynattı. “İşlerini çoktan bitirebilirlerdi ama iyileştirici büyülerine ve merhemlerine benden daha çok ihtiyacı olanlar vardı. Benimki o kadar da kötü değil.”</p>

  <p class="block">“Sen hepimizi kurtardın Gümbürgöbek,” dedi Catti-brie tombul buçukluğun göbek adını kullanarak.</p>

  <p class="block">“Gidip yardım çağırma görevini üstlendin; Pwent ve oğlanlarını alıp gelmeseydin hepimizi çoktan ölmüş olurduk.”</p>

  <p class="block">Regis sadece omuz silkti ve hatta biraz kızardı. “Dağdaki durum nedir?” diye sordu.</p>

  <p class="block">“İyi,” diye cevapladı Catti-brie, “Orklar bizi uca kadar kovaladı fakat çoğunu tuzağa düşürdük ve hep beraber üzerimize geldiklerinde onları geri püskürttük. Banak Brawnanvil’in, Ivan Bouldershoulder’ın ve Mirabar’lı Torgar</p>

  <p class="block">Hammerstriker’ın neler yaptığını görmeliydin.</p>

  <p class="block">Cücelerin kareler oluşturup orklann kafalannm karışmasını sağladılar ve sonunda hepsi kaçıp gitti.”</p>

  <p class="block">Regis’in yüzüne büyük bir gülümseme yayıldı, gözü Catti-brie’nin arkasında uzanan Bruenor’a takılmasaydı neredeyse kıkır kıkır gülecekti.</p>

  <p class="block">“Bugün nasıl?”</p>

  <p class="block">Catti-brie babasına baktı ve sadece omuz silkebildi.</p>

  <p class="block">“Rahipler kurtulabileceğine inanmıyor,” dedi Regis kadına. O da bunu bildiğini belirtmek amacıyla başını salladı. “Ama ben kurtulacağına inanıyorum,” diye devam etti Regis, “uzun süre kıpırtısız kalacak bile olsa…”</p>

  <p class="block">“Bize geri dönecek”, diye garanti verdi Catti-brie küçük arkadaşına.</p>

  <p class="block">“Ona ihtiyacımız var”, dedi Regis, sesi neredeyse bir fısıltı halinde çıkmıştı, “Tüm Mithril Salonu’nun Kral Bruenor’a ihtiyacı var.”</p>

  <p class="block">Koridordan, “Yine de, bu zor zamanlarda takınmamız gereken tavır bu değil,” diyen bir ses duyuldu ve ikisi de dönüp içeri giren, üstü başı darmadağınık, yaşlı cüceye baktılar.</p>

  <p class="block">Cücenin Shallows’ta ölen Dagnabbit’in babası ve Bruenor’un en güvendiği kumandanlarından biri olan General Dagna olduğunu hemen anladılar. İki arkadaş ürkmüş bir şekilde birbirlerine baktıktan sonra cesur oğlunu kaybetmiş olan cüceyi sevgi dolu gözlerle süzdüler.</p>

  <p class="block">“İyi bir ölümdü,” dedi Dagna; belli ki diğerlerinin aklından geçenleri anlamıştı. “Hiçbir cüce bundan daha iyi bir şekilde ölemez.”</p>

  <p class="block">“Muhteşem bir şekilde öldü,” diye ona katıldı Catti-brie, “Orklara ve devlere yumruğunu sallıyordu.</p>

  <p class="block">Kimbilir kaç tanesi onun öfkesinin gazabına uğramıştı…”</p>

  <p class="block">Dagna başıyla onayladı; ciddi bir ifadesi vardı.</p>

  <p class="block">Ani bir enerjiyle hem ses tonunu hem de bu acı konuyu değiştirerek “Banak orduyu dağa çıkardı mı?” diye sordu. “Herşey kontrolü altında,” diye cevapladı Catti-brie, “Üstelik Kartanesi Dağları’ndaki Yükselen Ruh Katedrali’nden gelen Bouldershoulder kardeşlerden ve Mirabar cücelerinden de iyi bir yardım aldı.”</p>

  <p class="block">Dagna başını sallayarak “İyi, iyi,” diye mırıldandı. “Orada iyi işler başaracağız,” dedi Catti-Brie.</p>

  <p class="block">“Evet, en iyisini,” dedi Dagna, “Tünellerin güvenliğini sağlamaya çalıştığım için üstesinden gelebileceğimden çok daha fazla işim var. Yukarıda dikkatimizi dağıtırlarken düşmanlarımızın Karanlıkaltı’na girmesine izin vermemeliyiz.”</p>

  <p class="block">Catti-brie bir adım geriledi ve destek alma umuduyla Regis’e baktı. Banak’ın habercileri Bekçi Vadisi’nin batı ucunu desteklemek amacıyla Mithril Salonu’ndan ek kuvvet istemeye geldiklerinde, pek de sıcak karşılanmadıklarından, böyle bir şey olabileceğini biliyordu. Mithril Salonu’na geri dönüp kaleyi tutmak ya da yüzeye çıkıp ork sürüsüne direnmek arasında bir seçim savaşı yapıldığı ortadaydı.</p>

  <p class="block">“Banak hepsini dışarı çıkarabilsin diye iplerle vadiye mi iniyorlar?” diye sordu Dagna.</p>

  <p class="block">“Vadi zeminine bir yığın ip merdiveni kuruldu bile,” diye cevapladı Catti-brie, “Ve Savaş Lordu Banak daha fazlasını çoktan sipariş etti. Torgar’ın ustaları hiç durmadan çalışıp merdivenleri oluşturuyor. Ama Banak yakın zamanda aşağı inmeyi düşünmüyor. Eğer Bekçi Vadisi’nin güvende olduğunu garanti edebilirsek orklar onu aşağı atacak bir yol buluncaya kadar dağlarda kalacaktır.”</p>

  <p class="block">Dagna anlaşılmaz bir şeyler mırıldandı, Catti-brie ve Regis onun ne dediğini anlamamış olsa bile, huysuz yaşlı savaşçının bu durum karşısında heyecanlanmadığı belliydi.</p>

  <p class="block">“Orduları yönetenlerin üçü de kesinlikle bu iş için biçilmiş kaftan,” diye garanti verdi Catti-brie.</p>

  <p class="block">“Doğru söylüyorsun,” diye katıldı Dagna, “Banak Brawnanvil’i oraya ben gönderdim ve tüm Battlehammer Klanı’nda ondan daha iyisi olmadığını biliyordum.”</p>

  <p class="block">“O zaman ona ihtiyacı olan desteği ver.”</p>

  <p class="block">Dagna, Catti-brie’ye uzun ve sert bir bakış atıp başını salladı. “Seçimi yapacak olan kişi ben değilim,” diye cevapladı. “Rahipler benden tünellerin savunmasını yönetmemi istedi, ben de öyle yapıyorum. Benden Bruenor’un hükümdarlığına vekilharçlık yapmamı istemediler.”</p>

  <p class="block">Konuşmasını bitirince Regis’e baktı; Catti-brie onun, birden utanmış gibi duran, küçük arkadaşına yönelen bakışlarını izliyordu.</p>

  <p class="block">Kadın, buçukluğa “Ne biliyorsun?” diye sessizce sordu.</p>

  <p class="block">“Sen olman gerekti-ğini söy…söy-le-dim,” diye kekeledi Regis, “Sen olamayacaksan da Wulfgar.”</p>

  <p class="block">Catti-brie şaşkın bakışlarını önce Dagna’ya sonra yine buçukluğa çevirdi.</p>

  <p class="block">“Sen mi?” diye sordu Regis’e, “Mithril Salonu’nun vekilharcı olarak hizmet etmek için seni seçtiklerini mi söylüyorsun?”</p>

  <p class="block">“O seçildi,” diye cevapladı Dagna, “Onu bu göreve atayan kişi de bendim. Sana ve üvey kardeşine saygım sonsuz, iyi leydim; ama hiçbirimiz Bruenor’un düşüncelerini Regis’ten daha iyi bilen biri olduğunu düşünmüyoruz.”</p>

  <p class="block">Yüzünü Regis’e dönen Catti-brie’nin ifadesi kızgından öte eğleniyor gibiydi. Buçukluğun, her zaman taktığı yakut kolyenin arkasında kalan gömlek yakasını görebilmek için hafifçe başını kaldırdı.</p>

  <p class="block">Sorgulayan bakışlarında saklı olan anlam, sanki Catti-brie buçukluğa, Bruenor’un yokluğunda kimin vekil olacağı karan verilirken o yakut kolyeyi diğerlerini ‘ikna etmek’ amacıyla kullanıp kullanmadığını yüksek sesle sonnuş gibi açık ve ortadaydı.</p>

  <p class="block">Regis’in ani yutkunuşu ondan da netti.</p>

  <p class="block">“O zaman sözün bir kralınki kadar değer taşıyor?” diye sordu Catti-brie.</p>

  <p class="block">“Öncelik hakkı onda,” diye düzeltti Dagna. “Kral’ın orada uzanıyor olduğunu unutma.” Huysuz yaşlı cüce başıyla Bruenor’u işaret etti.</p>

  <p class="block">“Orada yatıyor ve yakında yeniden aramıza katılacak,” dedi Catti-brie. “O zamana kadar Regis onun vekili olacak.” Koridorun aşağılarından birisi Dagna’ya seslendi ve yaşlı cüce homurdanarak izin istedi. Bu, tam da küçük buçuklukla yalnız konuşmak isteyen Catti-brie’nin ihtiyacı olan şeydi.</p>

  <p class="block">Catti-brie ile yalnız kalır kalmaz “B…ben yanlış birşey yap-ma-dım,” diye kekeledi Regis. Yüzünün aldığı sekile bakılacak olursa kadının aklından geçen herşeyi hissettiği anlaşılıyordu.</p>

  <p class="block">“Kimse yaptın demedi.”</p>

  <p class="block">“Bruenor’a hizmet etmemi istediler,” diye huzursuzca devam etti Regis, “Buna nasıl hayır diyebilirdim ki? Sen ve Wulfgar dışarıdasınız ve Drizzt ne zaman döner kimbilir?”</p>

  <p class="block">“Cüceler zaten üçümüzden birini dinlemezdi,” diye ona katıldı Catti-brie. “Ama bir buçukluğu dinlerler. Ayrıca Bruenor’un Buzyeli Vadisi zamanından beri Regis’e güvendiğini herkes biliyor. Bu iyi bir seçim diyebilirim Vekil Regis. Mithril Salonu için en iyisi ne ise onu yapacağından eminim.</p>

  <p class="block">Zaten amaç da bu değil mi?..”</p>

  <p class="block">Regis biraz daha sakinleşmiş gibiydi hatta gülümsemeyi bile başarmıştı.</p>

  <p class="block">“Ve Vekil Regis’e göre şu an Mithril Salonu için en iyisi Bekçi Vadisi’nin batı ucunu korumak için bin cüceyi daha göreve çağırmak,” dedi Catti-brie, “ve bir diğer iki yüzünün Mithril Salonu’ndan Bekçi Vadisi’ne ve Savaş Lordu Banak’a dağlan güçlendirmesi için kaynak taşımasını sağlamak.”</p>

  <p class="block">“O kadar çok yedek adamımız yok!”, diye itiraz etti Regis. “Madenlerin dışında zaten iki grup tutuyoruz ve orklar</p>

  <p class="block">Bekçi Vadisi’ne girip çevremizi sararsa Banak bütün ordusunu kaybeder.” “Orklar Surbrin’e inerse…” diye uyarmaya devam etti Regis.</p>

  <p class="block">“O zaman iyi konuşlandırılmış bir gözcü onları görür,” diye cevapladı Catti-brie, “Ayrıca bizim müttefiklerimizin ateş hattına da girmiş olurlar.”</p>

  <p class="block">Regis bir an için kadının söylediklerini tarttı, sonra da onaylarcasına başını salladı.</p>

  <p class="block">“Çoğunu içeri sokacağım,” dedi buçukluk, “ve kuvvetlerimizi Bekçi Vadisi’nden dışarı göndereceğim.</p>

  <p class="block">Batıda gerçekten bin cüceye ihtiyacımız var mı? O kadar fazla mı?”</p>

  <p class="block">“Banak’ın söylediğine göre en azından beş yüz,” diye açıkladı Catti-brie, “Tabii bir süre yalnız kalabilir. Ayrıca doğru ve sağlam bir savunma yapabilirlerse sayıyı biraz azaltabiliriz.”</p>

  <p class="block">Regis onayladı.</p>

  <p class="block">“Ama madenlerin savunmasından ödün vermeyeceğim,” dedi, “Orklar yer altına iner ve çarpışmaya başlarsa orada da sorun yaşayabiliriz. Bruenor halkına karşı sorumluluk taşıyor, buna katılıyorum ama öncelikli olan Mithril Salonu.”</p>

  <p class="block">Catti-brie’nin bakışları Regis’i geçip kıpırtısız yatan sevgili üvey babasına ulaştı. “Anlaştık,” diye fısıldarken dalgınca gülümsedi.</p>

  <p class="block">Siyah ayaklar yavaşça aşağı indi, başparmakları kirli ve taşlı toprağa değiyor, ağırlığını kademe kademe aşağı veriyordu; bunu öyle yavaş yapıyordu ki kusursuz dengesini ve bütün sessizliğini koruyordu. Diğer ayağını kaydırarak ötekinin önüne geçirdi; dengeli adımları sürdürüyordu.</p>

  <p class="block">Sadece bir drow savaşçısının -üstelik en iyi drow savaşçısmın-becerebileceği bir ustalıkla şafak vaktindeki gölgelerin arasından kayarak Shallows çayırlarının etrafındaki düzinelerce kampı dolaştı.</p>

  <p class="block">Bir çadırın yanına kayıp, sonra da sessizce içine girip horlayan bir çift orkun yanından geçti.</p>

  <p class="block">Kara elf, sivri uçlu bir pala kullanarak çadırın bir ucunu kesip hafif bir rüzgar kadar sessiz bir şekilde oradan ayrıldı.</p>

  <p class="block">Normalde uyuyan iki orku katletmek için dururdu ama Drizzt Do’Urden’in aklında başka bir şey vardı; küçük ganimetlerle vakit kaybetmek istemiyordu.</p>

  <p class="block">Uzakta daha büyük ve daha süslü bir çadır vardı; geyik derisinden yapılmış bayraklarının üzerindeki mühür ve freskler ork tanrısını simgeliyordu. Ağır silahlar kuşanmış olan üçlü bir ork grubu çadırın girişinde nöbet tutuyordu. ‘Orada kabile reisi yatıyor,’ diye düşündü Drizzt. Bu kabile bir araya toplanmış olanların en büyüğüydü.</p>

  <p class="block">Avcı hafif ve hızlı adımlarla ilerledi; dengesini her zaman koruyor, daima tetikte duruyordu; üzerindeki palalar uzun adımlar atan, yuvarlanan, geriye çekilen ve aniden öne yürüyen bedeniyle uyum içinde hareket ediyordu. Ayak bileklerine takılı sihirli bağlardan dolayı silahlarını öylece yanında tutamayacağını biliyordu; adımlarını hızlandırmış; pek çok odayı ve kör noktayı çabucak geçmişti; drow anında saldırabilmek için her zaman tetikte olmalıydı. Böylece bacakları onu kampın ilerisine, o büyük, süslü çadıra karşı konulamaz bir şekilde taşırken eğri bıçaklan onun yanında dans ediyordu.</p>

  <p class="block">Önünde üç orkun beklediği çadırın ağzının önünde eğilip içeri dalmadan önce Drizzt bıçaklarını kaydırdı. Hızlı olmalı ve hareket anını iyi seçmeliydi. Bir başka ork grubunun uzaklaşmasını beklerken etrafa bakındı.</p>

  <p class="block">Yalnız kalmaktan memnun, hiç hesapsız, ellerini belindeki silahlarının sapında dinlendirdi ve pek de düşmanca olmayan bir duruş ve gülümsemeyle yürüdü.</p>

  <p class="block">Yine de nöbetçi orklar gerilmişti; biri silahına sıkıca sarılmıştı, diğeriyse Drizzt’e durmasını emrediyordu.</p>

  <p class="block">Drow olduğu yerde kaldı ve onların görüntüsünü hafızasına kaydedip, tam olarak nerede durduklarını tespit etti ve onları alt etmek için kaç darbe gerekeceğini hesapladı.</p>

  <p class="block">Ortadaki ork konuşmaya, emirler yağdırmaya, onu sorgulamaya devam ediyor; Drizzt sadece gülümseyerek pozisyonunu koruyordu.</p>

  <p class="block">Orklardan biri görkemli çadıra girecekmiş gibi hareket ettiğinde, kendi soyuna ait özel güçlere ulaşarak üç orkun ortasına karanlık bir küre bıraktı. Drizzt onu çağırırken bile haraket ediyor; elleri ve ayakları oynuyordu. İki uzun adım atmadan önce palalarını eline aldı ve orklar dünyanın birden karardığını fark etmeden önce karanlığa daldı. Drizzt, bir yandan hiçbir şeyin hareket etmiyor olduğundan emin olan ve kıpırtısız duran o üç orkun görüntüsünü aklında tutmaya devam ederken bir yandan da sola saptı.</p>

  <p class="block">Parıltı birinin boynuna dayandı ve onu yardım çığlıkları içinde bıraktı.</p>

  <p class="block">Bir dönüşle bıçaklar ikinci muhafızı kesmiş ve ileri doğru yapılan ani bir hamleyle drow üçüncü muhafıza geçmişti; bıçaklar yine hedefine ulaşmıştı. Üçüncü orkun üzerinden top gibi yuvarlandı; yaratık çadırın bayrağının üzerine düştü ve Drizzt karanlık bölgeden çıkarak çadırın içine girdi.</p>

  <p class="block">Aralarında kırmızı pelerinli kadın şamanın da olduğu pek çok korkmuş surat ona döndü. Ne yazık ki, kadın odanın karşısındaydı.</p>

  <p class="block">Drizzt hızını hiç kesmeden en yakınında bulunan orka doğru ilerledi, kendisine engel olma amacıyla havaya kaldırdığı kolunu kesti ve diğer palayı karnına saplayarak oradan çabucak uzaklaştı.</p>

  <p class="block">Çadırın sağında bulunan diğer orkla Drizzt arasında bir masa kuruluydu. Ork, drowun hızını kesmek için masayı kullanmış -ya da en azından böyle olacağını düşünmüş ve masanın arkasına atlamıştı-ama drow masa sanki orada değilmiş gibi onun üzerinden geçmişti.</p>

  <p class="block">Ork, kendisini derinden yaralayan bıçakların üzerine düştüğünde, Avcı, bıçaklarını birbirinin üzerine getirerek çevrede döndü. Birinci, uçan bir mızrağa dönüşürken, ikincisi beceriksizce atılmış bir bıçağı kenara devirdi.</p>

  <p class="block">Fakat diğer orklar organize oluyor ve savunmaya hazırlanıyor, ayrıca şaman büyü yapıyordu.</p>

  <p class="block">Drizzt doğuştan gelen büyü yeteneğini yeniden çağırdı. Anlamsız sesler çıkarıyormuşcasına “olacka acka eento” dedi. Hatta bıçaklarından birini havaya fırlatıp rolünü iyi oynayabilmek için parmaklarını oynattı. Şaman yemi yuttu; odada kopan kargaşa bir andan sona erdi ve her şey derin bir sessizliğe gömüldü.</p>

  <p class="block">Oda büyülü bir sessizlik içindeydi; şaman, tahminen, büyüyü önlemek için kendi alanındaki en etkili sihiri kullanmıştı. Yine de o sihir, Drizzt’in kalıtsal büyüsüne engel olamadı ve şaman kendisini kolay bir hedefe dönüştüren morumsu alevlerle aydınlandı.</p>

  <p class="block">Drizzt buna rağmen durmadı ve kendisine saldırmaya çalışan savaşçı orkların önüne başka bir karanlık gönderdi.</p>

  <p class="block">İkinci küreyi gönderirken özenli davranmış ve bu geniş çadırın karanlık ve karmaşayla dolmasını sağlayarak, Avcı kimliğine iyice bürünmüştü.</p>

  <p class="block">Hiçbir şey duyamaz ve göremez oldu, sadece dokunarak ve içgüdülerine uyarak hareket etmeye başladı.</p>

  <p class="block">Bıçakları onu koruyarak sallanıp dururken o, dönerek adeta dans etti. Ya her seferinde bıçaklarından birini güçlü bir şekilde ileri savurmayı başarıyor ya da ani kesici hamleler yapıyordu.</p>

  <p class="block">Ayrıca -kokusundan, sıcak nefesinden ya da kendisine hafifçe dokunmasından-ne zaman bir orkun varlığını hissetse bıçaklarını hızlı ve sertçe savuruyordu. Drizzt, ister savunma ister saldırma pozisyonunda olan düşmanını çok iyi tanıdığından, palalar her zaman saplanacakları ve öldürücü yaralar açacakları birer delik buluyordu.</p>

  <p class="block">Odanın içinde dümdüz ilerledikten sonra bunu bir sabit nokta olarak belirleyerek merkez çadıra geri döndü. Karşılık verebileceği bir noktada olmasa yarattığı karanlığı bü-yüsel bir ışıkla aydınlatan bir sihir yapıldığında şaşırabilirdi.</p>

  <p class="block">Çevresini orklar sarmıştı; vücudu drowun büyüsüyle aydınlanan, gözleri alev alev yanan ama yine de parmaklarından başka bir büyü savuran ve çadırın duvarına yaslanmış duran şaman dışında hepsi şaşkınlık içindeydi.</p>

  <p class="block">Drizzt’in sağ tarafında yer alan bu şaşırmış orklar çabuk ve sert bir şekilde düştü ve drow diğerlerini karşılamak üzere sola döndü; silahları öfkeyle dönüp duruyordu; düşmanın kollarına ve ellerine saplanıyor, onları korunmasız bırakıyor ve savaşçıların geri çekilmesini sağlıyordu.</p>

  <p class="block">Kolları kurşundan yapılmış ya da bir büyü sahip olduğu bütün enerjiyi alıp götürmüş gibi birden yavaşladı. Bu büyüyü hemen tanımıştı; felç ediyordu ve o an, içgüdüleri ve temel öfkesi bir kalkan oluşturup, Avcı kimliğine bürünmese, hayatı çabucak sona ererdi.</p>

  <p class="block">Büyüden sonra drowun savunması ağırlaştı; hatta o kadar azaldı ki bir sopa yükselip kaburgalarına güçlü bir darbe savurdu.</p>

  <p class="block">Bu çok güçlü bir darbeydi ama Avcı hiç acı hissetmemişti.</p>

  <p class="block">Karanlık bir küre onu yeniden yuttu ve o kendisine yönelen ikinci bir darbeye boyun eğerek saldırgana doğru ilerledi. Bu darbeye üçlü, hızlı bıçak hamleleri ve şiddetli vuruşlarla karşılık vererek dördüncü bir darbeyle orku yere indirdi. Sihirli sessizliğin süresi dolmuş ya da ortadan kaldırılmıştı; Avcı’nın kulakları keskinleşmiş, çevresindeki orkların hareketlerini ve baş belası şamanın büyüsünü duymaya başlamıştı. Palalarını çapraz bir şekilde önünde birleştirip yuvarlamaya devam edebilmek için bir çember oluşturdu ve bunu orkların arasından geçmek için kullandı. Drow, aşağı doğru yaptığı bir yuvarlamayla öne süzülürken kendi bedeninin hızından faydalanıp tam bir takla atıp karanlığın içinde iki ayağının üzerine indi.</p>

  <p class="block">Yanından, sanki havanın kendisi patlamış gibi, keskin bir ses yükseldi; drow neredeyse yere düşerek sendeledi. Bu büyü onun üzerinde bu kadar etkili olduysa arkasındaki orklara neler yaptığını tahmin edebiliyordu.</p>

  <p class="block">Yeniden kendi ekseni etrafında dönüp karanlığın içine daldı; bıçakları vahşice salınıyordu. Tam da umduğu gibi hiçbir şeye çarp-mamıştı. Orklar aşağısındaydı ama gerçekten hiçbir şeye çarpmak istememişti. Bir an için durdu. Soluna doğru bir açı alarak tekrar karanlığın içinden çıktı ve bir kez daha parmaklarını sallayan şamanın tam önüne geldi. Parıltı bu parmaklan alıp götürdü.</p>

  <p class="block">Buzölüm kafasını aldı.</p>

  <p class="block">Diğer taraftan yükselen bir gürültü duyan Avcı, çadırın duvarına doğru düşen şamanı öylece bırakıp sese koştu. Bıçaklarını aşağı indirip çadırın arasından süzülüp geçti.</p>

  <p class="block">Arkasında kalan çadırdan gelen çığlıklara rağmen orklar onu haklayabilmek için itişip kakışırken, o, kamp alanı boyunca koştu. İzleyeceği yolu özenle seçiyor, bir gölgeden öbürüne hareket ediyordu.</p>

  <p class="block">Sonunda temiz bir alanda koşuyordu; ayak bileğindeki büyülü bağlar, köyün doğusuna ve kuzeyine doğru uzanan zorlu yolda onu hızlandırıyordu.</p>

  <p class="block">Sadece bir avuç ork öldürmüştü ama Drizzt, o gün düşmanlarını sıkıntıya soktuğundan emindi.</p>

  <h1 id="sigil_toc_id_5">UZAK DÜNYA</h1>

  <p class="block">Shoudra Stargleam kamp ateşinin ışığına geri döndü. Mirabar’ın Asa Taşıyıcısı ve oldukça becerikli bir büyücü olan kadın, yeni araştırıyor olduğu bir büyüde kullanmak üzere kök ve mantar toplamaya çıkmıştı. Fell Pass’m güneyindeki yeşil topraklarda, aradığı şeyi fazlasıyla bulmuştu; bohça yapılmış giysisi ve kolları bitkilerle doluydu.</p>

  <p class="block">Onu gördüğü zaman seyahat arkadaşına seslenip bir çuval istemek üzereydi ama dudaklanndan çıkan tek ses bir kıkırdama olmuştu. Küçük gnom, ateşin önünde kıvrılmış oturuyor, ellerini ovuşturuyordu.</p>

  <p class="block">Pelerini onu sıkıca sarıyordu. Kapüşonunu takmış, öne doğru çekmişti.</p>

  <p class="block">Fakat bu, Nanfoodle’ın en dikkat çekici özelliğini uzun ve çarpık burnunu saklamaya yeterli değildi.</p>

  <p class="block">“Ateşe biraz daha yaklaşırsan burnundaki kılları yakacaksın,” dedi yanmakta olan kütüklere doğru yürüyen Shoudra. “Bu gece serin bir rüzgar var,” dedi gnom.</p>

  <p class="block">“Mevsimsiz bir rüzgar,” diye ona katıldı Shoudra; kış hızla yaklaşıyor olsa da hâlâ yaz mevsimindeydiler.</p>

  <p class="block">“Tabii ki sadece açık yola daha fazla sefalet katıyor,” diye mırıldandı Nanfoodle. Shoudra tekrar kıkırdadı ve onun karşısına oturdu. Tıka basa doldurulmuş elbisesini çözmeye başladı fakat gnomun düzgün bacaklarına baktığını fark edince durdu.</p>

  <p class="block">Bunu son derece gülünç buldu; Shoudra heykel gibi bir kadındı ve bacağı bile küçük Nanfoodle’dan daha uzundu. Yine de duruşunu bozmadı, hatta Nanfoodle’ın daha iyi görebilmesi için bacağını ona doğru döndürdü ve gnomun ağzının açık kalışını izledi.</p>

  <p class="block">Sonunda gnom bakışlarını yukarı doğru kaldırdı ve Shoudra’nın güzel yüzüne yayılan bir tebessümle kendisine bakıyor olduğunu fark etti.</p>

  <p class="block">Nanfoodle birkaç kez göz kırpıp boğazını temizledi ve sanki yanlış yerde duruyormuş gibi ayaklarını yere sürtmeye başladı. Onun her hareketini izleyen Shoudra eteğini çözerek kökleri ve mantarları yavaşça yere bıraktı.</p>

  <p class="block">Birkaç dakika sonra, topladıklarını boylarına ve türlerine göre ayırırken, “Bu yolu gerçekten o kadar kötü mü buluyorsun?” diye sordu, “Onu canlandırıcı bulmuyor musun?”</p>

  <p class="block">Nanfoodle kollarını önünde birleştirip ateşe iyice sokuldu. “Canlandırıcı mı?” diye şüpheyle sordu.</p>

  <p class="block">“O zaman sen de hiç macera duygusu yok, sevgili Nanfoodle, öyle mi?” diye sordu Shoudra. “Yıllar boyu deney tüpleri ve solüsyonların önünde durarak uysallaştın ve ateş topuyla bir goblini yakmanın nasıl bir duygu olduğunu unuttun mu?”</p>

  <p class="block">Nanfoodle meraklı bakışlarını kadına dikti.</p>

  <p class="block">“Yıllar önce Baldur Geçidi’nde tanıştığım Nanfoodle sadece bir ya da iki büyü yapabiliyordu, tabii yanlış hatırlamıyorsam,” diye belirtti Shoudra.</p>

  <p class="block">“Hiçbir şey ateş topu kadar ilkel değildir!” diye elini sallayarak itiraz etti gnom. “Ateş topuymuş! Sonra da bir ışık huzmesi yaratır ve bu başarını anlatırsın. Hayır, Shoudra, hayır. Ben aklın büyüsünü maddeleri yakıp patlatmaya tercih ederim.”</p>

  <p class="block">“Doğru,” diye cevapladı Shoudra, “Sihir ve simya arasındaki bağlantıyı kurmam gerekirdi.”</p>

  <p class="block">Nanfoodle’ın gözleri nasıl da büyümüştü! Shoudra’nın amiri olan Mirabarlı Marki Elastul tarafından, Mithril Salonu’yla yaptıkları ticaret savaşında adi madenler üzerinde simya yeteneğini kullanması için işe alınmıştı. O dönemlerde, simya, muğlâk bir bilim olduğundan ve deneme-yanılma yöntemiyle uygulandığından, hazırladığı raporları Marki’ye sunacağı zamanlarda, Shoudra Stargleam’ın keskin zekasının gazabına uğramıştı. Ne yazık ki Nanfoodle’ın Mirabar’daki çabaları yalnızca bir hatalar silsilesi olmuştu.</p>

  <p class="block">Bu, Shoudra’nın kendisine sık sık hatırlattığı bir şeydi. “Ne demek istiyorsun?” diye sordu gnom.</p>

  <p class="block">Shoudra güldü ve mantarları ayırmaya devam etti. “Simyaya hiç inanmıyorsun, öyle değil mi?” “Bunu hiç sakladım mı?”</p>

  <p class="block">“Yine de Marki Elastul’a adımı veren kişi sen değil miydin?” diye sordu Nanfoodle. “Ünümü başka bir Shoudra Stargleam’den öğrendiğini düşünmeye başlayacağım.”</p>

  <p class="block">“Simyayla işim olmaz,” diye belirtti Shoudra, “Hiçbir zaman bunun aksini söylemedim Nanfoodle Buswilligan.” Birkaç dakika süren bir sessizliğin içinde kadın Nanfoodle’ın kendisine bakıp bakmadığını anlamak için gözlerini ona çevirdi.</p>

  <p class="block">“Marki Elastul, aptalların altını için parasını çarçur etmek istiyorsa, bir kısmım da neden Nanfoodle için harcamasın ki?” diye çarpık bir gülümsemeyle açıkladı Shoudra.</p>

  <p class="block">Simyacı sözlerini başıyla onayladı fakat kadın, gnomun yüzündeki şaşkın ifadeden onun kendisine minnet duyması mı yoksa onu azarlaması mı gerektiğini bilemiyor olduğunu fark etti.</p>

  <p class="block">Bu hoşuna gitmişti.</p>

  <p class="block">“Yemek yiyoruz ve yükümüz artıyor,” diye belirtti gnom; Shoudra’nın önünde duran ve git gide büyüyen malzemelere keyifsizce bakıyordu.</p>

  <p class="block">“Yükümüz mü?” diye alaycı bir cevap geldi. “Tek bir mantar bile zavallı küçük Nanfoodle için bir yük oluyor.” Konuşmasını beyaz bir mantarı neşeyle ateşe atarak bitirdi. Nanfoodle elini uzatıp mantarı tutmak istemişti ama mantar eline çarpmış, başparmağından hız alarak uzun burnuna isabet etmiş ve bu Shoudra’yı kahkahalara boğmuştu.</p>

  <p class="block">Sert bakışlar savurup homurdanan Nanfoodle eğilip kendisine fırlatılan şeyi yerden aldı ve onu geri atmadan önce, homurdanmaya devam ederek, mantara dikkatle baktı.</p>

  <p class="block">Shoudra siper aldı; elleriyle önünü kapatıyordu. Derken, o mantarın tıpatıp aynısı olan yarım düzine mantar kadına doğru uçtu.</p>

  <p class="block">Gerçek mantar abına çarpıp yanıltıcı olanlar yanından geçip gittiğinde “Bravo!” diye tebrik etti kadın ve daha da yüksek sesle güldü.</p>

  <p class="block">“Nanfoodle’ı kızdırmamak gerekiyor,” diye böbürlendi gnom ve göğsünü şişirdi; küçük pelerini onu daha da sıkı sarmıştı.</p>

  <p class="block">Kadın “Bende birkaç tane var; onları yemeğimizi zenginleştirmek için kullanabiliriz,” diye belirttikten sonra ellerini mantar ve köklerle doldurdu. “Yeterince yersen -ki senin hiçbir zaman böyle bir derdin olmadı- yükümüz hafifler.” Nanfoodle cevap vermek üzereydi ama toynak sesleri onu susturdu. Hem o, hem de Shoudra kamplarının güneyindeki yola doğru döndü.</p>

  <p class="block">“Sürücü ateşimizi gördü!” diye panik içinde haykırdı gnom.</p>

  <p class="block">Pelerininin altına iyice sokularak gölgelere yanaştı ve birden ilahiler okuyarak parmaklarını hareket ettirmeye başladı. Shoudra, gnomu keyifle izledikten sonra yola odaklandı. Deneyimli bir maceraperest olduğundan, silah ve büyü yardımıyla kendi mekanını koruyabileceğinden pek korktuğu söylenemezdi.</p>

  <p class="block">Fakat birden, sanki bir büyü bütün kamp alanını yutmuş gibi, her şey bulanıklaştı ve Shoudra keskin bir çığlık atıp yana doğru kaydı.</p>

  <p class="block">Yana-doğru uzanmak üzereyken büyüyü düşmanın değil de Nanfoodle’ın yaptığını fark etti.</p>

  <p class="block">Bakışlarını, kapüşonunun altından kendisine bakıp ağzı kulaklarına varırcasına sırıtan gnoma çevirdi, (iııom, bir parmağını dudaklarına götürerek kadından sessiz olmasını istedi.</p>

  <p class="block">Uzun boylu, havanın lime lime ettiği gri pelerinli bir adam taşıyan kaslı ve büyük bir erkek aygır şaha kalktı. Adam atın yularını çekip büyük bir ustalık ve rahatlıkla attan indi. Atın önüne yürüyüp pelerinindeki tozu silkeledikten sonra nazikçe -Nanfoodle’ın yanındaki bir ağaca doğru-eğildi.</p>

  <p class="block">Sürücü orta yaşlı birine benziyordu; muhtemelen kırklı yaşların-&lt; laydı ama sağlam bir fiziği vardı, sadece yanları kırlaşmış olan saçlarının neredeyse tamamı siyahtı. Sol kalçasında bir pala, sağında ise bir hançer asılıydı ve yürürken sağ eli o küçük silahın üzerinde duruyordu; acemi bir göz bunun konforlu bir hareket olduğunu düşünürdü. Fakat Shoudra gibi deneyimli bir maceraperest, adamın bu duruşunun tetikte olmaktan kaynaklandığını bilirdi. Kolunun açısından silahı istediği an eline alıp ileri savurabileceğini ve akıcı bir hareketle bir mızrak gibi fırlatabileceğini anlıyordu.</p>

  <p class="block">“Merhaba iyi gnom,” dedi uzun boylu adam ağaca dönüp ve Shoudra gülmemek için kendini zor tuttu.</p>

  <p class="block">Kadın, sırıtan ve kendisini susturmak için açması bir çaba harcayan Nanfoodle’a baktı. Gnom yeniden parmaklarını oynatmaya başladı.</p>

  <p class="block">“Ben Nesme’li Galen Firth’üm,” diye kendini tanıttı adam.</p>

  <p class="block">“Ben de Mirabar Markisi’nin baş simyacısı Nanfoodle’ım,” diye cevap verdi ağaç, gnomun yaptığı büyüyle. “Bize buralarda ne işiniz olduğunu söyleme lütfunda bulunun iyi bayım. Evden çok uzaktasınız.”</p>

  <p class="block">“Sizin gibi,” diye cevapladı Galen.</p>

  <p class="block">“Aslında öyle ama darmadağın edilip tecavüze uğrayan bizim köyümüzdü,” diye cevapladı Nanfoodle’ın seçilmiş ağacı. Galen tekrar eğildi.</p>

  <p class="block">“Nesme’den acı haberler getirdim,” diye belirtti. “Batağa saplandık ve trolller üzerimize yürüyor.</p>

  <p class="block">Durumumuz vahim… Biz bunları konuşurken bile halkımın hayatta kalabileceğinden emin değilim.”</p>

  <p class="block">“Çabucak Mirabar’a gidebiliriz!,” diyen Shoudra’nın sesi duyuldu ve kadın adama doğru ilerledi.</p>

  <p class="block">Nanfoodle parmaklarını oynattı ve Galen Firth’ü sürekli gözlerini kırpıp şaşkınlıktan kurtulmaya çalışırken bırakarak, büyük büyüyü bozdu.</p>

  <p class="block">“Ben Mirabar’ın Asa Taşıyıcısı’yım,” diye açıkladı Shoudra, sonunda Galen’in bakışları ona odaklanabildiğinde, “Hemen Mirabar’a dönelim; Marki Elastul’u size yardım etmeye ikna edebilirim.”</p>

  <p class="block">“Sürücüler sizin Marki’nizle konuşmak için çoktan yola koyuldu,” diye açıkladı Galen ve gözlerini kırpıştararak etrafa bakmaya devam etti. “Benim istikametim Mithril Salonu ve Kral Bruenor Battlehammer’ın sarayı.”</p>

  <p class="block">Adam sonunda gerçek Nanfoodle’i görmüştü; sanki ne olduğunu ve neden ağaçla konuşup onu selamladığını anlamaya çalışırca-sına bir gnoma bir de yanılsamaya düştüğü bölgeye bakıyordu.</p>

  <p class="block">Nanfoodle’in kampın arkasından “Mithril Salonu bizim de istikametimiz,” diyen sesi duyuldu ve gnom, Galen’in şaşkın bakışlarına maruz kalarak onun karşısına geçti. “Seni karşılayan yanlış yönlendirilmiş illüzyonun kusuruna bakma, Nesme’nin sevgili sürücüsü. Ne de olsa kimse çok dikkatli olamıyor.”</p>

  <p class="block">“Özellikle de,” dedi Galen, “illüzyonistler söz konusuysa…” Nanfoodle sırıttı ve eğilerek onu selamladı.</p>

  <p class="block">“Atın terden parlıyor,” diye belirtti Shoudra, “Bu gece fazla ko-şamaz. Gel bizimle akşam yemeğimizi paylaş ve Nesme hakkındaki hikâyeni tüm detaylarıyla anlat. Kral Bruenor’u çabucak bulmana yardım edeceğiz ve senin işinin ne kadar acil olduğunu anlatmak için elimden geleni yapacağım.”</p>

  <p class="block">“Ne kadar iyisiniz Asa Taşıyıcısı,” diye cevapladı Galen.</p>

  <p class="block">Yana kayıp atını bağladı.</p>

  <p class="block">Ateşin başında yalnız kaldıklarında, Nanfoodle, Shoudra’ya “Bu iyi olmadı,” diye fısıldadı.</p>

  <p class="block">“Sadece Marki’nin, Nesme’nin acınası durumu karşısında son zamanlarda yabancılara gösterdiğinden daha çok merhamet göstermesini umuyorum,” diye cevapladı Shoudra.</p>

  <p class="block">“Kral Bruenor yardım gönderecektir,” dedi Nanfoodle ve o sıra-ılii kampa doğru yürüyen Galen bunu duydu.</p>

  <p class="block">“Sadece Kral Bruneor’un iyi bir hafızası olmadığını umabili-ı mı,” dedi Galen ikisi de ona meraklı gözlerle bakarken. “Birkaç yıl önce Nesme’ye gelmişti,” dedi yeni gelen, kendisine l’.osterilen ateşin yanındaki ağaç kütüğünün üzerine otururken. “Korkarım muhafızlarım ona pek iyi davranmadı.”</p>

  <p class="block">İç geçirip gözlenin aşağı indirdi ve hemen ardından ekledi: “Kuşku ve korku uyan-ılnan aslında Kral Bruenor değil, ona eşlik eden drow elfti.”</p>

  <p class="block">“Drizzt Do’Urden,” dedi Shoudra, “Evet, haklısın, Bruenor’un yanında dolaştırdığı arkadaşı pek çok insanı rahatsız ediyor.”</p>

  <p class="block">“Cücenin geçmişteki düşüncesizliğimizi hesaba katmayacağını umuyorum,” dedi Galen “ve Nesme’yi bu zor zamanında desteklemesinin onun yararına olacağına fark edeceğini diliyorum.”</p>

  <p class="block">“Kral Bruenor’u tanıdığımız kadarıyla biz de bunu umuyoruz,” diye ekledi Nanfoodle ve Shoudra başını sallayarak onu onayladı.</p>

  <p class="block">Galen Firth de başını salladı ama yüzündeki acı ifadesi duruyordu.</p>

  <p class="block">Gece etrafı kaplamıştı ve Galen’in Nesme hakkında söyledikleriyle karanlık çok daha korkutucu bir hal almıştı.</p>

  <p class="block">Banak Brawnanvil, vadi boyunca doğudan batıya ilerleyen büyük bir cüce ordusunu görmek amacıyla, Bekçi Vadisi’ne uzanan iplerle kaplanmış uçuruma bakarken “Arkadaşın Gümbürgöbek’i gerçekten tebrik ederim,” dedi Catti-brie’ye. “O güvenebileceğimiz tek kişi,” diye belirtti Catti-brie.</p>

  <p class="block">“Oooo,” diye destekledi Pikel Bouldershoulder.</p>

  <p class="block">“Doğrusunu söylemek gerekirse, vadinin güvende olduğunu bilmek daha iyi hissetmemi sağlıyor,” diye araya girdi Ivan</p>

  <p class="block">Bouldershoulder, “Fakat hâlâ batıya uzanan dağ sırtının bize sorun yaratacağını düşünüyorum.”</p>

  <p class="block">Ivan’ın sözleriyle, bölgedeki ulaşılabilir tek yükseklik olan o uzun sıradağa bakmak için, bütün gözler kuzeye ve batıya döndü.</p>

  <p class="block">“Orklar devlerin yanında avlanıyor,” diye ekledi Ivan, “Birkaçını buraya yerleştirmeyi düşünüyor olabilirler.” “Burada devler bize ulaşamaz,” diye yanıtladı Banak; daha önce strateji tartışmaları yaparken de yine bu cevabı vermişti. “Çok uzun bir yol.”</p>

  <p class="block">“Yine de onlar için iyi bir yer,” diye karşı çıktı Ivan, “Buraya sadece birkaç gözcü bile yerleştirseler tüm savaşı rahatlıkla izleyebilirler.”</p>

  <p class="block">“Burası iyi bir yer,” diye onayladı Torgar Hammerstriker. “Senin keşif kolun hâlâ dağ sırtından dönmedi mi?” diye sordu Banak.</p>

  <p class="block">“Gerçekten çok uzak,” diye bildirdi Torgar, “Adamlarım bana bölgenin tünellerle dolu olduğunu söyledi. Anladıkları kadarıyla tam bir ağ örülüymüş. Hatta bir kısmının yukarıya çıkıyor olabileceğini bile düşünüyorlar.”</p>

  <p class="block">“Muhtemelen öyledir,” dedi Ivan.</p>

  <p class="block">“Yüüüzz adam almama izin ver,” diye önerdi Torgar, “Gidip o tünelleri tutacağım.”</p>

  <p class="block">“Peki, seni orada yakalarlarsa?” diye sordu Banak, “O orklar tüm güçleriyle sana saldırabilir. Yüz adamımı kaybedemem!”</p>

  <p class="block">“Kaybetmeyeceksin,” diye garanti verdi Torgar, “Bekçi Vadisi uçurumunun yanında, buranın batısında, tünellere uzanan bir giriş var. Oraya çabucak girer ve gerekirse daha da çabuk bir şekilde dışarı çıkarız.”</p>

  <p class="block">Banak bir cevap alabilmek umuduyla önce Ivan’a, sonra da Catti-brie ve Wulfgar’a baktı. “Catti-brie ve ben tünel girişine gider ve orada bağlantı sağlarız,” diye önerdi Wulfgar.</p>

  <p class="block">Banak savunmacılarına doğru baktı. Her ne kadar ikinci saldırı, birincinin yanından bile geçmese de orklan iki kez geri püskürtmüşlerdi. Banak’a göre, ork lideri sadece cücelerin işlerini aksatabilmek amacıyla ordusuyla birlikte geri gelmiş ve alışık olmadığı taktiklerden etkilenmişti.</p>

  <p class="block">Gerçi ikinci saldırı, aralıksız devam eden taş kesimi ve kümelenen kayalarla birlikte, kolayca geri püskürtülmüş, cücelerin hazırlıklarına engel olamamıştı. Savaş alanı neredeyse istedikleri şekli tamamen almıştı; kümelenen kayalarla duvarlar örülmüş orklarm dar geçitten içeri girmesine olanak tanınmamıştı. Bu durum ve mühendislerin uçurumda iplerle olan çalışmalarını bitirdikleri göz önünde bulundurulursa, Banak, kendi konumundan fedakarlık etmeden, yüz, hatta iki yüz cüceyi gönderebileceğini biliyordu.</p>

  <p class="block">Eğer orklar gelirse bir yığın cüce sadece savaşan halklarının arkasında durup bütün eğlenceyi kaçırmak zorunda kalacaktı.</p>

  <p class="block">Banak, “Kendininkilerin yarısını al ve tünelleri iyice tara,” diye talimat verdi Torgar’a “Ve onları kayaların tepesine çıkardığında kuzeyde neler olup bittiğine iyice bir bak, olur mu?”</p>

  <p class="block">“Sana resmini bile yaparım,” dedi Torgar gülümsemeyle.</p>

  <p class="block">“Hee hee heee!” diye güldü Pikel.</p>

  <p class="block">Banak “Ve size çok kalabalık bir şekilde saldırırlarsa, kendini ve o çocukları oradan çıkar,” diye onu bilgilendirdi, “Kral Bruenor’a, yeni üyelerini daha Salon’nun koridorlarına bile giremeden kaybettiğini söylemek istemem!”</p>

  <p class="block">“Bir avuç kokuşmuş ork yüzünden Torgar ve Mirabar çocuklarını kaybetmezsin!” diye direndi Torgar.</p>

  <p class="block">“Yanlarında yüz dev getirseler bile!” diye onu destekledi, Torgar’ın yanında duran yaşlı, kır saçlı bir cüce olan Shingles McRuff.</p>

  <p class="block">Shingles, Banak’a göz kırpıp Torgar’ın omzuna dostça bir tavırla elini koydu. Herkes Torgar’ın bakışlarından o ikisinin eski iki iyi arkadaş olduğunu anlayabiliyordu. Aslında, bundan yüzyıllar önce, Torgar daha Mirabar’daki ilk gün ışığını bile görmemişken, Shingles onun ailesinin arkadaşıydı.</p>

  <p class="block">Marki, Torgar’ı, Mirabar’a geldiklerinde Bruenor ve ekibine iyi davranmakla suçlayıp, ona haksızlık edince, Shingles, hem Torgar’ın yanında yer alan ilk kişi olmuş hem de Mirabar’ın en iyi dört yüz cücesinden fazlasını şehirden çıkarıp Mithril Salonu yoluna düşüren göçü planlamıştı.</p>

  <p class="block">Ve şimdi burada, eski evlerinden çok uzakta, Bekçi Vadisi’nin karşısındaki yeni evlerindeydiler.</p>

  <p class="block">Henüz Mithril Salonu’nun yakınlarına bile yaklaşamadan Shallows felaketinin içinde gözden kaybolan kervanda yaralı Kral Bruenor ile bir yaşam mücadelesi vermişlerdi. Torgar, Shingles ve Mirabar cüceleri bunun için mücadele etmiş ve harika bir iş çıkarmışlardı.</p>

  <p class="block">Tüm o savaşa ve üzerlerine yüklenen ork sürüsüne rağmen Mirabar cücelerinin bir tanesi bile batıdaki eski şehirlerine geri dönmek için en ufak bir arzu duymamıştı.</p>

  <p class="block">Bir tanesi bile…</p>

  <p class="block">Torgar’ın Banak’la buluşmasından kısa bir süre sonra, kendilerine olabilecek en tehlikeli görev verilmişken, içlerinden bir tanesi bile dağ sırtındaki bu tünellere girip diğerlerine öncülük etmekten vazgeçmemişti.</p>

  <p class="block">Torgar ona eşlik edecek cüceleri seçme işini Shingles’a bıraktı.</p>

  <p class="block">Üç misafirin surat ifadesi, Mithril Salonu tahtında oturan kişinin bekledikleri kişi olmadığını gösteriyordu. Ama Regis bu belirgin şüpheden çekinmedi.</p>

  <p class="block">“Ben Mithril Salonu’nun temsilcisiyim,” diye açıkladı, “Kralın adına ve çıkarına hizmet edeceğim.”</p>

  <p class="block">Galen Firth, “Peki kralın nerede?” diye ters ve sabırsız bir şekilde sordu.</p>

  <p class="block">“Ağır yaralarından iyileşmekle meşgul,” dedi Regis; bu açıklamanın doğru olmasını nasıl da yürekten istiyordu! “Bekçi</p>

  <p class="block">Vadisi’ne gelirken haberini aldığın savaşta o en önde çarpışıyordu.”</p>

  <p class="block">Galen cevap vermek üzereydi ama Regis öne çıktı ve meleksi yüzünün el verdiği en sert ifadeyi takındı.</p>

  <p class="block">“Siz üçünüzün kim olduğu hakkında bir takım dedikodular duydum,” dedi buçukluk, “Bu zor zamanlarda kim buraya davetsiz gelir ki? Tabii yine de hoş gelir ama makul sorularınıza cevap vermeden önce, sizden kim olduğunuz ve buraya neden geldiğiniz hakkındaki gerçeği öğrenmek istiyorum.”</p>

  <p class="block">“Ben Nesme’nin atlısı Galen Firth’üm,” dedi Galen; atlı sözcüğü buçukluğun kaşlarını çatmasına sebep olmuştu. “Kral Bruenor’a kuşatma altındaki köyüme yardım göndermesini rica etmek içim geldim.</p>

  <p class="block">Troller bataklıklarından dışarı çıktı. Fena halde sıkışmış durumdayız!”</p>

  <p class="block">Regis, çenesini ovalamak için elini yüzüne götürdü ve kenarda duran Battlehammer cücelerine bir bakış attı. Nesme’den oldukça uzaktaydılar; böylesi büyük bir risk alarak Bruenor’un Klanı’nın bir kısmını bu denli uzağa gönderebilir miydi? O an için yapabileceği başka hiçbir şey olmadığından Galen’e dönüp başını salladı.</p>

  <p class="block">“Ve sen de Mirabar’ın Asa Taşıyıcısı’sısın,” diye belirtti Regis, bakışlarını Galen’den ayırıp Shoudra’ya çevirerek. “Bana böyle söylendi, üstelik yakın zamanda köyüne yaptığım ziyaretten dolayı seni zaten hatırlardım.”</p>

  <p class="block">“Sizin süsleriniz Mirabar’da moda olmaya başladı, değerli Vekil Regis,” dedi Shoudra kibarca ve hafifçe eğilerek onu selamladı. “Shoudra Stargleam, Mithril Salonu’nun hizmetindedir; bu da benim asistanım Nanfoodle Buswilligan.”</p>

  <p class="block">“Mithril Salonu’nun hizmetinde mi?” diye tekrarladı Regis, “Yoksa sağı solu belli olmayan cücelerinizi kontrole mi geldiniz?”</p>

  <p class="block">Shoudra’nın yanındaki gnom öfkelenmişti ama o sadece daha fazla gülümsemişti.</p>

  <p class="block">“Torgar’ın işlerin üstesinden başarıyla gelmesini diliyorum,” diye yanıtladı kadın; Torgar ve cüce sürüsünün göçünden rahatsız olduysa bile ne ses tonu ne de surat ifadesi bunu ele veriyordu.</p>

  <p class="block">“Ama buraya ona katılmak için gelmediniz,” dedi Regis.</p>

  <p class="block">Shoudra bu saçma düşünceye sessizce güldü ve “Ne Torgar’ın seçimine ne de Mirabar’dan uzaklaşırken ona eşlik edenlere katılıyorum ama istedikleri bu olduğu için, Marki Elastul’u cücelerin gitmesine ikna eden de bendim. Torgar ve halkının Mirabar’ı terk ettiği gün üzücü bir gündü.”</p>

  <p class="block">“Mithril Salonu’na geldikleri zaman,” diye hatırlattı Regis, “Ayrıca Mithril Salonu onları birer kardeş gibi bağrına bastı; dağlardaki ve buradaki kuzey vadilerinde Torgar’ı ilk gördüğümüz andan itibaren aramızda bir bağ oluştu. Şu anda Battlehammer Klan’ına dahiller. Bunu biliyor muydunuz?”</p>

  <p class="block">“Biliyorum ve beni derinden yaralasa da bunu kabul ediyorum,” diyen Shoudra sözlerini bir başka reveransla bitirdi. “O zaman niye geldiniz?”</p>

  <p class="block">Galen Firth “Affınıza sığınırım Vekil Regis,” diye araya girdi, “ama buraya cücelerin bile bile saptırılmış düzeni üzerine bir tartışma yapmaya gelmedim. Köyüm kuşatıldı; işim acil.” Odanın öbür ucundaki cücelerin bir kısmı homurdanmaya ve Galen’in sakin sesinin öfkeyle artmasıyla kıpırdanmaya başladı. “Asa Taşıyıcısı Shoudra ile yaptığınız tartışmaya daha sonra devam edemez misiniz?”</p>

  <p class="block">Regis sustu ve karşısında dikilen uzun boylu adama uzun uzun baktı.</p>

  <p class="block">“Ricanızı duydum,” dedi buçukluk, “ve Nesme’nin durumuna gerçekten çok üzüldüm. Mithril Salonu’nu arayıp buraya yerleşmeye çalışırken Trollmoor’un iğrenç yaratıklarıyla ilgili deneyimlerim oldu.”</p>

  <p class="block">Galen’e, uzun yıllar önce, Nesme Atlılan’nın Bruenor ve Saray Yoldaşları’na yaptığı aşağılık davranışı oldukça net hatırladığını belirten gözlerle baktı.</p>

  <p class="block">“Ama benden Mithril Salonu’nun kapılarını sonuna kadar açıp savaşçılarımı kuzey diyarlarından gelen ork ve dev sürüsüyle baş başa bırakmamı isteyemezsin,” diye konuşmasına devam etti Regis ve bakışlarını cücelere çevirdi; onların onaylayan tavrı rahatlamasını sağlamıştı. “Durumun ve rican, ilk fırsatta, uzun uzun tartışılacak fakat ben bu toplantıya son vermeden önce Mithril Salonu misafirlerinin tümünün uygunluğuna karar verebilmek ve komisyona seçenek sunabilmek için bütün kartların açık olmasını istiyorum.”</p>

  <p class="block">“Bizim ihtiyacımız olan şey kararlı bir eylem!” diye itiraz etti Galen.</p>

  <p class="block">Regis “Ve ben sana istediğini verebilecek güce sahip değilim!” diyerek onun haykırışına karşılık verdi. Tahttan inip, uzun boylu adamın gözlerinin içine bakmasını sağlayan kürsünün önünde durdu.</p>

  <p class="block">“Ben Kral Bruenor değilim. Ben hiçbir şeyin kralı değilim. Ben bir temsilci, bir danışmanım.</p>

  <p class="block">Durumunuzu, özellikle biz de zor günler geçiriyorken, Nesme’nin bu zor zamanında Mithril Salonu’nun ne yapabilceğini bilen cücelerle tartışacağım.”</p>

  <p class="block">“O zaman benim bu toplantıdaki işim bitti mi?” diye sordu Galen; gözleri Regis’inkilerle kesişmiş ama bakışlarını kaçırmamıştı.</p>

  <p class="block">“Evet öyle.”</p>

  <p class="block">“O zaman buradan ayrılıyorum”, dedi Galen, “Mithril Salonu’nun en azından bana yatacak bir yer vereceğini düşünebilir miyim?”</p>

  <p class="block">O ‘en azından’ sözcüğü Regis’in kahverengi gözlerini kısmasına neden olmuştu. Sözcükler ağzından zorla çıkmış olsa da “Tabii ki,” dedi.</p>

  <p class="block">Cüce yana dönüp başını salladı. Bir grup cüce Galen’in yanına ilerledi. Adam kibardan öte, kaba bir reverans verip ağır botlarını zemine sürüyerek oradan ayrıldı.</p>

  <p class="block">Galen gittikten sonra Shoudra, “Sadece köyünün geleceği için endişeleniyor, hepsi bu,” dedi.</p>

  <p class="block">“Bu doğru,” diye onayladı Regis, “Üstelik korkusunu ve sabırsızlığını da anlıyorum. Ama Battlehammer Klanı, Nesme’yi dostları olarak görmüyor; ne yazık ki Nesme, Mithril Salonu’na pek de dostça davranmadı. Yıllar önce Salon’u ararken Trollmoor’un hemen ilerisinde Nesme’nin Atlıları’ndan oluşan bir gruba rastladık. Bataklık adamlarının saldırısına uğramışlardı ve zor günler geçiriyorlardı. Bruenor onları kurtarmaya gitmek için bir an bile tereddüt etmedi -Wulfgar ve Drizzt de öyle-. Onların hayatını kurtardığımıza inanıyorum ama karşılığında sadece geri püskürtürdük.” “Drow elf yüzünden,” dedi Shoudra.</p>

  <p class="block">“Doğru,” diye iç geçirdi Regis. Tahtına yerleşirken hafifçe omuz silkti. “Bu kendi içinde çok da büyük bir sorun değildi; daha önce de oldu, bundan sonra da olacak.”</p>

  <p class="block">Yaptığı açık gönderme kervanda olanlara yönelikti; Buzyeli Vadisi’nin dışında, Mirabar’ın kapısına geldiklerinde Drizzt</p>

  <p class="block">Do’Urden içeri alınmamış; kadın ve gnom utanç içinde birbirlerine bakakalmıştı.</p>

  <p class="block">“Mithril Salonu geri alındıktan sonra Settlestone yeniden inşa edilmişti,” diye devam etti buçukluk, “Fakat onu kuranlar cüceler değil, Uthgardt savaşçılarıydı.”</p>

  <p class="block">“Cesur Berkthgar ve adamlarım hatırlıyorum,” dedi Shoudra.</p>

  <p class="block">“Toplum çok şey vaat ediyordu,” dedi Regis, “Hepimiz Buzyeli Vadisi vahşilerinin burada gelişip büyüyeceğini umuyorduk; fakat Mithril Salonu ile sıkı ilişkilerini korusalar da onların temel malları -kürkler-yer altında yaşayan cücelerin pek de işine yaramıyordu; orada sıcaklık neredeyle hep aynıdır. Berkthgar insanlarının en yakın komşusu Nemse, ticarette onlara yardım etseydi Settlestone bugün refah içinde olurdu. Oysa şimdi dağ girişindeki terk edilmiş yıkıntıdan başka bir şey değil.”</p>

  <p class="block">“Nesme halkının zor bir hayatı var,” diye belirtti Shoudra, “Neredeyse sürekli devam eden bir savaşın içinde, tehlikeli bataklıklardan dolayı acı çekiyorlar. En çok hatta sadece, kendilerine güvenmeleri gerektiğini çok acı bir tecrübeyle öğrendiler. Bir şey kaybetmenin trajedisini tatmayan tek bir NesmeTi aile bile yok. Çoğu, sevdiklerinin en azından bir tanesinin korkunç troller tarafından alıp götürüldüğünü gördü.”</p>

  <p class="block">“Bunların hepsi doğru,” diye onayladı Regis, “Ve hepsini anlıyorum. Ama Galen’e yardım sözü veremem. Şimdi olmaz. Bruenor ölüm döşeğinde yatarken ve orklar kapılarımıza yüklenirken olmaz.”</p>

  <p class="block">“O zaman ona bir sığınak ver,” diye önerdi Shoudra, “Ona, kuşatılan halkının, dostluk, huzur ve barlnak bulacağı Mithril Salonu’na geri dönmesini söyle.”</p>

  <p class="block">Regis, kadın daha sözlerini tamamlamadan başını onaylarcasına sallamaya başlamıştı; söylediği şeyler onun düşündükleriyle birebir uyuşuyordu.</p>

  <p class="block">“Belki de onunla birlikte Nesme’ye gidecek yedek savaşçılar bulmalıyız”, dedi buçukluk. Bir an için sustuktan sonra homurdandı. “Burada oturmuş bir ziyaretçiden akıl alıyorum. Ne harika bir vekilim!”</p>

  <p class="block">Shoudra cevap vermeye yeltendi ama Nanfoodle araya girip onun sözünü kesti; “En iyi liderler çok konuşanlar değil, diğerlerini dinleyenlerdir.”</p>

  <p class="block">Bu hem Shoudra’yı hem de Regis’i gülünısetmiş ama cüce yine de “Bu bilgelik mi yoksa korku göstergesi mi?” diye sormaktan kendini alamamıştı.</p>

  <p class="block">“Davranışları diğerlerini etkileyecek olanlar için ikisi de aynı şey,” diye üzerine basa basa söyledi Nanfoodle. Regis bunu uzun uzun düşündü ve bir parça rahatlamış hissetti. Yine de Regis, tanıdığı en iyi liderin Bruenor Battlehammer’dan başkası olmadığını ve onun, emin olmadığı bir karar alsa bile, bunu asla göstermediğini biliyordu.</p>

  <p class="block"></p>

  <h1 id="sigil_toc_id_6">GÖZÜ KARA</h1>

  <p class="block">İki kıvrak ve küçük adam düz bir çıkıntını üzerine yatmış, Drizzt Do’Urden’in dönüşünü izlerken, Tarathiel, Innovindil’e “Kesinlikle kendini öldürtecek,” diye fısıldadı. Drow topallıyor ve sağ kalçasını tutuyordu.</p>

  <p class="block">“Bu azim onu aptallaştırıyor,” diye cevapladı Innovindil. Kadın, dönüp arkadaşına baktı. Gözleri hemen hemen aynı renkti -parlak mavi-ama kendilerine has yüzlerinde kesinlikle çok farklı duruyorlardı; Innovindil’in altın sarısı, Tarathiel’in ise bir kuzgun kanadı kadar siyah saçları vardı. “Hiç bu kadar… Kızgın birini görmedim.”</p>

  <p class="block">Bu iki elf, Shallows’un yağmalandığı günden beri Drizzt’i izliyordu. O savaşta, Drizzt, vadi boyunca devlerin dikkatini dağıtırken Tarathiel ve Innovindil onun yardımına koşmuştu. Kanatlı atları, Gündoğumu ve Günbatımı’nın üzerinde ona doğru uçarken, her ne kadar Drizzt sonradan onları bulmaya çalışmadıysa da, kendilerini gördüğünü düşünmüşlerdi. Elfler için aynı şey söz konusu değildi. İkisi de usta izcilerdi ve Tarathiel, o kader savaşından sonra, çoğunlukla drowun arkasında bıraktığı ork cesetlerini takip ederek, Drizzt’i bulmuştu. Shallows’un düşüşünden sonraki yirmi gün içerisinde, Drizzt, neredeyse her gün, ork kamplarına ve muhafızlarına saldırmıştı. Son saldırısını Shallows’a yeni gelen büyük bir kabileye yapmış ve günden güne daha cesur -ve tehlikeli-olduğunu göstermişti.</p>

  <p class="block">Hâlâ kazanıyordu ve Tarathiel ile Innovindil bunu hayranlık uyandırıcı buluyordu.</p>

  <p class="block">“Shallows’ta arkadaşlarını kaybetti,” diye hatırlattı Tarathiel, “Orklar, Bruenor Battlehammer’ın orada düştüğünü iddia ediyor.”</p>

  <p class="block">Innovindil savaşçı drowa baktı. Soyunmuş, üst üste yığılmış kayalardan oluşan uyduruk sığmağının yanındaki bir derede son yaralarından birini temizliyordu.</p>

  <p class="block">“Düşmanım olmasını istemezdim,” diye fısıldadı kadın.</p>

  <p class="block">Tarathiel, kadının sözlerini ve içinde saklı anlamı düşünürken dönüp ona baktı. Bruenor Battlehammer’ın Mithril Salonu’na, yanında DrizztTe beraber dönüyor olduğunu duyduklarında, ikisi de Drizzt ile tanışma şansı elde etmek istemişlerdi. Kendi halklarından bir kişi; zavallı kayıp Ellifain, kendisi daha çocukken olan bir kara elf baskınının intikamını almak için drowun peşine düşmüştü. Akıncılardan birinin Drizzt olduğu bu korkunç baskında, Ellifain’in bütün ailesi katledilmişti.</p>

  <p class="block">Ama Drizzt katliamı yapanlardan biri değildi; elfler bunu biliyordu. Hatta Ellifain’i annesinin kanma bulayıp onun cesedinin altına saklayarak kurtaran da o olmuştu. Tarathiel, Innovindil ve diğer tüm Aykorusu elflerine göre Drizzt bir barbar değil kahramandı ama zavallı Ellifain acısını asla yenememiş, bu soylu akıncı drowu yalandan öte bir şey olarak görememişti.</p>

  <p class="block">Ellifain, kendisini eğitmek ve sakinleştirmek için harcadıkları tüm çabalara rağmen, intikam almak üzere Aykorusu’ndan birkaç yıl önce ayrılmıştı. Tarathiel ve Innovindil, onu durdurmaya kararlı bir şekilde, kadının peşine düşmüş ama Gümüşay’da izini kaybetmişlerdi.</p>

  <p class="block">Drizzt yeniden bu topraklardaydı ve öncekinden çok daha canlı duruyordu. Bu Ellifain için ne anlama gelirdi ki?</p>

  <p class="block">Innovindil, aşağı inip DrizztTe, özellikle de onun yerini ilk saptadıklarında olanlarla ilgili, konuşmayı düşündü ama Tarathiel, drowu kısa bir süre gözlemledikten sonra, bu fikre karşı çıktı.</p>

  <p class="block">Taratheil, Drizzt Do’Urden’in tamamen meçhul bir varlık, vahşi ve kapalı bir kutu, sadece öfke ve hayatta kalma dürtüsüyle yaşayan bir yaratık olduğunu düşünüyordu.</p>

  <p class="block">Her gün, asla affetmeyen taşlı zeminde yürürken bile bot giymiyordu. Ayrıca Tarathiel, iki kez onu savaşırken görmüş ve drowun bilinçli ve dikkatli bir savaşçıdan çok daha öte birşey olduğunu düşünmüştü. Tarathiel, Drizzt’in, hiç sakınmadan aldığı darbeleri ve düşmanlarının kafasını en ufak bir şüphe ya da pişmanlık duymadan kesişini görmüştü. Drow, pek çok yönüyle ona yakın zamanda kaybettiği Aykorusu’ndan olan arkadaşını hatırlatıyordu; bu genç kız o kadar öfkeliydi ki, gözleri dünyadaki her şeye kapalıydı.</p>

  <p class="block">“Vahşice katledilmeden önce onunla konuşmalıyız,” dedi Tarathiel aniden.</p>

  <p class="block">Gerçeklere dayanarak söylenmiş olan katı sözleri Innovindil’in şaşkınca ona bakmasını sağladı.</p>

  <p class="block">Tarathiel’in ses tonundan, Drizzt’in kesinlikle öldürüleceğini düşündüğü anlaşılıyordu. Tarathiel kadının bakışındaki yoğunluğu hissetmiş ama onun kaygısına omuz silkmek dışında birşey yapmamıştı.</p>

  <p class="block">“Onun bu arayışı bir cinayet mi yoksa intihar mı?” diye sordu Tarathiel, “Belki de her ikisi…” “O halde, belki de, onu bu işten vazgeçirmeliyiz.”</p>

  <p class="block">Tarathiel güldü ve o zamana kadar yıkanıp esnek ve dengeli hareketler, yavaş ve emin adımlarla, yarasına odaklanmış bir şekilde ilerleyip uzaklaşan Drizzt’e baktı; yaralı bacağını alabildiğine uzatıyordu.</p>

  <p class="block">Innovindil, “Ellifain hakkında bir şey biliyor olabilir,” diyerek konuşmasını sürdürdü. “Peki, Ellifain’le karşılaşıp onu yendiyse, ona yaklaştığımızda bize neler yapar?”</p>

  <p class="block">“Drizzt Do’Urden’i tanımıyor sayılmazsın,” diye karşı çıktı Innovindil. “Yıllar önce Aykorusu’na geldiğinde ne kadar iyi biri olduğunu sana kanıtlayamadı mı? Tanrıça Mielikki senin gözünün önünde boynuzlu atına binip onu ziyarete gitmedi mi?”</p>

  <p class="block">Bunların hepsi doğruydu ama yine de önünde egzersiz yapan bu öfkeli yaratığa bakarken Tarathiel bunun bir zamanlar tanışmış olduğu Drizzt Do’Urden olduğuna inanamıyordu.</p>

  <p class="block">Sol ayağının üzerinde dengesini kusursuzca sağlıyor; tek bir kası bile titremiyor, hiçbir şekilde kaymıyordu. Drizzt, yavaşça, yatay uzatılmış sağ bacağını tam olarak hareket ettirmeye başladı; önden arkaya, arkadan öne… Diz arkasındaki kirişleri esneterek bacağını dümdüz yukarı kaldırdı ve bu sıkılaştırma hareketi sırasında bütün kasları da esnemiş oldu.</p>

  <p class="block">O son savaşta bu kadar büyük bir darbe almış olması onu gerçekten şaşırtmıştı; üstelik bir kemiğini kırmış olmaktan korkuyordu.</p>

  <p class="block">Bedenini hareket ettirip esnettikçe korkuları yavaş yavaş azaldı; acıdan başka hareketini engelleyen hiçbir şey yoktu, üstelik bu çok keskin bir acı da değildi.</p>

  <p class="block">Drizzt, neyse ki, başka bir çatışmadan daha sağlam çıkmayı başarmıştı. O büyük kamp alanına geri dönme düşüncesi aklına geldiği an, orayı nasıl bıraktığını gözünün önüne getirmiş ve bütün düşünceleri dağılıp gitmişti. Orklara kolay unutamayacakları bir felaket yaşatmıştı.</p>

  <p class="block">Yine de bu yeterli değildi; Avcı bunu biliyordu. Yapmak istediklerinin yakınından bile geçmiyordu.</p>

  <p class="block">Drizzt öğleni karşılamak üzere olan gökyüzüne baktı ve Guenhwyvar’ı yanına ne zaman geri çağırabileceğini hesapladı. Panter, Astral Boyut’ta dinlenmek zorunda kalmıştı ama Drizzt onun yakında yeniden avlanabileceğini biliyordu ve bu kara derili yüzüne zalim bir gülümseme yaymıştı.</p>

  <p class="block">Orklar onu bulmaya çalışıyor olabilirdi ve eğer öyleyse o ve Guenhwyvar katledecekleri yeni inatçı yaratıklar bulacak demekti.</p>

  <p class="block">Drizzt, bu huzurlu düşünceden çabucak sıyrılmış ve kayanın üzerinden kendisini izleyen iki elfın varlığına odaklanmıştı.</p>

  <p class="block">Evet, Avcı varlıklarından haberdardı; Drizzt iyice gizlenmiş bu iki figürü bile gözden kaçıramayacak kadar çevresiyle uyum içindeydi. Kim olduklarını bilmiyordu fakat bir yüzey elfıyle son karşılaşmasında yaşadığı trajediden sonra onları görmek hoşuna gitmemişti.</p>

  <p class="block">“Drowdu,” diye itiraz etti ork, cesaret edebildiği en yüksek sesle “Ben gördüm drowu!”</p>

  <p class="block">Arganth Snarrl ısrarcı orkun önüne atlamıştı; şamanın büyük, dişten yapılma kolyesi vahşice sallanıyor, hatta yüzüne çarpıyordu.</p>

  <p class="block">“Drowu gördün?” diye sordu şaman.</p>

  <p class="block">“Az önce söyledim ya!” diye karşı çıktı ork.</p>

  <p class="block">Arganth onun bu cevabını duymamazlıktan geldi ve Achtel’in cesedinin etrafında toplanan diğer samanları selamlamak için döndü.</p>

  <p class="block">“Bunu Ad’non Kareese mi yaptı?” diye sordu samanlardan biri; zalim yüzü öfke doluydu.</p>

  <p class="block">Arganth, bu cinayetin yarattığı dramı azaltmak istemediğinden bir cevap arayışındaydı ve bu durum şamanın kendi çıkarı için kullanmak istediği bir gizemdi. Ne de olsa Achtel, Arganth, ‘Kral Obould ile Gruumsh bir görülmelidir’ dediğinde ona karşı çıkan tek samandı. Güçlü kabilesinin bağımsızlığından vazgeçmek istemeyen Achtel, Arganth’ın bu birleştirme arzusu karşısında diğer samanların ne düşündüğünü gizlice öğrenmeye çalışmıştı.</p>

  <p class="block">Achtel yalnızca ölmekle kalmamış aynı zamanda da dışlanmıştı. Arganth için her şey ortadaydı; Achtel’in küstahlığı Gruumsh Tek Göz’ü kızdırmıştı ve tanrılarının intikamı çabuk ve sert olmuştu.</p>

  <p class="block">Arganth, diğer samanların, Obould’un drow arkadaşlarının Achtel’in cinayetiyle bir bağlantısı olduğunu anlarlarsa hain bir organizasyondan -şiddet yoluyla ikna edilmeye çalışıldıklarından-şüpheleneceklerini bilecek kadar zekiydi; ne de olsa orklar işlerini böyle hallederdi. “Ad’non değil,” diye araya girme cüretinde bulundu ork, “O’ydu…”</p>

  <p class="block">Sesinin boğuk tonundan diğerleri onun kimden bahsediyor olduğunu hemen anlamıştı. Ölü Kral Bruenor’un müttefıği yalnız bir drowun, arkalarından ölümcül işler çevirdiğini anlatan cümle, dağlarındaki deliklerinden çıkmış olan ork ve dev sürülerinin arasında yankılanıyordu.</p>

  <p class="block">“Drizzitt?” dedi Arganth boğuk ve tehditkar bir tonla, “Gruumsh düşmanımıza karşı düşmanımızı kullandı.”</p>

  <p class="block">“Achtel düşmanımız mıydı?”</p>

  <p class="block">“Achtel ruhunu Kral Obould’un bedeniyle birleştirmeyi kabul etmedi” diye açıkladı Arganth, “Bu gayet açık. Bunu inkar edemeyiz.”</p>

  <p class="block">Politik amaçlarını ört bas etmek için soruşturmayı genişlettiğinde çevresinde homurtular yükseldi; fakat bu homurdanan orkların çoğu aynı zamanda da onu onayladıklarını bildirircesine başlarını sallıyordu.</p>

  <p class="block">“Obould Gruumsh’tur!” diye açıklama cesaretini gösterdi Arganth. Ona karşı çıkan tek bir kişi bile olmadı.</p>

  <p class="block">Drizzt Do’Urden’i sığmağına bakan dağların olduğu çalılığın arka tarafında gören Innovindil, “Pek vakit kaybetmiyor,” dedi Tarathiel’e.</p>

  <p class="block">“Yoksa yola çıktı mı?” diye sordu Tarathiel ve gökyüzüne baktı, gün batışına hâlâ birkaç saat vardı. “Kalçasmdaki yara yüzünden dinlenmeye ihtiyacı olduğunu sanıyordum.”</p>

  <p class="block">“Panteri çağırdı” diye açıkladı Innovindil.</p>

  <p class="block">Tarathiel onu başını sallayarak onayladı ve tekrar gökyüzüne baktı; mavi gözleri ışıkta parlıyordu.</p>

  <p class="block">“Korkarım yanlış yapıyor” dedi elf, “Kalçası zannettiğinden çok daha kötü durumda; eğer yara dengesini bozmaya başlarsa…”</p>

  <p class="block">Innovindil ince bıçağını çıkardı ve omuz silkti; onları kara elf’e götürecek olan patikaya yöneldi.</p>

  <p class="block">“Belki de yalnız gitmeliyim,” diye önerdi Tarathiel, “Gündoğumu’na binmeli ve avcı kediyi tepeden izlemeliyim.” Innovindil sert gözlerle ona baktı.</p>

  <p class="block">“Günbatımı henüz seni taşıyacak durumda değil,” diye açıkladı Tarathiel, “Yakında düzelir ama henüz değil.” Innovindil’in böyle bir durum karşısında söyleyecek bir şeyi yoktu. Shallows’un kuzeyinde, devlerle savaşırken atı kanatlarından yaralanmış, hayvanın üzerinde ciddi bir çürük ve kesik oluşmuştu. Pegasuslar güçlü ve çabuk iyileşen yaratıklar olduğundan, Günbatımı iyi gözüküyordu ama Tarathiel’in söylediğinin doğru olduğunu biliyordu; özellikle de kendisi fazladan bir yük oluştururken atın sırtına binip gökyüzüne tırmanmayı bekleyemezdi. Yine de dışlanmaya niyeti yoktu.</p>

  <p class="block">“Gökyüzü akşamüzerine bürünmüşken ne kadar da harika bir hedef olursun,” dedi, “Ya da gün ağardığında, güneş senin savaş atını körleştirirken sıradağların üzerinde süzülürsün.”</p>

  <p class="block">“Sadece Drizzt’in yanında dolaşan panterle karşılaşmaktan korkuyorum,” diye açıkladı Tarathiel, “O yaratıkla savaşmayı gerçekten istemiyorum!”</p>

  <p class="block">“Dikkatli olursak olaylar bu noktaya gelmez,” diye ısrar etti Innovindil.</p>

  <p class="block">Patikaya doğru yöneldi. Tarathiel bir dakika içinde yanına gelmiş ve ikisi de hızla ilerlemeye başlamıştı; adımları sessiz, hisleri tetikteydi. Kısa bir süre sonra Drizzt ve Guenhwyvar’ın izini bulmuşlardı.</p>

  <p class="block">Orklar bu bölgeye fazlasıyla hakim olduğundan Drizzt ve Guenhwyvar, güneş batıda parıldarken, bir çeteye rastlamışlardı.</p>

  <p class="block">“Gerti diyor ki,” diye yakındı yaratıklardan biri, bir kovayı hızla akan dağ kaynağına daldırırken.</p>

  <p class="block">“Gerti öyle diyor!” “Gerti’nin ne dediğini nereden biliyoruz? Gerti’nin ne dediğini söyleyen devlerin doğruyu söylediğini nereden biliyoruz?” diye kızdı birisi ve o da kovasını suya daldırdı.</p>

  <p class="block">“Gerti çok konuşuyor,” diye araya girdi bir üçüncüsü. Guenhwyvar’a “Gerti,” diye fısıldadı Drizzt, “bir dev mi?”</p>

  <p class="block">Her lafı anlıyor gibi gözüken zeki panter kendisine söylenilenleri duymak için kulaklarını indirdi.</p>

  <p class="block">Grubun gücünü anlamanın akıllıca olduğunu düşünen Drizzt, Guenhwyvar’ın sağa doğru kaymasını sağladıktan sonra oradan ayrıldı. Drow, bir kaç dakika içinde, yüzünü öğleden sonra güneşine dönmüş, nehir taşlarının üzerinde kıvrılmış yatan, bir buz deviyle karşılaştı. Ağır botlarından biri yukarı bakarken diğeri yana yatık, nehir kenarında duruyor; iri bedeni de orada dinleniyordu.</p>

  <p class="block">Dünyadan kendini tamamen soyutlamış; çıplak ayaklarını buz gibi soğuk suya sokuyordu.</p>

  <p class="block">Drizzt nehrin karşısından Guenhwyvar’ı görmüş ve onun, rahat bir halde uzanmış dişi deve yönelmesini sağlamıştı.</p>

  <p class="block">Avcı hâlâ çalışan bir avuç orku görebilmek için kayalara geri döndü; geniş ve sığ bir çukuru dolduruyorlardı. Çevresine kayalar yığılı bir ateş yanmaktaydı. Arada sırada bir ork o ısınmış taşlardan birini tekmeleyerek suya atıyordu.</p>

  <p class="block">“Banyo kovası mı?” diye fısıldadı Drizzt, nefesinin arasından.</p>

  <p class="block">Drow bu önemsiz fikri kafasından atıp önündeki işe odaklandı. Çevreyi inceleyip, kendisinden çok orkların yararlanabileceği olası kaçış noktalarını belirlerken ve yakınlarda başka bir ork çetesinin olup olamayacağını araştırırken, bilinçsizce, kalçasındaki yarayı ovaladı.</p>

  <p class="block">Bir hırıltı ve onu takip eden şaşkınlıktan atılmış bir çığlık bu araştırmasını sonlandınnasına neden oldu ve Avcı’nın taşların üzerinden hızlı adımlarla sıçrayarak orklara doğru yönelmesini sağladı. Domuz suratlı yaratıklardan biri kovaları yana atarken inliyordu.</p>

  <p class="block">İçlerinden biri, nehir boyunca, sağa doğru tüm gücüyle koşmaya başladı ama Drizzt, ayak bileklerindeki büyülü halhallarla daha da hızlanarak onu çabucak yakaladı ve parçalara ayırdı.</p>

  <p class="block">Hızla döndü -ve kalçasına saplanan keskin bir acıyla neredeyse tökezledive asıl gruba doğru yöneldi.</p>

  <p class="block">En yakınındaki çift, mızraklarını kaldırmış onu durdurmaya çalışıyordu ama Drizzt, dizlerinin üzerinde kayarak önlerinden geçti ve onlar silahlarının açısını ayarlamaya çalışırken çabucak ayağa kalktı. İki hızlı adım Drizzt’i sola taşıdı ve ona doğru gelen birkaç mızraktan kurtulmasını sağladı.</p>

  <p class="block">Avcı hemen sağa kayıp anında eğildi; böylece, orklar hareketlerini kontrol etmeye çalışırken, iki mızrak da yere düşmüştü.</p>

  <p class="block">Drizzt, sağa ve sola tekmeler savururken ileri doğru zıpladı; orklardan birini yüzünden, diğerini de mızrağını bırakmış gardım almaya çalışırken kolundan vurmuştu. Avcı tek ayağının üzerinde yavaşça yere indi ve tekrar kalçasında bir sızı duydu. Palalarını etrafa savururken hızlıca döndü.</p>

  <p class="block">İki ork da, üzerlerinde parlak kırmızı çizgiler oluşurken, yere düştü. Avcı hızla diğer ork grubuna doğru koştu. Bir kıvrılıp bükülme, bir dönme, vuracak gibi yapıp vurmama… Birkaç saniye sonra ork, drow yanından hızla geçip giderken onu yakalamak için didinip duruyordu. Bileğini çevirip kolunun tersiyle sapladığı bıçak şaşkına dönmüş olan orku yakalamıştı. Drizzt, arkasından korkunç bir kükreme yükselip etrafa sular sıçratarak koşan devler peşine düştüğünde, hızını hiç azaltmadan oradan ayrıldı.</p>

  <p class="block">Kadın, büyük ve kaygan taşlan aşıp, tesadüfen, nehir kıvrımına geldi; elleri yüz hizasındaydı, inatçı panteri kımıldatmaya çalışıyordu.</p>

  <p class="block">Avcı, iki süngü darbesiyle önce yaratığın arkaya doğru sıçramasına sebep olmuş, sonra da kaçınılmaz bir şekilde dengesini kaybedip öne doğru sendelemesini sağlamış ve böylece bir orku daha öldürmüştü. Drow, birbiri ardına gelen, bir çift derin yarık açarak işine devam etmiş; yaratığın boynunu ve yüzünü kesmişti. Ölen ork daha yere bile düşmeden, Avcı dönmüş ve deve odaklanmıştı.</p>

  <p class="block">Drizzt, devin yaratığın parçalanmış yüzünden sonunda Guenhwyvar’ın iyi olduğunu anlamış, sonra sendeleyen dişi devin başının üzerinden sıçrayıp uçarak uzaklaşışını görmüştü. Hüzün dolu, yaralı kükremeyi duymuş ve bir an için panterin acısını hissetmişti.</p>

  <p class="block">O artık Drizzt değil Avcı’ydı; bu yüzden, yaralı kediyi huzur bulması için Astral Boyut’a göndermek üzere hemen hareket etmemişti. Onun yerine palalarını havaya kaldırıp, korkunç bir şekilde yaralanmış ve tamamen körleşmiş olan dişi devin yanına gitti; karnına ve sırtına kuvvetli darbelerle bıçaklarını sapladı ve onun başını döndürmek için etrafında dolanıp durdu. Devin her zaman bir adım ilerisinde duran Avcı, palalarını tekrar tekrar ona batırdı ve sonunda inatçı dişi dev nehrin içinde dizlerinin üzerine çöktü. O zaman Avcı daha da şiddetli bir şekilde saldırdı; her hamlesi kadının boğazına isabet ediyordu.</p>

  <p class="block">Etraf kan gölüne dönmüştü ama bu Avcı’yı sadece daha da öfkelendirmişti. Dişi dev yüzüstü suya düştüğünde bile onu kesip biçmeye coşkuyla devam etti. Çevre hiç umurunda değildi. Palanın ucunda Ellfain’in düşüşünü, Bruenor’un yanan kuleyle yere yuvarlanışını görmüştü. Tüm kalbi ve ruhuyla bu imgelerle savaşmıştı; dişi devin kalın kafatasma birbiri ardına sapladığı bıçaklarla onlardan kurtulmaya çalışıyordu. Kadın öfkenin odak merkezi olmuştu; büyük bir yoğunluk içinde geçen o birkaç dakika boyunca Drizzt Do’Urden içindeki karmaşadan kurtulmuştu. Yaralı Guenhwyvar’ın feryadı onu bu çılgınlık halinden çıkarmış ve derin bir pişmanlık kalbine bir bıçak gibi saplanmıştı. Panter, nehrin uzak kıyısında yatıyor; güçsüz arka ayaklan suyun kuvvetiyle bükülüyor ve sürüklenmeyi önlemek için ön patilerini sallıyordu; dişi dev leğen kemiğini paramparça etmişti.</p>

  <p class="block">Arkasından, mızraklarını kaldırmış ilerleyen, bir başka ork grubu geldi. Hatta bazıları mızraklarını pantere fırlatmaya başlamıştı.</p>

  <p class="block">Kemerindeki oniks figürüne uzanan Drizzt “Eve git, Guen,” dedi uysalca. Onun Astral Boyut’ta iyileşeceğini, Guenhwyvar’ın aldığı hiçbir yaranın ona gerçekten zarar veremeyeceğini biliyordu.</p>

  <p class="block">Yine de acı çekiyordu; kederli feryadı Drizzt’in kalbine işliyordu. Fırlatılan bir mızrak ona doğru ilerliyordu; iyi bir atıştı.</p>

  <p class="block">Fakat panter, arkasında gri bir sis dalgası bırakıp ortadan yok olduğundan mızrak ona isabet etmemişti.</p>

  <p class="block">Orklar yön değiştirmiş, nehrin ortasında duran drowa doğru hızla ilerliyordu. Hâlâ Guenhwyvar’ın çığlıklarını duyduğundan ve onun acısının ağırlığını hissettiğinden, başta onlann farkına varamamıştı.</p>

  <p class="block">Kendisine yaklaşan orklara baktı ve acısını öfkeye dönüştürmeye; içindeki Avcı’yı serbest bırakmaya çalıştı. Orkların kalabalıklaş-tığının farkındaydı.</p>

  <p class="block">Çevreye göz atarken palalarını kaldırdı ve orkların sayıca üstün olduğunu anladı; çok fazla ork vardı. Avcı sadece gülümsedi…</p>

  <p class="block">…Ve palalarını çekerek üzerine yağmur gibi yağan mızrakların içine daldı. Yana sıçrayıp döndü; duyuları o kadar açıktı ki mızrakların geldiği yöne bile bakmadan varlıklarını hissedebiliyordu; kusursuz bir dengeyle dönerek arkasından gelen ve ona isabet etmek üzere olan bir mızraktan bile kurtulmuştu.</p>

  <p class="block">Beş kaygan taşa basarak nehirden çıktı; çıplak ayakları, attığı sağlam adımlar sayesinde hiç kaymamıştı. Taşlı ve kumlu bir kıvrıma geldi, birden yuvarlanıp kendini yana attı sonra doğrulup bir kez daha kıyıya doğru koşmaya başladı.</p>

  <p class="block">Ork grubu boyunca, palalarıyla yolunu açarak ilerledi. Baş parmakları öne kıvrılıyor, dönüyor, her adımı hızlı ve kendinden emin atıyor, çıplak ayaklarının üzerindeki bedeni hiçbir çaba harcamadan hareket ediyor; ayakları ileri ve yana kaydıkça elleri bir sis dalgası içinde kımıldanıyordu.</p>

  <p class="block">Sonunda hızı azalmaya başladığında uzun, çok uzun bir süre daha aynı şekilde hareket etmeye devam etti. Fakat ne zaman arkasını dönse orklar oradaydı; onu sıkıştırıyor, sopalarını ve kılıçlarını üzerine savuruyor, mızraklar batınyordu. Parıltı ve Buzölüm, tahta ve metale çarparak sürekli çınlıyor, karşılarındaki bıçakları aşağı indirip yukarı kaldırıyor ya da Drizzt’in geçebileceği bir alan yaratmak için onları uzaklara itiyordu.</p>

  <p class="block">Ama bu orklar ne aptal ne de korkak yaratıklardı. Dövüşün zararlarına katlanıyor ama düzenlerini de koruyorlardı; drowun bütün olası kaçış yollarını kapamak için hep birlikte çalışıyorlardı.</p>

  <p class="block">Yorgun düşmüş olan drow, sonunda kendini küçük bir vadinin kumsalında; nehirden yirmi adım uzaklıktaki kumluğun üzerinde buldu. Çevresi orklar tarafından sarılmıştı ama hiçbiri çok yakınında değildi. Savunma pozisyonunu aldı; palaları kendisine gelebilecek her türlü saldırıya engel olmaya hazırdı.</p>

  <p class="block">Orklardan biri ona bir emir savurdu; bunun “Teslim ol!” anlamına gelen bir kelime olduğunu düşündü.</p>

  <p class="block">Avcı ilk önce onu öldürmeye karar verdi. Duruşunu değiştirdi. Orklar ona saldıracak ya da üzerine bir şey fırlatacak gibi yaptılar ama bir arada durmaya devam ettiler.</p>

  <p class="block">Avcı, kendisine bir açılış sunulmasını; ilk hareketi onların yapmasını istiyordu. Yapmayacaklardı.</p>

  <p class="block">Avcı hızla yana, ork hattına doğru koştu; silahlar kıvılcımlar saçarak çarpışıyordu. Yine de orklar oldukları yerde duruyordu; savunmaları sağlam ve düzenliydi.</p>

  <p class="block">Bir kez daha onlara doğru ilerledi ve geri püskürtüldü.</p>

  <p class="block">Kendilerine güveni artıyordu; bunu ağızlan kulaklanna varıncaya kadar gülmelerinden anlamıştı; üstelik bu güvenin sağlam bir temele dayandığını da biliyordu. Çok fazla ork vardı. Öfkesi onu baş edemeyeceği bir yere taşımıştı.</p>

  <p class="block">Bu halkayı bir kırabilse!</p>

  <p class="block">Yan tarafta oluşan bir kargaşa onu döndürmüş; silahlar yolunu kesmeye başlamıştı. Gerçi orklar onun tarafına gelmiyordu; hatta pek çoğu artık onun olduğu yöne bile bakmıyordu. Arka sıralardaki orklar devrilip düşmeye başlayınca o da olanları en az onlar kadar şaşkınlıkla izliyordu; birbirlerini çılgınca itiyorlardı.</p>

  <p class="block">Bu dalgalanma, kalabalığı yarmış ve vadide iki narin yaratık belirmişti. Beyaz tunik ve taba rengi pantolon giymişlerdi; ağaç yeşili pelerinleri arkalarında uçuşuyordu. İkisi adeta birleşmişti; bir kılıç dansı hortumunda ilerlerken kol kola girmiş birbirlerinden destek alarak denge sağlıyorlardı.</p>

  <p class="block">Siyah ve sarı, uzun ve gür saçları adım attıkça dalgalanıyordu; minimum irtibatı koruyor, ikisi de birbirinden bağımsız olarak hamlelerinin açısını değiştiriyor, yine de birbirlerinin hareket seçimlerinde kusursuz bir denge sağlıyorlardı.</p>

  <p class="block">Bir tanesi çevreyi dolaşıp aşağı doğru ilerledi; ona en yakın yerde bulunan orklar da aynı şekilde karşılık verdi. Ama öncü elf, -Drizzt onların yüzey elfleri olduğunu fark etmişti-partneri uçarak savunma hattının üzerine gelirken, onların yanından geçip gitmişti. Orklar çığlık atıp yere düşüyordu; daha fazlası ise onları sıkıştırmaya çalışıyordu. Onlar da düştü.</p>

  <p class="block">Avcı, kendini bu harika gösteriden, daha önce tanık olduğu herhangi bir şeyden daha zarif olan bu danstan soyutlamaya zorladı. Dikkatinin dağılmasını istemediğinden, dönen çifte özellikle arkasını döndü ve birden, anlaşılır bir şekilde kaçma arzusuyla dolan en yakındaki orklara doğru saldırıya geçti.</p>

  <p class="block">Bir kaçını yakalayıp kılıçtan geçirdi; geriye kalanları havadan gelen saldırıyla inliyordu. Tehlike geçmiş, savaş kazanılmıştı. Drow, yüzünü tanımadığı müttefiklerine döndü ve palalarından biriyle onları selamladı.</p>

  <p class="block">İçlerinden erkek olanı sürekli nefes alıp veriyor ama sakince gü-lümsüyordu; o da selama, kanlı kılıcıyla, aynı şekilde karşılık vermişti.</p>

  <p class="block">Ve basit bir lafla neredeyse drowun yere kapaklanmasını sağlamıştı: “Yeniden merhaba Drizzt Do’Urden.”</p>

  <h1 id="sigil_toc_id_7">ZAMANIN SINIRLARININ ÖTESİNDE</h1>

  <p class="block">“Kalenizden bahsedildiğini duymuştum,” dedi Nanfoodle, Nikwillig’e.</p>

  <p class="block">Cüce, Battlehammer kalesini ziyarete gelip Bekçi Vadisi’nde bir taşın üzerinde oturan, sevgili dostuyla karşılaştığında</p>

  <p class="block">Mithril Salonu’nun batı kapısının dışında dolanıyordu.</p>

  <p class="block">“Benim arkadaşım Tred şu anda orada,” diye belirtti Nikwillig. “Onun için endişeleniyorsun,” diye açıkladı cüce.</p>

  <p class="block">Kahkahalar arasında “Tred için mi?” diye bir cevap geldi, “Yok canım, alakası yok, ben Nikwillig, küçük adam, sen kimsin?”</p>

  <p class="block">“Nanfoodle Busvvilligan sizin hizmetinizdedir sevgili cüce,” diye cevapladı gnom nazik bir selamlamayla, “Tıpkı senin gibi bir Mithril Salonu ziyaretçisiyim.”</p>

  <p class="block">“Gümüşay’dan mı geliyorsun?”</p>

  <p class="block">“Mirabar’dan,” diye yanıtladı Nanfoodle, “Marki Elastul’un baş simyacısıyım.”</p>

  <p class="block">“Simyacı mı?” diye tekrarladı Nikwillig; ses tonundan bu sanata pek de değer vermediği anlaşılıyordu, “Peki, bu uzak diyarlarda bir simyacının ne işi var?”</p>

  <p class="block">Bu soru Nanfoodle’ın kafasında tehlike çanları çaldı ve belki de bu kadar açık sözlü davranmaması, asıl mesleğini açıklamaması gerektiğini düşündü. Torgar ve Mirabar Tı diğer cüceler onun konumunu biliyordu ama bu bilgiyi herkese vermesi gerekir miydi?</p>

  <p class="block">“Marki’niz bir savaş danışmanı gönderse daha iyi olurdu diye düşünüyorum,” diye ekledi cüce.</p>

  <p class="block">“Evet ama Mithril Salonu’nun savaşta olduğunu bilmiyorduk,” diye cevapladı Nanfoodle ve tesadüfen, tam da o anda, başka bir cücenin heyecan verici tezahüratlarının eşlik ettiği borular ötmeye başladı. “Buraya, Mirabar cücelerinin göçünü takip ederek, Asa Taşıyıcısı ile birlikte geldim.”</p>

  <p class="block">“Bunu duydum,” dedi Nikwillig. Arkasındaki uçuruma dönüp başını salladı, “Bildiğim kadarıyla Torgar ve arkadaşları orada; yukarıda.”</p>

  <p class="block">“Artık Mirabar’a ait olmasalar da Mirabar’ın kendileriyle gurur duymasını sağlıyorlar.” “Onları geri dönmeye ikna etmek için geldin, öyle değil mi?” Nanfoodle başını salladı.</p>

  <p class="block">“Onları kontrol etmeye,” diye cevapladı cüce, “Yolculuklarının iyi geçtiğini ve doğru düzgün ağırlandıklarını görmeye geldim. Yeniden kurulması gereken köprüler var; bu düşmanlığın ne Mirabar’a ne de Mithril Salonu’na faydası dokunur.”</p>

  <p class="block">Nanfoodle ağzından çıkan bu sözlere inanmayı ne kadar da çok isterdi!</p>

  <p class="block">“Öyle mi?” diye mırıldandı Nikwillig, “O zaman endişelenecek hiçbir şey yok. Dünyada Kral Bruneor ve halkından daha iyi bir ev sahibi yoktur; tabii Felbarr Kalesi’ne ve Kral Emerus Warcrown’un sarayına gidilmediği sürece…” “Sana ve arkadaşına iyi davrandılar mı?”</p>

  <p class="block">“Kral Bruenor’un nasıl yaralandığını sanıyorsun aptal?” diye sordu Nikwillig. “Bana ve Tred’e saldıran ork ve dev çetesiyle savaşıyordu. Onlara bunu ödettik; gerçekten… Gerçi sonradan ork sayısı çok arttı. Hey, Bruenor Battlehammer’dan daha iyi bir arkadaş yoktur.”</p>

  <p class="block">“Kralınız bu saldırıya nasıl bir karşılık verecek?” diye sordu Nanfoodle; onun cevabını gerçekten merak ediyordu. Cüce, kendi ırkının arasındaki bağın her zaman bilincinde olmuştu, üstelik Marki Elastul ve danışmanlarını Torgar Hammerstriker’a yanlış davranabiliyor oldukları konusunda da uyaran yine oydu. Bu Felbarr Kalesi cücesinin, kendilerine rakip olduğu aşikar olan, Mithral Salonu kalesinin en yakınındaki bu yaratığın Kral Bruenor ve halkı hakkında böylesi övgü dolu konuşması Nanfoodle’ı etkilemişti.</p>

  <p class="block">Cüce, Tred’in orada savaşıyor ve kendine ait bile olmayan bir krallık için hayatını tehlikeye atıyor olduğunu düşünerek, gözlerini uçuruma dikti. Torgar ve Shingles McRuff da oradaydı; sahip olabilecekleri tüm öfkeyle Mirabar’ı savunmak için savaşıyorlardı.</p>

  <p class="block">Nanfoodle başka bir soru sormaya yeltendi ama cüce birden neşelenmiş, onun varlığını bile unutmuştu. Nikwillig aşağı atlamış ve uzun bir elbise giyen bir cüceyi durdurmak için harekete geçmişti.</p>

  <p class="block">“Kral Bruenor’dan ne haber?” diye sordu Nikwillig, “Onun ya-nındaydm öyle değil mi?”</p>

  <p class="block">Yaşça genç ama bitkin ve tükenmiş gözüken cüce omuzlarını dikleştirdi, giysisini düzeltti ve kahverengi sakalını beline soktu.</p>

  <p class="block">“Yeniden merhaba Felbarr Kalesi’nden Nikwillig,” dedi.</p>

  <p class="block">Gnomu ileri iterek “Bu yeni arkadaş Nanfoodle,” diye onları tanıştırdı Nikwillig.</p>

  <p class="block">“Mirabar’dan, evet,” diye cevapladı cüce ve Nanfoodle’ın küçük elini tüm gücüyle kavrayıp sıktı; “Cordio Muffinhead hizmetinizdedir.”</p>

  <p class="block">“Moradin rahibi,” diye açıkladı gnom ve Cordio içten bir selam verdi.</p>

  <p class="block">“Ve evet; Kral Bruenor’un yanından geliyorum. Başka pek çok cüceyle birlikte büyülü enerjimizi ona harcadık.” “Kazanmak için mi?” diye sordu Nikwillig.</p>

  <p class="block">“Öyle sanıyorduk,” diye açıkladı umutsuz rahip, “Kral Bruenor bugün bazı sözcükler mırıldanmıştı ve yardımımızla bize geri döneceğini umuyorduk. Fakat o, babasını ve babasının babasını çağırıyor; onları gölgeye karşı uyarıyordu.” “Gölge mi?” diye sordu Nanfoodle.</p>

  <p class="block">“Gölge ejderhası, sanırım,” diye ekledi Cordio.</p>

  <p class="block">“Kral Bruenor onu eskiden görürdü,” diye açıkladı Nikwillig, “Çok eskiden; Battlehammer Klanı, Mithril Salonu’ndan kovulup Buzyeli Vadisi’ne yerleşmeden…”</p>

  <p class="block">“Benim doğduğum yer,” dedi Cordio, “Kral Bruenor, Mithril Sa-lonu’nu geri alıncaya kadar onun varlığından bile haberdar değildim. Ne savaştı ama! Savaş boyu oradaydım; tüm klandaki en iyi genç savaşçı olan Dagnabbit’in tam yanında yer alıyordum.”</p>

  <p class="block">“Dagnabbit, Shallows’ta düştü,” diye açıkladı Nikwillig, Nanfoodle’a ve gnom Cordio’yu saygıyla selamladı.</p>

  <p class="block">“O acı günde iyi bir arkadaşı kaybettim,” diye itiraf etti Cordio, “Ama orklarla savaşırken öldü; hiçbir cüce daha iyi bir ölme şekli hayal edemez.”</p>

  <p class="block">Cordio dönüp üzerinde bulundukları düz taştan ayrıldı.</p>

  <p class="block">Bölgede, hem ip merdivenlerin tepesindeki Banak Brawnanvil ve ekibine hem de Bekçi Vadisi’ni savunmak için kazılar yapan batıdaki bir birliğe, malzeme sağlayan başka pek çok cüce vardı.</p>

  <p class="block">“Bu toprakların uzun ve kanlı bir tarihi var,” diye belirtti Cordio; “Çok fazla cüce öldü.”</p>

  <p class="block">“Onlardan daha çok ork öldü,” diye hatırlattı Nanfoodle, “ve de goblin…”</p>

  <p class="block">Bu bitkin rahibin gülümsemesine neden olmuş ve Nikwillig tüm içtenliğiyle Cordio’nun omzunu sıvazlamıştı. “Mithril Salonu en çok cüceyi tam da senin oturduğun yerde kaybetti,” diye açıkladı Cordio, Nanfoodle’a. “Drowa karşı yapılan savaşta mı?” diye sordu Nikwillig.</p>

  <p class="block">“Yok canım,” diye cevapladı rahip, “Ondan çok daha önce; benim babamın babasının babasının yaşadığı dönemden de önce; Gandalug henüz küçük bir çocukken…”</p>

  <p class="block">Bu sözler Cordio’nun her iki dinleyicisinin de gözlerinin fal taşı gibi açılmasına neden olmuştu.</p>

  <p class="block">Gandalug Battlehammer, Mirabar, Felbarr Kalesi ve kuzeydeki tüm topraklarda bir efsane olmuştu.</p>

  <p class="block">Bundan yüzyıllar önce Mithril Salonu’nun gururlu ve saygıdeğer Kralı o idi ama Mezoberranzan’ın Baş Matronu Baenre’nin yaptığı büyüyle yaralanıp hapse atılmıştı. On yıl önce, drow, Mithril Sa-lonu’na karşı geldiğinde, Bruenor, Baenre’yi öldürmüş ve</p>

  <p class="block">Gandalug’u serbest bırakmıştı. Sonra da, Mithril Salonu’nu geri dönen atalarına bırakarak, yüzyıllardır yaşadığı yer olan</p>

  <p class="block">Buzyeli Vadisi’ne geri dönmüştü.</p>

  <p class="block">“Gandalug bana o zamanlardan o kadar çok bahsetti ki,” diye devam etti Cordio Muffmhead; gri gözleri uzayın ve zamanın ötesine bakıyor gibiydi. “Benimle burada; Bekçi Vadisi’nde yürürdü.</p>

  <p class="block">Burası onun çocukluğunda bir vadi değildi; bütün bölge…” Sustu ve kısa kollarıyla vadideki kayaları gösterdi: “Burası Mithril Salonu’nun ana girişiydi; o zamanlar bir tiyatroyu andırırdı!</p>

  <p class="block">Harika kuleleri vardı…” Güldü ve Bekçi Vadisi’ndeki dikili taşları işaret etti. “Her biri oymalarla süslenmişti; bilirsiniz ya! Muhteşem oymalar… Eski zamanların Mithril Salonu’na bile uzanan savaşları… Artık onları göremezsiniz; rüzgarlar onları alıp götürdü ve zamanın da ötesine dağıttı.</p>

  <p class="block">“Ölüler gibi, biliyor musun? Biz onları artık hatırlamaya başlamadığımızda dağılıp yok oluyorlar,”</p>

  <p class="block">Cordio elinde olmadan kıkırdadı ve “Gandalug ya da Dagnabbit’in de başına aynı şeyin gelmesine izin veremem.”</p>

  <p class="block">Nanfoodle sessizce oturdu; sözlerinin Nikwillig üzerinde yarattığı etkiyi düşünerek dünyanın en sıra dışı cücesine bakıyordu. Aralarındaki bağ cüceyi derinden etkilemişti. Bir cücenin el sıkışı kadar kuvvetli ya da cücelerin kutsal saydığı bal likörü kadar değerliydi.</p>

  <p class="block">Nikwillig, Bekçi Vadisi kadar büyük bir yerin nasıl tamamen yı-kılabilmiş olduğunu araştırıyordu ve etrafa bakarken</p>

  <p class="block">Nanfoodle’in en çok dikkatini çeken moloz ve taşların eksikliği olmuştu.</p>

  <p class="block">“Uçan ejderhalar mı?” diye sordu Nikwillig ve Nanfoodle, Cordio daha ağzını bile açamadan “Hayır,” diye cevapladı. “Buranın aşağısında tünelleri var,” diye açıkladı Nanfoodle, “Madenleri… Üstelik sıcak havaya maruz kalıyorlar.” Yıllardır tünellerde çalışan cücelere ‘sıcak hava’ ve sıkışan gazın yaratacağı tehlikeleri veya olası felaketleri açıklaması gerekmiyordu. Her cüce tünellerde veya Karanlıkaltı’nm derinliklerinde oluşabilecek tehlikeler; goblinler, canavarlar, drowlar ve gölge ejderhaları hakkında saatlerce konuşabilirdi. Gerçi çekiç veya baltayla alt edemeyecekleri bir katil olduğundan, pek azı ‘sıcak ha-va’dan bahsederdi.</p>

  <p class="block">Nanfoodle, Bekçi Vadisi’nde olan felaketin boyutunu sadece hayal edebilirdi. O kadar kısa bir zamanda oraya ulaşabildiğine ve ancak iş işten geçtikten sonra varlığının farkına varılabildiğine göre oldukça kuvvetli bir sıcak hava dalgası olmalıydı. Cüce o son anlarda yaşanan çılgınlığı gözünün önüne getirebiliyordu. Belki de cüceler görünmez düşmanın varlığını son anda tespit etmişti. Ani bir esinti şeklinde turuncu bir ateş gibi olan patlama, taşları paramparça etmişti; Bekçi Vadisi’nin tüm çevresi kaya döküntüleriyle doluydu. Onların nasıl oluştuğu konusunda Nanfoodle’ın daha iyi bir fikri vardı.</p>

  <p class="block">“Şu anda Bekçi Vadisi’nin aşağısında tek bir maden bile yok,” diye belirtti Cordio Muffınhead, “Yüzyıllar önce onları kapattık. Güzelce mühürledik!”</p>

  <p class="block">Nanfoodle başını sallayarak onayladı. Oraya gitmeden önce Mithril Salonun’daki, demir ocaklarıyla dolu olan ve maden ocaklarından çıkarılan cevherleri taşıyan arabalar için yüzlerce girişi bulunan Altşehrin etrafında dolaşmıştı. Aşağısı eski ve yeni dehlizlerle doluydu ve Nanfoodle onları gözünün önüne getirirken Mithril Salonu’nun, batı kapısının hem aşağının hem yukarının en batıda bulunan noktası olduğunu fark etti.</p>

  <p class="block">Kuzeydeki uçurumdan yükselen yeni çığlıklar ve savaş sesleriyle düşünceleri dağılmıştı. Cordio Muffınhead oraya bakıp derin bir iç geçirmişti.</p>

  <p class="block">“Gidip dinlenmeliyim,” diye belirtti, “Korkarım yakında güçlerime ihtiyacımız olacak.” “Lanet olası orklar!” diye mırıldandı Nikwillig.</p>

  <p class="block">Nanfoodle, Felbarr cücesini bir süre süzdükten sonra kapıya doğru yönelip Mithril Salonu’na girdi.</p>

  <p class="block">Akşehir’e ve dehlizlere doğru ilerliyor, Cordio’nun anlattığı hikâyelerin ışığında onları tekrar görmek istiyordu.</p>

  <p class="block">Regis, Torgar Hammerstriker’ın kendisini bekliyor olduğunu görünce şaşırmıştı. “Merhaba Vekil,” dedi Mirabar’h cüce ve hafifçe eğilerek onu selamladı.</p>

  <p class="block">“Savaş iyi gidiyor mu?”</p>

  <p class="block">Torgar omuz silkip cevapladı; “Orklar pek de yolumuza çıkmıyor. Daha çok savunmalarımızı devirip, daha derinleri kazmamızı engellemek istiyorlar; yani ben böyle düşünüyorum.”</p>

  <p class="block">“Bir yandan da müttefiklerini getiriyorlar,” diye ekledi Regis ve Torgar başıyla onayladı. “Dev gruplarının bu tarafa ilerlediği gözlemlendi.”</p>

  <p class="block">“Böyle bir durumda aşağı inmiş olmana şaşırdım.”</p>

  <p class="block">“Sadece bir süreliğine,” dedi Torgar; “Sadece seninle yalnız konuşabilmek için. Karanlık çöktüğünde benim Mirabar cücelerini Banak’ın sol taarruzuna götüreceğim. Sıradağın altındaki tünelleri koruyacağız.”</p>

  <p class="block">“Arka tarafı, Bekçi Vadisi’nin batı ucunu, elimizden geldiğince koruduk,” diye açıkladı Regis.</p>

  <p class="block">“Mithril Salonu’ndaki işçiler dışındaki bütün cüceler sınırlarda duruyor ama hepsini dışarıya göndere-bilmem mümkün değil. Nesme’de sorun olduğunu öğrendik; güney batımıza pek de uzak değil, üstelik orada bu madenlerle birleşen tüneller var.”</p>

  <p class="block">“Ne pahasına olursa olsun Salon’u koru,” dedi Torgar, “Gerekirse dışarıda olanlar da yeniden içeri girecektir.” Regis, onun bu sözlerine içten bir gülümsemeyle karşılık verdi; kararlarının onaylanması onu gerçekten memnun etmişti. Bruenor’un yokluğunda Mithril Salonu’nun gerçek liderlerinin gözü kara Battlehammer cüceleri olduğunu ve onların onaylamadığı hiçbir şeyi yapamayacağını bilse de bu vekillik işi onun üzerinde baskı oluşturmuştu.</p>

  <p class="block">“Ve senin Salon’unun nasıl korunacağı hakkında konuşmak üzere buraya; senin yanma geldim,” diyerek sözlerine devam etti Torgar, “Bana, Mirabar’dan gelen başka ziyaretçilerin olduğu söylendi.”</p>

  <p class="block">“Asa Taşıyıcısı ve yoldaşı bir gnom,” diye doğruladı Regis.</p>

  <p class="block">“O halkın çoğu iyidir,” dedi Torgar, “Fakat Mirabar’ın çok zor durumda olduğunu ve benimle beraber halkımın çoğunun orayı terk ettiğini aklından çıkarma. Nanfoodle akıllıdır ve Shoudra’nın güçlü büyüleri vardır.”</p>

  <p class="block">“Onların burayı kontrol etmek amacıyla mı gönderildiğini söylüyorsun?”</p>

  <p class="block">“Bilmiyorum,” diye itiraf etti Torgar. “Ama Catti-brie’den buraya geldiklerini öğrendiğim zaman, ilk aklıma gelen ikisinin de izlenmesi gerektiği oldu.”</p>

  <p class="block">“Uzaktan,” diye onayladı Regis ve Torgar bir kez daha başını salladı.</p>

  <p class="block">“Her ne düşünüyorsan en iyisi odur Vekil Regis,” dedi ve buçukluk kendisine yönelen bu sıfat karşısında ürperdi. “Doğrudan sana gelmenin ve düşündüklerimi anlatmanın en iyisi olduğunu düşündüm.”</p>

  <p class="block">Regis, “Bunu takdir ediyorum Torgar,” diye çabucak yanıtladı. “Tahmininden de çok. Sen ve Mirabar Tı ekibin kendinizi zaten Salon’a kanıtladınız ve Bruenor’un, uyandığı zaman, size söyleyecek çok şeyi olduğunu düşünüyorum. Ne de olsa klanının yeni üyeleriyle birebir tanışmak isteyecektir.”</p>

  <p class="block">Regis, Torgar’ın kıllı yüzündeki gülümsemeyi gördüğü zaman güzel bir konuşma yapmış olduğunu anlamıştı. Cüce başını- salladı ve eğilip onu selamladıktan sonra, Regis’i ona yaptığı uyarıyı düşünürken bırakıp oradan ayrıldı. Shoudra ve Nanfoodle konusunda ne yapılmalıydı? Regis onlarla yaptığı toplantı sırasında içtenlik ve sevgiyle karşılanmıştı ve kesinlikle makul tiplere benziyorlardı. Fakat Mithril Salonu Vekili onlardan bir zarar gelebileceği ihtimalini yok sayamazdı; özellikle de bu zarar Battlehammer Klam’nın sonu olabilecekken…</p>

  <p class="block">Shoudra Stargleam, Altşehrin odalarında ilerleyen Nanfoodle’a yetiştiğinde “Buraya tek başına gelmediğini unutmamalısın,” dedi.</p>

  <p class="block">Çekiç sesleri çevrelerinde yankılanıyor ve dayanılmayacak kadar sıcak olan hava etrafı kaplıyordu; bütün ocaklar yanıyor; bütün örsler kullanılıyordu. Yanlarındaki bileği taşlan durmaksızın dönüyor; silahlar birbiri ardına yapılıyor ve orklarla savaşan birliklere gönderilebilmek için uçları iyice bileniyordu.</p>

  <p class="block">“Tamamen kendi hallerindeler,” dedi gnom; tünel boyunca attığı her adımı takip eden iki cüceden bahsediyordu. Nanfoodle yüzündeki teri sildi ve üzerindeki kırmızı cüppeyi çıkarıp koluna dolamaya başladı. Elbisesindeki is lekesini fark eden gnom yüzünü buruşturdu; giysiyi temizledi ve onu ters yüz edip kahverengi tarafını çevirdi. “Başka ne bekliyorduk ki?”</p>

  <p class="block">“Haklısın,” dedi Shoudra, “Kesinlikle bize olan davranışlarından şikayetçi değilim. Vekil Regis iyi bir ev sahibi. Fakat planlarımız doğrultusunda ilerleyeceksek biraz büyüye ihtiyacımız olabilir.</p>

  <p class="block">Oldukça kolay olacak.”</p>

  <p class="block">Nanfoodle’in asık suratını gören Asa Taşıyıcısı gözlerini kıstı.</p>

  <p class="block">Omuz silken cüce yoluna devam etti; Shoudra da onun arkasından ilerliyordu.</p>

  <p class="block">“Neden burası?” diye sordu kadın, “Ayrılmış cevherlerin teslimatı için kullanılan aşağıdaki transfer odaları işimize daha çok yaramaz mıydı?”</p>

  <p class="block">Nanfoodle’in yüzü hâlâ asıktı ve adımlarını hızlandırmıştı.</p>

  <p class="block">“Belki de buraya; Mithril Salonu’na neden geldiğimizi unuttun?” diye apaçık sordu Shoudra. “Hiçbir şeyi unutmadım,” diye lafı yapıştırdı Nanfoodle.</p>

  <p class="block">“O halde her şeyi yeniden düşünüyorsun?”</p>

  <p class="block">“Mithril Salonu halkının Torgar ve diğerlerine nasıl davrandığını gördün mü?”</p>

  <p class="block">“Regis’in savaşçılara ihtiyacı var,” diye cevapladı Shoudra, “Torgar bu iş için uygun birisi.”</p>

  <p class="block">Nanfoodle durup kadına sert bir bakış attı.</p>

  <p class="block">Asa Taşıyıcısı çaresizce gülümsedi. Gnomun haklı olduğunu elbette biliyordu. Torgar ve diğer Mirabar cüceleri davayı haklı çıkarıyordu; son derece hayati rol oynuyorlardı ve bu hayati rol Nanfoodle’in sözlerinin doğruluğunu kanıtlıyordu. Bruenor Klanı, Mirabar’lı cüceleri sorgusuz sualsiz kendi aralarına almıştı. Özellikle de böylesi tehlikeli zamanlarda bu hiç de azımsanacak bir şey değildi.</p>

  <p class="block">Nanfoodle yeniden yürümeye başladığında “Mithril Salonu’na yaptığın ziyaret sırasında bir arkadaş edindiğini duydum,” diye belirtti kadın.</p>

  <p class="block">“Felbarr Kalesi ‘nden Nikwillig. Orası, hiç şüphesiz, Mithril Salonu’na olduğu kadar Mirabar’a da düşman olan bir yer,” diye açıkladı gnom, “Onun hikâyesini dinledin mi?”</p>

  <p class="block">“Bruenor onların intikamını alırken düştü diyeceksin, öyle değil mi?” diye tahminde bulundu Shoudra; aslında hikâyeyi biliyordu.</p>

  <p class="block">Önünde içi parşömen kağıtlarıyla dolu bir güvercin evinin olduğu taş ve tahtadan yapılmış büyük masanın yanma gelmişlerdi. Nanfoodle eğildi, talimatları okudu ve bir harita çıkarıp eğimli masanın üzerine yaydı. Haritayı çabucak inceledi, hayal kırıklığına uğramış bir şekilde iç geçirdi ve eğilip başka bir harita aldı.</p>

  <p class="block">“Hiç kimse onlardan daha iyi balta yapamaz ama bu cüceler haritaları tasnif etmekten aciz!” diye şikayet etti. Shoudra elini onun omzuna koydu ve kendisiyle ilgilenmesini sağladı.</p>

  <p class="block">“Gözlendiğimizin farkındasın değil mi?” dedi kadın. “Tabii ki.” “O halde ne yaptığını sanıyorsun?”</p>

  <p class="block">Nanfoodle ikinci haritayı birincinin üzerine yaydı.</p>

  <p class="block">“Battlehammer Klanı’yla ilgili sorunumuzda nasıl bir yardımım dokunabileceğini anlamaya çalışıyorum,” dedi gnom. Shoudra elini onun omzundan çekip haritanın tam ortasına koydu.</p>

  <p class="block">“Bruenor, Felbarr cüceleri için savaştı” diye cevapladı gnom, “Bruenor’un ta kendisi! İntikam için savaşıyordu. Marki Elastul böyle bir şeyi düşünebilir mi?” “Bizim görevimiz yargılamak mı?” “Değil mi?”</p>

  <p class="block">Shoudra küçük arkadaşına baktı ya da bakmaya çalıştı; işin aslı, görevlerini savunmak zordu.</p>

  <p class="block">Nanfoodle’in simya iksirlerini kullanarak Battlehammer Klanı’nın kullandığı Mithril Salonu cevherlerinin büyük bir kısmını yok etmeye gelmişlerdi. Mithril Salonu’nun kuzeyli tüccarlar üzerindeki saygınlığını azaltacak ve böylece Mirabar ticaret savaşında öne geçmiş olacaktı.</p>

  <p class="block">“İkimiz ne kadar aşağılık insanlarız Shoudra?” diye sordu Nanfoodle, “Marki bana iyi para ödüyor, bu doğru; fakat hissettiklerimi nasıl görmezlikten gelebilirim ki? Bu cüceler, en başından beri, adil davranıyor. Torgar’ı ve hep kafasının dikine giden Felbarr Tıları tüm içtenlikleriyle bağırlarına bastılar.” “Cüceye karşı cüce,” diye şüpheli bir ses tonuyla cevapladı.</p>

  <p class="block">“Ve cüceye karşı gnom ve Asa Taşıyıcısı,” diye karşı çıktı Nanfoodle. “Elastul’un Kral Bruenor’u nasıl karşıladığını düşün ve bizimkiyle karşılaştır.”</p>

  <p class="block">“Torgar Hammerstriker gibi konuşmaya başladın,” dedi uzun boylu, güzel kadın. “TorgarTa aranda bir fikir ayrılığı yoktu.”</p>

  <p class="block">“Kral Bruenor’u karşılama şekliyle ilgili hiçbir sorunum yoktu, doğru,” diye onayladı Shoudra, “Ama ya Mirabar’ı terk edişi? İşte o konuda uyuşmuyoruz Nanfoodle. Bizi ağırlama şekillerinden çok memnunum, buna şüphen olmasın ve</p>

  <p class="block">Bruenor’a ya da klanına kötü niyet beslemiyorum ama ben her şeyden önce Mirabar’ın Asa Taşıyıcısı’yım ve ona sadık kalmalıyım.”</p>

  <p class="block">“Benden onların metallerini zehirlememi isteme,” diye yalvardı Nanfoodle, “Şimdi olmaz… Sana yalvarıyorum…” Shoudra ona birkaç dakika bakıp elini haritadan çekerek arkasını döndü.</p>

  <p class="block">“Hayır, tabii ki hayır,” diye onayladı kadın ve Nanfoodle rahatlayarak derin bir iç çekti. “Bizim yapacaklarımız onlara ticari alanda zarar vermekten öte bir şey olmayacak ama o iğrenç orklarla dövüşüyor olan pek çoğunun hayatına mal olabilir. Şüphesiz Elastul görevi iptal etme kararımızı onaylayacaktır, en azından şimdilik…”</p>

  <p class="block">Nanfoodle başını sallayıp gülümsedi ama Shoudra, yüzündeki ifadeden onun da, kendisi gibi bu son söylenenlere inanmıyor olduğunu anlamıştı. Shoudra, Marki Elastul’un madenlere saldırma konusunda ısrarcı davranacağını; özellikle de bunun Mithril Salonu için daha büyük bir felaket yaratabileceğini düşünürse bunu daha da çok isteyeceğini biliyor ve bunu bilmek canını yakıyordu.</p>

  <p class="block">“O halde bana ne aradığını ve planının ne olduğunu söyle,” dedi gnoma ve omzunun üzerinden haritaya doğru baktı; bir bakışla onun Mithril Salonu’nun batı kesimini; Bekçi Vadisi’nin kapısını ve tünelleri gösterdiğini anlamıştı.</p>

  <p class="block">“Henüz bilmiyorum,” diye itiraf etti Nanfoodle, “Fakat ne yapabileceksem yapacağım ve uzmanlığımı bu uğurda kullanmamı sağlayacak bir yol bulmaya çalışacağım.”</p>

  <p class="block">“Kral Bruenor’dan daha iyi bir teklif mi bekliyorsun?” diye sordu Shoudra çarpık bir gülümsemeyle.</p>

  <p class="block">Nanfoodle onun surat ifadesini fark edinceye kadar itiraz etmeye yeltenmişti.</p>

  <p class="block">“Sadece birkaç gündür buradayım ve şimdiden, benim evim Mirabar değil de Mithril Salonu’ymuş gibi hissediyorum,” diye itiraf etti.</p>

  <p class="block">Shoudra karşı çıkmamıştı. Gerçi kadın buraya o kadar da vurulmamıştı; bütün topraklar yer altındaydı ama gnomun hislerini kesinlikle anlıyordu.</p>

  <p class="block">“Bu işte bana yardımcı olmalısın,” dedi Nanfoodle, yeniden haritaya bakarken. “Büyüyle birleşecek olan yeteneklerinin, bu karanlık zamanlarında, Battlehammer Klanı’na çok faydası dokunabilir.”</p>

  <p class="block">Shoudra, kendine rağmen, yine karşı gelmemişti.</p>

  <p class="block">Tükenmiş ve bedeninde ilgilenilmesi gereken yeni yaralar oluşmuş olan Catti-brie, o gece, babasının yanına koşturan rahiplerin gürültüsünü duyduğunda Mithril Salonu’na daha yeni dönmüştü. Kadın, pelerinini, yayını ve hatta kılıcının takılı olduğu kemeri koridorun ortasına bırakıp babasının, etrafı rahipler ve Pikel Bouldershoulder tarafından kuşatılmış, yatağına koşmuştu. Hepsi anlaşılmaz bir şeyler söylüyor ve ellerini sırayla Bruenor’un göğsüne koyup iyileştirici büyüler yapıyordu.</p>

  <p class="block">Tüm bunlar olurken Bruenor az da olsa kıpırdanmış, hatta ök-sürmüş ama çabucak komadaki haline geri dönmüştü. En yüksek kademedeki iki rahip, Cordio Muffınhead ve Stumpet Rakingclaw, Bruenor’u incelemiş sonra etraflarına bakıp gururla başlarını sallamıştı. Başka bir olası felaketi engellemiş, Bruenor’u bir kez daha ölümün kıyısından döndürmüşlerdi.</p>

  <p class="block">Catti-brie yataktaki babasından çok onun çevresindeki rahiplere bakıyordu. Tükenmişlikleri yüzlerinden açıkça okunan rahiplerin bir kısmı Bruenor’un yatağının ucuna eğilmişti; başka bir büyü daha yapmış olmalarına rağmen hiçbiri, daima mutlu gözüken Pikel bile, memnun gözükmüyordu. Sonra hepsi dışarı çıkmaya başladı; çoğu Catti-brie’nin yanından geçerken kadının omzunu okşuyordu.</p>

  <p class="block">Catti-brie ile odada yalnız kaldıklarında “Her gün onu görmeye geliyoruz,” diye belirtti Cordio Muffinhead.</p>

  <p class="block">Catti-brie babasının yanına gidip yatağın yanında diz çöktü. Elini sıkıca tutup göğsüne bastırdı.</p>

  <p class="block">Ne kadar da soğuktu; sanki bütün enerjisi ve yaşamı hiçliğe dönüşmüş gibiydi. Bir yığın mumla ve insanın içini ısıtan mobilyalarla dolu odaya gelişigüzel bir bakış attı ve buranın Shallows’taki yıkık VVithergoo kulesinin kalıntıları altındaki dar, karanlık ve nemli tünellerden ne kadar farklı olduğunu kendine hatırlatmaya çalıştı. Daha rahat ve havadar olduğu, daha iyi aydınlatıldığı kesindi ama Catti-brie’ye ikisi arasında çok bir fark varmış gibi gelmiyordu. Genç kadın ne mobilyayla ne de ışıkla ilgileniyordu; aklı hep odanın ortasında kımıltısız yatan figürdeydi.</p>

  <p class="block">Ona bakarken Catti-brie ölüm döşeğinde yatan başka bir arkadaşını anımsamıştı. Batıda; Kılıç Sahili’nde, içlerinde kendisinin de olduğu bir grup, Drizzt’i, aynen bu şekilde, odanın bir ucunda, yatarken bulmuştu; LeTorinel -elflerin en trajik olanı Ellifain-ile ölümcül yaralar almış, birbirlerinin üstünde uzanmışlardı. Drizzt ona kendisi yerine Ellifain’i kurtarması için yalvarmıştı; ellerindeki tek büyülü iksiri kendi yaralarım değil elfınkileri iyileştirmek için kullanmalıydılar.</p>

  <p class="block">Bu karara karşı çıkan Bruenor olmuştu ve böylece Drizzt kurtulmuştu. Yine de, Catti-brie ve diğerleri karar aşamasında zorlanmış, kişisel ihtiyaçlarını ve en hayırlı olanı düşünerek hareket etmişlerdi. Neyse ki ikisi de doğru kararı vermişti. Peki, ama şimdi ne olacaktı? Kişisel, hatta bencil kararları ve arzuları herkes için en iyi olanı yapmalarını engellerse ne olacaktı?</p>

  <p class="block">Rahiplerin kahramanca davranışları Bruenor’un yaşamasını sağlıyordu; tabii buna yaşamak denilebilirse… Her gün, en az bir kez, onu ölümün kıyısından döndürebilmek için odasına dalıp en iyi tedavi büyülerini yapmaları gerekiyordu. “Gitmene izin mi vermeliyiz?” diye sordu kadın Bruenor’a sessizce.</p>

  <p class="block">“Sen ne dedin?” diye sordu Cordio, telaşla kadının yanına gelirken.</p>

  <p class="block">Catti-brie cüceye bakıp endişeli ifadesini inceledi; güldü ve “Hiçbir şey Cordio. Sadece babama sesleniyordum,” dedi. Babasının grileşmiş yüzüne tekrar bakıp “Ama o beni duymuyor,” diye ekledi.</p>

  <p class="block">“Senin burada olduğunu biliyor,” diye fısıldadı cüce ve ellerini kadının omzuna koydu; gücünü ona sunuyordu. “Duyuyor mu? Ben öyle düşünmüyorum,” diye cevapladı Catti-brie. “Belki de sorun buradadır. Tüm inancını ve umudunu kayıp mı ettin?” diye sordu Bruenor’a, “Benim, Wulfgar’ın, Regis’in ve Drizzt’in öldüğünü; hepimizin öldüğünü mü düşünüyorsun? Orkların Shallows’ta zafer kazandığını sanıyorsun, öyle değil mi?”</p>

  <p class="block">Bir süre daha Bruenor’a baktıktan sonra bakışlarını Cordio’ya çevirdi; adam ihtiyacı olan bütün güveni ona sunuyordu. “O iyi mi?” diye bir ses yükseldi kapıdan. İkisi de başını çevirdi; Regis odaya giriyor, “Wulfgar arkasından kapıyı kapatıyordu.</p>

  <p class="block">Cordio onlara Bruenor’un iyi olduğunu söyledi, sonra da odadan ayrılmak üzere harekete geçti ama önce eğilip Catti-brie’yi selamlamış ve kadının yanağına bir öpücük kondurmuştu.</p>

  <p class="block">“Onunla konuşmaya devam et,” diye fısıldadı cüce.</p>

  <p class="block">Catti-brie, Bruenor’un elini bütün gücüyle sıktı ve tamamen adamın eline odaklandı; adamın karşılık vermesini, kendisinin varlığını hissettiğini gösteren en ufak bir işaret sunmasını istiyordu.</p>

  <p class="block">Hiçbir hareket yoktu. Sadece soğuk, ruhsuz bir beden…</p>

  <p class="block">Kadın derin bir nefes aldı, adamın elini tekrar sıktı ve kendini ayağa kalkmaya zorlayıp arkadaşlarını selamlamak üzere döndü.</p>

  <p class="block">“Yapmamız gereken bazı seçimler var,” dedi kadın; sesinin kararlı ve kendinden emin çıkması için çaba harcıyordu. Wulfgar meraklı gözlerle ona bakarken, Salon’da olup bitenlerden haberdar olan Regis sadece iç çekti.</p>

  <p class="block">“Rahipler gitgide daha da umutsuzluğa kapılıyor,” dedi adam.</p>

  <p class="block">Kendi sözleri canını yaksa da “Üstelik onlara başka yerlerde de, en az buradaki kadar ihtiyaç duyuluyor,” diye itiraf etti</p>

  <p class="block">Catti-brie. Zavallı Bruenor’a bir bakış daha attı; o kadar nadiren nefes alıyordu ki adamın göğsünün şişip indiğini bile göremiyordu. “İyileştirebilecek yaralılarımız var.”</p>

  <p class="block">“Krallarını bırakacaklarını mı sanıyorsun?” diye sordu Wulfgar; sesi bir parça öfke barındırıyordu.</p>

  <p class="block">“Bruenor, Mithril Salonu demek. Klanını buraya getirdi ve onların hayatta kalmasını sağladı. Ona sahip oldukları bütün kuvveti ve çok daha fazlasını borçlular.”</p>

  <p class="block">Catti-brie ağzını bile açamadan “Sence Bruenor bunu ister miydi?” diye sordu Regis. “Bütün rahipler, içinde bir damla can kalmışken onu hayatta tutmaya çalıştığından diğerlerinin acı çektiğini, hatta ölmek üzere olduğunu bilseydi bu onu pek de memnun etmezdi.”</p>

  <p class="block">“Bunları nasıl söylersin?” diye bağırdı Wulfgar. “Bruenor’un yaptığı onca şey…”</p>

  <p class="block">“Hiçbirimiz onu senden daha az seviyor değiliz,” diye araya girdi Catti-brie. Wulfgar’ın yanına gidip onları suçlarcasına üzerlerine yöneltilmiş olan parmaklarım itti ve kollarını ona dolayıp adamı kendisine çekmeden önce bir süre mücadele etti. “Ne ben, ne de Gümbürgöbek.”</p>

  <p class="block">Konuşmasını Wulfgar’a daha da sıkı sarılarak tamamladı; adam ona karşı koymamıştı.</p>

  <p class="block">“Hiçbirimiz onun yerini tutamayız,” diye belirtti Regis. “Ben Mithril Salonu’nun vekiliyim ama bunun tek sebebi</p>

  <p class="block">Bruenor adına konuşuyor olmamdır. Bruenor olmadan konuşamam… en azından Battlehammer Klanı’yla…”</p>

  <p class="block">“Bunu ne ben yapabilirim, ne de “Wulfgar ve Drizzt yapabilir,” diye onayladı Catti-brie; sonunda kollarının arasındaki vahşiyi bırakıp geri çekilmişti. “Mithril Salonu’nun kralı olarak yalnızca bir cüce hizmet edebilir; fakat Bruenor’un ailesi ve arkadaşları olan biz üçümüz onun halefinin kim olacağını söyleyebiliriz. İyi bir seçim yapmalıyız; bunu Bruenor’a borçluyuz.”</p>

  <p class="block">“Dagnabbit olabilirdi,” dedi Regis.</p>

  <p class="block">“Ya babası?” diye sordu Catti-brie; ne kadar bunu o başlatmış olsa da böyle korkunç bir tartışma yapıyor olduklarına inanamıyordu.</p>

  <p class="block">Regis başını salayıp cevapladı; “Dagna bu görevi üstlenmez; ne de olsa vekilharçlığını reddetmişti.</p>

  <p class="block">Onunla konuşabiliriz tabii ama pek ilgileneceğini sanmıyorum.”</p>

  <p class="block">“Kim o zaman?” diye sordu Wulfgar.</p>

  <p class="block">“Cordio Muffınhead Salon’daki cüceler için inanılmaz bir lider oldu,” diye belirtti Regis.</p>

  <p class="block">“Yalnızca aşağıdaki tünelleri kusursuzca savunmakla kalmadı aynı zamanda rahipleri de yaralılarla ve Bruenor’la ilgilenmeleri için bir düzene soktu.”</p>

  <p class="block">“Ama Cordio bir Battlehammer değil,” diye hatırlattı Catti-brie, “ve şimdiye kadar Mithril Salonu’na hiçbir rahip öncülük etmedi.”</p>

  <p class="block">“Brawnanviller en yakın kuzenleri,” dedi Wulfgar, “Üstelik hiç kimse Salon’un dışındaki savaşta Banak kadar başarılı değildi.”</p>

  <p class="block">Diğerleri bir süre düşünüp başlarını onaylarcasına salladı.</p>

  <p class="block">“O halde Banak,” dedi Regis, “Eğer orklarla yaptığı savaştan sağ çıkmayı başarırsa…”</p>

  <p class="block">“Ve eğer…” diye ekleyecek oldu Catti-brie fakat sözcükler boğazında düğümlenmişti; dönüp tekrar Bruenor’a baktı. Banak’ı Mithril Salonu’nun yeni kralı olarak önermişlerdi ama bu sadece babası; onu evlat edinip asalet ve umutla yetiştiren bu sevgili yaşlı cüce, etten ve kemikten oluşan dünyayı terk ederse gerçekleşecekti.</p>

  <p class="block3">Yanlış yapacağımı biliyordum ve yaptım. Öfkemden arınıp mantıklı olabildiğim zamanlarda hareketlerimin dikkatsizlik ve umarsızlıktan başka bir şey içermediğini ve hayatımın bu dağ yamaçlarında son bulacağının bilincine varabiliyordum.</p>

  <p class="block3">Shallows ‘un düşüşünden bu yana istediğim bu muydu yoksa? Bir mızrağın ucunda acımın sona ermesini mi diliyordum?</p>

  <p class="block3">O iki inatçı ve yaralı Felbarr cücesiyle karşılaştığımızda bu ork saldırısının ardında bizim sandığımızdan çok daha fazla şey saklı olduğunu anlamıştık. Orklar birlik ve beraberlik içindeydi; en azından sivri kılıçlarını ortak bir düşmana doğrultmuşlardı. Tüm kuzey toprakları, özellikle de Mithril Salonu tehlike altındaydı ve cücelerin kendilerini çoktan karanlık dehlizlerine atıp kapılarını sayıca onları aşan ork sürüsüne kapadığını öğrenmek beni şaşırtmazdı.</p>

  <p class="block3">Beni onlara karşı direnmeye zorlayan belki de bu sürülerin uzun zamandır evim olarak adlandırdığım bir yere saldırıyor olması fikriydi. Belki de davranışlarım istilacıları huzursuz edip cücelere destek sağlıyordu.</p>

  <p class="block3">Yoksa sadece kendimi haklı çıkarabilmek için mi böyle düşünüyorum? Bunu hiç değilse kendime itiraf edebilir miyim?</p>

  <p class="block3">Çünkü Shallows ‘un düşüşünden sonra, orklar kendi deliklerine geri çekilse bile Mithril Salonu ‘na dönmeyeceğimi biliyordum. Yanıma Guenhwyvar’ı alıp palalarımı hazır ve nazır tutarak, nereye giderlerse gitsinler, orkları izleyeceğimi biliyordum. Tıpkı şimdi yaptığım gibi, onlarla sıkı bir mücadeleye girecek, hayatımdan bana kalan tek zevk olan ork kam dökmenin sıcaklığını tadacaktım.</p>

  <p class="block3">Onlardan nasıl da nefret ediyorum… Yoksa bunun onlarla alakası bile yok mu?</p>

  <p class="block3">Hepsi kafamı çok karıştırıyor. Canım çıkana kadar dövüşüyorum ve yanan kulenin tepesinden ölümüne yuvarlanan Bruenor ‘u görüyorum.</p>

  <p class="block3">Canım çıkana kadar dövüşüyorum ve Ellifain ‘in yaralı bir şekilde odanın ortasına düşüp ölüme doğru kaydığını görüyorum.</p>

  <p class="block3">Canım çıkana kadar dövüşüyorum ve şanlıysam -anın bulanıklığı dışında-hiçbir şey görmüyorum.</p>

  <p class="block3">İçgüdülerim mantığımla buluştuğunda huzur buluyorum.</p>

  <p class="block3">Üstelik orkların kaçışı ve ölümüyle bu acil ihtiyaçlar ortadan kaldırıldığında hiç niyet etmediğim ve istemediğim sonuçlarla karşılaşıyorum.</p>

  <p class="block3">Son zamanlarda Guenhwyvar’a ne kadar da çok acı çektirdim! Panter onu çağırdığım zaman hemen yanıma gelip benim talimatlarım ve kendi içgüdüleri doğrultusunda dövüşmeye başlıyor. Onu korkunç düşmanlara gönderiyorum ve tek bir şikayette bile bulunmuyor. Bir devin dişlerinin arasında yaralı bir şekilde yattığını ve ağladığını duyuyorum ama o feryatların içinden bana tek bir suçlama bile yöneltmiyor. Ve Astral Boyut’ta dinlendikten sonra, onu yeniden çağırıyorum; yine yanıma geliyor; yargılamadan, şikayet etmeden…</p>

  <p class="block3">Tıpkı Menzoberranzan‘dan ayrılıp Karanlıkaltı‘na gittiğim günlerde olduğu gibi, içimdeki insanlığı koruyabildiğim tek yer o panter; kalbime ve ruhuma açılan tek pencere… Bu çetin sınavdan geçebileceğime dair en ufak bir umudum bile olmadığından onu özgür bırakmam ve kendimden daha değerli birine teslim etmem gerektiğini biliyorum. Guenhwyvar ‘a emir vermek ve onun astral ruhunu bir orkun pençeleriyle birleştimek nasıl da canımı yakıyor…</p>

  <p class="block3">Yine de Mithril Salonu ‘na gidip panteri cücelere teslim edemeyeceğimi biliyorum. Bu dönüşü olmayan yolda onsuz ilerleyemeye-ceğimi biliyorum.</p>

  <p class="block3">Belki de zayıf biriyim ya da aptalın tekiyim. Tine de başladığım bu savaşı bitirmeye hazır değilim; henüz etrafa yayılan ork kanının sıcaklığını duyumsamaktan vazgeçemem. Bu acıyı bana o canavarlar yaşattı ve palalarım zayıf pençelerimden düşüp bir taşın üzerinde ölünceye kadar mücadele edecek, onlara bunun binlerce katını ödeteceğim. Sadece Guenhwyvar ‘ın, sihirli heykelciğin baskısından kurtulup özgür iradesiyle hareket edebileceğini umuyorum. Öyle olacağına da inanıyorum; eğer bir ork ölü bedenimdeki heykelciği bulur ve bir şekilde onu kullanmayı başarırsa ölümü yanına çağırmış olacaktır.</p>

  <p class="block3">En azından ben böyle olacağını umuyorum.</p>

  <p class="block3">Belki de bu da başka bir yalan, kendimi haklı çıkarmanın başka bir yoludur. Belki de farkına bile varamayacağım kadar çokyalandan oluşan bir ağın içinde kayboldum.</p>

  <p class="block3">Sadece hafızanın yarattığı acının ve avlanmanın getirdiği zevkin bilincine varabiliyorum. Bu zevki sonuna kadar yaşayacağım.</p>

  <p class="block3">- Drizzt Do ‘Urden</p>

  <h1 id="sigil_toc_id_8">VAZİYET</h1>

  <p class="block">Drizzt biraz önce adını söylemiş olan elfe sert bir bakış attı. Onu tanıdığına dair ufacık bir belirti vardı ama elle tutulabilir, somut ya da işe yarar bir şey değildi.</p>

  <p class="block">“Yaralarına iyi gelebilecek merhemlerimiz var,” dedi elf.</p>

  <p class="block">O ileri doğru bir adım atarken Drizzt aynı şekilde geri çekildi. Elf yaklaşmaktan vazgeçip onun ellerini tuttu.</p>

  <p class="block">“Aradan yıllar geçti,” dedi elf, “İyi olduğunu görmek beni memnun etti.”</p>

  <p class="block">Drizzt onun bu sözlerindeki ironiden duyduğu huzursuzluğu tamamen bastırabilmiş değildi; ne de olsa şu anki durumu için ‘iyi’ hariç her türlü tanım yapılabilirdi. Gerçi elfı daha önce görmüş olduğu düşüncesi bunu bastırmıştı; onu hatırlamaya çalışıyordu. Karanlıkaltı günlerinde birkaç yüzey elfiyle tanışmıştı. On-Kasaba’da çok fazla yüzey elfı yoktu; gerçi Drizzt onlarla pek de yakın sayılmazdı; zamanının çoğunu, tundrada, cücelerle birlikte geçirmeyi tercih ediyordu.</p>

  <p class="block">Yine de dünyanın ve kendi hayatının sonuna kadar onu izlemiş olan zavallı elf Ellifain’i düşündüğü zaman bağlantı kurabilmişti.</p>
</body>
</html>
