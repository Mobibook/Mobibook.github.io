<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_75">Hayvanın Gıybeti</h1>
				<p class="normalnesililk">Yine Molla Hamit Efendi anlatıyor:</p>
				<p class="normalnesil">“Bediüzzaman’dan ders alan talebeler, o fukaralık dönemlerinde bir küp kavurma tedarik etmişler. Küpün bulunduğu odanın kapısını açık unuttukları bir gün, bir köpek içeriye girmiş. Küpe kafasını sokup, kavurmayı yemiş. Fakat kafasını küpten çıkaramayınca da, küpü kırıp kaçmış.</p>
				<p class="normalnesil">“Talebelerin bu işe çok canı sıkılmış. Hemen intikam kararı almışlar. Bu köpeği bir şekilde kandırıp tekrar oraya getirecekler, sonra da bir güzel döveceklerdi.</p>
				<p class="normalnesil">“Üstad bu kararı öğrenince, onları vazgeçirmek istedi.</p>
				<p class="normalnesil">“Talebelerin en yaşlısı olan Molla Resul, kararı şöyle savundu:</p>
				<p class="normalnesil">“‘Seyda, biraz kıymamız vardı. Biz kıyamıyorduk ki yiyelim. Bu köpek geldi, hem kıymayı yedi, hem de küpü kırdı. Bize iki türlü zarar verdi. Biz bu köpeği nasıl dövmeyelim?’</p>
				<p class="normalnesil">“Üstad, bu soruya karşı şu açıklamayı yaptı:</p>
				<p class="normalnesil">“‘Molla Resul, senden soruyorum, vicdanen söyle: Sen aç kalsan, paran da olmasa, bir şey almaya gücün de olmasa, nihayet açık bir yerde bir et bulsan, yer misin, yemez misin? Halbuki aklın var, idrak ediyorsun ki, bu etin sahibi var.’</p>
				<p class="normalnesil">“Molla Resul, bir süre düşündü. Sonra da:</p>
				<p class="normalnesil">“‘Yerim Seyda!’ dedi.</p>
				<p class="normalnesil">“Bu cevap üzerine Üstad devam etti:</p>
				<p class="normalnesil">“‘Bu köpek, hayvandır, aklı yoktur. Haramı helâli bilmiyor. Hayır ve şerri tanımıyor. Sahibinin kendisini döveceğini de bilmiyor. Elbette açık kapıdan girip kıymanızı yemiş. Bundan dolayı cezaya müstahak mıdır? Sizden soruyorum, elinizi vicdanınıza koyarak cevap verin.’</p>
				<p class="normalnesil">“Bu izahtan sonra Molla Resul ve diğer talebeler, köpekte kabahat olmadığını kabul ettiler.</p>
				<p class="normalnesil">“Üstad, bu sonuca memnun oldu. Ancak önemli bir uyarısı daha vardı.</p>
				<p class="normalnesil">“‘Madem köpek kabahatli değildir, artık bu hayvanın gıybetini yapmayın ve ona hakkınızı helâl edin!’ dedi.</p>
				<p class="normalnesil">“Molla Resul, Üstadın yaşıtı olan bir talebesiydi. Gülerek dedi ki:</p>
				<p class="normalnesil">“‘Seyda, içimizden gelmiyor ki helâl edelim. Fakat siz, bizi ikna ettiniz!’”</p>
				</body>
</html>