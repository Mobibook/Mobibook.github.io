<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_87">Her Yerde Yazmak</h1>
				<p class="normalnesililk">Dr. Emin Acar Beyin ifadesiyle, “her müceddit, yaşadığı çağa göre, değişik bir irşat metodu uygulamıştır. Kimi sohbetle, kimi kitapla, kimi nazarla, kimi ikramla irşat eder. Bediüzzaman’a da, ‘yazıyla irşat’ verilmiştir. Yazısı tesir eder, başka yazılara benzemez. Bu hakikatten dolayı Bediüzzaman, dikkati kendi şahsiyetine değil, eserlerine çeker.” Çünkü tesiri, eserindedir.</p>
				<p class="normalnesil">Gerçekten de Bediüzzaman, çok tesirli yazısını kendisine mâl etmez. Eserlerini Kur’an’ın malı bilir, kendisine almaz. Kendisi, sadece Kur’an hazinesinin ilâncısı ve duyurucusudur.</p>
				<p class="normalnesil">Yazısının yapacağı hizmeti fark etmiş olmalı ki, Birinci Dünya Savaşı sırasında ateş hattında bile yazdırır. “İşaratü’l-İ’caz” isimli muhteşem tefsir, gönüllü alay kumandanı olarak Ruslara karşı çarpışırken vücut bulmuştur.</p>
				<p class="normalnesil">Hapislerde, sürgünlerde yazdırır.</p>
				<p class="normalnesil">Kalemsiz ve kâğıtsızken de yazdırmak telâşındadır. O söyler, talebeleri yazar. En zor şartlarda, gizli kaçak yazdırdıkları, kibrit kutularının içinde saklanarak çıkarılır hapishaneden...</p>
				<p class="normalnesil">Çoğu ilkokul mezunu olan mahkûmlara, ilim, iman, irfan dersleri verir.</p>
				<p class="normalnesil">Bir hapishane hatırası olan “Meyve Risalesi”nde, mahkûmlara şöyle seslenir:</p>
				<p class="normalnesil">“Kastamonu’da lise talebelerinden bir kısmı yanıma geldiler:</p>
				<p class="normalnesil">“‘Bize Yaratıcımızı tanıttır. Muallimlerimiz Allah’tan bahsetmiyorlar.’ dediler.</p>
				<p class="normalnesil">“Ben de dedim:</p>
				<p class="normalnesil">“Sizin okuduğunuz fenlerden her fen, kendi hususî lisanıyla mütemadiyen Allah’tan bahsedip Yaratıcıyı tanıttırıyor. Muallimleri değil, onları dinleyiniz.”</p>
				<p class="normalnesil">İlimlerin diliyle Allah’ı anlatan bu bahsin tamamını okuyan mahkûmlar:</p>
				<p class="normalnesil">“Bize âhiretimizi de tam bildir, tâ ki nefsimiz ve zamanın şeytanları bizi yoldan çıkarmasın, daha böyle hapislere sokmasın...” dediler.</p>
				</body>
</html>