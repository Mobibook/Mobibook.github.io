<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_176">Affın Bu Derecesi</h1>
				<p class="normalnesililk">Nurettin Topçu anlatıyor:</p>
				<p class="normalnesil">“Denizli Ağır Ceza Mahkemesi, Bediüzzaman’ın eserlerini bilirkişiye havale etmişti. Benim çalıştığım liseden iki öğretmeni bilirkişi seçmişler. Bunların biri edebiyat, diğeri de tarih hocasıydı. Bunlar dinsiz adamlardı. Hele bir tanesi, yılandan beterdi!</p>
				<p class="normalnesil">“Tabiî bu sebeple de, hep din ve iman anlatan Bediüzzaman’a müthiş düşman idiler. Nitekim verdikleri rapora göre, Bediüzzaman’ın cezası idamdı.</p>
				<p class="normalnesil">“Daha sonra, Ankara’dan verilen bir başka bilirkişi raporu esas alınarak Bediüzzaman beraat etti.</p>
				<p class="normalnesil">“Bir ziyaretimde bana:</p>
				<p class="normalnesil">“‘Bu öğretmenleri bana gönder, ben onları imana davet edeyim.’ dedi. Ben de:</p>
				<p class="normalnesil">“‘Efendim, onlar çok fena adamlar, sizinle konuşmaya lâyık değiller, bundan vazgeçiniz.’ dedim.</p>
				<p class="normalnesil">“Bediüzzaman, kararından vazgeçmiyor, tam tersine beni ikna için teklifini değişik şekilde tekrarlıyordu:</p>
				<p class="normalnesil">“‘Peki öyleyse, ehvenini getir, az fena olanı çağır, ben onları dine davet edeceğim. Ben onları affettim.’</p>
				<p class="normalnesil">“Bu ne muhteşem bir büyüklük! Onlar yazdığı raporla Bediüzzaman’ı astırmak istiyor, Bediüzzaman da onların âhiretini kurtarmak için çırpınıyor.</p>
				<p class="normalnesil">“‘Ben onları affettim.’ diyor. Kolay iş mi bu?</p>
				<p class="normalnesil">“Biz olsak, ‘Başını ezmeli, canını çıkarmalı!’ deriz.</p>
				<p class="normalnesil">“İşte, ‘büyüklük’ budur. Ruhî bir ışıktır bu. Kaynağı, Kur’an’dır, Resulullah’tır.</p>
				<p class="normalnesil">“Gerçekten de o öğretmenlerden biri, diğerine göre daha mutedildi. Fakat ben, Üstadın ısrarına rağmen onu çağırmadım. Çünkü bu seviyesiz ve kaba adamları, Üstadla konuşmaya lâyık görmedim.</p>
				<p class="normalnesil">“Bir de, ‘Kim bilir ne söylerler, rahatsız ederler, canını sıkarlar...’ diye korktum, onları Üstadın davetinden haberdar etmedim.”</p>
				<p class="normalnesil">Nurettin Topçu, Denizli Lisesindeki iki meslektaşına, kendi inisiyatifini kullanarak Üstadın davetini söylemez. Üstad bu davet arzusunu üç kere tekrarlar. Ama o, kendi düşüncesine göre, Üstad hakkında kasıtlı ve düşmanca fikirlerle bilirkişi raporu yazmış bu öğretmenlerin Üstadla konuşmaya lâyık olmadıklarını düşünür.</p>
				<p class="normalnesil">Zaten o, kendine çok uzak gördüğü bu adamların inançsız fikirleriyle sürekli bir mücadele içindedir.</p>
				<p class="normalnesil">Ayrıca, çağırsa bile Üstada geleceklerinden ümidi de yoktur.</p>
				<p class="normalnesil">Derken, okul tatili başlamış, öğretmenler memleketlerine gitmişler. İşte o günlerde, Nurettin Beyin “yılandan beter” dediği öğretmenin elim akıbeti duyulur. Bu öğretmen feci şekilde parçalanıp ölür. Haber, Nurettin Topçu’yu derinden sarsar:</p>
				<p class="normalnesil">“O an içimi büyük bir pişmanlık duygusu sarstı. Keşke Hazretin sözünü dinleyip bu adamları onunla görüşmeye çağırsaydım da onun etkili nasihatlerine muhatap olsalardı. Ama ben kendi aklımı işin içine sokarak inisiyatif kullandım. Tabiî ki böyle yaptığıma çok pişman olmuştum. Bu yüzden siz gençlere derim ki: Gönlüne ve görüşüne güvendiğiniz büyüklerin tavsiyelerine, hissinizi karıştırmayın...”</p>
				</body>
</html>