<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_147">Karpuzu Okumak</h1>
				<p class="normalnesililk">Bediüzzaman’ın hemşehrisi Yusuf Ağa, tanıdığı hamal Ahmet Efendiden 50 kuruş istedi. “Borcum olsun, öderim.” deyince, Ahmet Ağa şaşırdı.</p>
				<p class="normalnesil">Yusuf Ağa, düşüncesini açıklamak zorunda kaldı:</p>
				<p class="normalnesil">“Hocaefendiye karpuz götüreceğim. Sen hamal olduğun için, kazancın helâldir. Benim parama haram karışmış olabilir. Hocaefendi de bunu anlar ve hediyemi kabul etmez diye korkuyorum.”</p>
				<p class="normalnesil">Biraz sonra, Yusuf Ağa, elindeki iki karpuzla Bediüzzaman’ın kapısındaydı.</p>
				<p class="normalnesil">“Yusuf Efendi, bu yaştan sonra benim âdetimi mi bozmak istiyorsun? Benim hediye kabul etmediğimi bilmiyor musun?”</p>
				<p class="normalnesil">Ağa şaşırdı, ne diyeceğini bilemedi.</p>
				<p class="normalnesil">Bediüzzaman bir an durdu, düşündü ve dedi ki:</p>
				<p class="normalnesil">“Seni bu karpuzlarla birlikte geri gönderecektim. Fakat madem onları hamal Ahmet Efendinin parasıyla almışsın, onun hatırı için kabul ediyorum.”</p>
				<p class="normalnesil">Yusuf Ağa, ne diyeceğini bilemedi. Sevindi, heyecanlandı ve karpuzları bırakıp gitti.</p>
				<p class="normalnesil">Birkaç ay sonra, bazı yakınlarıyla birlikte Bediüzzaman’ı tekrar ziyaret etti.</p>
				<p class="normalnesil">Selâm kelâm derken, Üstad “İçerideki karpuzları kesip getirin de misafirlerimize ikram edelim.” dedi.</p>
				<p class="normalnesil">O iki karpuz, sanki uzun süre sonra tavandan indirilmiş değil de, tarladan yeni koparılıp getirilmiş gibi, tazecik idi.</p>
				</body>
</html>