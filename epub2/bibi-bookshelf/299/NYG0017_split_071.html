<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_72">“Fırıncılık Yapma!”</h1>
				<p class="normalnesililk">Yaşlı adam, daha dün yaşamış gibi anlatıyordu:</p>
				<p class="normalnesil">“Hocaefendiyi Barla’ya götüreceklermiş. Atımı istediler.</p>
				<p class="normalnesil">“‘Ücretiyle de olsa vermem.’ dedim.</p>
				<p class="normalnesil">“Atım benim için çok kıymetli idi. Onu kimselere emanet edemezdim. Çok ısrar ettiler. Baktım, iyi insanlar. Hem para hem de sevap kazanacağımı söylediler. Zaten Bediüzzaman’ı isim olarak çok duymuştum.</p>
				<p class="normalnesil">“Bu sebeplerle, ‘Ben de beraber gelirsem, olur.’ dedim.</p>
				<p class="normalnesil">“Kabul ettiler.</p>
				<p class="normalnesil">“Bediüzzaman’ı atıma bindirdiler. Ben de onun yanında, talebeleriyle beraber yürüyordum.</p>
				<p class="normalnesil">“Benimle ilgilendi. Adımı ve mesleğimi sordu.</p>
				<p class="normalnesil">“Çok şefkatliydi.</p>
				<p class="normalnesil">“Babadan ileriydi.</p>
				<p class="normalnesil">“Mesleğimin ‘fırıncılık’ olduğunu öğrenince, sordu:</p>
				<p class="normalnesil">“‘Fırını ne ile ısıtıyorsun?’</p>
				<p class="normalnesil">“‘Dağda ağaç mı yok hocam!’ dedim.</p>
				<p class="normalnesil">“‘Olmaz.’ dedi, ‘Yemyeşil ağaçları odun yapmak olmaz!’</p>
				<p class="normalnesil">“Ben de, köyde başka türlü fırıncılık yapılamayacağını söyledim.</p>
				<p class="normalnesil">“Bunun üzerine şöyle dedi:</p>
				<p class="normalnesil">“‘Dağdan ağaç keserek fırın yakmak uygun değildir. Yeşilliği tahrip etme. O güzel ağaçlara kıyma. Onların her biri Allah’ın eseri ve harika sanatıdır. Sen bu meslekten vazgeç, ben senin rızkın ve sıhhatin için dua edeceğim.’</p>
				<p class="normalnesil">“O kadar içten ve etkili konuşuyordu ki, ben de ona, fırıncılık yapmayacağıma dair söz verdim. Sözümde de durdum.</p>
				<p class="normalnesil">“Şimdi 80’i geçtim. Bu yaşıma kadar ne hasta oldum, ne de rızık darlığı çektim.”</p>
				<p class="normalnesil">Misafir olarak bulunduğu Güngören’de, kızının evinde bize bunları anlatan bu mübarek adam, sanki o günü tekrar yaşamanın heyecanı içindeydi:</p>
				<p class="normalnesil">“Hocaefendi, at üzerinde idi. Ben de yanında yürüyordum. Yol üzerinde bir türbe vardı. Namaz kılmak için orada mola verdi.</p>
				<p class="normalnesil">“Attan indi, namaz için hazırlık yapılmasını istedi.</p>
				<p class="normalnesil">“Ben de, atımla kenarda bekliyordum. Herkes abdest hazırlığına girişmişti. Beni atımla bir kenarda görünce, talebelerine kızdı.</p>
				<p class="normalnesil">“‘Atına bakın kardeşinizin, o da abdest alsın. Namazı beraber kılalım.’ dedi.</p>
				<p class="normalnesil">“Talebeleri hemen koşturup atı benden aldılar.</p>
				<p class="normalnesil">“Ben, bu kadarını beklemediğim ilgi ve sevgiden dolayı çok mahcup oldum ve heyecanlandım.</p>
				<p class="normalnesil">“Hemen namaza hazırlandım. Bediüzzaman Hazretlerinin arkasında kıldığım o unutulmaz namazdan sonra da, namazımı hiç geçirmedim.</p>
				<p class="normalnesil">“Hayatımın en mutlu anı o yolculuktu. Hiç bitmesini istememiştim. Şimdi o zamanı anlatmak bile beni çok mutlu ediyor. Keşke onu daha çok görsem, daha çok dinleseydim...”</p>
				</body>
</html>