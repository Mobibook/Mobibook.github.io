<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_108">Boş Durmayı Öğrenmemiş</h1>
				<p class="normalnesililk">Bediüzzaman’ı tanıyan herkesin ortak tespiti şudur:</p>
				<p class="normalnesil">Onun hayatında boş bir an yoktur. Ya yazar, ya okur, ya eserini tashihle meşgul bulunur.</p>
				<p class="normalnesil">Bayram Yüksel’in anlattığına göre, bazen yanındaki talebelerini çağırır ve sorardı:</p>
				<p class="normalnesil">“Siz mi çalışkansınız, ben mi?”</p>
				<p class="normalnesil">Sonra da, okuduğu sayfaları gösterir, “Ben bugün 200 sayfa okudum.” derdi.</p>
				<p class="normalnesil">Ona göre, “fıtrî uyku beş saattir.” “Fıtratı müteheyyiç olan insanın rahatı, sa’y ve cidaldedir.” İnsanın yaratılışında heyecan, aşk şevk vardır. Böyle bir varlığın rahatı, çalışmasında ve bir gaye için mücadele etmesindedir.</p>
				<p class="normalnesil">İşsizlikten, can sıkıntısı ve sefahat çıkar. Şeytan da, daha çok boş duranla uğraşır.</p>
				<p class="normalnesil">Bediüzzaman, “Tembellik, hastalık, yorgunluk ve havalecilik, nefsin desisesidir.” der. Ona göre bunların hiçbiri iman hizmetinin aksamasına sebep olmamalıdır.</p>
				<p class="normalnesil">Zaten “hayırlı işlerin muzır mânileri çok olur.”</p>
				<p class="normalnesil">O hâlde, insan mazeret ileri sürmeyi bir yana koymalı ve hizmete bütün varlığıyla kendini vermelidir. Başka türlü önemli başarılar kazanılamaz.</p>
				<p class="normalnesil">Bazı uzun derslerde Zübeyir Gündüzalp, uyanık kalabilmek için vücuduna iğne batırır.</p>
				<p class="normalnesil">Sabah namazından sonra başlayıp öğleye kadar devam eden bu dersler, yaşlı ve hasta Bediüzzaman’ı yormaz...</p>
				</body>
</html>