<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_120">Adıyamanlı Hüseyin Amca</h1>
				<p class="normalnesililk">Üstaddaki coşkun şefkatin şahitlerinden biri de, Adıyamanlı Hüseyin Amca idi. Hüseyin Amca iri yarı, ama yufka yürekli, safi kalp bir insandı. Sağlık memuru idi.</p>
				<p class="normalnesil">Hayatının bir döneminde, içindeki boşluğu hissetti ve kendisine bir mürşit aradı.</p>
				<p class="normalnesil">Tavsiye edilen bazı zâtları ziyaret etti. Fakat içindeki boşluk bir türlü dolmuyor, o da arayışını sürdürüyordu.</p>
				<p class="normalnesil">Nihayet bir gün, aynı şehirde terzilik yapan Mahmut Allahverdi’yle karşılaştı ve derdini dile getirdi. O da hemen Emirdağ’a gitmesini ve orada ikamet eden Bediüzzaman’ı ziyaret etmesini söyledi.</p>
				<p class="normalnesil">Hüseyin Amca, kısa zamanda yol hazırlığını yaptı ve trene bindi.</p>
				<p class="normalnesil">O zamanki şartlarda Adıyaman’dan Emirdağ’a gelmek, uzun ve yorucu bir yolculuğu gerektirirdi.</p>
				<p class="normalnesil">Üç gün sonra Emirdağ’a geldi ve büyük bir heyecan içinde, Bediüzzaman’ın kaldığı evi aramaya başladı. Bu arayış da yolculuktan daha zor oldu. Çünkü insanlar kılavuz olmaktan korkuyorlar, hatta “Bediüzzaman’ı ziyaret etmek tehlikelidir. Tespit edilir, fişlenirsin; başın dertten kurtulmaz.” diyorlardı.</p>
				<p class="normalnesil">Ancak Hüseyin Amca, ödünç parayla onca yolu gelmişti ve eli boş dönmeye de hiç niyetli değildi. Ne pahasına olursa olsun bu ziyareti gerçekleştirmek istiyordu.</p>
				<p class="normalnesil">Nihayet Bediüzzaman’ın evini buldu. Kapının bir yanında kılıksız bir herif oturmaktaydı. Ona nereden niçin geldiğini sordu. Tabiî saf Anadolu insanı, o kişinin Bediüzzaman’ı takiple görevli bir polis olduğunu anlayamadı. Dolayısıyla ona, “Sen de mi ziyarete geldin?” dedi.</p>
				<p class="normalnesil">Kapıyı çaldı, yumrukladı, seslendi. Ancak ne gelen vardı, ne giden. Kapı, duvardı.</p>
				<p class="normalnesil">Fakat Hüseyin Amca bu ziyaret için kararlıydı. Üstadı görmeden ve bir dersini almadan asla dönmeyecekti.</p>
				<p class="normalnesil">Bu sebeple kapıyı çalmaya ve seslenmeye devam etti.</p>
				<p class="normalnesil">Sonunda kapı açıldı. Delikanlı bir adam, ne istediğini sordu.</p>
				<p class="normalnesil">Hüseyin Amca, büyük bir heyecanla, ziyaret etmek ve ders almak için geldiğini söylemeye çalıştı.</p>
				<p class="normalnesil">Ancak kapıdaki genç adam, bu ziyaretin mümkün olmadığını, Üstadın yaşlı ve hasta olduğunu söyledi. Hüseyin Amcanın ısrarları boşunaydı. Kapı tekrar kapanmıştı.</p>
				<p class="normalnesil">Hüseyin Amca çarşıya gitti. Bir hasır alıp geldi. Bu hasırı kapının sağ yanına serdi. Orada yatacaktı. Ziyaret imkânı buluncaya kadar da kapının önünde bekleyecekti.</p>
				<p class="normalnesil">O gece orada hasır üstünde uyumaya çalıştı.</p>
				<p class="normalnesil">Kapının bir yanında Hüseyin Amca, öte yanında polis amca...</p>
				<p class="normalnesil">Sabahleyin kapı açıldı.</p>
				<p class="normalnesil">Ve Hüseyin Amca, içeriye alındı. Kapı girişinden sonra yedi-sekiz basamaklı basit bir tahta merdivenle çıkılan çardağın önünde durduruldu. Üstad hiç ziyaretçi kabul etmiyordu. Çok ısrar ettiği için onu kıramamıştı. Ancak kendisiyle buradan, ayaküstü birkaç dakika görüşecekti.</p>
				<p class="normalnesil">Hüseyin Amca “Buna da şükür.” dedi.</p>
				<p class="normalnesil">Koca gövdesi heyecandan titremeye başlamıştı. Birkaç dakika sonra çardağa açılan oda kapısı aralandı ve Bediüzzaman Hazretleri gelip merdivenin başında durdu. Onu kabul edemediği için özür beyan etti, hakkını helâl etmesini istedi.</p>
				<p class="normalnesil">Niçin geldiğini sordu.</p>
				<p class="normalnesil">Hüseyin Amca da, “Ders almak için.” dedi.</p>
				<p class="normalnesil">“Elinizi öpüp dersinizi almak için Adıyaman’dan geldim efendim.” dedi.</p>
				<p class="normalnesil">Bu cümleyi çok içten, tâ yüreğinden bütün samimiyetiyle söylemişti. Çünkü gördüğü gözler, sahibinin tam bir Allah dostu olduğunu ona hissettirmişti.</p>
				<p class="normalnesil">Bediüzzaman, “Bizde el öpmek yoktur.” dedi. O sırada yeni yayınlanmış olan “Şualar” kitabını getirtti ve Hüseyin Amcaya hediye etti.</p>
				<p class="normalnesil">“Ben kitaplarımdayım. Kitaplarımı okumak, beni ziyaret etmekten yüz derece daha faydalıdır. Adıyaman’da terzi Mahmut Efendi var. Onu bul, beraber okursunuz. Şimdi ilimle imana hizmet vaktidir. Yanıma gelmeyin. Çünkü buraya gelenler tespit ediliyor, zarar görüyorlar.” dedi.</p>
				<p class="normalnesil">Bediüzzaman konuşuyordu, ama süre çok kısıtlıydı. Bu sözler bitmeden, Hüseyin Amca Üstadın elini öpmeliydi. Eğer öpemezse, bu ziyaret noksan kalırdı. Gerçi o elini öptürmek istemiyordu, ama Hüseyin Amca, hazır bulmuşken Allah dostunu, fırsatı kaçırmamalıydı.</p>
				<p class="normalnesil">Üstad kısacık konuşmasını bitirdi.</p>
				<p class="normalnesil">“Haydi kardaşım, hoş safa gelmişsin.” diyerek elini kaldırınca Hüseyin Amca dayanamadı. Birden Üstadın eline doğru atladı. Maksadı o mübarek eli öpmek ve kendince bu ziyareti noksan bırakmamaktı.</p>
				<p class="normalnesil">Ama o da nesi!</p>
				<p class="normalnesil">O yaşlı ve hasta görünen zât, birden kendini geriye çekti ve elini çok çevik bir hareketle Hüseyin Efendiden kurtardı. Ancak Hüseyin Efendi kendini kurtaramadı. Bozulmuş dengesiyle önündeki merdivene boylu boyunca uzanıp kaldı.</p>
				<p class="normalnesil">Koca adamın büyük bir gürültüyle merdivene uzanıp kalması, Üstadı tebessüm ettirdi.</p>
				<p class="normalnesil">“Fesübhanallah!” diyerek ona bakıyor ve bir şeyi olup olmadığını soruyordu.</p>
				<p class="normalnesil">Hüseyin Amca, büyük bir keyifle, “Artık sizden bana hatıra bir yüksüğüm var.” dedi. Gerçekten de avucunda, Üstadın kullandığı bir yüksük duruyordu.</p>
				<p class="normalnesil">Üstad elini kurtarmıştı, ama parmağındaki yüksüğü kurtaramamıştı. Çünkü eliyle Üstadın parmaklarını sıyıran Hüseyin Amca, yüksüğünü de çıkarıp avuçlamıştı.</p>
				<p class="normalnesil">Bediüzzaman, yüksüğünü geri istedi.</p>
				<p class="normalnesil">Hüseyin Amca, “Hayır,” dedi, “bu yüksük sizden bana hatıradır, onu asla geri vermem!”</p>
				<p class="normalnesil">Üstad onun bu saf ve samimî hâlini hoş karşıladı, kızmadı, azarlamadı.</p>
				<p class="normalnesil">Yanındaki talebesine bir 25 kuruş getirtti. Ve 25 kuruşu Hüseyin Amcaya vererek yüksüğünü tekrar ondan satın aldı.</p>
				<p class="normalnesil">Böylece, bir gönülü kırmamak için, önce prensibini bozup onunla görüşmeyi kabul etti, sonra da onun parmağından kaptığı yüksüğünü para mukabili geri satın aldı.</p>
				<p class="normalnesil">Kendi yüksüğünü para ödeyerek satın almak ne anlama geliyor?</p>
				<p class="normalnesil">Maksat, insanı kırmamaktır, bir gönüle hoşluk sunmaktır.</p>
				<p class="normalnesil">O, büyük bir mürşitti.</p>
				<p class="normalnesil">Hizmetini her çeşit insanla yürüttü: Bakkal, hamal, işçi, çiftçi, memur, amir, asker...</p>
				<p class="normalnesil">Adam seçmedi. Dersini herkese, herkesin anlayacağı biçimde verdi. Ama karakterleri, kabiliyetleri, yapı farklılıklarını daima hesaba kattı. “Ata et, ite ot atılmaz.” dedi.</p>
				</body>
</html>