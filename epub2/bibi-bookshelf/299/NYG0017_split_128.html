<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_129">Menderes’i Tutan Manevî İktidar</h1>
				<p class="normalnesililk">Münevver Ayaşlı, bir asra yakın ömrünü hep “son Osmanlı” gibi yaşamış bir hanımefendiydi. Gördüklerini, duyduklarını, yaşadıklarını yazmış, arkasından ibretlerle dolu eserler bırakmış manevî ninemizdi.</p>
				<p class="normalnesil">Ne zaman Bediüzzaman’dan bahis açılsa, hemen şu hususu vurgulardı:</p>
				<p class="normalnesil">“Her maddî iktidarı tutan, koruyan, kollayan bir manevî iktidar vardır. Osman Gazi’nin Edebali’si, Fatih’in Akşemsettin’i, Kanunî’nin Yahya Efendisi, Sultan Ahmet’in Aziz Mahmut Hüdaî’si gibi, Abdülhamit Han’ın Şeyh Zafir’i gibi, Menderes’in de Bediüzzaman’ı vardı. Ancak Menderes, Bediüzzaman’ı anlayamadı. Dolayısıyla da kıymetini bilemedi, tavsiyelerini tatbik edemedi. Bediüzzaman dünyasını değiştikten sonra da, ayakta kalamadı. Manevî iktidar gidince, maddî iktidar da dayanamayıp yıkıldı...”</p>
				<p class="normalnesil">Bediüzzaman, 1960 yılının 23 Mart’ında vefat etti. Menderes de tam 2 ay 4 gün sonra iktidardan alaşağı edildi...</p>
				<p class="normalnesil">Necip Fazıl’ın tabiriyle, “yoğurttan hükûmete, kartondan bıçak” saplamışlardı...</p>
				</body>
</html>