<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_142">Kardeşleşmenin Kuralları</h1>
				<p class="normalnesililk">İmanda birlik, elbette kalplerin de bir olmasını ister.</p>
				<p class="normalnesil">Gönüller, bir olan Allah inancı etrafında bir olmalıdır.</p>
				<p class="normalnesil">Dostun dostu, dosttur.</p>
				<p class="normalnesil">Bir göz hatırı için, çok gözler sevilir.</p>
				<p class="normalnesil">Kendi yolunu ve metodunu beğenen, “Mesleğim haktır.” veya “Mesleğim daha güzeldir.” diyebilir. Fakat “Hak ve hakikat, yalnız benimkidir.” dememelidir.</p>
				<p class="normalnesil">“Her söylediğin hak olsun. Fakat her hakkı söylemeye senin hakkın yoktur. Her dediğin doğru olmalı. Fakat her doğruyu demek, doğru değildir.”</p>
				<p class="normalnesil">İllâ da düşmanlık etmek istersen, kalbindeki düşmanlık duygusuna düşmanlık et. Sana kötülüğü emreden nefsine, şeytanına düşmanlık et, onları ıslaha çalış.</p>
				<p class="normalnesil">O zararlı nefsinin hatırı için, mü’minlere düşmanlık etme!</p>
				<p class="normalnesil">Düşmanlık edeceksen, kâfirler, zındıklar çoktur.</p>
				<p class="normalnesil">“Muhabbet” sıfatı muhabbete, “düşmanlık” sıfatı da düşmanlığa lâyıktır.</p>
				<p class="normalnesil">Fenalıkla karşılık verdiğin kişi, sana olan düşmanlığını artırır. Görünürde onu mağlûp edip sustursan bile, kalben kin bağlar, düşmanlığını sürdürür.</p>
				<p class="normalnesil">Eğer iyilikle karşılık versen, pişman olur, sana dostlaşır.</p>
				<p class="normalnesil">Fena bir adama “İyisin, iyisin...” desen iyileşmesi, iyi adama da “Fenasın, fenasın...” desen fenalaşması çoğu zaman gerçekleşir.</p>
				<p class="normalnesil">Haset eden, kıskanan, çekememezlikten kurtulamayan adam, en büyük kötülüğü kendine yapmış olur. Oysaki dünyevî güzellik, kuvvet, makam ve servet, kıskanmaya değmez. Çünkü bunların hepsi de gelip geçici şeylerdir. Hasetten kurtulmak isteyen kişi, kıskandığı şeylerin akıbetini düşünmelidir. Bugün o nimetlere sahip olan, yarın onları kaybedebilir ya da öbür gün onları terk edip âhirete gidebilir. Bir gün, o kıskandığı şeyler, hiç kimsenin olmayacaktır.</p>
				<p class="normalnesil">Eğer kıskanılan husus manevî ve uhrevî ise, kıskananda riyakârlık var demektir. Veyahut haset ettiği kişiyi riyakâr sanır, haksızlığa ve zulme düşer.</p>
				<p class="normalnesil">Hasetçi, haset ettiği kişiye gelen nimetlerden dolayı, Allah’ın rahmetine bile küsebilir. Böylece kaderi tenkit ve rahmete itiraz etmiş olur.</p>
				<p class="normalnesil">Oysaki “kaderi tenkit eden, başını örse vurur, kırar. Rahmete itiraz eden, rahmetten mahrum kalır. “</p>
				</body>
</html>