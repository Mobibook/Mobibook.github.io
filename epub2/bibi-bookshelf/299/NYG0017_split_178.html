<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_179">Necip Fazıl’ın Sohbetinde Bediüzzaman</h1>
				<p class="normalnesililk">Bir kısım öğrencilerimi, “Şairler Sultanı”na götürmüştüm. Kalabalık bir genç topluluğu karşısında görünce çok sevinmiş, onlara çok önemli tavsiyelerde bulunmuştu.</p>
				<p class="normalnesil">Üzerinde en çok durduğu husus ise, “imanda derinleşmek” ve “sahabeye benzemek” hassasiyeti idi.</p>
				<p class="normalnesil">Sohbetin bir yerinde, ben de Bediüzzaman’dan bir söz naklettim:</p>
				<p class="normalnesil">“İman hem nurdur, hem kuvvettir. Hakikî imanı elde eden adam, kâinata meydan okuyabilir!”</p>
				<p class="normalnesil">Ancak Necip Fazıl Bey, devamına imkân vermedi ve dedi ki:</p>
				<p class="normalnesil">“Sen hangi sıfatla Bediüzzaman’dan bahsediyorsun?”</p>
				<p class="normalnesil">Tabiî bu soru beni hem şaşırttı, hem de heyecanlandırdı.</p>
				<p class="normalnesil">“Hiçbir sıfatım yok efendim. Sadece eserlerini okurum.” dedim.</p>
				<p class="normalnesil">“O hâlde o zât hakkında konuşmak, senden çok benim hakkım...”</p>
				<p class="normalnesil">Şaşkınlığımızın iyice arttığını fark edince de, şu açıklamayı yaptı:</p>
				<p class="normalnesil">“Ben Sultanahmet’te Hazreti ziyaret edip elini öptüm. Bana, ‘Seni yirmi yıllık talebem gibi kabul ediyorum, dua ediyorum.’ dedi. ‘Büyük Doğu’yu okuttuğunu ve beğendiğini ifade etti.”</p>
				<p class="normalnesil">Sonra da bir soru üzerine, şu açıklamayı yaptı:</p>
				<p class="normalnesil">“Bediüzzaman’ın klâsik manada bir tahsil hayatı yoktu. O, vehbî ilme mazhardı. Bilhassa yılmak bilmez mücadelesini, korkusuzluğunu gençler çok iyi öğrenmelidirler.”</p>
				<p class="normalnesil">Bediüzzaman hakkındaki bu görüşleri, hepimizi çok sevindirmişti. Ben de bu mutlu havadan istifade ederek, çoktandır merak ettiğim sorumu yönelttim:</p>
				<p class="normalnesil">“Efendim, siz de Bediüzzaman gibi mukaddes davamız uğruna hapislere girdiniz. Ancak sizin dilinizde hapishanenin adı, zindan... Dayanılmaz acıların, ıstırapların yılanlı kuyusu... Bilhassa da, ‘Cinnet Müstatili’ adlı eserinizi okuyunca, âdeta biz de sizinle birlikte zindana girmiş gibi oluyoruz. Halbuki Bediüzzaman’ın hapishaneleri, medrese-i Yusufiye... İman hizmetinin kesintiye uğramadığı, aşkla, şevkle çalışılan Nur mektebi... Bu farkın sebebini öğrenebilir miyiz?”</p>
				<p class="normalnesil">Dedi ki:</p>
				<p class="normalnesil">“Her insan ayrı bir âlemdir. Maddesi manası, bedeni ruhu aynı olan var mıdır? Tabiî bir de hayat tarzı... Bediüzzaman, hapishaneye, zaten hapishaneden farksız bir hayattan gidiyor. Ben ise, işte buradan, Erenköy’deki bu köşkten gidiyorum. Aynı olabilir miyiz hapishanede?”</p>
				</body>
</html>