<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_181">“Büyük Doğu”ya Yardım İçin Yorgan Satmak</h1>
				<p class="normalnesililk">Üstad, dinî manada yayın yapan, İslâm’ı savunan neşriyatı takip ettirir, bunlardan bazılarını da okutturup dinlerdi. Zübeyir Gündüzalp Ağabeye okutturup dinlediği dergiler arasında, Necip Fazıl’ın “Büyük Doğu”su da vardır.</p>
				<p class="normalnesil">Bir sayısında “Büyük Doğu” acı bir haber verir: Gelecek sayısının çıkması bile tehlikededir. Çünkü yayın için ayrılan para bitmiştir. Okuyucuları acilen yardım etmezse, “Büyük Doğu” çıkamayacaktır...</p>
				<p class="normalnesil">Bu mealdeki yazıyı dinleyen Bediüzzaman, çok duygulanır, bir süre düşünür. Sonra da, “Zübeyir, ‘Doğu’ya yardım edelim.” der.</p>
				<p class="normalnesil">Zübeyir Ağabey, “Peki Üstadım!” diye cevap verir. Fakat “Bu yardım nasıl ve ne ile yapılacaktır?” diye düşünmeye başlar.</p>
				<p class="normalnesil">Ancak Üstad, bu haberden çok duygulanmış ve yardıma kesin olarak karar vermiştir.</p>
				<p class="normalnesil">Der ki:</p>
				<p class="normalnesil">“İki yorganım var, biri bana kâfi... Diğerini satın, parasını ‘Doğu’ya gönderin...”</p>
				<p class="normalnesil">Biri yazlık, ince; diğeri kışlık, daha kalınca iki yorgan... Ve biri “Büyük Doğu”ya kurban... Bu ne incelik, ne hassasiyet, ne duyarlılık... Ve mü’minlere ne derin bir kardeşlik ve dayanışma dersi...</p>
				</body>
</html>