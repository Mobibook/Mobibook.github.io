<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_146">Tefekkür Lezzeti</h1>
				<p class="normalnesililk">Bediüzzaman, çok az yemek yer, ama çok fazla tefekkür ederdi. Böylece ruhun lezzetini, damak lezzetine tercih ettiğini yaşayarak gösterirdi.</p>
				<p class="normalnesil">Beden lezzetleri gelip geçici, sonlu ve sınırlı lezzetlerdir. Ruhun lezzetleri ise, daha derin, daha zengin ve kalıcı lezzetlerdir.</p>
				<p class="normalnesil">Bedene ait lezzetleri herkes tadabilir; ancak ruhun lezzetlerini tatmak, biraz ruhlaşmayı, biraz nuranîleşmeyi gerektirir.</p>
				<p class="normalnesil">Dünya nimetlerini ancak ölmeyecek kadar tadan Bediüzzaman olmak ise, ne zorlu ne yaman bir çaba gerektirir.</p>
				<p class="normalnesil">Nefsinin dizginlerini öylesine kavramış ki, ne çoluk çocuk, ne mal mülk, ne ziyafet sofraları, ne de hesap cüzdanları tanımış...</p>
				<p class="normalnesil">Tefekkür ve tezekkür zengini olmayı, hepsine yeğlemiş. Zikir-fikir-şükür üçgeni içinde iktisat ve kanaatle yaşamış. Dünyadan en az şeye ihtiyaç duyarak en zengin yaşamış.</p>
				<p class="normalnesil">Hayatının hiçbir safhasında üzerine kayıtlı bir tapu bulunmamak, nasıl bir duygu verir insana?</p>
				<p class="normalnesil">Ve bunu hatırına hayaline bile getirmemek... Yani dünyayı yerleşmeye değer bulmamak... Emanetçi olduğunu ve misafirliğinin her an bitebilir olduğunu hep hatırda tutmak...</p>
				<p class="normalnesil">İsteseydi, dünyanın her nimetine ulaşabilecekken, bütününü elinin tersiyle itmek...</p>
				<p class="normalnesil">Cenneti bile cihadına mükâfat olarak düşünmemek, daima Hak rızasına talip bulunmak...</p>
				<p class="normalnesil">Bunu başarabilen fâni sayısı ne kadar azdır, değil mi?</p>
				<p class="normalnesil">İşte, bu imanın tefekkürüyle şevkli Bediüzzaman, kendisine hediye getirilen bir karpuzu, bir iple tavana astırmış, görenleri tefekküre davet etmişti. Yapısı, rengi, tadı ile, kâinat kitabından ne muhteşem bir sayfaydı karpuz...</p>
				<p class="normalnesil">Oku, oku bitmez...</p>
				</body>
</html>