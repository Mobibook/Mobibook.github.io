<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_186">Hâl Dili</h1>
				<p class="normalnesililk">“Lisan-ı hâl, lisan-ı kalden üstündür.”</p>
				<p class="normalnesil">Hâl dili, ağzımızdaki dilden çok daha etkilidir. Hâl dilinden etkilenmeyecek bir gönül yoktur. Zira hâlimizin, tavrımızın konuşması, samimiyetin tâ kendisidir. Hâl dilinin etkileme gücü, samimiyetinden gelir.</p>
				<p class="normalnesil">Hâl dili, içtenliğin konuşmasıdır.</p>
				<p class="normalnesil">Lisan-ı hâl, bazılarının zannettiği gibi, beden dili değildir. Beden, insanın maddî varlığıdır. Bu sebeple bedeni konuşturmak için ille de samimî olmaya gerek yoktur. Bedenle rol yapılabilir. Bedene maske takılabilir. Ama ruhun yansıması, varlığın maddî manevî bütün duygularıyla konuşması için mutlak surette samimiyete ihtiyaç vardır.</p>
				<p class="normalnesil">Bu sebeple, hâl dilinin sahtesi, yalancısı, yapmacığı olamaz.</p>
				<p class="normalnesil">Hâl diliyle konuşmak, bedenin de dâhil olduğu bütün varlığıyla konuşmak demektir. Sadece maddî varlığıyla değil, onunla birlikte ve ondan öte, tüm duyguların ortak dilini konuşturmaktır.</p>
				<p class="normalnesil">Böyle bir dilin konuşması, elbette ki hem ağzımızdaki dilden, hem de beden dilinden çok daha etkili olacaktır.</p>
				<p class="ortayazi">* * *</p>
				<p class="normalnesil">Samimiyet sevilir. Fikirlerini onaylamadığımız bir insanın samimî tavrı bile bizi heyecanlandırır, takdir duygularımızı harekete geçirir.</p>
				<p class="normalnesil">“İnanıyorsanız, mutlaka üstünsünüz.” manasına gelen âyeti Elmalılı, bütün inançlara teşmil eder. Yani batıl bile olsa inancında samimî olan ya da ihlâs gösteren, başarıya ulaşacaktır.</p>
				<p class="normalnesil">Bediüzzaman da aynı görüştedir: “İhlâs, batılda da olsa başarıya götürür.”</p>
				</body>
</html>