<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_189">Millî Eğitim Bakanından İsteği</h1>
				<p class="normalnesililk">1957 seçimleri öncesinde dönemin Millî Eğitim Bakanı Celâl Yardımcı ile Turizm Bakanı Sıtkı Yırcalı, Üstadı ziyaret etmek istedi. Onlarla görüşmek istemedi.</p>
				<p class="normalnesil">Bu sebeple de hemen bir fayton tutup kıra çıktı.</p>
				<p class="normalnesil">Ancak onlar mutlaka görüşmek istiyorlardı. Gittiği yeri haber alıp geldiler ve buldular. Her iki bakan da Üstadın elini öpmek istedi. Ancak Üstad müsaade etmedi. Ancak Celâl Yardımcı’nın hanımına, elini cübbesinin üzerinden öptürdü.</p>
				<p class="normalnesil">Millî Eğitim Bakanının, “Efendim, bizden bir arzunuz var mı?” sorusuna da şu karşılığı verdi:</p>
				<p class="normalnesil">“Ömür boyu gençliğin imanını kurtarmaya çalıştım. Senden de bu istikamette faaliyet beklerim.”</p>
				<p class="normalnesil">Celâl Yardımcı’yı 1981 yılında ziyaret etmiştim. “Bediüzzaman’a yok yere yapılan baskılar oldu, niçin sahip çıkmadınız?” dediğimde, “Biz kendimize sahip çıkamadık ki!” demiş ve soyadının hikâyesini anlatmıştı.</p>
				<p class="normalnesil">“Bizim lakabımız, ‘Ensarî’ idi. Kökümüz, Medineli Ensar’a dayandığı için sülâlemiz böyle anılırdı. Soyadı Kanunu çıkınca, babam bu ismi almaya cesaret edemedi:</p>
				<p class="normalnesil">“‘Bize rahat vermezler, çocuklarımızın geleceği de karartılır.’ dedi.</p>
				<p class="normalnesil">“Başka bir isim almayı da içine sindiremedi. Bu durum, ona ‘aslını inkâr etmek’ gibi geldi. Sonunda ‘ensar’ kelimesinin Türkçesini soyadı olarak almaya karar verdi. Böylece hem aslını inkâr etmemiş, hem de gizlemiş olacaktı. Böylece soyadımız, ‘Yardımcı’ oldu.”</p>
				</body>
</html>