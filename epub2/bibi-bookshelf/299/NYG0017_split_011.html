<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_12">Aleyhinde Konuşanı da Korur</h1>
				<p class="normalnesililk">Bir gün, ilmiyle tanınan bir adam, Bediüzzaman’ın aleyhinde konuşur. Bu konuşmayı duyan Mustafa Acet, büyük bir üzüntüyle Üstada gelir ve duyduklarını nakletmek ister. Ancak Üstad, hiç beklemediği bir tarzda sertleşir ve sözünü keser.</p>
				<p class="normalnesil">Der ki:</p>
				<p class="normalnesil">“O zât doğru söylemiş, benim de hatalarım var. Hem o zât, öyle söylemez!”</p>
				<p class="normalnesil">Üstelik, o has ve sadık talebesini yanından kovar.</p>
				<p class="normalnesil">Büyük bir üzüntü içinde, bu asılsız sözlerin sahibine gelen Mustafa Acet, ona der ki:</p>
				<p class="normalnesil">“Senin sözlerini nakletmem yüzünden Üstad bana darıldı ve kovdu...”</p>
				<p class="normalnesil">Olayın teferruatını dinleyen adam, Bediüzzaman aleyhindeki sözlerinden dolayı çok pişman olur ve özür diler.</p>
				<p class="ortayazi">* * *</p>
				<p class="normalnesil">Bediüzzaman, talebelerinden gelen mektuplara çok önem verir ve mutlaka okutturup dinlerdi. İşte yine böyle bir mektubu okutturuyordu. Ancak mektubun bir yerinde, okuyanı susturdu.</p>
				<p class="normalnesil">Üzülmüştü.</p>
				<p class="normalnesil">Çünkü âlim bir kişinin, Bediüzzaman aleyhindeki konuşmaları yazılmıştı.</p>
				<p class="normalnesil">Buna karşılık şöyle dedi:</p>
				<p class="normalnesil">“O zât, âlimdir ve bize dosttur, öyle söylemez. Siz, o kardeşimle benim aramı mı açmak istiyorsunuz?”</p>
				<p class="normalnesil">Sonra da ömür boyu uyguladığı prensibini, şöyle ders verdi:</p>
				<p class="normalnesil">“Kardeşim, biz daima hadiseleri iyiye ve güzele yormakla görevliyiz. Menfî düşünceler, âlemimizi işgal etmemeli... Gıybet etmeyin ve hiç kimsenin aleyhinde konuşmayın.”</p>
				</body>
</html>