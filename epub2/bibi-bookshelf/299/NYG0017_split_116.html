<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_117">İçki Satan Adam</h1>
				<p class="normalnesililk">Bediüzzaman, Afyon’da iken ziyaretine, içki satıcısı olan biri geldi. Yanında da bilgi almak isteyen bir hafiye [sivil bir görevli] vardı.</p>
				<p class="normalnesil">Ziyaretçiler yanına girer girmez Bediüzzaman, hiçbir şey sormadan içki içen adama döndü ve dedi ki:</p>
				<p class="normalnesil">“Tam, tam kardeşim; senin gibi kahraman ve cesur bir kardeş bana lâzımdı.”</p>
				<p class="normalnesil">Görevli kişi hemen atıldı:</p>
				<p class="normalnesil">“Efendim, bu, içki satan bir adamdır. Biz, buna ‘Sarı Bomba’ deriz.” dedi.</p>
				<p class="normalnesil">Bediüzzaman, “Yok, yok!” diyerek onu susturdu ve diğerine ders vermeye devam etti:</p>
				<p class="normalnesil">“Seni duama dâhil edeceğim. Yalnız sen fırsat buldukça farz namazlarını kılarsın. Hem camiye gitmeye lüzum yok, dükkânının bir köşesinde kılarsın.”</p>
				<p class="normalnesil">Daha sonra da, görevli kişiye dönerek, ona mahsus konuştu:</p>
				<p class="normalnesil">“Bende öyle bir kuvvet var ki, istesem, bu şehrin altını üstüne getirebilirim. Hayatta, korku elimi tutamamış.” dedi.</p>
				<p class="normalnesil">Hafiyenin beti benzi attı, rengi soldu. Bediüzzaman, onun görevli olduğunu bilmezlikten gelip, güya onunla gizli ve enteresan bir meseleyi de istişare etti. Böylece ona da davasını, gayesini anlayacağı dilden anlatmış oldu.</p>
				<p class="normalnesil">Zübeyir Gündüzalp, üç sene sonra tekrar Afyon’a gittiğinde gördü ki, o içki satıcısı, dükkânını manifatura mağazası yapmış, kendisi de beş vakit namazlı bir insan olmuş...</p>
				</body>
</html>