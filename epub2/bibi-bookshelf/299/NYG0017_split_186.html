<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_187">“Yeni Said”</h1>
				<p class="normalnesililk">Davasına o kadar önem verir ki, bu uğurda mizacını, fıtrî yapısını değiştirir. Eski pervasız ve prensiplerinden tavizsiz dobralığı gider, yerine engin bir sabır ve hoşgörü gelir. Dayanamadıklarına dayanır, katlanamadıklarına katlanır.</p>
				<p class="normalnesil">Muazzam bir hedefe yürümek için her türlü hakareti, ezayı, cezayı, hapsi, sürgünü ve gözetimi kabullenir; asla isyan etmez; karşılık vermeyi, hele de isyanı düşünmez. O, sırtında yumurta küfesi taşımakta, kutupta limon ağacı yetiştirmektedir.</p>
				<p class="normalnesil">Bu sebeple de çok dikkatlidir. Artık kendi izzeti değil, ancak İslâm’ın izzeti söz konusudur.</p>
				<p class="normalnesil">“Medenîleri ilimle ikna etmelidir...”</p>
				<p class="normalnesil">Sadece şahsından sorumlu olduğu “Eski Said” döneminde pervasızdır, tavizsizdir, en küçük hakareti bile cevapsız bırakmaz, fıtratını konuşturur...</p>
				<p class="normalnesil">Ancak “imana hizmet”i esas maksat yaptığı ve kâinat çapında bir iman davasını yüklendiği dönemde, muhtaçlardan bir hizmet cemaati oluşur. O zaman da, “Elli bin asker kuvvetindeyim.” demesine rağmen, kendisini bekleyen tek bir jandarmaya bile karşı gelmez. Bütün eziyetlere, maddî manevî bütün işkencelere karşı müthiş bir sabırla dayanır, direnir, asla baş kaldırmaz.</p>
				<p class="normalnesil">Sırtında her olumsuzluğa katlanmaya değer bir yumurta küfesi taşıdığını gösterir, fıtratının bütün feryatlarını susturur. Âdeta yepyeni bir kimlik olarak görünür: Sakin, mütevekkil, hiçbir hakarete misliyle bile mukabele etmeyen, her hâl ve şartta kendisini sabra mecbur bilen yepyeni bir kimlik ve kişilik...</p>
				<p class="normalnesil">Bu gerçeği, son vasiyetinde de vurgular.</p>
				<p class="normalnesil">Kendisini sevenlere, “müspet hareket etmek ve manevî asayişin bekçisi olmak” görevini verir.</p>
				<p class="normalnesil">Bu itibarla, “Eski Said” yok, “Yeni Said” var.</p>
				<p class="normalnesil">Sabır var, hep sabır...</p>
				<p class="normalnesil">Çünkü artık kâinat çapında bir davayı kucaklamıştır.</p>
				</body>
</html>