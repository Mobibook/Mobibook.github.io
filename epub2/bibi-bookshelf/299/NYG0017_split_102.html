<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_103">Kadere Teslim</h1>
				<p class="normalnesililk">Şeyh Said olayı dolayısıyla Van Çoravanis’ten getirilirken, Ali Çavuş (Aras) anlatır:</p>
				<p class="normalnesil">Sevenleri oradaki bir köprünün altına saklanmışlar. Anî bir baskınla onu askerlerin elinden kurtarıp kaçıracaklar. Onları görmüş ve hemen çağırmış yanına... “Ben isteyerek gidiyorum, bunlar beni muhafaza etmek için geldiler.” demiş. Onların itaatkâr ve munis hâlleri yüzbaşıyı etkilemiş ve onlara hiçbir muamele yapmadan geçip gitmelerine müsaade etmiş...</p>
				<p class="normalnesil">Van’dan götürmeler başlayınca kendisine İran’a kaçırma teklifi yapılır. Nasıl olsa bir gün sıra kendisine gelecektir. Ama o gündüzleyin, “Bakalım, düşünelim.” der, olur gibi bir tavır içindedir. Sabahleyin, “Olmaz.” der.</p>
				<p class="normalnesil">Bu ısrar ve düşünme fasılası üç gün tekrarlanır. Ali Çavuş, “Seyda, niçin hem olur diyor, sonra da olmaz diyorsun?” deyince,</p>
				<p class="normalnesil">“Ne yapayım?” der, “Kul gidelim diyor, Halık gitme diyor...”</p>
				</body>
</html>