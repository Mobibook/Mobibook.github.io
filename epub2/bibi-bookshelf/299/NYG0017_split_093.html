<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_94">Bediüzzaman, Büyük Millet Meclisinde</h1>
				<p class="normalnesililk">Bediüzzaman, nerede, ne zaman, nasıl bir hizmet fırsatı varsa, hemen koşmuş ve orada, en uygun şekilde, sevgi ve şefkat metoduyla faydalı olmak istemiştir.</p>
				<p class="normalnesil">İngiliz işgali altındaki İstanbul’da, Müslümanlara cesaret ve ümit aşılayan çalışmalar yapmaktaydı. Mustafa Kemal Paşa, ısrarlı bir şekilde onu Ankara’ya çağırdı.</p>
				<p class="normalnesil">“Ben tehlikeli yerde hizmet etmek istiyorum.” dediyse de, davetler ısrarla tekrarlandı.</p>
				<p class="normalnesil">Bediüzzaman, fikrine güvendiği dostlarıyla istişare etti ve sonunda Ankara’ya gitmeye karar verdi.</p>
				<p class="normalnesil">Ankara’da çok önemli bir hayal kırıklığı yaşadı. Çünkü meclisi oluşturan milletvekillerinin büyük çoğunluğu ibadet konusunda gevşek davranıyor, özellikle de namaz da kılmıyorlardı. Üstelik kültürel kıble tamamen Batıya döndürülmüştü.</p>
				<p class="normalnesil">İslâm konusundaki bu gevşemeyi ülkenin geleceği açısından çok tehlikeli bulan Bediüzzaman, hemen bir bildiri yayınladı.</p>
				<p class="normalnesil">Bildiri, meclis üzerinde çok etkili oldu. Namaz kılan milletvekillerinin sayısı arttı. Meclisin küçük mescidi daha geniş bir yere taşındı.</p>
				<p class="normalnesil">Mana ve muhtevası bugün de geçerli olan bu bildiriyi Kâzım Karabekir Paşa, Mustafa Kemal’e de okudu.</p>
				<p class="normalnesil">Mustafa Kemal, Bediüzzaman’ı görüşmek üzere çağırttı.</p>
				<p class="normalnesil">Celâl Bayar’dan dinlediğime göre Paşa, Bediüzzaman’ı çağırmak için kendisini göndermişti:</p>
				<p class="normalnesil">“Beni, Bediüzzaman’ı çağırmak için gönderdi. Taşhan’da idi. Abdest için hazırlanmış, kollarını sıvamış, ayağına takunyalarını giymişti.</p>
				<p class="normalnesil">“Gazinin kendisini çağırdığını söyledim.</p>
				<p class="normalnesil">“‘Tamam, gidelim.’ dedi, ‘Fakat namaz vaktidir, gel namaz kılıp beraber gidelim.’</p>
				<p class="normalnesil">“Ben, ‘Şimdi işim var’ diyerek ona veda ettim.”</p>
				<p class="normalnesil">Bediüzzaman, idarenin başındakileri namaza çağırıyordu. Onlar da Bediüzzaman’ı dünyaya davet ediyorlardı... Hatta bu davette milletvekillerini ve hocaları bile kullanıyorlardı.</p>
				<p class="normalnesil">“Batılı hayat tarzını gerçek medeniyet olarak benimsemek zorundayız.” diyenlere asla katılmıyor, bu anlayışı milletin hayrına bulmuyordu.</p>
				<p class="normalnesil">Milletvekilliği, Doğu illeri vaizliği, köşkler, unvanlar, etiketler, yani dünyanın hiçbir şaşaası onu kendine çekemiyordu.</p>
				<p class="normalnesil">Mü’minleri de, “Zaruret var.” diyerek, bid’atlara batmaya karşı uyarıyordu:</p>
				<p class="normalnesil">“Eskiden dört olan zarurî ihtiyaçlar, şimdi yirmiye çıktı. Alışkanlık, tiryakilik, görenek ile... İçki, kumar, dans, tiyatro vs. hayatın olmazsa olmazları arasına girdi.”</p>
				<p class="normalnesil">Meşru kazançlar, gittikçe artan masrafları karşılayamayınca, insanlar çeşitli bahanelerle haramlara kayıyorlardı.</p>
				<p class="normalnesil">Bediüzzaman, bu hususta, kanaati, iktisadı, israfa kaçmamayı, sabır ve şükrü tavsiye ediyordu. Aksi hâlde, inandıkları gibi yaşayamayanlar, yavaş yavaş yaşadıkları gibi inanmaya başlıyorlar, ruh kökünden kopup mutsuzluğa mahkûm oluyorlardı.</p>
				</body>
</html>