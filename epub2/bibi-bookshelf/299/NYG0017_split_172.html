<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_173">Bediüzzaman ve Nurettin Topçu</h1>
				<p class="normalnesililk">Nurettin Topçu, ülkemizin yetiştirdiği gerçek aydınlardan biridir. Sorbonne Üniversitesinin felsefe bölümünü birincilikle bitirmiştir.</p>
				<p class="normalnesil">Ahlâk üzerine doktora yapmış, doçent olmuş, ama bu başarılarına rağmen Türk üniversitelerine sokulmamıştır.</p>
				<p class="normalnesil">Ömrü, lise öğretmenliğiyle geçmiştir.</p>
				<p class="normalnesil">Nurettin Topçu, haysiyetli bir aydına yaraşacak şekilde memleket meseleleriyle de meşgul olmuş, kitap yazmış, dergi yayınlamış, konferanslar vermiştir.</p>
				<p class="normalnesil">Doğruyu her vesileyle söyleyen bu âlimi, dokuz köyden kovmuşlar. Önce İstanbul’dan İzmir’e, oradan da Denizli’ye sürgün etmişler.</p>
				<p class="normalnesil">Denizli Lisesinde öğretmen iken, oradaki Şehir Oteli’nde kalmış.</p>
				<p class="normalnesil">O sırada Bediüzzaman da Denizli mahkemesi tarafından beraat kararı verilerek tahliye edilmiş ve aynı otele yerleştirilmiş.</p>
				<p class="normalnesil">Sıkı kontrollerin azaldığı, el ayağın çekildiği akşam saatlerinde Nurettin Topçu, Bediüzzaman’ı ziyaret eder. Aslında o saat, Bediüzzaman’ın ziyaretçi kabul etmediği bir zamandır. Fakat bu imanlı ve sürgün öğretmene kendisi sebebiyle bir zarar daha gelmesin diye, prensibinde değişiklik yapar. Hatta ona her akşam gelebileceğini söyler.</p>
				<p class="normalnesil">Rahmetli Topçu Hoca, o günleri anlatırken, hasta hâline rağmen, âdeta kabına sığmaz bir coşkunlukla kendinden geçiyor, “Bediüzzaman Denizli’yi fethetmişti. Denizli’nin geceleri gündüz olmuştu.” diyordu.</p>
				</body>
</html>