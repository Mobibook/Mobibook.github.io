<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_190">Yaşayan Bir Sevdalı</h1>
				<p class="normalnesililk">Yusuf Okumuş, Rizeli bir muhterem insan... Aşklı şevkli bir hoca... “Bediüzzaman” deyince birden canlanıyor yorgun sesi... “Telefonla olmaz.” dese de bizi kırmıyor, anlatıyor:</p>
				<p class="normalnesil">“1956 yılı idi... Çorumlu bir arkadaşımla beraber, Bediüzzaman Hazretlerini ziyaret için yola çıktık. Ben o tarihten önce namını duymuş, eserlerini de okumuştum. Hatta Gençlik Rehberi isimli eserini kendi hattımla yazmıştım.</p>
				<p class="normalnesil">“Isparta’dan, Eğirdir ilçesine gittik. Oradan da kayıkla Barla’ya geçtik. Çünkü o zaman Barla’ya kara yolu yoktu.</p>
				<p class="normalnesil">“Meğer o yol da kontrol altındaymış! Sonradan öğrendik ki, bizim bindiğimiz kayıkta iki sivil görevli varmış. Barla’da Üstadın evini bulduk. Kapıyı çaldık. Zübeyir Gündüzalp çıktı.</p>
				<p class="normalnesil">“‘Üstad biraz rahatsız, herkesi kabul edemiyor. Fakat gene de bir haber vereyim.’ dedi.</p>
				<p class="normalnesil">“Biz heyecanla beklerken, gülerek geldi yanımıza... Onu neşeli görünce rahatlamıştık. Üstad bizi çağırıyordu.</p>
				<p class="normalnesil">“‘Buyurun.’ dedi.</p>
				<p class="normalnesil">“Üstadın odasına girdik.</p>
				<p class="normalnesil">“Üzerinde kefeni andıran bembeyaz bir cübbe, başında heybetli bir sarık vardı. Bizi görünce gülümsedi. Elini öptük ve gösterdiği yere oturduk.</p>
				<p class="normalnesil">“Arkadaşımla ben, üç aylar dolayısıyla oruçlu idik. Fakat bu durumu ikimizden başka kimse bilmiyordu. Buna rağmen Bediüzzaman, Zübeyir Gündüzalp’e dedi ki:</p>
				<p class="normalnesil">“‘Bu kardeşlere iki pasta getir, iftarlarını onunla yapsınlar.’</p>
				<p class="normalnesil">“Bize, yirmi dakika kadar süren ziyaretimizde çok mühim nasihatler etti. Meselâ buyurdu ki:</p>
				<p class="normalnesil">“‘Sünnet, farzın köprüsüdür, aman ihmal etmeyin!’</p>
				<p class="normalnesil">“Ziyaretimizin sonunda, arkadaşımla bana birer sarı 25 kuruş verdi. Teşekkür edip ‘bir Üstad hatırası’ olarak aldık.</p>
				<p class="normalnesil">“Sonra da, Barla’yı hemen terk edin. Bir dakika bile durmayın.’ dedi.</p>
				<p class="normalnesil">“Biz, bu çok manalı, ama süresi kısa ziyarete doyamamıştık.</p>
				<p class="normalnesil">“Bediüzzaman da orayı terk etmek üzere idi. O sırada, bineceği at hazırlanıyordu.</p>
				<p class="normalnesil">“Biz bu durumu da öğrenince, ‘Üstadı bir daha görelim.’ diye karar verdik. Onun geçeği yol üzerinde beklemeye başladık.</p>
				<p class="normalnesil">“Meğer, ‘Bir dakika bile durmayın.’ emri boşuna değilmiş...</p>
				<p class="normalnesil">“Birden peydahlanan jandarmalar, bizi yakalayıp Eğirdir’e götürdüler. Orada hapishanenin bir odasında tam 14 gün tutulduk. Sonra da mahkemeye çıkarıldık. Tabiî ki daha ilk celsede suçsuz bulunup salıverildik.</p>
				<p class="normalnesil">“Ancak oranın amiri, elinde bir metrelik listeyle geldi.</p>
				<p class="normalnesil">“‘Bu, Bediüzzaman’ın sicilliler listesi. Sizi de buraya kaydediyoruz!’ dedi.</p>
				<p class="normalnesil">“Bu tehditten dolayı içimize hiçbir korku gelmedi.</p>
				<p class="normalnesil">“‘Olsun, inşaallah onun listesine hakikaten girmişizdir!’ dedik.</p>
				<p class="normalnesil">“Bediüzzaman’ın verdiği 25 kuruşu, o günden sonra cüzdanımızdan hiç çıkarmadık. O para cüzdanımızda olduğu sürece hiç para darlığı çekmedik. Elhamdülillâh, hiç paramız eksik olmadı.</p>
				<p class="normalnesil">“Yıllar sonra evim yandı. Üstadın verdiği para ile arkasına dua yazdığı kitap da o esnada yandı.</p>
				<p class="normalnesil">“O yangınla birlikte, bereket de gitti...”</p>
				</body>
</html>