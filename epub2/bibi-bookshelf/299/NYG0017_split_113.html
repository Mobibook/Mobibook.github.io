<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_114">Alkolik Ev Sahibi</h1>
				<p class="normalnesililk">Bediüzzaman, Denizli Hapishanesinden kurtulmuş, fakat ezadan, cezadan kurtulamamıştı. Bu defa da Afyon’un Emirdağ ilçesinde oturması istenmişti.</p>
				<p class="normalnesil">Emniyet aracılığıyla Bediüzzaman’a bir ev tutulacaktı. Ancak rahat takip edilsin diye, bu evin mutlaka karakolun karşısında olması gerekiyordu.</p>
				<p class="normalnesil">Karakolun karşısında kiralık bir ev bulunmuştu. Ancak sahibi alkolik biriydi.</p>
				<p class="normalnesil">“Evini hocaefendi için tutmak istiyoruz.” dediler.</p>
				<p class="normalnesil">“İyi de, ben sürekli içen biriyim. Nasıl olur, hoca ile sarhoş? Hem o benim evimi kiralamak ister mi?” diye sordu.</p>
				<p class="normalnesil">Bu tavır, Anadolu insanının bir güzelliği idi. Yaptığı yanlışın farkındaydı ve o hâliyle bir hocaefendiye muhatap olmaması gerektiğini düşünüyordu.</p>
				<p class="normalnesil">Durumu Bediüzzaman’a anlattılar.</p>
				<p class="normalnesil">“Peki kardeşim, varsın sarhoş olsun; bana o evi tutun.” dedi.</p>
				<p class="normalnesil">Çünkü Bediüzzaman, sarhoşa değil, içtiğine karşıydı. Sarhoşa ise, sadece verecek şefkati vardı.</p>
				<p class="normalnesil">Dünyanın en kolay taşınan adamıydı Bediüzzaman. Zira bütün dünyalığını kendisi taşıyabilirdi.</p>
				<p class="normalnesil">Taşınıverdi.</p>
				<p class="normalnesil">Ev sahibi onu kapıda bekliyordu.</p>
				<p class="normalnesil">“İçtiğini söylemişsin.” dedi.</p>
				<p class="normalnesil">Adamcağız, çok mahcup oldu, ama olanı da itiraf etti:</p>
				<p class="normalnesil">“Evet hocam, çok içerim.”</p>
				<p class="normalnesil">Her günahtan kendini sorumlu tutan adam, açtı ellerini, kısa bir duadan sonra adamcağızın sırtını üç kere sıvazladı.</p>
				<p class="normalnesil">“Kurtulacaksın inşaallah.” dedi.</p>
				<p class="normalnesil">Adamcağız, sabah ezanına kadar gözlerini kapatamadı. O ana kadar hiç yaşamadığı bir pişmanlık duygusu vardı içinde kıpır kıpır...</p>
				<p class="normalnesil">Kalktı o şevkle ve Bediüzzaman’ın kapısını tıklattı.</p>
				<p class="normalnesil">O sabahki namazın tadını ömür boyu unutamayacaktı.</p>
				</body>
</html>