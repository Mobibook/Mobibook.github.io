<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_112">Manevî Bataklık</h1>
				<p class="normalnesililk">Bediüzzaman, suçlamak yerine, suça iten durumları dikkate alır. Suçun sebeplerini gidermeye çalışır.</p>
				<p class="normalnesil">Bediüzzaman, insanlığın hayatını bir yolculuğa benzetir. Kur’an nuruyla görür ki, zamanımızda o yol bir bataklığa girdi. Çok pis ve ufunetli bir çamur deryasında insanlar düşe kalka gidiyorlar.</p>
				<p class="normalnesil">Bir kısmı selâmetli yolu bulmuş, bazıları bazı vasıtalarla mümkün olduğu kadar bataklıktan kurtulmaya uğraşıyor. Birçoğu da o pis kokulu çamurlu bataklığın karalığında yol alıyor.</p>
				<p class="normalnesil">İnsanlığın yüzde yirmisi ise, sarhoşluk sebebiyle, o pis çamuru misküamber sanıp yüzüne gözüne sürüyor, yalpalayarak giderken boğuluyor.</p>
				<p class="normalnesil">Çıkmak istiyorlar, çıkamıyorlar:</p>
				<p class="normalnesil">Yüzde sekseni ise, bataklığı anlar, ufunetli ve pis olduğunu hisseder. Durumdan memnun değildir; fakat şaşkındır, selâmetli yolu göremiyor.</p>
				<p class="normalnesil">Bu durumda çözüm nedir?</p>
				<p class="normalnesil">1. Zorla, baskıyla, sopayla sarhoş olan yüzde yirmiyi ayıltmaktır.</p>
				<p class="normalnesil">2. Bir nurla, şaşkın durumdakilere bataklıktan çıkış yolunu göstermektir.</p>
				<p class="normalnesil">Oysaki çözüm için ortaya çıkanların yüzde sekseni elinde bir topuz tutuyor. Yani zoru, baskıyı, ceza yolunu tercih ediyor. O çaresiz ve ne yapacağını bilmez hâldeki büyük kalabalığa, hakkıyla bir nur gösterilmiyor...</p>
				<p class="normalnesil">Toplumun yüzde sekseni, kendilerine uzanan bir el ve gönül beklemektedir.</p>
				<p class="normalnesil">Bu sebeple onlara topuz değil, nur gösterilmelidir. Kurtarıcı iman nuru... Ve şefkatle, ürkütmeden, el ve gönül uzatılmalıdır.</p>
				<p class="normalnesil">İki değil, yüz elimiz de olsa, hepsinin nur tutmasını ve nur göstermesini ister. Eğer bir elinde nur, diğerinde de topuz olursa, karşıdaki adam şöyle düşünebilir:</p>
				<p class="normalnesil">“Acaba elindeki nurla beni kendine çekip, sonra da öteki elindeki topuzu tepeme mi indirecek?”</p>
				<p class="normalnesil">Böyle düşünen insanlar hep ürküntü içinde olur ve uzaklaşır. Nur, Kur’an hakikatleridir. Topuz ise, maddî, şahsî ve siyasî beklentiler ve şiddet hareketleridir.</p>
				<p class="normalnesil">Bediüzzaman, manevî bir bataklıkta çırpınan kalabalıklara hep nur gösterdi. En basit hediyeler de dâhil olmak üzere hiçbir maddî beklentiye girmedi. Hiçbir siyasî makama talip olmadı. Hatta hiçbir manevî makamın üstünlüğünü üstlenmedi.</p>
				<p class="normalnesil">İmana hizmet yolunda ortaya çıkan başarıları Allah’tan ve onun kutsal kitabı olan Kur’an’dan bildi. İyilikleri, güzellikleri ve olumlu gelişmeleri hiç sahiplenmedi.</p>
				<p class="normalnesil">“Risale-i Nur’un mesleği, nezihâne ve nazikâne kavl-i leyindir [mülâyim, yumuşak söz].”</p>
				</body>
</html>