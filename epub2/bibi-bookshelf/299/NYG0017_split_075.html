<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_76">“Her Varlık Bin Bir Hikmetle Yaratıldı”</h1>
				<p class="normalnesililk">Erek Dağında iken, bir gün talebelerine “Ben tesbihatımla meşgul olacağım, siz gidip biraz gezin.” der.</p>
				<p class="normalnesil">Gezinip dönerler. Üstad, bu gezinti sırasında ne yaptıklarını sorar. Molla Hamit, bir kertenkeleyi öldürdüğünü söyler.</p>
				<p class="normalnesil">Bediüzzaman bu habere çok üzülür:</p>
				<p class="normalnesil">“Yazık, evini harap etmişsin!” der.</p>
				<p class="normalnesil">Molla Hamit, halk arasında yaygın olan asılsız bir inancı ileri sürer:</p>
				<p class="normalnesil">“Bizim buralarda, ‘yedi kertenkele öldürenin bir hac sevabı kazanacağı’nı söylerler.”</p>
				<p class="normalnesil">“Otur da konuşalım. Bakalım kim haklı, kim haksız...” der Üstad ve sormaya başlar:</p>
				<p class="normalnesil">“Bu hayvan sana saldırdı mı?”</p>
				<p class="normalnesil">“Hayır.”</p>
				<p class="normalnesil">“Elinden bir şeyini aldı mı?”</p>
				<p class="normalnesil">“Hayır.”</p>
				<p class="normalnesil">“O hayvanın rızkını sen mi veriyorsun?”</p>
				<p class="normalnesil">“Hayır.”</p>
				<p class="normalnesil">“Senin mülkünde, arazinde mi geziyordu?”</p>
				<p class="normalnesil">“Hayır.”</p>
				<p class="normalnesil">“Onu sen mi yarattın?”</p>
				<p class="normalnesil">“Hayır.”</p>
				<p class="normalnesil">“Bu hayvanların niçin yaratıldıklarını, yani fıtrî vazifelerini biliyor musun?”</p>
				<p class="normalnesil">“...”</p>
				<p class="normalnesil">“Bu hayvanı yaratan Yaratıcı, onu senin öldürmen için mi yaratmış? Sana kim öldür dedi? Bu hayvanların yaratılışında binlerce hikmet var. Bu hikmetler saymakla bitmez. Yani onu öldürmekle hata etmişsin!”</p>
				</body>
</html>