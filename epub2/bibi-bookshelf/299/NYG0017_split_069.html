<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_70">Ermeni Çocuklarını Kurtardı</h1>
				<p class="normalnesililk">Birinci Dünya Savaşı, medeniyetten uzaklığı gösteren kanlara, kinlere ve canavarlıklara çokça şahit oldu. Doğu Anadolu da, bu kandan oldukça nasiplendi. Özellikle de Ermeniler, Rus istilâsından istifade ederek, yıllarca komşuluk yaptıkları insanlara acımasızca saldırmışlar, hatta çocuklarını da öldürmekten çekinmemişlerdi.</p>
				<p class="normalnesil">Müslümanlar da, bazen aynı şekilde davranıp, intikam almak peşinde olmuşlardı.</p>
				<p class="normalnesil">Savaş sırasında, Bediüzzaman’ın bulunduğu beldeye, binlerce Ermeni çocuğu toplanmıştı.</p>
				<p class="normalnesil">Bu durumu fark eden Bediüzzaman, hemen müdahale etti:</p>
				<p class="normalnesil">“Sakın dokunmayın bu masumlara! Hepsini gönderin ailelerine...” dedi.</p>
				<p class="normalnesil">Bu emir, ilk anda itirazla karşılandı:</p>
				<p class="normalnesil">“Ama onlar, bizim çocuklarımızı da öldürdüler. Ermeniler yüzünden yerimiz yurdumuz harap oldu, her şeyimizi yakıp yıkıp mahvettiler!” denildi.</p>
				<p class="normalnesil">Bediüzzaman, “Biz onların yaptığını yapamayız. Biz Müslümanız. Bu çocukları serbest bırakın!” diye ısrar etti.</p>
				<p class="normalnesil">Bu olaya şahit olan Ermeniler, gözlerine inanamıyorlardı. Olmadık acımasızlığı reva gördükleri insanlar, çocuklarını öldürmekten vazgeçmişlerdi.</p>
				<p class="normalnesil">Bu durumdan etkilendiler ve “Madem onlar bizim çocuklarımıza dokunmadılar, biz de bundan sonra onların çoluk çocuğuna zarar vermeyelim.” dediler.</p>
				<p class="normalnesil">Bu suretle, o havalideki binlerce masum, felâketten kurtulmuş oldu.</p>
				</body>
</html>