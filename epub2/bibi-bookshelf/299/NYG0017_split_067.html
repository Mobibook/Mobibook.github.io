<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_68">Müjdeler Olsun İffetlilere!</h1>
				<p class="normalnesililk">Bediüzzaman, beş farzı yapan, büyük günahlardan da kaçınan mü’minin kurtulacağını söyler. Özellikle de büyük günahlardan kaçıp, namazını da kılan gençleri çok takdir eder.</p>
				<p class="normalnesil">Bediüzzaman’ın gençlik hayatı, yetiştirmek istediği gençliğe her konuda örnektir. Yaşadığını yaşatmaya çalıştığı için de gençler üzerinde tesiri büyüktür.</p>
				<p class="normalnesil">İşte, gençken gösterdiği örnek bir gençlik tavrı:</p>
				<p class="normalnesil">“Yirmi yaşlarında iken, Bitlis’te vali Ömer Paşa hanesinde, iki sene onun ısrarıyla ve ilme ziyade hürmetiyle kaldım. Onun altı adet kızı vardı. Üçü küçük, üçü büyüktü. Ben üç büyükleri, iki sene beraber bir evde kaldığımız hâlde birbirinden ayırt edip tanıyamıyordum. O derece dikkat etmiyordum ki tanıyayım... Hatta bir âlim misafirim yanıma geldi, iki günde onları birbirinden ayırt etti, tanıdı. Herkes bendeki bu hâle hayret ederek, bana sordular:</p>
				<p class="normalnesil">“‘Neden bakmıyorsun?’</p>
				<p class="normalnesil">“Dedim:</p>
				<p class="normalnesil">“‘İlmin izzetini muhafaza etmek, beni baktırmıyor.’”</p>
				<p class="normalnesil">O delikanlı yaşında, ilminin haysiyet ve şerefini korumak için, gözüne ve gönlüne böylesine hükmetmek, nasıl bir iradenin sonucudur!</p>
				<p class="ortayazi">* * *</p>
				<p class="normalnesil">Birinci Dünya Savaşının sonunda Osmanlı yenilmiş, başkent İstanbul da düşman işgali altına düşmüştü. İşte o işgal günlerinden bir gündü. İstanbul’da geleneksel Kâğıthane Şenliği yapılıyordu. Haliç sahillerini süslü püslü Rum-Ermeni kadın ve kızları doldurmuştu.</p>
				<p class="normalnesil">Bediüzzaman iki dostuyla birlikte Haliç’ten bir kayıkla geçiyordu. Bu dostları, “Kadın ve kızlara bakıyor mu?” diye merak ettiler ve sırayla Bediüzzaman’ı gözlemeye başladılar.</p>
				<p class="normalnesil">Yolun sonunda, Seyyid Taha ve Hacı İlyas Efendiler, onu tebrik ettiler.</p>
				<p class="normalnesil">Dediler ki: “Senin bu hâline şaşırdık! Çevredeki onca kadın ve kıza hiç bakmadın.”</p>
				<p class="normalnesil">Bediüzzaman şu cevabı verdi dostlarına:</p>
				<p class="normalnesil">“Evet, bakmadım ve bakmam da. Lüzumsuz, geçici, günahlı zevklerin sonu acıdır ve pişmanlıklarla doludur.”</p>
				<p class="normalnesil">“Başkasının günahına ağlayan adam” olabilmek için, önce kendini günahlardan uzak tutmak gerekir. Bediüzzaman, en zor şartlarda bile ilk gençlik günlerinden itibaren bu imtihanı hakkıyla başarmıştır. Bu konuda, Osmanlı’nın son günlerini yaşayan İstanbul’dan şu hatırasını anlatır:</p>
				<p class="normalnesil">“İstanbul’un o şaşaalı zamanında, haftada bir elbise değiştirirdim, hem de pırlanta gibi elbiseler... İstanbul’un en muhteşem yerlerine giderdim. Hoca arkadaşlarım, içlerinden birini seçip beni takip ettirmişler.</p>
				<p class="normalnesil">“Üç gün süren bu takipten sonra arkadaşlarla sohbet esnasında bana dediler ki:</p>
				<p class="normalnesil">“‘Said, sen ne yapsan haktır. Hakka gidiyorsun ve bunda da muvaffak olacaksın.’</p>
				<p class="normalnesil">“‘Niçin böyle söylüyorsunuz?’ diye sordum. Şu cevabı verdiler:</p>
				<p class="normalnesil">“‘Üç gündür seni takip ettiriyorduk. Bakalım İslâm’a aykırı işin oluyor mu diye... Gördük ki, senin dünya ile hiç ilgin yok. Bundan dolayı, inşaallah gayende başarılı olursun.’”</p>
				<p class="normalnesil">Uzun ve bereketli ömrü de şahittir ki, Bediüzzaman, zaferi önce içinde, sonra da dış dünyada kazandı.</p>
				</body>
</html>