<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_126">Adnan Menderes ve Bediüzzaman</h1>
				<p class="normalnesililk">1950’de CHP iktidarı devrilmiş, yerine Demokrat Parti hükûmeti gelmişti. Bu hâl, bir demokrasi devrimiydi. “Millî Şef” adıyla diktatörlük yapan ve Bediüzzaman’ı da inanılmaz düşmanlıklarına hedef eden İnönü devri sona ermişti.</p>
				<p class="normalnesil">Menderes başbakan, Celâl Bayar da cumhurbaşkanı olmuştu.</p>
				<p class="normalnesil">Bediüzzaman, bu yeni idareye sempati duydu. Özellikle de Menderes’in ezanı aslına uygun hâle getirmesi, onu fazlasıyla mutlu etti. Çünkü ezan, İslâm’ın en önemli sembollerinden biriydi. Bediüzzaman’a göre, ezan şeair [sembol] olduğu için bazı farzlardan bile daha mühimdi.</p>
				<p class="normalnesil">Belki de bu manası için ezan, ülkemizde 18 yıl yasaklanmıştı.</p>
				<p class="normalnesil">Menderes’in ezanı tekrar serbest bırakması, sadece Anadolu’yu değil, bütün İslâm dünyasını çok sevindirmişti.</p>
				<p class="normalnesil">Bediüzzaman da Menderes’e, “İslâm kahramanı” dedi.</p>
				<p class="normalnesil">Onu tenkitleriyle yıpratmak isteyen iyi niyetli kişilere karşı, “O bizdendir.” diyerek korudu.</p>
				<p class="normalnesil">Demokrat Parti’nin hatalarını, içinde bulunan yüzde yirmi nispetindeki sefih masonlara veriyordu.</p>
				<p class="normalnesil">Demokrat Parti’nin Menderes’i gerçekten seven kısmını şefkatle ikaz ediyor, onların vatan, millet ve İslâmiyet için faydalı olmalarını istiyordu.</p>
				<p class="normalnesil">Bu çerçevede iki temel teklifi vardı:</p>
				<p class="indentmetin">1. İman hakikatlerini en etkili biçimde anlatan Nur Risalelerini resmen basıp yaymaları, okullarda okutmaları... Böylece, imanlar taklitten tahkike terfi edecek, imansızlıktan doğan anarşi duracak, emniyet ve huzur ortamı gelişecek, insanların daha güvenli ve mutlu yaşayacakları bir ortam oluşacaktı.</p>
				<p class="indentmetin">2. Ayasofya tekrar camiye çevrilmeliydi. Cami olan Ayasofya ile, ülkenin İslâmî kimlik ve kişiliği bütün âleme yeniden ilân edilmiş olacaktı...</p>
				<p class="normalnesil">Menderes, ezanı aslî hâline getiren kararı verdi, ama diğer hususlarda çekingen davrandı. Yıkıcı muhalefetin de baskısı ve İnönü korkusuyla, Bediüzzaman’ın tavsiyelerini gerçekleştiremedi.</p>
				<p class="normalnesil">Buna rağmen sürekli “irticaya taviz vermek”le suçlandı. Çünkü İmam Hatip Okullarını ve Yüksek İslâm Enstitülerini açmış, bazı nutuklarında, “Bu millet Müslümandır ve Müslüman kalacaktır. İslâmiyet ne icap ediyorsa yapılacaktır.” gibi sözler söylemişti.</p>
				<p class="normalnesil">Menderes düşmanları, onun din lehine yaptığı az ve yetersiz icraatı bile çok buldular. Bu sebeple “bir gece hareketi” yaptılar.</p>
				<p class="normalnesil">Bu ihtilâlin sonunda Yassıada’ya kapatılıp, yersiz, haksız ve hatta zulümlü tavırlarla yargıladılar. Nihayet idama mahkûm edip astılar.</p>
				</body>
</html>