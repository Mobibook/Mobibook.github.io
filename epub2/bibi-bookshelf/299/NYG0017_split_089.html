<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_90">“Hizmette Sinir ve Sınır Yoktur”</h1>
				<p class="normalnesililk">Sürgün yeri olan Barla, bir “iman akademisi” olur. Çoğu ancak ilkokul mezunu olan köylülerden, ilim, irfan, iz’an sahibi güzel insanlar yetişir.</p>
				<p class="normalnesil">Söyler ve yazdırır.</p>
				<p class="normalnesil">Aslında ona da söylenir.</p>
				<p class="normalnesil">İlhama mazhardır. Vehbî ilim sahibidir.</p>
				<p class="normalnesil">O, arada tercümandır.</p>
				<p class="normalnesil">Barla’daki nur kâtibi Şamlı Hafız Tevfik der ki bir gün:</p>
				<p class="normalnesil">“Üstad, yazıp duruyoruz, ama bunları yine biz okuyoruz...”</p>
				<p class="normalnesil">Bediüzzaman, ne yaptığının bilincindedir. Der ki:</p>
				<p class="normalnesil">“Bir gün gelecek, bunları bütün dünyaya okutturacağım!”</p>
				<p class="normalnesil">Dünyanın yaşadığı iman ve ahlâk krizinin farkındadır. Bu yüzden, dur durak bilmez. Yorulmanın, yılmanın, ümitsiz olmanın, lügatinde yeri yoktur.</p>
				<p class="normalnesil">Bunalan ve daralan insanlığa “ilk yardım” malzemesi hazırlar harıl harıl...</p>
				<p class="normalnesil">Bütün dertlerin çözümü Kur’an’dadır.</p>
				<p class="normalnesil">Kur’an eczahanesinden alınan ilâçlar, günün idrakine uygun olarak hazırlanıp, insan olan herkese sunulmalıydı.</p>
				<p class="normalnesil">Ne var ki günün idraki, “idraksizlik”ti.</p>
				<p class="normalnesil">Bakışlar, başka ve boş taraflara yönelmişti.</p>
				<p class="normalnesil">Âhiret âdeta unutulmuş, sadece dünya hayatı için çalışılır olmuştu.</p>
				<p class="normalnesil">Ama yine yılmıyor, ümitsizliğe düşmüyor ve “Varsın çağdaşlarım beni dinlemesinler. Ben de gelecek nesillere sesleniyorum.” diyordu.</p>
				<p class="normalnesil">Bütün meselesi, kalp yaralarıyla mustarip insanlığa bir deva sunmaktı. Bir başka deyimle:</p>
				<p class="normalnesil">“Başkasının günahına ağlayan adam olmak!”</p>
				<p class="normalnesil">Kimse yoksa “Ben varım.” deyip, kimsesizlerin kimsesi olmak... Kimsesizlerin kimsesi olmaya çalışanların yâri, yardımcısı da, doğrudan doğruya Allah’tı.</p>
				<p class="normalnesil">Allah’a güvenip dayanan adamdan daha güçlü, daha hür, daha ümitli kim olabilir?</p>
				<p class="normalnesil">En zor maddî şartlar içinde bile hiç sarsılmayan, ölümden bile pervası olmayan Bediüzzaman, işte bu adamdı.</p>
				<p class="normalnesil">Bir gün Barla’da, yine yazdırıyordu. Yağmur yağdı, yine söylemeye devam etti. Muhteşem bir tabiatın ortasında ve bir şemsiyenin altındaydılar. Fakat sanki muhteşem bir yazıhanenin ideal şartlarına sahiptiler.</p>
				<p class="normalnesil">“Yaz Tevfik!” diyordu.</p>
				<p class="normalnesil">Bir başka gün onu, tabiat kitabını okumaktan dönerken gördüler. Çamura bulanmış kara lâstikleri, elindeydi. Mübarek ayakları, aslı olan çamurla karışmış, kaynaşmış, dostlaşmıştı. Ama şükürden şikâyete fırsat yoktu.</p>
				<p class="normalnesil">Bu anlayışın tavizsiz temsilcisi olan Bediüzzaman, has ve halis talebesi Zübeyir Gündüzalp’e sordu:</p>
				<p class="normalnesil">“Benden evvel mi, sonra mı ölmek istersin?”</p>
				<p class="normalnesil">O da, “Ben Üstadsız yaşayamam, daha evvel ölmek isterim!” demişti.</p>
				<p class="normalnesil">İman hizmetini esas maksat yapmış olan Bediüzzaman, ona şu dersi verdi:</p>
				<p class="normalnesil">“Tembel! Kabre girip yatmayı ve rahatını düşünüyorsun. Kalacaksın. Hizmet edeceksin...”</p>
				</body>
</html>