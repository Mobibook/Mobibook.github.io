<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_44">Rus Esaretinden Nasıl Kurtuldu?</h1>
				<p class="normalnesililk">Bediüzzaman, Rus esaretinden nasıl kurtuldu? Bu da, pek az bildiğimiz sırlı bir olaydır. Bediüzzaman, bu türlü hatıralarını anlatmaz, hele teferruatlarına hiç girmez. Şahsî faziletini öne çıkarmamaya daima özen gösterir.</p>
				<p class="normalnesil">Rusların elinden nasıl kurtulduğuna dair de çok az şey anlatmıştır. Bildiğimizin hepsi, eski Van müftülerinden Ömer Efendiye anlattıkları...</p>
				<p class="normalnesil">Talebesi Molla Hamit’in naklettiği kadarıyla, bu sırlı olayı şöyle anlatmış:</p>
				<p class="normalnesil">“Rusya’da iken, bazen kimsesiz yerlerde dolaşırdım. Düşünüyordum: ‘Ben bunların arasında ölsem, beni bir Müslüman bulur mu? Beni bu Ruslar nasıl kaldırır?’</p>
				<p class="normalnesil">“‘Ya Rabbi, Sen bilirsin, bana bir kapı aç.’ diye düşüne düşüne kaldığım yere geliyordum. Önünde üç-dört merkep olan Arap kıyafetli, entarili birisi, yanımdan geçerken, bana:</p>
				<p class="normalnesil">“‘Esselâmü aleyküm. Seni buradan çıkarsam Türkiye’ye gider misin?’ dedi.</p>
				<p class="normalnesil">“Ben, ‘Giderim, fakat buradan nasıl çıkacağız?’ dedim.</p>
				<p class="normalnesil">“Çünkü etrafı Diyarbakır Kalesi gibi kapalı ve dört kapısı olan bir yerde bulunuyordum. Kapılarda da biz esirlerin resimleri bulunuyordu. Bu sebeple:</p>
				<p class="normalnesil">“‘Nöbetçiler bizi tanırlar. Nasıl geçerim!’ dedim.</p>
				<p class="normalnesil">“O şahıs:</p>
				<p class="normalnesil">“‘Sen benim zıbınımı giy, merkepleri sür, ileriden git. Ben arkadan gelir, sana yetişirim.’ dedi.</p>
				<p class="normalnesil">“Ben kendi kendime, ‘Bu adam, boş adama benzemiyor!’ dedim. Onun elbiselerini giydim ve merkepleri sürüp gittim.</p>
				<p class="normalnesil">“Kapıdan geçtim. Nöbetçi bir şey demedi.</p>
				<p class="normalnesil">“Dışarıya çıkınca, hatırıma ekmek geldi. ‘Ekmeksiz ne yapacağım?’ diye düşündüm. Baktım, torbada ekmek var.</p>
				<p class="normalnesil">“O şahısla 24 saat beraber gittik. Benim ayaklarım şişmişti.</p>
				<p class="normalnesil">“O, ‘Ben buradan ayrılıyorum, seninle gelemem. İleride Çerkezler var, onlar senin dilini bilirler.’ dedi ve benden ayrıldı.</p>
				<p class="normalnesil">“Ben düşündüm ki: ‘Doğru yoldan gitsem, Ruslar, Ermeniler var. Onların dilini bilmem, beni geri çevirirler…’ Baktım, orada ayrıca ince bir yol var. O yolu takip edip akşama kadar gittim.</p>
				<p class="normalnesil">“Yol, gide gide bir dağa çıktı. Ancak orada yol filân kalmadı, şaşırdım. O esnada gözüme bir inek ilişti.</p>
				<p class="normalnesil">“‘Bu ineği sürersem, nasıl olsa beni insanların olduğu bir yere götürür.’ diye düşündüm ve öyle yaptım. İneği önüm sıra sürdüm.</p>
				<p class="normalnesil">“İnek, bir mağaranın önüne geldi ve orada durdu.</p>
				<p class="normalnesil">“‘Bre hayvan, sen burada niçin durursun!’ deyip düşünürken, baktım mağaradan bir yaşlı zât çıktı. Bu pir-i fâni abid, beni ismen cismen biliyordu.</p>
				<p class="normalnesil">“Bana, ‘Hoş geldin, ehlen ve sehlen.’ dedi.</p>
				<p class="normalnesil">“Beni, kaldığı mağaraya aldı ve dedi ki: ‘Benim ekmeğim filân yok! Kış yaz bu ineği sağar, sütünü içerim.’</p>
				<p class="normalnesil">“Bana da süt sağıp getirdi. O güne kadar böyle lezzetli süt içmemiştim.</p>
				<p class="normalnesil">“O gece orada kaldım.</p>
				<p class="normalnesil">“Bana dedi ki:</p>
				<p class="normalnesil">“‘Sen, Türkiye’ye gidersin. Türk kardeşlerime çok selâm et. Başlarında çok musibetler, felâketler var. Üç şeye riayet etsinler: Biri, Kur’an dersine; biri, Ezan-ı Muhammediyi yüksek sesle okumaya; biri de cemaatten ayrılmasınlar.’”</p>
				<p class="normalnesil">Daha sonra Bediüzzaman, Varşova, Viyana, Sofya yoluyla İstanbul’a gelmiştir.</p>
				</body>
</html>