<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_123">Kitap Düşmanlığı</h1>
				<p class="normalnesililk">Yıl, 1952... Bediüzzaman Hazretlerinin “Gençlik Rehberi” isimli eseri ilk defa matbaa da basılarak yayınlandı ve hemen de mahkemelik oldu.</p>
				<p class="normalnesil">Bediüzzaman, bu davaya katılmak maksadıyla İstanbul’a geldi.</p>
				<p class="normalnesil">Ancak kaldığı otelde hiç rahat bırakılmıyordu.</p>
				<p class="normalnesil">Gerek emniyet mensuplarının sıkı gözetim ve denetimleri, gerekse basın mensuplarının haddi aşan tavırları, çok rahatsız edici boyutlardaydı.</p>
				<p class="normalnesil">Bu görünen huzursuzluklara bir de görünmeyen hainlik eklendi: Yemeğine zehir katıldı.</p>
				<p class="normalnesil">Üstadın yemeğini koyduğu küçücük bir sefer tası vardı. Onu tedbir olsun diye odasındaki pencerenin saçağına koyardı.</p>
				<p class="normalnesil">Böylece, pencerenin dışarıya bakan tarafında, yemeğini şerlilerden korumaya çalışırdı. Zira daha önce, bütün tedbirine rağmen defalarca zehirlenmişti.</p>
				<p class="normalnesil">Ancak ona verilen zehirler göğsünde bir noktaya toplanmış, zaman zaman da akıntılı bir şekilde varlığını belli etmişti.</p>
				<p class="normalnesil">Ahmet Aytimur anlatıyor:</p>
				<p class="normalnesil">“Bir gün baktık ki, pencerenin saçağında duran sefer tasının kapağı yok... Düşmüş mü diye aradık taradık, bulamadık.</p>
				<p class="normalnesil">“Bunun üzerine Üstad Hazretleri:</p>
				<p class="normalnesil">“‘Bu otelden gidelim, beni zehirlemek istiyorlar!’ dedi.</p>
				<p class="normalnesil">“Oradan, Fatih’teki Reşadiye Oteline taşındık.</p>
				<p class="normalnesil">“Orada Üstada Anadolu’dan ziyaretçiler geliyordu. Üstad onlara ders veriyor, sohbet ediyor, ayrıca yemek yedirmek de istiyordu.</p>
				<p class="normalnesil">“Oysaki o zamanın imkânları buna elverişli değildi.</p>
				<p class="normalnesil">“Bir gün bize, Kızılay’ın fukara için işlettiği aşhanelerinin hâlâ faal olup olmadığını sordu.</p>
				<p class="normalnesil">“Fatih’te bir aşhanenin hâlen hizmette olduğunu söyledik. Buradan fakirler her gün, kaplarını getirip yiyeceklerini alırlardı.</p>
				<p class="normalnesil">“Üstad bize:</p>
				<p class="normalnesil">“‘Siz de gidip oradan yiyeceğinizi alınız.’ dedi.</p>
				<p class="normalnesil">“Üstadın o zamanki hizmetkârları sırayla gidip bu aşhaneden yemek almaya başladılar. Bu yemeği hem kendileri yerdi, hem de Anadolu’dan gelen ziyaretçilere ikram ederlerdi.</p>
				<p class="normalnesil">“O azıcık yemek, yine de artardı.</p>
				<p class="normalnesil">“Ancak çoğu yerde olduğu gibi aşhanede de, köprü altı kabadayılarından ve yaban ideoloji mensuplarından oluşan bir mafya, hep kuyruktaydı.</p>
				<p class="normalnesil">“Fakirlerden çok, o kabadayılar alıyordu yemeği. Ve bunlar, oraya gelen başkalarını hiç istemiyorlardı. Çünkü kendilerine düşen yemek miktarı azalıyor, uzattıkları kocaman tencereler tam dolmuyordu.</p>
				<p class="normalnesil">“Bu sebeple, Bediüzzaman’ın talebelerini de birçokları gibi, tehdit ederek kaçırmak istediler. Ancak o halim selim insanlardan hiç de beklemedikleri bir direnç gördüler.</p>
				<p class="normalnesil">“Konyalı Abdülmuhsin, genç bir felsefe talebesiydi. Aşhanedeki kabadayılara öyle bir göründü ki, onlar önce şaşaladılar, sonra da yelkenleri indirip, ‘Tamam, siz alın da, birlik olup başkalarını buraya alıştırmayalım.’ demek zorunda kaldılar.</p>
				<p class="normalnesil">“Bu durum, Üstadın talebelerinin hiç alışkın olmadıkları bir şeydi. Bu sebeple bir gün durumu Bediüzzaman’a danıştılar.</p>
				<p class="normalnesil">“‘Acaba bu aşhanenin yemeği onlara helâl miydi?’</p>
				<p class="normalnesil">“Bediüzzaman Hazretleri bu tereddüde şu cevabı verdi:</p>
				<p class="normalnesil">“‘Siz bu yemeği yiyorsunuz, Kur’an’a hizmet ediyorsunuz. Onlar komünistlik yapıyor, vatan millet aleyhinde çalışıyor, ahlâksızlık yapıyor. Onların yemeğe hakkı yok, asıl siz yiyebilirsiniz. Bu yemek asıl sizin hakkınız. Ben veriyorum bu çorbayı size, yiyiniz...’</p>
				<p class="normalnesil">“Üstadın bu açıklaması onları rahatlatmış...”</p>
				</body>
</html>