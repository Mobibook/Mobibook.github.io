<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_145">Eski Florasanlar Ne İşe Yarar?</h1>
				<p class="normalnesililk">Bir bayram öncesiydi... Kendisi çok sevdiği tabiat kitabını okumak için kıra çıkmış, talebelerine de evde temizlik yapmalarını tembih etmişti.</p>
				<p class="normalnesil">Zübeyir Gündüzalp, her yanı tertemiz etmiş, bir köşede uzun zamandır bekleyen eski ve bozuk florasanları da artık bir işe yaramazlar diye kırıp çöpe atmıştı.</p>
				<p class="normalnesil">Bediüzzaman eve geldiğinde florasanları sordu:</p>
				<p class="normalnesil">“Ne yaptınız onları?”</p>
				<p class="normalnesil">Has ve halis talebesi Zübeyir Gündüzalp, Bediüzzaman’ın hassasiyetini bildiği için, yapılanı gerekçesiyle birlikte açıkladı:</p>
				<p class="normalnesil">“Üstadım, onlar iki-üç senedir öylece bekliyordu. Bozuldular. Tamirleri de mümkün değil. Bu yüzden, biz de onları kırıp attık.”</p>
				<p class="normalnesil">Bediüzzaman, bu kırmayı bile hoş görmedi:</p>
				<p class="normalnesil">“Fesübhanallah, bu insanoğlunun ruhunda da kırma ve yıkma meyli varmış!”</p>
				<p class="normalnesil">Onun dünyasında tahrip yok, tamir var...</p>
				<p class="normalnesil">Daima yapıcılık oldu işi...</p>
				<p class="normalnesil">Bir gönül yapmak...</p>
				<p class="normalnesil">Gönüller gönül olsun diye, iman sunmak...</p>
				<p class="normalnesil">Gönülleri imanla oldurmak, olgunlaştırmak ve hamlıktan kurtarmaktı işi...</p>
				</body>
</html>