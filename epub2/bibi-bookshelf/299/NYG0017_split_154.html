<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_155">Mal Sahibi Kim?</h1>
				<p class="normalnesililk">Yalvaç’ta açılan ilk dershanenin hikâyesi de alâka çekici...</p>
				<p class="normalnesil">Ali Osman Efendi, Barla’da görüştüğü Bediüzzaman’ı, memleketi olan Yalvaç’a davet eder.</p>
				<p class="normalnesil">“Bir dershane açarsan gelirim.” der.</p>
				<p class="normalnesil">Bu vaat onu heyecanlandırır. Yalvaç’a döner dönmez hemen kiralık bir ev aramaya başlar. Sonunda da aradığını bulur. Tabiî çok sevinir.</p>
				<p class="normalnesil">Hemen ev sahibi olan hanımefendiyle anlaşır ve anahtarı alıp Barla’ya gelir. Eserlerini okuyup anlamak ve anlatmak için açılan evler Üstadı ziyadesiyle sevindirmekte, bu sebeple de anahtar önce kendisine getirilip duası istenmektedir.</p>
				<p class="normalnesil">Anahtarı verir Ali Osman Efendi ve duasını ister. Bediüzzaman, alır anahtarı, bakar, evirir çevirir ve dua etmez.</p>
				<p class="normalnesil">Der ki:</p>
				<p class="normalnesil">“Bunu geri götür, evi sahibinden tut...”</p>
				<p class="normalnesil">Evi sahibiyle anlaşarak tuttuğunu söylerse de, Üstad sözünü tekrarlar:</p>
				<p class="normalnesil">“Anahtarı götür, evi sahibinden tut...”</p>
				<p class="normalnesil">Çaresiz kalır Ali Osman Efendi. Anahtarı koyar cebine ve Yalvaç’ın yolunu tutar. Ev sahibi sandığı kadına gelir ve evin asıl sahibini sorar.</p>
				<p class="normalnesil">Kadın, “Evin sahibi benim, kiraya vermeye yetkiliyim.” derse de, o kabul etmez, ısrarlıdır:</p>
				<p class="normalnesil">“Evin sahibi sen değilsin. Ben bu evi ancak sahibinden kiralayabilirim.” der.</p>
				<p class="normalnesil">Bu ısrar üzerine kadın, ev sahibinin uzaklarda görevli bir asker olduğunu söyler.</p>
				<p class="normalnesil">Bu açıklama üzerine Ali Osman Efendi, ev sahibi subaya durumu anlatan bir mektup yazar. Mektupta, evin ne maksatla kullanılacağı apaçık yazılmıştır.</p>
				<p class="normalnesil">Bir süre sonra ev sahibinden gelen cevap olumsuzdur. Evini böyle bir maksat için asla kiraya vermeyeceğini bildirir.</p>
				<p class="normalnesil">Bu haber üzerine yeni bir yer aramaya koyulur. Nihayet bir başka ev bulur. Anahtarını büyük bir heyecanla götürür Barla’ya...</p>
				<p class="normalnesil">Üstad anahtarı alır, büyük bir memnuniyet içinde dua eder, “Hayırlı olsun.” der.</p>
				<p class="normalnesil">Ve Yalvaç’a gelmek için söz verir.</p>
				<p class="normalnesil">Nitekim bir süre sonra Yalvaç’a gelir. Geleceği günü önceden bilen Ali Osman Efendi, iyi bir hazırlık yapar. Kendi hanımıyla birlikte, konu komşu, hısım akraba hanımları epeyce uğraşıp bir ziyafet sofrası hazırlarlar.</p>
				<p class="normalnesil">Üstad gelir, bir bahçede hazırlanan sofraya elini bile uzatmaz.</p>
				<p class="normalnesil">“Siz yiyin.” der.</p>
				<p class="normalnesil">Kendisi de Zübeyir Ağabeyden ekmeğini ister. Çıkınından çıkan ekmeğini biraz güneşletir ve yer.</p>
				<p class="normalnesil">Ali Osman Efendi bu duruma çok üzülür. “Acaba Üstad beğenmedi mi hazırlığımızı, yoksa yanlış bir şey mi yaptık? Yaptıklarımıza şüpheli bir şey mi karıştı?” diye endişelenir.</p>
				<p class="normalnesil">Onun üzüntüsünü gören Zübeyir Ağabey, sarılır boynuna ve der ki:</p>
				<p class="normalnesil">“Üzülme, birazdan Üstad ayrılınca biz bunları hallederiz!”</p>
				<p class="normalnesil">Üstada değilse bile talebelerine ikram etmekten dolayı bir derece teselli olur, içindeki olumsuz düşünceler dağılır...</p>
				</body>
</html>