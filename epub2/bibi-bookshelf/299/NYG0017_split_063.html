<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_64">Çöpten Kurtarılan Dost</h1>
				<p class="normalnesililk">Bir başka gün de, tahta olan yemek kaşığının sapı kopmuştu. Bediüzzaman’ın eşyaya vefasını bilen talebeleri, kaşığın sapını perçinleyerek tutturmuşlardı.</p>
				<p class="normalnesil">Bu tamirin önemini ve anlamını bilmeyen yeni bir talebesi, o kaşığı Üstadına lâyık görmediği için, alıp çöpe attı.</p>
				<p class="normalnesil">Çarşıdan yeni bir kaşık alıp getirdi. Bediüzzaman yemek sırasında kaşığını aradı. Bulamayınca da sordu.</p>
				<p class="normalnesil">Yeni talebesi, “Eskimiş ve kırılmış olduğu için, onu atıp yenisini aldım.” deyince, aferin yerine azar işitti:</p>
				<p class="normalnesil">“Bunu nasıl yaptın! Beni 30 yıllık arkadaşımdan nasıl ayırırsın? O benim için çok kıymetlidir. Hemen bul ve getir!” dedi.</p>
				<p class="normalnesil">Büyük bir mahcubiyetle çöp sepetine koşan talebesi, bu mutlu kaşığı alıp getirdi. Ondan özür dilercesine yıkayıp akladı, pakladı ve 30 yıllık arkadaşına kavuşturdu.</p>
				<p class="normalnesil">Bediüzzaman, yemeğini onunla yedi.</p>
				<p class="normalnesil">Mutlaka ikisi de sevinçliydi: Biri, hayatının prensibi olan tutumluluğu sonuna kadar sürdürmenin ve bir kaşığa bile vefa göstermenin huzuru içindeydi. Öteki de vefasızlıktan yılmış insanlar dünyasında, vefa timsali bir büyüğün elinde ve hizmetinde olmanın neşesi içindeydi.</p>
				<p class="normalnesil">Ne mutlu, ne güzel...</p>
				<p class="normalnesil">Bize de derin bir vefa ve sadakat dersi yok mu bu gönülden...</p>
				</body>
</html>