<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_30">Liseli Kızlar</h1>
				<p class="normalnesililk">Bediüzzaman, önce sürgüne yollandı. Yıllarca sürgünde ve gözaltında yaşadı. Bu da yetmedi, 1935 yılında Eskişehir Hapishanesine konuldu.</p>
				<p class="normalnesil">“Bölücülük”le, “dini siyasete alet etmek”le, “tarikatçılık yapmak”la, “gizli cemiyet kurmak”la suçlandı. İdamla yargılandı.</p>
				<p class="normalnesil">İşte o günlerden bir gün, “başkasının günahına ağlayan adam,” ağlar, ağlar, ağlar... Kendisinden dinleyelim:</p>
				<p class="normalnesil">“Bir zaman, Eskişehir Hapishanesinin penceresinde, bir cumhuriyet bayramında oturmuştum. Karşısındaki lise mektebinin büyük kızları, onun avlusunda gülerek raks ediyorlardı. Birden manevî bir sinemayla, 50 sene sonraki vaziyetleri bana göründü. Ve gördüm ki, o 50-60 kızlardan ve talebelerden 40-50’si, kabirde toprak oluyorlar, azap çekiyorlar. On tanesi, 70-80 yaşında, çirkinleşmiş, gençliğinde iffetini korumadığından, sevmek beklediği nazarlardan nefret görüyorlar. Kat’î olarak müşahede ettim, onların o acınacak hâllerine ağladım. Hapishanedeki bir kısım arkadaşlar, ağladığımı işittiler. Geldiler, sordular. Ben dedim:</p>
				<p class="normalnesil">“‘Şimdi beni kendi hâlime bırakınız, gidiniz.’</p>
				<p class="normalnesil">“Evet, gördüğüm hakikattir, hayal değil. Nasıl ki bu yaz ve güzün sonu kıştır; öyle de, gençlik yazı ve ihtiyarlık güzünün arkası kabir ve berzah kışıdır. Geçmiş zamanın 50 sene evvelki hadiseleri, sinemayla şimdi gösterildiği gibi, gelecek zamanın 50 sonraki istikbal hadiselerini gösteren bir sinema bulunsa, sapkınlık ve sefahat içinde olanların 50-60 sene sonraki vaziyetleri onlara gösterilseydi, şimdiki güldüklerine ve meşru olmayan keyiflerine, nefretler ve elemlerle ağlayacaklardı.”</p>
				</body>
</html>