<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_32">Makam Sahiplerini Zor Durumda Bırakmazdı</h1>
				<p class="normalnesililk">Zübeyir Gündüzalp anlatıyor:</p>
				<p class="normalnesil">“Millî Eğitim Bakanı Tevfik İleri, Isparta’dan Ankara’ya giderken Üstad da Eğirdir yoluna çıkar. Tevfik Beyin makam arabası, Bediüzzaman’ın arabasının yanında durur.</p>
				<p class="normalnesil">“Arabasından bir delikanlı zindeliği içinde fırlayan Bediüzzaman, bakanın arabadan çıkmasına zaman ve imkân vermez. Arabanın penceresinden elini uzatır, Tevfik İleri’nin omzuna bastırır, vatan, millet ve İslâmiyet yolunda hayırlı hizmetler için dualar eder.</p>
				<p class="normalnesil">“Bu esnada Tevfik İleri arabanın kapısını açarak dışarı çıkmak ve Bediüzzaman’ın elini öpmek ister.</p>
				<p class="normalnesil">“Fakat Bediüzzaman bir veli şefkati ve üstad büyüklüğü içinde, zamanın durumunu da dikkate alarak, İleri’nin yerinden kımıldamasına izin vermez. O ne kadar arabanın kapısını açmak isterse, Bediüzzaman da o kadar omzuna elini bastırır.</p>
				<p class="normalnesil">“Ancak Tevfik İleri’nin eşi Vasfiye Hanım, arabadan çıkar ve Bediüzzaman’ın elini öpmek ister. Üstad, ancak cübbesinin üzerinden elini öptürür.</p>
				<p class="normalnesil">“Bediüzzaman, temas ettiği şahsiyetleri incitmemek, zor durumda bırakmamak ve konumlarını sarsmamak hususunda çok hassas davranır.</p>
				<p class="normalnesil">“El öptürmekten hoşlanmadığı hâlde, zaman zaman bu husustaki ısrar sahiplerini de geri çevirip kırmak istemez.</p>
				<p class="normalnesil">“Hakaret, aşağılama ve gıybet sınırlarına girmemek hususunda gayet dikkatlidir. Kendisine her hakareti lâyık görenlere bile, asla aynıyla karşılık vermemiştir.”</p>
				</body>
</html>