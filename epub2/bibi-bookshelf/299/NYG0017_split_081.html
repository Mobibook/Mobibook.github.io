<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_82">“Ben Uçağa Bedava Bineceğim”</h1>
				<p class="normalnesililk">Bediüzzaman, Afyon’da bulunuyordu. Zübeyir Gündüzalp, ona Türk Kuşu Cemiyetinin, isteyenleri uçakla gezdirdiğini söyledi. Üstad, bu haberden sevindi ve “Zübeyir, git üç bilet al, ruy-i zemini [yeryüzünü] semadan temaşa edelim.” dedi.</p>
				<p class="normalnesil">Zübeyir Gündüzalp, Türk Kuşu’na gitti. Biletlerin tanesi 50 lira idi. 40’lı yılların sonunda bu para, epeyce yüksek bir meblâğ demekti.</p>
				<p class="normalnesil">Durdu, düşündü. Biliyordu ki, Üstad, iktisatlı ve israfsız yaşamayı hayatının en temel prensiplerinden biri hâline getirmişti.</p>
				<p class="normalnesil">Nihayet dönüp geldi.</p>
				<p class="normalnesil">Bediüzzaman sordu:</p>
				<p class="normalnesil">“Ne oldu Zübeyir?”</p>
				<p class="normalnesil">“Üstadım, her bilet 50 lira. Bu sebeple size danışmadan alamadım.</p>
				<p class="normalnesil">Bu cevap üzerine Bediüzzaman, iki elini, avuçları birbirine açık olarak ileri doğru uzatıp salladı. Bazen böyle konuşurdu.</p>
				<p class="normalnesil">Dedi ki:</p>
				<p class="normalnesil">“Tamam, tamam; ben de bedava olduğu zaman binerim...”</p>
				<p class="normalnesil">Bediüzzaman, 23 Mart 1960’ta Urfa’da vefat etti ve orada defnedildi. Ancak 111 gün sonra, bir gece yarısı, mezarından alınarak, askerî bir uçakla Afyon hava alanına getirildi. Böylece, 11 yıl önce verdiği haber gerçekleşmiş. Hem uçağa ilk ve son defa bedava binmiş, hem de uçak biletini pahalı bularak çıkamadığı Afyon semalarında uçmuştu.</p>
				</body>
</html>