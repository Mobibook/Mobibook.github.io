<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_4">Önsöz Yerine</h1>
				<p class="normalnesil">Bu esere niçin ihtiyaç duyduk?</p>
				<p class="normalnesil">Çünkü ne dert değişti, ne de ilâç...</p>
				<p class="normalnesil">Derdimiz, meselemiz, ne bir eserdir, ne de onun muhterem müellifi...</p>
				<p class="normalnesil">Onlar, bütün dünyada hak ettikleri yeri çoktan aldılar.</p>
				<p class="normalnesil">Meselemiz, günden güne, bütün insanlığın müthiş bir arayışla açlığını çektiği iman hakikatleridir. Allah ve Resulullah yoluna bir ışık, bir nur düşürmektir derdimiz... Çünkü insanlık, iyice bunalmış, daralmış ve soluksuz kalmış durumdadır.</p>
				<p class="normalnesil">Bundan dolayı hiç kimsenin malı değildir, eserleri!</p>
				<p class="normalnesil">Yazarının bile sahiplenmediği bu nurlu eserler, kimsenin tekelinde olamaz.</p>
				<p class="normalnesil">Kur’an nasıl “Ey insan!” diye sesleniyorsa, tefsiri de öyledir.</p>
				<p class="normalnesil">Samimiyetle sarılan herkesindir Nur Risaleleri...</p>
				<p class="normalnesil">Ondan her görüş, her anlayış ve hizmet metodu yararlanmalıdır.</p>
				<p class="normalnesil">Bediüzzaman’ın eserleri, sahip çıkan herkesindir.</p>
				<p class="normalnesil">Yani bütün insanlığındır, bıraktığı muhteşem miras...</p>
				<p class="normalnesil">Sadece inananlara değil, onlar kadar inanmayanlara da seslenmektedir.</p>
				<p class="normalnesil">Bizim Bediüzzaman’dan anladığımız budur.</p>
				<p class="normalnesil">Çünkü o, yeryüzündeki herkesin imanı için dertlenen ve her kesimin günahına ağlayan adamdır.</p>
				<p class="normalnesil">Başkasını ağlatanlara inat, başkasının günahına ağlayanı kim sevmez, kim istemez?</p>
				<p class="normalnesil">Kendisi için başkasını feda etmekten çekinmeyen bir anlayışın patladığı çağ, Bediüzzaman’ın çağıdır.</p>
				<p class="normalnesil">Başkasını yok sayanlara karşı Bediüzzaman, herkesi İlâhî bir eser ve sanat mucizesi görerek muhatap aldı.</p>
				<p class="normalnesil">Ve haylazlıklarına üzüldü, şüphelerine iman sundu, günahlarına ağladı.</p>
				<p class="normalnesil">Belki kurtulurlar diye, her çileye katlandı.</p>
				<p class="normalnesil">Çünkü Kâinatın Efendisiydi (a.s.m.) örneği, önderi, baş tacı...</p>
				<p class="ortayazi">* * *</p>
				<p class="normalnesil">Bediüzzaman’ın hayatı, baştan sona muhteşem bir başarı ve mutluluk dersiydi.</p>
				<p class="normalnesil">Zira önüne konan zirveleşmiş zorluklar, onu yolundan hiç alıkoyamadı.</p>
				<p class="normalnesil">En ağır ve acı şartlar dahi yolunu ve hedefini değiştiremedi.</p>
				<p class="normalnesil">Maddî açıdan yokluk içindeydi.</p>
				<p class="normalnesil">Parasız, unvansız ve yalnızdı.</p>
				<p class="normalnesil">Aynı konudan defalarca mahkemeye verildi.</p>
				<p class="normalnesil">Yeri hapisti, haksız yere...</p>
				<p class="normalnesil">Sürgündü, ücra yurt köşelerinde...</p>
				<p class="normalnesil">Yokluğa mahkûm edilmişti, yok olsun diye...</p>
				<p class="normalnesil">Sorgulanırdı mektubu, muhabbeti...</p>
				<p class="normalnesil">Selâmından korkulurdu.</p>
				<p class="normalnesil">İtham ve iftiralara hedefti.</p>
				<p class="normalnesil">Defalarca zehirlendi.</p>
				<p class="normalnesil">Kâğıtsız kalemsizdi.</p>
				<p class="normalnesil">O maddî yokluktan, bir manevî varlık doğdu.</p>
				<p class="normalnesil">İman ve ahlâk seferberliği göz kamaştırdı.</p>
				<p class="normalnesil">Parasızdı, unvansızdı, yalnızdı. Fakat bütün paralıları, unvanlıları aştı.</p>
				<p class="normalnesil">Zorun, baskının, dayatmanın yapamadığını, muhabbetle başardı.</p>
				<p class="normalnesil">Bitti sanılan iman, binlerce yürekten selsebil taşardı.</p>
				<p class="normalnesil">Şaşardı zavallılar, Allah’ın nuru söndü sananlar...</p>
				<p class="normalnesil">İnsanlara başarı ve mutluluk dersi verenler, eğer ondan habersiz iseler, işlerini eksik yapıyorlar demektir.</p>
				<p class="normalnesil">Hindistan’ın Gandi’sini benim insanıma örnek gösterenler!</p>
				<p class="normalnesil">Samimiyetinize nasıl inanayım ki? Gayesi, metodu ve başarısı itibarıyla bin Gandi edecek Türkiye’nin Bediüzzaman’ını görmüyor gözünüz!</p>
				<p class="normalnesil">Neden ki?</p>
				<p class="normalnesil">Bu bir gaflet mi?</p>
				<p class="normalnesil">Korku mu?</p>
				<p class="normalnesil">Kasıt mı?</p>
				<p class="normalnesil">Cahillik mi?</p>
				<p class="normalnesil">Başka bir açıklaması olabilir mi, sizin için gözü yaşlı çırpınanı yok sayıp, uzaklardaki bir muhtereme destan düzmenin?</p>
				<p class="normalnesil">Nedir bizim için önemi Bediüzzaman’ın?</p>
				<p class="normalnesil">Önce yılmaz ve yorulmaz bir dava adamı olması...</p>
				<p class="normalnesil">Kendisini tamamen davasına adaması...</p>
				<p class="normalnesil">Kâinat çapındaki ebedî ve uhrevî davasında fâni olması...</p>
				<p class="normalnesil">Bu sebeple de, dünya zevki namına hiçbir şey bilmemesi, tatmaması...</p>
				<p class="normalnesil">Bu yolda hiçbir engele takılıp kalmaması...</p>
				<p class="normalnesil">Dünya varlığı, zenginlik, evlilik, makam, mevki, şan, şöhret vs. hiç dikkate almadığı, hatta tamamen sırtını döndüğü şeyler olması...</p>
				<p class="normalnesil">Varsa yoksa davası...</p>
				<p class="ortayazi">* * *</p>
				<p class="normalnesil">Genç yaşında fakir ve garip Doğudan başkent İstanbul’a gelirken, hemşehrilerine ilimle imanla hizmet kaygısındaydı.</p>
				<p class="normalnesil">Van Kalesinin yüksek tepesinden düşerken de “Allah’ı kullarına tanıtmak” sevdasındaydı.</p>
				<p class="normalnesil">Kaygısı, sevdası, derdi, davası, çabası, telâşı, hep Allah’ı kullarına tanıtmak, bildirmek ve sevdirmekten ibaretti.</p>
				<p class="normalnesil">Bütün engellere, acılara, işkencelere, hapislere, sürgünlere, zehirlemelere rağmen Kur’an’a, imana, İslâm’a hizmet duygusundan hiç ayrılmadı.</p>
				<p class="normalnesil">En mühimi de, en zor şartlarda bile hiç ümitsiz olmadı.</p>
				<p class="normalnesil">En olumsuz şartlardan, daima en olumlu sonuçlar çıkardı.</p>
				<p class="normalnesil">Kendisini batırmaya, bitirmeye çalışanları da huzura ve mutluluğa, yani kulluğa çağırdı.</p>
				<p class="normalnesil">Çünkü ona göre, kul olmak, “kurtulmak” demekti.</p>
				<p class="normalnesil">Kendisine en acımasız hakareti ve dayanılmaz işkenceyi lâyık görenleri bile iman hakikatleriyle tanıştırmak ve kurtarmak telâşındaydı.</p>
				<p class="normalnesil">Güle oynaya günah bataklıklarına batanlara da merhametle baktı.</p>
				<p class="normalnesil">Günahına ağlayamayanların günahına da ağladı.</p>
				<p class="normalnesil">Çünkü onun insana ve olaylara bakışı, veli bakışıydı.</p>
				<p class="normalnesil">Geçitlerde, köprülerde, uçurum başlarında titreyenlere, “İnşaallah geçer.” duasındaydı.</p>
				<p class="normalnesil">“Ha geçti, ha geçecek!” şevkiyle, dertlerini dert edinirdi.</p>
				<p class="normalnesil">Her düşenin acısı, önce onun yüreğine yansırdı.</p>
				<p class="normalnesil">Her ezilenle, evvelâ onun içi ezilirdi.</p>
				<p class="normalnesil">Çünkü o, şefkatten ibaretti.</p>
				<p class="normalnesil">Sevgiyle sarıp sarmaladı yaralı yürekleri.</p>
				<p class="normalnesil">Manevî kiri, pası, yarayı acısız ameliyatlarla tedavi etti.</p>
				<p class="normalnesil">Gönülleri çelen, ruhları çeken bir muhabbet merkeziydi.</p>
				<p class="normalnesil">Benim sevdalandığım yürek, bu yürekti.</p>
				<p class="normalnesil">Benim ve neslimin kendine gelişiydi.</p>
				<p class="normalnesil">Uyanmamızdı heyecanla ve gafletten silkinmemizdi.</p>
				<p class="normalnesil">Uyanalım diye uyanıktı.</p>
				<p class="normalnesil">Ebediyen gülelim diye ağlıyordu.</p>
				<p class="normalnesil">İnanalım görürcesine diye daima Allah’a ve âhirete yönelikti.</p>
				<p class="normalnesil">Emsali en az olan yanı, samimiyetiydi.</p>
				<p class="normalnesil">Eseri hayatı, hayatı da eseriydi.</p>
				<p class="normalnesil">Yazdıkları yaşadıklarıydı, yaşadıkları da yazdıkları...</p>
				<p class="normalnesil">Bu harika samimiyeti sebebiyle sözü de, yazısı da dalgalandırdı ruhları...</p>
				<p class="normalnesil">Bu derecede, eseriyle hayatı aynı olan büyük sayısı çok azdır yeryüzünde...</p>
				<p class="normalnesil">Ruhaniyetine binlerce bin kere selâm olsun. Hayır, huzur, nur dolsun.</p>
				<p class="normalnesil">Mevlâ, makamını daha da, daha da yüceltsin.</p>
				<p class="normalnesil">Sevenlerini yolunca yürütsün.</p>
				<p class="normalnesil">Yüreklerini yüreğine benzetsin.</p>
				<p class="normalnesil">Ve sesini duyursun arayan herkese...</p>
				<p class="indentmetin">Vehbi VAKKASOĞLU</p>
				<p class="indentmetin">Eylül 2005, Bahçelievler-İstanbul</p>
				</body>
</html>