<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_11">Kulluğu Sevdirdi</h1>
				<p class="normalnesililk">Afyon Hapishanesinde mahkûmların ihtiyaçlarını dışarıdan temin eden, cinayetten tutuklu biri vardı. Bediüzzaman’a da ihtiyaçlarını sorar ve isteklerini temin ederdi.</p>
				<p class="normalnesil">Bediüzzaman da ona dostluk gösterir, her görüştüğünde iman hakikatlerini telkin ederdi.</p>
				<p class="normalnesil">İman konusunda adamcağızı epeyce yumuşattıktan sonra, bir gün ona namaz kılmasını tavsiye etti. Adam, kendisinin de kılmak istediğini, ancak namazın çok ve uzun olduğunu, bu sebeple de gözüne kestiremediğini söyledi.</p>
				<p class="normalnesil">Bunun üzerine Bediüzzaman ona dedi ki:</p>
				<p class="normalnesil">“Sen namazların farzını kıl, ben sünnetleri senin yerine kılarım.”</p>
				<p class="normalnesil">Hiç beklemediği bu karşılık üzerine adamcağız, namazların farzını kılmaya söz verdi.</p>
				<p class="normalnesil">Sözünde de durdu.</p>
				<p class="normalnesil">Hapishanenin mescidine gelir, sünnetler kılınırken oturup bekler, ama farzları kılardı.</p>
				<p class="normalnesil">Bir zaman sonra Üstada geldi ve dedi ki:</p>
				<p class="normalnesil">“Hocam, artık benim sünnetleri kılma.”</p>
				<p class="normalnesil">“Neden?”</p>
				<p class="normalnesil">“Madem farzlara başladım, artık sünnetleri de ben kılayım, sizi yormayayım...”</p>
				<p class="normalnesil">Dünün katili, artık bugünün ahlâklı ve ibadetli bir mü’miniydi.</p>
				<p class="ortayazi">* * *</p>
				<p class="normalnesil">Afyon mahkemesinin ilginç olaylarından biri de Mustafa Acet Beyin başına gelenlerdi. Bu olay, “şerden hayır çıkması”nın çok güzel bir örneğidir.</p>
				<p class="normalnesil">Afyon mahkemesine sevk edilenler arasında “Mustafa Bilâl” adında bir zât da vardı. Mahkemede görevli başkâtip Mazhar Bey, Mustafa Bilâl’i tanıdığı için, onun yerine “Mustafa Acet” isimli başka bir zâtı yazar.</p>
				<p class="normalnesil">Bu değişiklik üzerine Mustafa Acet, Afyon’a sevk edilir ve idamla yargılananlar arasına katılır. Ancak Afyon Hapishanesinde gerçekten Nur Risaleleriyle ve Bediüzzaman’la tanışır. O eserleri ve müellifini çok sever, okur, yararlanır; ama asıl, yazmaya meyleder. Çünkü hattatlığa çok yatkındır.</p>
				<p class="normalnesil">Büyük bir şevkle eserleri yazmaya koyulur. Kısa zamanda herkesi şaşırtan büyük bir başarıya ulaşır. Kur’an dersi alır. Bir yandan okuyarak ve daha çok yazarak Bediüzzaman’ın sevgisini kazanır.</p>
				<p class="normalnesil">Suçsuzluğu ortaya çıkıp beraat ettikten sonra da, Bediüzzaman’la iletişimini kesmez. Eserleri yazmaya ve yazdıklarını dağıtmaya devam eder. Böylece, başlangıçta bir zulüm ve haksızlık sanılan hareket, sonuçta muazzam bir hayra dönüşür.</p>
				</body>
</html>