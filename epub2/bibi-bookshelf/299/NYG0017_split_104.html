<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_105">Her İnsan Yüz Kapılı Bir Saraydır</h1>
				<p class="normalnesililk">Yıl, 1956 idi. Sekiz yıl süren Afyon mahkemesi, nihayet neticelenmiş ve Bediüzzaman’ın haksız yere suçlandığı ortaya çıkmıştı. Bu beraat haberinin neşesiyle dinler Ahmet Gümüş, Bediüzzaman’ı... Der ki, “başkasının günahına ağlayan adam:”</p>
				<p class="normalnesil">“Her işiniz Allah rızası için olsun. Hâl ve harekâtınız, sözünüzden fazla tesir eder. Kardeşim, İslâmiyet adına fethedilmeyecek insan yoktur; yeter ki İslâm’a hizmet edenler, İslâm’a uygun davransınlar... Her insan, yüz kapılı bir saraydır. Mutlaka bir kapısından girilerek o insan fethedilebilir. Bin senedir Avrupa zındıklarının ve Asya münafıklarının tesiriyle, bu asil Türk milletinin çocukları, akılları yanıltılarak, o yüz kapıdan doksan dokuzunu İslâmiyete kapatılmış olsa bile, yaratılışı icabı bir kapısı daima hakikate açıktır. İslâmî ferasetle o açık kapıyı keşfedip oradan girilirse, diğer kapalı kapılar da içeriden İslâmiyet hesabına açılır. O insan, İslâmiyet için fethedilir. Ancak ihlâsla, acelecilik yapmadan, fıtratına uygun, Risale-i Nur ölçüleriyle anlatmak gerek... Acelecilik, lüzumsuz yere münakaşa ve ithamlarla hareket edilirse, o zaman kapalı kapılara hücum edilip, o açık kapının da kapanmasına sebep olunabilir.”</p>
				</body>
</html>