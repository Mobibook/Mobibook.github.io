<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_92">Sav Köyü</h1>
				<p class="normalnesililk">Sav, Isparta’ya bağlı şirin bir köydür. Bediüzzaman’ın sağlığında bu köy, Bediüzzaman’ın eserlerini elle yazarak çoğaltan bir matbaaya dönüşmüştü. Beş yüz bin adet eseri el yazısıyla çoğaltmış Savlılar...</p>
				<p class="normalnesil">Bilenler yazmış, bilmeyenler de onların bağ bahçe işlerini yaparak, yazıya ara vermemelerini sağlamışlar.</p>
				<p class="normalnesil">Bu nasıl bir ilim ve kitap aşkıdır! Daha doğrusu iman ve İslâm aşkı...</p>
				<p class="normalnesil">Müslümanların birleştirici harcı, Kur’an hakikatleridir. O gerçekler ruhlara gıda olarak sunulmalıdır. Milletimizin genlerine kadar işlemiş olan İslâm’la yeniden tanışmak, müthiş bir heyecandı.</p>
				<p class="normalnesil">“Millet devlet kaynaşması sağlandığında, Anadolu insanı neleri başarabilir?” sorusunun ilginç ve şaşırtıcı bir cevabı vardır bu harekette...</p>
				<p class="normalnesil">Savlılar, Bediüzzaman’ın eserinde insanlığa bir kurtuluş reçetesi görmüşler ya da hissetmişler. Başka türlü, kadın erkek, çoluk çocuk, her işi bir yana bırakarak, kitap yazmaya girişebilir miydi?</p>
				<p class="normalnesil">Sav ve benzeri beldeler, bir iman uyanışı yaşamışlar ve bu manevî seferberliğe topyekûn katılmışlar...</p>
				<p class="normalnesil">İman tekniğe meydan okumuş, insanlar matbaa gibi çalışmışlar...</p>
				<p class="normalnesil">Hiçbir tehdit yıldırmamış onları...</p>
				<p class="normalnesil">Aramalar, takipler, hapisler korkutmamış...</p>
				<p class="normalnesil">Üstelik o devirde fakirlik diz boyu, açlık ve sefalet gırla gitmekte... İnsanlar, en temel ihtiyaçlarına bile ulaşmaktan mahrum durumda...</p>
				<p class="normalnesil">Ve kâğıt, mürekkep, divit, uç, cilt malzemesi karaborsada...</p>
				<p class="normalnesil">Aş ekmek, çay çorba paraları, bu yazı malzemelerine harcandı.</p>
				<p class="normalnesil">Bu Nur aşkını, ne fakirlik, ne jandarma korkusu, ne de dünyevî çalışmalar önleyebildi.</p>
				<p class="normalnesil">Anadolu’nun o güzel gönüllü insanları, Nur aşkına çalıştılar.</p>
				<p class="normalnesil">Tıpkı aynı gayretle, İstiklâl Harbinde düşmana karşı koydukları gibi...</p>
				<p class="normalnesil">Matbaa gibi çalışmış o insanları ve birer hizmet merkezine dönüşmüş yuvaları düşününce aklıma, her işi bırakıp kağnıyla cepheye mermi taşıyan analarımız gelir.</p>
				<p class="normalnesil">Gecekondularda mermi yapmaya çalışan analarımız ya da asker elbisesi dikmek için gece gündüz uğraşanlarımız...</p>
				<p class="normalnesil">Savlılar veya Bediüzzaman’ın deyimiyle “Isparta kahramanları” da, imansızlığa, cahilliğe, ahlâksızlığa savaş açmış, isimsiz resimsiz kahramanlardı.</p>
				<p class="normalnesil">Sav’da ve Isparta’nın diğer beldelerinde açılan bu Nur seferberliği, bugüne de ışık tutacak olan ciddî araştırmaların konusu olmalı değil midir?</p>
				</body>
</html>