<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_157">Eşek Değil, İşlek</h1>
				<p class="normalnesililk">Üstadın vefatından çeyrek asır sonra Barla’ya gitmiştim. Yol kenarında arabadan inmiş ve Bediüzzaman’ın makamına nasıl gideceğimi düşünmeye başlamıştım. O sırada epey ileride eşeğiyle giden bir Barlalı görünmüştü.</p>
				<p class="normalnesil">Kılavuzu bulmuştum.</p>
				<p class="normalnesil">“Eşekli amca!” diye çağırdım.</p>
				<p class="normalnesil">İkinci bağırışımda sesimi duyurmuştum. Durdu, bekledi. Ben de nefes nefese yetiştim ona... Bediüzzaman’ın evine nasıl gideceğimi sordum.</p>
				<p class="normalnesil">“Ben de o tarafa gidiyorum, gel benimle.” dedi.</p>
				<p class="normalnesil">Ve bana Barla’da ilk dersi verdi:</p>
				<p class="normalnesil">“Hocaefendi buna ‘eşek’ dedirmezdi, ‘işlek’ dememizi isterdi.” dedi.</p>
				<p class="normalnesil">Gerçekten de, eşeklere “eşek” denilmesini istemezdi. Halk arasında adı “merkep” olan bu hayvana, “eşek” değil, “işlek” adını koymuştu.</p>
				<p class="normalnesil">“Eşek” kelimesi hakaret manasına kullanıldığı için, bu mübarek ve faydalı hayvanlara o ismi lâyık görmezdi.</p>
				<p class="normalnesil">Bu husustaki tavsiyesi şöyleydi:</p>
				<p class="normalnesil">“Bunlara ‘eşek’ demeyin, ‘işlek’ deyin. ‘Eşek’ demek, hayvana hakaret olur. Çünkü bunlar çok işleyen, çok çalışan hayvanlardır.”</p>
				</body>
</html>