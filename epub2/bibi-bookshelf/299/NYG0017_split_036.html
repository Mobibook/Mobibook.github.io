<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_37">Azamî Tedbirle Korunmak</h1>
				<p class="normalnesililk">Barla’da bulunduğum sırada, Üstadın komşusu olan yaşlı bir hanım anlattı:</p>
				<p class="normalnesil">“Bediüzzaman’ın evi, gelin olarak geldiğim evin hemen karşısında idi. Adını, ilminin derinliğini ve herkesi tesiri altına alan zikrini çok duymuştum. Dolayısıyla evliya olduğuna inandığım bu hocadan nasıl olur da bir dua alırım, diye düşünüyordum. Nihayet bir gün onu, evinin altındaki çeşmeden abdest alırken gördüm. Hemen pişirdiğim yemekten bir kap koyarak ona doğru yaklaştım. Arkasına dönüp bakmadığı hâlde, benim kendisine doğru geldiğimi hissetti. Hemen telâşla bağırdı:</p>
				<p class="normalnesil">“‘Dur, dur, yaklaşma!’</p>
				<p class="normalnesil">“Ve büyük bir telâşla abdestini alıp, koşarcasına odasına çıktı.</p>
				<p class="normalnesil">“Yemek kabı elimde kaldı, veremedim ve bu yüzden çok üzüldüm. Sonra bana:</p>
				<p class="normalnesil">“‘Üzülme, hoca sade sana karşı değil, bütün kadınlara karşı böyle davranır.’ dediler.”</p>
				<p class="normalnesil">Bediüzzaman, düşmanlarının tavrını ve tarzını iyi bildiği için, itham ve iftiralara karşı çok tedbirliydi.</p>
				<p class="normalnesil">Kaldığı evlerde, odasını hem dışarıdan hem de içeriden kilitletir, akşamdan sonra yanında kimseyi bırakmazdı.</p>
				<p class="normalnesil">Bu tedbirler hedefine varmış, talebeleri ona candan bir sadakatle hep bağlı kalmışlardır. Hem de olmadık çileye, hapse, baskıya rağmen...</p>
				<p class="normalnesil">Hatta talebesi olmayanlar bile en küçük bir itham ve iftirada bulunamamışlar, bu hususta yapılan baskıları da reddetmişlerdir.</p>
				</body>
</html>