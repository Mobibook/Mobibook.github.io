<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_9">Eseriyle Özdeşleşti</h1>
				<p class="normalnesililk">Hüsnü Bayramoğlu anlatıyor:</p>
				<p class="normalnesil">“Üstad bazen bizi çağırırdı. Hemen odasına giderdik. Bu gidiş, bir odadan ötekine gidişti. Buna rağmen, ‘Sizi ne için çağırdığımı unuttum!’ derdi. Fakat 30 sene önce telif ettiği eserleri, aslına bakmadan düzeltirdi. Ankara’da eserlerinin yeni yazıyla basılması sırasında kendisine gönderilen formaları, talebeleri ona okurlardı. Böylece matbaa hatalarına mâni olunmak istenirdi. Üstad, bir meşguliyetiyle beraber, meselâ yemek yiyorken dinler ve bir kelime de olsa eksiği fark eder, düzelttirirdi. Bazen de bizi ne için çağırdığını unutur, sebebini de şöyle açıklardı:</p>
				<p class="normalnesil">“‘İmana dair olmadığı için unutuyorum.’</p>
				<p class="normalnesil">“Bediüzzaman, hayatını eserine, eserini de imana vakfetmişti. Eserini kendisinden değil, Kur’an’dan bilir. Bu sebeple de, dünyada onun kadar kendi eserini okuyan bir başka müellif yoktur. Aynı bahsi yüzlerce defa okurdu. Mütalâa ederek, ciddî okurdu. ‘Gazete gibi okumayınız.’ tavsiyesine uyarak okur, saatlerce okurdu.”</p>
				<p class="normalnesil">Zübeyir Gündüzalp anlatıyor:</p>
				<p class="normalnesil">“Bir gün Üstad, sabah dersini çok uzatmıştı. Tahminen sekiz-on saat sürmüştü. Biz çok yorulmuştuk. Fakat yorulduğumuzu hissettirmemeye çalışıyorduk. Nihayet Üstad bize:</p>
				<p class="normalnesil">“‘Hepiniz gidebilirsiniz. Ben devam edeceğim. Ben dersi kendi nefsime okuyorum.’ dedi.”</p>
				<p class="normalnesil">Eserinde de kendine seslenmekten, nefsini hırpalamaktan hoşlanır. Bediüzzaman, “Bil ey nefsim!” diyebilmek yüceliğinde durur.</p>
				</body>
</html>