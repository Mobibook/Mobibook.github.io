<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_42">En Pahalı Külâh</h1>
				<p class="normalnesililk">Bediüzzaman, Van’da bir gün külâhını başından çıkarıp masaya koyar. Eliyle ona vurarak şöyle der:</p>
				<p class="normalnesil">“Sen bana kaç bin liraya mâl oldun?”</p>
				<p class="normalnesil">Talebesi Molla Hamit, merak eder ve sorar:</p>
				<p class="normalnesil">“Üstadım, senin her şeyin böyle pahalı mı olur? Bu külâh, ancak 15 kuruşluk bir şeydir.”</p>
				<p class="normalnesil">Bu söz üzerine Bediüzzaman, şu ibret dolu açıklamayı yapar:</p>
				<p class="normalnesil">“Ruslar, benim kıyafetimi hiç sevmezlerdi, bu külâhımı da çıkarmamı isterlerdi. ‘Sen bunları çıkar, at! Sana elbise verelim, onları giy. Sana maaş bağlayalım.’ derlerdi. Ben onlara, ‘Sizin maaşınızla kıyafetimi değiştirmem.’ dedim. Şimdi düşün ki, üç sene kadar esarette kaldım. Bağlayacakları parayı hesap et, kaç lira tutar? Ona göre kıyafetimin kıymetini anla!”</p>
				</body>
</html>