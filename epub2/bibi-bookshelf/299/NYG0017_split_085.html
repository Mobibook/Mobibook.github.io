<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_86">Öğretmenler Bambaşka</h1>
				<p class="normalnesililk">Ziyaretine gelen öğretmenlere Bediüzzaman çok sevinir ve yoğun alâka gösterirdi. Derdi ki:</p>
				<p class="normalnesil">“Şu zamanın dindar bir muallimine eski zamanın velileri nazarıyla bakıyorum. Çünkü eski zamanda dinî terbiye anne babaya verilmişti; bu zamanda o vazife, muallimlere verilmiş. Muallimin iyisi çok iyi, fenası çok fena... Çünkü masum çocuklar, muallimlerine çok dikkat ederler. Âdeta mıknatıs gibi, hocalarından ne görürlerse, iyiyi de fenayı da çekip alırlar. Muallimin iyisi minare başında, kötüsü kuyu dibindedir. Muallimler için ortası yoktur. Ya yüceler yücesinde veya aşağıların aşağısındadırlar. Ortası yoktur...”</p>
				<p class="normalnesil">Öğretmenliğin ne kadar önemli olduğunu ifade için şöyle der:</p>
				<p class="normalnesil">“Eğer maddî durumum müsait olsa idi, her gün dindar bir muallime 10 altın lira verirdim. Çünkü benim çocuğum olmadığından, dünyadaki bütün çocuklarla şefkat sırrı cihetiyle alâkadarım.”</p>
				<p class="normalnesil">İsmail Dayı Beyin anlattığına göre, çeşitli fakültelerden arkadaşlarıyla Bediüzzaman’ı ziyarete gittiklerinde, hepsine gelecekteki mesleklerini sormuş. “Hukukta, iktisatta okuyorum.” diyenlere bile, “Öğretmen olamaz mısınız?” diye sormuş ve böyle olmasını tavsiye etmiş.</p>
				<p class="normalnesil">Tıpta okuduğunu söyleyen öğrenciye de, “Doktorlar da öğretmenler gibidir. Hastalara ne söylerlerse yaptırırlar. Zayıf zamanlarında gelen o insanlara, maneviyat aşılamak ve ümit vermek de çok sevaplıdır.” buyurmuş.</p>
				</body>
</html>