<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_122">Bediüzzaman ve Ahmet Hamdi Akseki</h1>
				<p class="normalnesililk">Bediüzzaman, hakperest bir insandır. Onun için önemli olan, hakkın ve haklının yanında olmaktır. Bu husustaki ilginç ve ibretli bir misal, Ahmet Hamdi Akseki hakkındaki düşünceleridir.</p>
				<p class="normalnesil">En zor zamanlarda Diyanet İşleri Başkanlığını yönetmiş olan Ahmet Hamdi Akseki, âlim bir hocadır. Yayınlanmış çok kıymetli eserleri vardır.</p>
				<p class="normalnesil">1951’e kadar uzun yıllar Diyanet İşleri Başkanı olarak görev yaptı. O görevdeyken Diyanet’te birçok olumsuzluk yaşandı. Ahmet Hamdi Akseki, âlim ve fazıl bir hoca olduğu hâlde bu yanlışlıklara mâni olamadı.</p>
				<p class="normalnesil">Bediüzzaman, Ahmet Hamdi Akseki ve benzeri hocaların durumunu tasvip etmiyordu. Çünkü onlar, “azimeti terk edip, ruhsata tâbi oluyorlar,” yani takva ölçüleriyle değil, zor zamanlara mahsus fetvalarla hareket ediyorlardı.</p>
				<p class="normalnesil">Bediüzzaman, bu duygularını ve sonrasını, “Muhterem Ahmet Hamdi Efendi Hazretleri, bir ruhî hadisemi size beyan ediyorum.” diye başlayan mektubuyla açıklıyor.</p>
				<p class="normalnesil">“Bu fikirler, benim fikrime uygun gelmiyordu. Ben, hem onlara, hem sana hiddet ederdim. Üç-dört sene evvel yine şiddetli, kalbime, sizi tenkitkârane bir teessüf geldi. Birden ihtar edildi ki: ‘Bu senin eski medrese arkadaşların olan, başta Ahmet Hamdi gibi zâtlar, dehşetli ve şiddetli bir tahribata karşı, ehvenü’-şer [kötünün daha küçüğünü seçmek] düsturuyla, mümkün olduğu kadar bir derece, bir kısım ilmî vazifeyi, mukaddesatın muhafazasına sarf edip, tehlikeyi dörtten bire indirmeleri, onların mecburiyetle bazı noksanlarına ve kusurlarına inşaallah kefaret olur.’ diye kalbime şiddetli ihtar edildi. Ben dahi sizleri ve sizin gibilerini, o vakitten beri, yine eski medrese kardeşlerim ve ders arkadaşlarım diye, hakikî kardeşlik nazarıyla bakmaya başladım.”</p>
				<p class="normalnesil">Bediüzzaman, Ahmet Hamdi Efendi hakkındaki kanaatini değiştirmekle kalmıyor, şiddetli bir zehirlenmenin tesiriyle hasta olduğunu, eğer vefat edecek olursa kendi yerine onun, eserlerine sahip, hami ve muhafız olacağını düşünüyor.</p>
				<p class="normalnesil">Bu düşünceyle ona, kendisinin gözden geçirip düzelttiği iki takım Nur Risalesi gönderir.</p>
				<p class="normalnesil">Bediüzzaman’ın bütün sevgisi, sitemi hep Allah içindi.</p>
				<p class="normalnesil">Allah için olan hiddeti, yine Allah için muhabbete ve dostluğa dönmüştü.</p>
				<p class="normalnesil">Ölçüsü İslâm olanı, “Dinin Sahibi” muhafaza eder ve yanılacak olsa, düzeltir.</p>
				</body>
</html>