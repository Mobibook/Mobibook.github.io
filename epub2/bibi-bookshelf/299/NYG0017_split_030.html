<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_31">Hâkim Hesna Hanım</h1>
				<p class="normalnesililk">Hesna Hanım, Denizli’de ağır ceza mahkemesi üyesiydi. Uzun süren mahkeme, ağır baskılar altında idi ve bir türlü de sonuçlanmıyordu. Mahkeme, adalet ve baskı arasında kalmıştı. Buna rağmen Hesna Hanım yetkisini kullandı, adaletten ayrılmadı ve Bediüzzaman’ı da, talebelerini de beraat ettirdi.</p>
				<p class="normalnesil">Bediüzzaman, Hesna Hanıma, talebesi Ali İhsan Tola’yı gönderir. Ve ona şöyle der:</p>
				<p class="normalnesil">“Hesna Hanım, benim manevî evlâdımdır. Ona benden selâm götür ve kendisine dua ettiğimi söyle.”</p>
				<p class="normalnesil">Ali İhsan Tola, dördüncü ısrarında “Peki.” der, Hesna Hanımı görmek için Denizli’ye gider:</p>
				<p class="normalnesil">“Üstad Bediüzzaman’ın selâmı var.” der.</p>
				<p class="normalnesil">Hesna Hanım, japone kollu, o zamana göre açık sayılacak bir elbise içindedir. Önce şaşırır, sonra sevinir ve heyecanlanır. Üstadın “manevî evlâdım” demesinden çok duygulanmıştır. Kıyafetinin ve ibadetinin eksik olmasından dolayı hüzünlenir ve der ki:</p>
				<p class="normalnesil">“Keşke babam beni dağ başındaki bir çobana verseydi de, okutmasaydı...”</p>
				<p class="normalnesil">Ali İhsan Tola, onu şöyle teselli eder:</p>
				<p class="normalnesil">“Okuyup hâkim olmasaydın, Üstadı ve talebelerini beraat ettiremezdin. Dolayısıyla da ilgisini, sevgisini göremez, duasını da alamazdın.”</p>
				</body>
</html>