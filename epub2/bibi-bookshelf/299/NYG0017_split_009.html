<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_10">Allah İçin Olmak</h1>
				<p class="normalnesililk">Afyon’da mahkemeye çıkarılır. Suçu, meşhur “163. madde” kapsamına girer. Yani, dinî ve dince kutsal sayılan şeyleri siyasete ve menfaate alet etmek...</p>
				<p class="normalnesil">Afyon’da sorgu bütün gün sürer. İkindi ezanı okununca, namaz kılmak ister. Mahkeme başkanı, “Burası mahkeme, nerede olduğunu bilmiyor musun?” der.</p>
				<p class="normalnesil">Bediüzzaman:</p>
				<p class="normalnesil">“Burada sabahtan beri Kur’an’ı ve onun hakikatlerini müdafaa ediyoruz. Kur’an’ın emrini yerine getiremeyecek miyiz?” der.</p>
				<p class="normalnesil">Hakkında verecekleri karara pek de önem vermediğini gösterircesine yürür, gider. Seccadesini mahkemenin koridoruna serip namaza durur.</p>
				<p class="normalnesil">Yani hükmüne itibar ettiği “Asıl Hüküm Sahibi”nin huzurunda huzur bulur.</p>
				<p class="normalnesil">Böylesine Allah için olana Allah yardım etmez mi?</p>
				<p class="normalnesil">Bir kudsî hadiste Güzeller Güzeli şöyle buyurur:</p>
				<p class="normalnesil">“Siz Rabbinize doğru yürürseniz, O size koşarak gelir. Siz Ona doğru bir adım atarsanız, O size doğru on adım atar. Rab, Kendisi için olanın yürüyen ayağı, tutan eli, gören gözü olur.”</p>
				<p class="normalnesil">Bediüzzaman, her yerde her zaman kulluğu öne çıkardı, başka hiçbir şeyi esas maksat yapmadı.</p>
				<p class="normalnesil">Tevhid-i kıble etti. Hedefi, “Allah’ın varlığı ve birliği” idi. Bu muhteşem birlik etrafında gönülleri bir etmek, bu suretle de dünyayı bir huzur ve barış dünyası yapmak istedi.</p>
				<p class="normalnesil">Mahkemede, hapishanede, sürgünde hep sadık, samimî ve muhteşem bir kul olarak göründü.</p>
				<p class="normalnesil">Kullukta sultanlığa erdi. Kendisine bütün varlığıyla kul olanı Allah, kullarına sultan etti. “Gönül sultanı” oldu. Dünyanın her türlü alâyiş ve gösterişinden çıktı, gönüllere girdi.</p>
				<p class="normalnesil">Gönüllere girmek için, dünya aşkını gönülden çıkarmak gerektiğini gösterdi.</p>
				<p class="normalnesil">Dünyada dikili bir ağacı olmadı.</p>
				<p class="normalnesil">Üzerine bir tapu kaydı bulunmadı.</p>
				<p class="normalnesil">Banka cüzdanı diye bir şeyi hiç tanımadı.</p>
				<p class="normalnesil">Maddî varlığa tenezzül etmedi.</p>
				<p class="normalnesil">Beden lezzetine meyletmedi.</p>
				<p class="normalnesil">Nefsiyle değil, ruhuyla yaşadı. Ruhlaştı, nurlaştı...</p>
				<p class="normalnesil">Madde boyutlarını aştı, dünya boyutlarından taştı.</p>
				<p class="normalnesil">Allah ile dostlaştı.</p>
				<p class="normalnesil">“Bediüzzaman”laştı...</p>
				<p class="normalnesil">Görüldüğünde Yüceler Yücesi Yaratıcımızı hatırlatan bir kul oldu.</p>
				<p class="normalnesil">Duyulduğunda sesi, sözü, insanlar Allah aşkıyla coştu.</p>
				<p class="normalnesil">Kendisi yoktu; bütün varlığı, “Bir Olan”dan haber veriyordu.</p>
				<p class="normalnesil">Huzurunda huzur buluyor, huzur içinde kayboluyordu.</p>
				<p class="normalnesil">Varlığıyla var oldu, yolunda kurban oldu.</p>
				<p class="normalnesil">Şikâyetsiz teslimdi, sabır ve şükür içinde, Ondan gelen her şeye...</p>
				<p class="normalnesil">Bilsinler, sevsinler de, huzura ersinler diye...</p>
				<p class="normalnesil">Ömrünün özetiydi, “Kul olun da, kurtulun!” çığlığı...</p>
				<p class="normalnesil">“Cennet yaraşır size.” diyordu, “Ne işiniz var cehennemde? İmanla dünyanız da cennet olsun, âhiretiniz de...”</p>
				</body>
</html>