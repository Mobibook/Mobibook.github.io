<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_24">Kötü Yorum Yok</h1>
				<p class="normalnesililk">Bediüzzaman, hiçbir olayı kötüye yormaz. Daima, “Olanda hayır vardır.” diye düşünür. Çünkü iyilik dileyen iyilik bulur, hayır düşünen hayra erer.</p>
				<p class="normalnesil">Bir gün havacı astsubaylar Üstadı ziyarete gelirlerken arabaları devrilir.</p>
				<p class="normalnesil">Bu durumu öğrenen Bediüzzaman:</p>
				<p class="normalnesil">“Ziyaretinizin makbul oluşuna işarettir.” der.</p>
				<p class="ortayazi">* * *</p>
				<p class="normalnesil">Sadık talebesi Bayram Yüksel’in askerliği Kore’ye çıkar. Bediüzzaman, hem uzağa, hem de savaşa gidecek olan talebesine moral verir, tebrik eder. Yani o hadiseyi de hayra yorar:</p>
				<p class="normalnesil">“Tam, tam… ‘İnkâr-ı ulûhiyete [Allah’ı inkâr fikrine]’ karşı gitmek lâzım. Ben de bir Nur talebesini Kore’ye göndermek istiyordum. Onu da, ya seni, ya Ceylân’ı düşünmüştüm.” der.</p>
				<p class="ortayazi">* * *</p>
				<p class="normalnesil">Bediüzzaman, Konya’ya gelir. Mevlâna Hazretlerini ziyaret etmek ister. Ancak halkın yoğun alâkası, polisin haşin tutumu ortalığı karıştırır. Konya’da yaşayan kardeşini bile görme imkânı bulamaz.</p>
				<p class="normalnesil">Polis, çok sert davranarak halkı Bediüzzaman’a yaklaştırmaz. Müze müdürünün özel olarak açmasıyla, Mevlâna’yı ancak ziyaret edebilir.</p>
				<p class="normalnesil">Girer, dua eder ve ağlar.</p>
				<p class="normalnesil">Sonra da, oradaki polisleri yanına çağırarak şöyle der:</p>
				<p class="normalnesil">“Ben size teşekkür ediyorum. El öptürmek bana azaptır. Buna engel oldunuz. Siz maddî olarak bu memleketin emniyet ve asayişine hizmet ediyorsunuz, ben ise manevî olarak ediyorum. Biz, bin savcı ve bin emniyet müdürü kadar asayişe hizmet etmişizdir. Onun için, bize bir vazife arkadaşı olarak bakın, başka gözle bakmayın. Bunu bütün arkadaşlarınıza da söyleyin.”</p>
				<p class="ortayazi">* * *</p>
				<p class="normalnesil">Eskişehirli Osman Toprak anlatıyor:</p>
				<p class="normalnesil">“Bir gün sivil bir polis, Bediüzzaman’ın yanına gidip geldiğim için, beni sıkıştırmıştı. Bunu Üstada söyledim. Üstad:</p>
				<p class="normalnesil">“‘Bu polislerin hepsi benim kardeşimdir. Hakkımı onlara helâl ediyorum.’ dedi.”</p>
				<p class="normalnesil">Ona göre polislik vazifesi çok mukaddestir. Mazlumları korur; milletin malını, şahsiyetini muhafaza eder. Zulme imkân bırakmaz. Haksızlıkları önler…</p>
				</body>
</html>