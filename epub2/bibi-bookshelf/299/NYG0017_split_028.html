<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_29">Müslüman İsevîler</h1>
				<p class="normalnesililk">Bediüzzaman, ağlanacak bütün acı hâllerin kaynağı olan imansızlığın geleceği hakkında bazı müjdeler vermiştir.</p>
				<p class="normalnesil">“Ahir zamanda Hz. İsa (a.s.) gelecek, şeriatımla amel edecek.” mealindeki hadisi özetle şöyle açıklamıştır:</p>
				<p class="normalnesil">“Ahir zamanda, tabiatçılık felsefesinin verdiği Allah’ı inkâr akımına karşı, Hristiyanlık tasaffi ederek [saflaşıp özüne dönerek], hurafelerden arınıp İslâmiyete dönüşeceği bir sırada, İsevîliğin manevî şahsiyeti, İlâhî vahyin kılıcıyla o müthiş dinsizliğin manevî şahsiyetini öldürür. Öyle de, Hz. İsa (a.s.), İsevîlik şahs-ı manevîsini temsil ederek, dinsizliğin şahs-ı manevîsini temsil eden Deccal’ı öldürür; yani ‘Allah’ı inkâr’ fikrini öldürecek. “</p>
				<p class="normalnesil">İmana savaş açarak, gerçek medeniyeti ve mukaddesleri alt üst eden Deccal komitesini Hz. İsa’nın (a.s.) başkanlığı altında öldürecek, dağıtacak ve insanlığı Allah’ı inkârdan kurtaracak olanlar, ‘Müslüman İsevîleri’ unvanına lâyık bir cemiyettir.</p>
				<p class="normalnesil">Müslüman İsevîleri, “Hz. İsa’nın (a.s.) hakikî dinini İslâmiyetin hakikatiyle birleştirmeye çalışan hamiyetli ve fedakâr bir İsevî cemaati namı altında” olacaklardır.</p>
				<p class="normalnesil">1988 yılında, “Kur’an Bilgisi, Müslümanların Kutsal Kitabına Giriş” adlı bir kitap yazan Prof. Dr. Paul Schwerzenau’yu ziyaret etmiştik. Kendisi Hristiyan olmakla beraber, Kur’an’ın Allah’ın kitabı olduğunu ve her hususta tam bir şifa kaynağı olduğunu söylüyordu.</p>
				<p class="normalnesil">Efendimizin (a.s.m.) son peygamber, Hz. İsa’nın da (a.s.) Allah’ın oğlu değil peygamberi olduğunu açıkça ifade ediyordu. Hitap ettiği insanları da Kur’an dinine çağırıyordu. Kendisi gibi düşünen bir grup arkadaşı olduğunu da açıklıyordu.</p>
				<p class="normalnesil">Kendilerini, Bediüzzaman’ın geleceklerini müjdelediği Müslüman İsevîleri gibi gördüğümüzü söylediğimiz zaman çok sevinmiş, “Eğer beni o isme lâyık görüyorsanız çok mutlu olurum!” demiş, “inançsızlığa ve ahlâksızlığa karşı birlikte çalışma”yı da teklif etmişti.</p>
				<p class="normalnesil">Ayrıca Müslüman İsevîlerini onlarca yıl önce haber veren Bediüzzaman’ı da, ona teşekkür manasında mutlaka okuyup istifade edeceğini söylemişti. Daha sonra, Almanca yayınlanan “Ayetü’l-Kübra”ya bir önsöz yazmıştı. Bediüzzaman hakkında müstakil bir eser hazırlığı içinde olduğunu da, yakın bir tarihte duymuştum.</p>
				</body>
</html>