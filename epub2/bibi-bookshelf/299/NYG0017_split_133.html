<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_134">Bir Kere Beddua Edecekti...</h1>
				<p class="normalnesililk">Kış mevsiminin ortasıydı... Afyon’da dondurucu soğuklar vardı.</p>
				<p class="normalnesil">Talebeleriyle birlikte hapishanedeydi. Altmış kişilik koğuşta tek başına kalıyordu. Bulunduğu yerde soba yanmadığı gibi, bütün camlar da kırıktı. Koğuşa sızan kar ve yağmur suları, zeminde buzlaşmıştı.</p>
				<p class="normalnesil">Soğukla baş edemesin diye, battaniye bile vermemişlerdi. Bir süre koğuşu turladı. Yorulmuştu. Ancak oturacak yer yoktu.</p>
				<p class="normalnesil">Bir köşeye yaslanmaya çalıştı. Olmadı. Abdest tazelemek için, suya baktı, o da donmuştu.</p>
				<p class="normalnesil">Koğuşuna kimseyi almıyorlar, hiçbir yardım ve destek gelmesin istiyorlardı.</p>
				<p class="normalnesil">Bir talebesi, gardiyanları atlatarak gizlice yanına geldi.</p>
				<p class="normalnesil">Üstadın dillere destan sabrı nihayet taşma noktasına gelmişti:</p>
				<p class="normalnesil">“Kardaşım,” dedi, “bu savcı, ben burada soğuktan donup öleyim diye bu işkenceyi yaptırıyor. Artık dayanamıyorum, ben bu savcıya beddua edeceğim!” dedi.</p>
				<p class="normalnesil">Tam o sırada, savcının imdadına üç yaşındaki kızı yetişti. Bediüzzaman, pencereden bakarken, o masum yavruyu gördü. Ve kim olduğunu sordu.</p>
				<p class="normalnesil">Yine coştu şefkati, muhabbeti ve beddua edemedi...</p>
				<p class="normalnesil">Dedi ki:</p>
				<p class="normalnesil">“Bu masum yavrunun hatırı için beddua etmeyeceğim. Hakkımı helâl ediyorum...”</p>
				<p class="normalnesil">Bu nasıl bir şefkat boyutu? Kaç insan başarabilir bunu? Bu yücelik nasıl da aşar sıradan ve sürüden insanların boyunu?</p>
				</body>
</html>