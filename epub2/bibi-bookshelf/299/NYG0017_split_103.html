<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_104">Her İnançsız Aynı Değildir</h1>
				<p class="normalnesililk">Bediüzzaman, kendi çizgisinde olmayanlara, toptancı bir bakış açısıyla bakmaz. Hareket noktası “iman” olduğu için, insanlara hep iman açısından bakar. Bu hususta o kadar hassastır ki, “Adem-i kabul başka, kabul-ü adem başkadır.” der.</p>
				<p class="normalnesil">Böylece dine uzak insanları ikiye ayırır:</p>
				<p class="indentmetin">1. Adem-i kabul içinde olanlar: İmanı kabul etmeyenler... Ancak inkârda bir iddiası ve fikri bulunmayan kesim... İman etmemekle birlikte, o konuda bir emek, bir gayret ve dava içinde olmayanlar.</p>
				<p class="indentmetin">2. Kabul-ü adem tavrında olanlar: İmansızlığı kabul eden, iddia eden ve bir dava hâline getirenlerdir. Bunlar, imana dair ne varsa hepsinin yokluğuna hükmedenlerdir.</p>
				<p class="normalnesil">Bu ince ayrıntıları dikkate alır ve ona göre tavır alır. Çünkü ona “inkârcılık” çok ağır gelir. Allah’ı inkâr etmek, “iki cihanın felâketini yüklenmek” demektir. Allah’ın “en üstün varlık” olarak yarattığı insana böyle bir felâketi lâyık görmez ve inkârcılar adına üzülür, ezilir, gözyaşı döker...</p>
				<p class="normalnesil">“Bir insanda küfür [inkâr] görünür. O sıfat imandan doğmamıştır. Dolayısıyla kâfire bir sıfattır. Böyle bir adam için, ‘O zât küfür etti.’ denilir. Ancak o kişide imandan kaynaklanan başka vasıflar da olduğundan, “O zât kâfirdir, denilmez. İllâ ki o sıfat küfürden kaynaklandığı yakinen biline... Zira başka sebepten de neş’et edebilir. Sıfatın delâletinde şek var, imanın vücudunda da yakin var. Şek ise, yakinin hükmünü izale etmez. Tekfire [kâfir demeye] çabuk cür’et edenler düşünsünler!”</p>
				<p class="normalnesil">Bediüzzaman’ı dinleyince insan şöyle düşünmekten kendini alamıyor:</p>
				<p class="normalnesil">“Birine imansız deyip isabet etmektense, imanlı deyip yanılmak tercih edilmeli...”</p>
				</body>
</html>