<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_18">“Menfî Haber İstemem!”</h1>
				<p class="normalnesililk">50’li yılların sonuna doğru İstanbul’da da neşriyat hizmetleri artar. Bediüzzaman’ın eserleri, zor şartlarda da olsa, yeni yazıyla matbaalarda basılmaktadır.</p>
				<p class="normalnesil">Ancak basım işiyle uğraşan talebeleri arasında biraz anlayış farkı vardır. Bir yandan eserler için gelen talepleri karşılama çabası, diğer yandan da gerekli paranın zamanında temin edilememesi söz konusudur.</p>
				<p class="normalnesil">Mehmet Emin Birinci anlatıyor:</p>
				<p class="normalnesil">“Paradan sorumlu ağabey, çok ince hesap yapıyor ve bu sebeple de matbaanın parası gecikiyordu. Bu durumu düzeltmek için epey uğraştık, ama muvaffak olamadık. O ağabeyimizin hassas mizacı değişmedi. Bu da yayın faaliyetini aksatıyordu. Arkadaşlar beni, bu durumu bildirmek ve tedbir alınmasını sağlamak üzere Üstada gönderdiler.”</p>
				<p class="normalnesil">Mehmet Emin Birinci, Emirdağ’a gelir. Huzura girer. Selâm verir, el öpüp oturur.</p>
				<p class="normalnesil">Biraz sonra, tam konuyu açacağı sırada Üstad:</p>
				<p class="normalnesil">“Menfî bir şey duymak istemem.” der.</p>
				<p class="normalnesil">Söyleyeceği husus bir anlaşmazlık konusu olduğu için susar. Bir süre sonra, tekrar geliş sebebi olan ihtilâflı hususu arz etmek ister. Ancak Bediüzzaman, hemen sözünü keser ve menfî bir şey duymak istemediğini tekrarlar.</p>
				<p class="normalnesil">Üçüncü teşebbüsünde de aynı cevabı alan Mehmet Emin Birinci, anlaşmazlık konusunu anlatamadan döner, gelir.</p>
				</body>
</html>