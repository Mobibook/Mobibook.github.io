<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_110">Gençlerle Sevgi İletişimi</h1>
				<p class="normalnesililk">Hüsnü Bayramoğlu anlatıyor:</p>
				<p class="normalnesil">“Babam, temin ettiği bir miktar parayla beni ve kardeşimi, Üstadı ziyaret için gönderdi. Safranbolu’dan Afyon’a geldik.</p>
				<p class="normalnesil">“O sırada ben 13, kardeşim Yılmaz da 11 yaşında idi.</p>
				<p class="normalnesil">“Üstadı ziyaret ettik. İkinci gün ayrılırken bize, şefkatli öğütler verdi. Nurlarla meşguliyeti, okuyup yazmanın her şeyden mühim olduğunu ve ancak böyle talebe olunabileceğini söyledi. Risale-i Nur’un bize kâfi geleceğini, çok tesirli biçimde ruhlarımıza nakşetti.</p>
				<p class="normalnesil">“Sonra da, yine bize olan şefkatini şöyle gösterdi:</p>
				<p class="normalnesil">“Üzerindeki cübbenin Mevlâna Halid’e ait olduğunu, onu kendisine yolladığını söyledi. O cübbeyi bize de giydirmek istediğini, fakat Şafiî mezhebine göre, yere süründüğü zaman yıkanması gerektiğini, bu sebeple bizlere bizzat çıkarıp giydiremediğini açıkladı.</p>
				<p class="normalnesil">“Fakat cübbesini açtı. Bizleri de iki koltuğunun altına alıp, sarıp, ‘Evlâtlarım, şimdi siz de bu cübbeyi giymiş gibi oldunuz.’ müjdesini verdi.</p>
				<p class="normalnesil">“O an biz de, çocukça ifadelerle sevincimizi ve teşekkürlerimizi ifade etmeye çalıştık.</p>
				<p class="normalnesil">“‘Her zaman yanımda ve duamdasınız.’ diyerek, bizi uğurlamıştı…”</p>
				</body>
</html>