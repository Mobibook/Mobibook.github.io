<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_169">Korku Ne İşe Yarar?</h1>
				<p class="normalnesililk">Bediüzzaman, bir dostuyla Eyüp Sultan’a gidecektir. Galata Köprüsüne gelirler. Araba bulamazlar. Mecburen kayıkla gitmeleri gerekiyor. Ama arkadaşı olan o mühim zât, kayığa binmekten çok korkuyormuş.</p>
				<p class="normalnesil">Bediüzzaman, kayığa binmek konusunda ısrar eder. Arkadaşı, “Batarız diye korkuyorum!” deyince, Üstad ile aralarında şu konuşma cereyan etti:</p>
				<p class="normalnesil">“Bu Haliç’te tahminen kaç kayık vardır?”</p>
				<p class="normalnesil">“Belki bin tane vardır.”</p>
				<p class="normalnesil">“Senede kaç kayık batar?”</p>
				<p class="normalnesil">“Bir-iki tane. Bazı sene de hiç batmaz.”</p>
				<p class="normalnesil">“Sene kaç gündür?”</p>
				<p class="normalnesil">“Üç yüz altmış gündür.”</p>
				<p class="normalnesil">“Senin vehmine ilişen ve korkuna dokunan batmak ihtimali, üç yüz altmış bin ihtimalden bir tek ihtimaldir. Böyle bir ihtimalden korkan, insan değil, hayvan da olamaz.”</p>
				<p class="normalnesil">Daha sonra Bediüzzaman, yol arkadaşına sordu:</p>
				<p class="normalnesil">“Acaba kaç sene yaşamayı tahmin ediyorsun?”</p>
				<p class="normalnesil">“Ben ihtiyarım. Belki on sene daha yaşamam ihtimali vardır.”</p>
				<p class="normalnesil">“Ecel gizli olduğundan, her bir günde ölmek ihtimali vardır. Öyleyse, üç bin altı yüz günde, her gün vefat etmen muhtemeldir. İşte, kayık gibi, üç yüz binden bir ihtimal değil, belki üç binden bir ihtimalle bugün ölümün muhtemeldir [ihtimal dâhilindedir]. Titre, ağla ve vasiyet et...”</p>
				<p class="normalnesil">Aklı başına geldi. Titreyerek kayığa bindi. Kayık içinde ona dedi ki:</p>
				<p class="normalnesil">“Cenab-ı Hak, korku damarını hayatı korumak için vermiş, hayatı tahrip için değil. Ve hayatı ağır ve müşkül ve elim ve azap yapmak için vermemiştir. Korku, iki-üç-dört ihtimalde bir olsa, hatta beş-altı ihtimalde bir olsa, ihtiyatkârane [tedbir bakımından] bir korku meşru olabilir. Fakat 20-30-40 ihtimalden bir ihtimalle korkmak, evhamdır, hayatı azaba çevirir.”</p>
				<p class="normalnesil">Bediüzzaman, her konuda olduğu gibi bu hususta da ikna edici mantığını devreye sokar.</p>
				<p class="normalnesil">Rakamlarla, ölüm ihtimalinin hem uzaklığını hem de yakınlığını ispatlar. Ölümü belli bir sebepten ve belli bir zamanda mı beklemeli?</p>
				<p class="normalnesil">Her an birçok değişik sebepten ya da sebepsiz ölebiliriz.</p>
				<p class="normalnesil">Her yaş, ölüm yaşı olabilir.</p>
				<p class="normalnesil">Öyleyse, ölüm gelinceye kadar bu hayatın hakkını vermeli, kul olduğumuzu unutmamalıyız. Zira “ecel birdir, değişmez. Ölüm, son değildir. Kabrin arkası için çalışınız...”</p>
				</body>
</html>