<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_15">Herkesi Kendi Konumunda Kabul Eder</h1>
				<p class="normalnesililk">Bediüzzaman, talebelerine, “Bana en çok düşmanlık yapan kimsenin evlâdı da gelse, ona sizinle beraber ders veririm.” der. Böylece, hiç ayırt etmeden bütün insanların hidayetine vesile olmaya çalıştığını açıklar.</p>
				<p class="normalnesil">Yakın talebesi Abdullah Yeğin anlatıyor:</p>
				<p class="normalnesil">“Emirdağ’da bulunduğu sırada, Samsun mahkemesi için rapor almak icap etmişti. Oranın hükûmet doktorunu halk mason biliyordu. Hem de bu doktor, Üstadın aleyhinde idi. Dolayısıyla rapor vermesi de beklenemezdi.</p>
				<p class="normalnesil">“Durum böyleyken, doktor, Üstadı görmek istedi. Ona Üstadın durumu hakkında ne söylendi, bilmiyorum. Ama Üstad da kabul etti. Onu eve davet ettik.</p>
				<p class="normalnesil">“Üstadımız yatağındaydı. Doktor geldi, onunla bir müddet yalnız görüştü. Sonradan öğrendiğimize göre Üstad, esas gayesinin iman hizmeti olduğunu ve bu sebeple başına gelen eza ve cefaları anlatmış. Şimdi de, Samsun’da mahkemeye çağırıldığını, hakikaten hasta olduğundan rapor alıp gitmemek istediğini söylemiş.</p>
				<p class="normalnesil">“Bu ihtiyacına rağmen, doktorun durumunu da hesaba katıyor ve onun kendisine verdiği rapor yüzünden zor durumda kalmamasını istiyor. Bu sebeple doktora diyor ki:</p>
				<p class="normalnesil">“‘Sen bana rapor verme, sadece Eskişehir’e havale et ki, sana bir zarar gelmesin...’</p>
				<p class="normalnesil">“Ayrıca doktora, bir eserini hediye edip, namaz kılmasını da tavsiye ediyor.</p>
				<p class="normalnesil">“Doktor, evden ayrılırken oradakilere şöyle diyor:</p>
				<p class="normalnesil">“‘Biz hocaefendiyi bilememişiz, hakikaten tanıyamamışız. Şimdi namaz kılmak ile de borçlandım...’”</p>
				</body>
</html>