<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_119">“Benim Şefik’im İçmez!”</h1>
				<p class="normalnesililk">Milâslı Şefik, bir adam öldürmüş. Cezasını çekmek üzere Afyon Hapishanesine konulmuş. Nasipli adammış. Çünkü herkesin şer sandığı hapishaneden hayır çıkmış. Orada başına, tam manasıyla devlet kuşu konmuş.</p>
				<p class="normalnesil">Zira hapishanede Bediüzzaman’ı tanımış. Böylece katil olarak girdiği yerde, Bediüzzaman’ı tanımakla, namazlı niyazlı, duyarlı bir mü’min olmuş. Mahkûmiyet süresini tamamlamış ve memleketi olan Milâs’a dönmüş.</p>
				<p class="normalnesil">Fakat sadece Milâs’a değil, çevresinin de tesiriyle içkiye de dönmüş.</p>
				<p class="normalnesil">Bodrum’un Çömlekçi köyünden Mustafa Ertuğrul, Isparta’ya Bediüzzaman’ı ziyarete giderken, Milâs’a da uğrayıp, iki has talebesinin selâmlarını da yüklenmiş.</p>
				<p class="normalnesil">Mustafa Ertuğrul, Isparta’ya varmış, Üstadı ziyaret etmiş. Milâs’tan Halil İbrahim ve İnce Mehmet Efendilerin selâmını söylemiş. Tabiî ki son durumunu bildiği Şefik Beyden hiç söz etmemiş. Ancak “mürşit,” bir kere manadan haberdar ettiğini bırakacak değildir. Çünkü onun temel metodu şefkattir, merhamettir.</p>
				<p class="normalnesil">Şefkat timsali Bediüzzaman, “Benim Şefik’im nasıl, ne hâldedir, ne yapıyor?” diye sormuş.</p>
				<p class="normalnesil">Bu, cevabı zor bir sorudur. Çünkü Bediüzzaman, olumsuz haber duymak istemez. Fakat ne yazık ki, bu cevap olumsuzdur. Şefik Bey, Üstadın çok önemsediği hizmetlerle değil, içkiyle arkadaşlık etmektedir.</p>
				<p class="normalnesil">Üstad bu olumsuz cevaba âdeta isyan etmiş:</p>
				<p class="normalnesil">“Benim Şefik’im içmez!” demiş.</p>
				<p class="normalnesil">“Benden selâm ile, ona böyle söyle: ‘Benim Şefik’im içmez!’”</p>
				<p class="normalnesil">Üstadın mesajı Milâs’a gelir, ama Şefik Beye söylemek ne de zor bir iştir... Ama Hakkın hatırı, her hakkın üstündedir. Mustafa Ertuğrul rahmetli, bu hatırı gözetir ve emaneti tebliğ eder.</p>
				<p class="normalnesil">Mademki Üstad “Söyle!” demiştir, hikmeti vardır, söylenmelidir. Elçiye zeval olmaz, diye düşünüp, selâm ve kelâmı muhatabına nakleder.</p>
				<p class="normalnesil">Üstadın selâmı ve “Benim Şefik’im içmez!” mesajı, onu birden kendine getirir. İki cümle, onu bir anda yerden göğe yükseltir. Nemli gözleriyle bakar, bir an düşünür. Bir kere şefkatini kuşandığı güzel insan gelir gözünün önüne...</p>
				<p class="normalnesil">“Doğru söylemiş hocam” der, “çok doğru söylemiş! Evet, onun Şefik’i içmez! O içmez, diyorsa, Şefik de bundan sonra içmeyecektir!”</p>
				<p class="normalnesil">Şefik Bey, o saatten sonra bir daha ve gerçekten Üstadın Şefik’i olur, ağzına içki koymaz.</p>
				</body>
</html>