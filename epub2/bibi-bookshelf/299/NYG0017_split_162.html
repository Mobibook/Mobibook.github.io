<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_163">Göl Kıyısında da Gülemez</h1>
				<p class="normalnesililk">Barla’ya gidiyordu. Hayatının en önemli bir safhasına şahit olmuş o güzel beldeye doğru giderken, arabanın penceresinden uyanan tabiatı seyrediyordu.</p>
				<p class="normalnesil">O temaşaya “seyretmek” denilemez aslında...</p>
				<p class="normalnesil">Seyretmiyor, bakmıyor; o mübarek bakışları varlığa nüfuz ediyor ve her bir güzellikte, Rahman ve Rahîm olanı görüyordu.</p>
				<p class="normalnesil">Büyük kâinat kitabını, büyük bir huşu ve huzur içinde okumakta ve çok nadir görüldüğü bir neşeye gark olmuş hâlde idi.</p>
				<p class="normalnesil">Ama onun nasibine gülmek değil, ağlamak düşmüştür bir kere... Neşesi tadımlık kalır.</p>
				<p class="normalnesil">Müthiş bir hüzünle birden bulutlanır o mübarek gözleri... Döner ters tarafa...</p>
				<p class="normalnesil">Artık onun için, gölün kıyıdaki yeşille kaynaşmış güzelliği yoktur.</p>
				<p class="normalnesil">Çünkü o tabloya hiç uygun olmayan ve asla yakışmayan bir görüntü girmiştir araya...</p>
				<p class="normalnesil">Göl kıyısında, tabiatın İlâhî bir kitap olduğunu bilmeyenler vardır. Onu bir kitap gibi okumak yerine, sadece bencil ve maddeci nefisleri için tüketmeyi tercih edenler...</p>
				<p class="normalnesil">Bir kısım kadın erkek soyunuyordu göle girmek için, bir kısmı da günahı köpürtmek için başka hazırlıklar peşindeydi...</p>
				<p class="normalnesil">Bir anlık müşahede öyle titretir ki yufka yüreğini, dinmez gözyaşları Barla’ya kadar...</p>
				<p class="normalnesil">Gölde kirlenenleri, gölü titretenleri yıkayıp arıtmak için, kesilmez hıçkırıkları, dakikalarca sürer.</p>
				<p class="normalnesil">Evet, nasibidir başkalarının günahına ağlamak... Tam da gülecekken, gülen tabiata karşı...</p>
				</body>
</html>