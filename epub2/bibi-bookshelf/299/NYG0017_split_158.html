<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_159">Farelerin Dostluğu</h1>
				<p class="normalnesililk">Isparta’da Üstadın kaldığı evin çatı katına konulmuş olan eserlere fareler hiç zarar vermezler. Oysaki aynı yerdeki diğer gazete ve dergiler tamamen parçalanıp öğütülmüş olarak bulunur.</p>
				<p class="normalnesil">Bediüzzaman’ın bu husustaki açıklaması çok ibretlidir. Der ki:</p>
				<p class="normalnesil">“Fareler bize ilişmez. Eğer bizde bir kabahat olmazsa, bize zarar vermezler.”</p>
				<p class="normalnesil">Bir ara, Isparta’daki evde fareler o kadar çoğalmış ki talebeleri şikâyetçi olmuşlar. Onların hatırı için, “Peki öyleyse, fazlasını ortadan kaldırın.” demiş. Hepsine kıyamamış. Fakat geriye kalanları yine beslenmeye devam ettiği için kısa zamanda fareler tekrar çoğalmış...</p>
				<p class="normalnesil">Aynı odadaki bir dolapta fareler, bitişik dolapta da iki kedisi kalırmış. Kedi ile farenin bir arada kalmasına Kastamonu’da da şahit olunmuş.</p>
				<p class="normalnesil">Fare deliklerine yiyecek koyarmış. Özellikle de küçük çay şekeri parçaları...</p>
				<p class="normalnesil">“Bu da onların çayı olsun.” dermiş.</p>
				<p class="normalnesil">Hatta bir ara aynı tastan, hem kedisi, hem de faresi süt içermiş. Bir gün ayrı taslardan süt içtiklerini görünce sebebini sormuşlar.</p>
				<p class="normalnesil">Bediüzzaman, “Şu bizim ya Rahîm’ci arkadaşını korkuttu. Ben de rahat beslensin diye kabını ayırdım...” demiş.</p>
				</body>
</html>