<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_25">Ebu Bekir (r.a.) Gönüllü İdi</h1>
				<p class="normalnesililk">O ki: “Ya Rabbi, vücudumu büyüt, büyüt ve beni cehennemine koy. Orada bütün günahkârlar adına ben yanayım!” diyebilmişti.</p>
				<p class="normalnesil">Bediüzzaman da, “Milletimin imanını selâmette görürsem, cehennemin alevleri arasında yanmaya razıyım. Çünkü vücudum yanarken, gönlüm gül gülistan olur.” diyebilen adamdı.</p>
				<p class="normalnesil">“Ben, değil dünya hayatımı, lüzum olsa, âhiret hayatımı da İslâm milleti hesabına feda edeceğim!” diyen şefkatli bir kahramandı.</p>
				<p class="normalnesil">İç dünyasının bu güzelliğini Eşref Edip’e şöyle açmıştı:</p>
				<p class="normalnesil">“Bana ıstırap veren, yalnız İslâm’ın maruz kaldığı tehlikelerdir. Eskiden tehlikeler hariçten gelirdi, onun için mukavemet kolaydı. Şimdi tehlike içeriden geliyor. Kurt, gövdenin içine girdi!</p>
				<p class="normalnesil">“Şimdi mukavemet güçleşti. Korkarım ki cemiyetin bünyesi buna dayanamaz. Çünkü düşmanı sezmez. Can damarını koparan, kanını içen en büyük hasmını dost zanneder.</p>
				<p class="normalnesil">“Cemiyetin basiret gözü böyle körleşirse, iman kalesi tehlikededir. İşte benim ıstırabım, yegâne ıstırabım budur. Yoksa şahsımın maruz kaldığı zahmet ve meşakkatleri düşünmeye bile vaktim yoktur.</p>
				<p class="normalnesil">“Keşke bunun bin misli meşakkate maruz kalsam da iman kalesinin istikbali selâmette olsa!</p>
				<p class="normalnesil">“Ben, cemiyetin iç hayatını, manevî varlığını, vicdan ve imanını terennüm ediyorum. Yalnız Kur’an’ın tesis ettiği tevhit ve iman esası üzerine işliyorum; ki İslâm cemiyetinin ana direği budur. Bu sarsıldığı gün, cemiyet yoktur.</p>
				<p class="normalnesil">“Bana, ‘Sen, şuna buna niçin sataştın?’ diyorlar. Farkında değilim. Karşımda müthiş bir yangın var. Alevleri göklere yükseliyor. İçinde evlâdım yanıyor, imanım tutuşmuş yanıyor.</p>
				<p class="normalnesil">“O yangını söndürmeye, imanımı kurtarmaya koşuyorum. Yolda biri beni kösteklemek istemiş de, ayağım ona çarpmış. Ne ehemmiyeti var? O müthiş yangın karşısında, bu küçük hadise bir kıymet ifade eder mi?</p>
				<p class="normalnesil">“Dar düşünceler! Dar görüşler!</p>
				<p class="normalnesil">“Beni, nefsini kurtarmayı düşünen, hodgâm [bencil] bir adam mı zannediyorlar? Ben, cemiyetin imanını kurtarmak yolunda dünyamı da feda ettim, âhiretimi de...</p>
				<p class="normalnesil">“Seksen küsur senelik bütün hayatımda, dünya zevki namına bir şey bilmiyorum. Bütün ömrüm, harp meydanlarında, esaret zindanlarında yahut memleket hapishanelerinde, memleket mahkemelerinde geçti.</p>
				<p class="normalnesil">“Çekmediğim cefa, görmediğim eza kalmadı. Divan-ı harplerde [askerî mahkemelerde] bir cani gibi muamele gördüm, bir serseri gibi memleket memleket sürgüne yollandım. Memleket zindanlarında aylarca ihtilâttan [insanlarla görüşmekten] men edildim. Defalarca zehirlendim. Türlü türlü hakaretlere maruz kaldım.</p>
				<p class="normalnesil">“Zaman oldu ki, hayattan bin defa ziyade ölümü tercih ettim. Eğer dinim intihardan beni men etmeseydi, belki bugün Said topraklar altında çürümüş gitmişti.</p>
				<p class="normalnesil">“Benim fıtratım, zillet ve hakarete tahammül etmez. İzzet [şeref] ve şehamet-i İslâmiye [İslâmî kahramanlık] beni bu hâlde bulunmaktan şiddetle men eder. Böyle bir vaziyete düşünce, karşımda kim olursa olsun, isterse en zalim cebbar, en hunhar bir düşman kumandanı da olsa, tezellül etmem [aşağılanmaya katlanmam].</p>
				<p class="normalnesil">“Zulmünü, hunharlığını onun suratına çarparım. Beni zindana atar yahut idam sehpasına götürür, hiç ehemmiyeti yoktur. Nitekim öyle oldu. Bunların hepsini gördüm.</p>
				<p class="normalnesil">“Birkaç dakika daha o hunhar kumandanın kalbi, vicdanı zulümkârlığa dayanabilseydi, Said bugün asılmış ve masumlar zümresine iltihak etmiş olacaktı.</p>
				<p class="normalnesil">“İşte benim bütün hayatım, böyle zahmet ve meşakkatle, felâket ve musibetle geçti. Cemiyetin imanı, saadet ve selâmeti yolunda nefsimi, dünyamı feda ettim. Helâl olsun. Onlara beddua bile etmiyorum. Çünkü bu sayede Risale-i Nur, hiç olmazsa birkaç yüz bin yahut birkaç milyon kişinin, sayısını da bilmiyorum ya, öyle diyorlar, Afyon savcısı, ‘500 bin’ demişti, belki daha ziyade insanın imanını kurtarmaya vesile oldu.</p>
				<p class="normalnesil">“Ölmekle yalnız kendimi kurtaracaktım, fakat hayatta kalıp da zahmet ve meşakkatlere tahammülle, bu kadar imanın kurtulmasına hizmet ettim. Allah’a bin kere hamd olsun.</p>
				<p class="normalnesil">“Sonra ben, cemiyetin iman selâmeti yolunda âhiretimi de feda ettim. Gözümde ne cennet sevdası var, ne cehennem korkusu...</p>
				<p class="normalnesil">“Cemiyetin, 25 milyon Türk cemiyetinin imanı namına bir Said değil, bin Said feda olsun!</p>
				<p class="normalnesil">“Kur’an’ımız yeryüzünde cemaatsiz kalırsa, cenneti de istemem! Orası da bana zindan olur.</p>
				<p class="normalnesil">“Milletimizin imanını selâmette görürsem, cehennemin alevleri arasında yanmaya razıyım. Çünkü vücudum yanarken, gönlüm gül gülistan olur.”</p>
				<p class="normalnesil">Bu duygularla, herkese imanı, İslâm’ı duyurmaya çalıştı. Hiçbir insan, bunun istisnası değildir. Vatikan’daki papaya eserini gönderdi. Çünkü oradakilere de sunacak imanı, anlatacak fikri vardı. Papaya yazdığı mektupta, “Biz Allah’a inananlar, küfre [kâfirliğe] karşı beraberiz.” demişti.</p>
				<p class="ortayazi">* * *</p>
				<p class="normalnesil">İstanbul’daki Ortodoks Patrik Athenagoras da irşadından hariç değildir. 1953 yılında, İstanbul’un fethinin 500. yıldönümü dolayısıyla yapılan törenlere katıldı. Ve o çerçevede, patrikle de görüştü ve ona şöyle dedi:</p>
				<p class="normalnesil">“Hristiyanlığın din-i hakikîsini kabul etmek, Hz. Muhammed’i (a.s.m.) peygamber ve Kur’an-ı Kerimi de Allah’ın kitabı kabul etmek şartıyla ehl-i necat [kurtuluş ehli] olacaksınız.”</p>
				<p class="normalnesil">Athenagoras ise “Ben kabul ediyorum.” deyince, Bediüzzaman sordu:</p>
				<p class="normalnesil">“Pekâla, siz bunu dünyanın diğer manevî reislerine de söylüyor musunuz?”</p>
				<p class="normalnesil">Patrik de, “Söylüyorum, fakat onlar kabul etmiyorlar.” diye cevap verdi.</p>
				<p class="normalnesil">Bunun üzerine Bediüzzaman, “Öyleyse, bu hakikatleri sana tâbi olanlara tebliğ et.” dedi.</p>
				<p class="normalnesil">Patrik, “O zaman beni bu makamda tutmazlar, yapamam!” diye karşılık verdi.</p>
				<p class="ortayazi">* * *</p>
				<p class="normalnesil">Yine bu duygularla, Japon başkumandanına eserlerini ulaştırma çabasındaydı.</p>
				<p class="normalnesil">Japon başkumandanı, “Dârü’l-Hikmeti’l-İslâmiye”den sorular sormuş, bu sırada da Bediüzzaman’la tanışmıştı.</p>
				<p class="normalnesil">Bediüzzaman, Japonları, Batı medeniyetinden yararlanma konusunda örnek olarak gösteriyordu:</p>
				<p class="normalnesil">“Çünkü onlar, medeniyetin yalnız güzelliklerini ve insanlığa menfaati bulunan iyiliklerini aldılar, fakat her milletin devam ve bekâsının temeli, mayası, esası olan millî âdetlerini muhafaza ettiler.”</p>
				<p class="normalnesil">Her vesileyle her yere ulaşmak ve iman hakikatlerini duyurmak... “Başkasının günahına ağlayan adam”ın başka bir meşgalesi olmadı.</p>
				</body>
</html>