<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_89">Gönül Kazanma Sanatı</h1>
				<p class="normalnesililk">Hapishanede Bediüzzaman’a bazı hizmetler yapan, meselâ odun, kömür ve su getiren mahkûmlar vardı. Bunlardan biri, bir gün bir çift çorap ve bir parça tatlı getirdi. Bu adam da aynen Kasap Tahir gibiydi.</p>
				<p class="normalnesil">Kimsenin en ufak bir hediyesini kabul etmeyen Bediüzzaman acaba nasıl davranacak, bu kişinin hediyesini de geri çevirecek miydi?</p>
				<p class="normalnesil">“Hediye almamak” düsturunu en yakınlarına karşı bile yıllarca korumuştu. Şimdi bu prensibini bozması elbette beklenemezdi.</p>
				<p class="normalnesil">Böyle düşünen talebeleri çok şaşırdı.</p>
				<p class="normalnesil">Çünkü Bediüzzaman, kendisine sunulan tatlıdan bir lokmayı ağzına koyuvermişti.</p>
				<p class="normalnesil">Bu durumu gören hediye sahibi, büyük bir sevinçle döndü onlara ve dedi ki:</p>
				<p class="normalnesil">“Gördünüz mü? Sizin hediyelerinizi almayan Üstad, benimkini aldı. Ona canım feda olsun!”</p>
				<p class="normalnesil">Bu olaydan sonra, Ahmet Kıldereli adlı o zât, Bediüzzaman’a hürmetini artırdı ve çok hizmet etti. Yanına kimsenin sokulmadığı zor zamanlarda, korkusuzca yanına gider ve yardım etmeye çalışırdı.</p>
				<p class="normalnesil">İşin daha ilginç yanı, hapishanenin iki azılısı olan Ahmet Kıldereli ile Kasap Tahir, Bediüzzaman’ı tanımadan önce birbirini öldürmek için fırsat kollayan iki düşmandı.</p>
				<p class="normalnesil">Fakat Üstadı tanıdıktan ve dersini dinledikten sonra, barıştılar; hapishane mescidinde birlikte namaz kılıp beraber açtılar ellerini Allah’a...</p>
				<p class="normalnesil">Bediüzzaman için zindan, medrese-i Yusufiye idi, eğitim ve terbiye yeri idi.</p>
				<p class="normalnesil">Ona göre, hizmette sinir ve sınır yoktu.</p>
				<p class="normalnesil">Zaten sinir olmazsa, hizmet sınırsızlaşmaktaydı...</p>
				</body>
</html>