<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_130">“Ahmak Menderes!”</h1>
				<p class="normalnesililk">“Başkasının günahına ağlayan adam,” Menderes’i de yanlışlarından kurtarmaya çalıştı. Çünkü onun kurtuluşu, bir bakıma bu ülkenin kurtuluşu demekti.</p>
				<p class="normalnesil">Ancak Menderes hep çekimser kaldı, hep korktu ve mesafeli durdu.</p>
				<p class="normalnesil">Bediüzzaman’ın son Ankara seyahatini de engelletti. Çünkü muhalefet lideri İnönü, basına, Bediüzzaman’ın Menderes’e destek vermek için gezdiğini söylemişti.</p>
				<p class="normalnesil">Bediüzzaman bu duruma çok üzüldü.</p>
				<p class="normalnesil">Zira Menderes, bindiği dalı kesiyor, her şeyden önce kendi zararına sebep oluyordu. Tabiî ki onun zararı, ülkenin ve milletin zararı demekti.</p>
				<p class="normalnesil">Üstad, önleyemediği bu zarar karşısında çok üzgündü.</p>
				<p class="normalnesil">“Ahmak Menderes, beni İnönü’ye rüşvet verdi!” demekten kendini alamadı.</p>
				<p class="normalnesil">“Menderes, bizim ona olan duamızı, himmetimizi bilemedi. Gözümde elmastan cam parçasına düştü...” dedi.</p>
				<p class="normalnesil">Sonra da iki elini birbirine kavuşturarak ters çevirdi, “İşte böyle olacaklar, tepetaklak gidecekler!” buyurdu.</p>
				<p class="normalnesil">Gelmekte olan kötü günlerin acısını, o an yüreğinde hissetti. Ama baştaki başlara lâf anlatmak imkânsızdı. Herkes kendi kaderine koşardı.</p>
				</body>
</html>