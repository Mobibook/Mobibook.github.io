<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_136">Kurtaran Dua</h1>
				<p class="normalnesililk">Bediüzzaman, Kastamonu sürgünündeydi. 1936’dan itibaren altı yıl orada kalmış ve her fâninin dayanamayacağı çileler ve işkenceler içinde yaşamıştı. Özellikle de Avni Doğan isimli vali, hem kendisine hem de o ecdat yadigârı şehre ıstırap veriyordu.</p>
				<p class="normalnesil">Yol ve park yapmak bahanesiyle çok değerli tarihî eser, yerle bir ediliyordu. Mezarlıklar, camiler, dergâhlar, tekkeler, yani bütün bir tarih düşmanca yok ediliyordu.</p>
				<p class="normalnesil">Asil ve mübarek bir hanedanın mensubu Hilmi Bey, bu olanları önleyebilmek çok uğraşıyordu, ama etkili zâtlara lâf anlatmak imkânsızdı. Tahrip etmekte kararlıydılar.</p>
				<p class="normalnesil">Hilmi Bey, sonunda valiyi öldürmeye karar vermişti. Silâh temin etti, plan yaptı. Artık bu iş için ruhen de hazırdı.</p>
				<p class="normalnesil">Bu düşüncelerle dalgın olarak gidiyordu. Yolu, Bediüzzaman’ın yaşadığı, iki odadan ibaret evin önüne düşmüştü. Tam o esnada bir cam tıkırtısı duydu. İrkilerek başını kaldırdı. Pencereden bakan Bediüzzaman, eliyle işaret ederek onu çağırıyordu.</p>
				<p class="normalnesil">“Hayırdır inşaallah!” dedi, “Bu yaşlı hoca beni niçin çağırıyor, ne diyecek acaba?”</p>
				<p class="normalnesil">Merdiveni merak içinde çıktı.</p>
				<p class="normalnesil">Bediüzzaman, elinde “Tahmidiye” duasını ona vererek, kendisi için bundan bir tane yazmasını istiyordu. Bu isteğe pek bir mana verememişti, ama kolaylıkla yapabileceği bir işti. “Peki.” dedi.</p>
				<p class="normalnesil">O gece, saatlerce çalışıp duayı yazdı. Yazarken iç dünyası değişti. Yazıyı bitirip okuduğu zaman ise, artık bir adam öldürecek değil, bir karınca bile ezemeyecek hâldeydi.</p>
				<p class="normalnesil">O zaman anladı ki, duayı Bediüzzaman için değil, kendisi için yazmıştı...</p>
				<p class="normalnesil">Artık öldürmeye değil, diriltmeye talip bir Nur talebesiydi.</p>
				<p class="normalnesil">Daha sonra Bediüzzaman’la Denizli Hapishanesinde dokuz ay kaldı.</p>
				<p class="normalnesil">Bu nasıl bir dünya idi? Bir yanda ölümüne düşmanlık eden acımasızlar, diğer yanda da düşmanlarını bile kurtarmaya uğraşan ve günahlarına gözyaşı döken bir Allah dostu...</p>
				</body>
</html>