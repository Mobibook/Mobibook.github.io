<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_174">Kerametli Dua</h1>
				<p class="normalnesililk">İşte o günlerden bir hatırayı, Topçu Hoca bize, vefatından kısa bir zaman önce şöyle anlatmıştı:</p>
				<p class="normalnesil">“Bir sohbette, Üstadın yakınlığından, şefkatli tavrından cesaret alarak, kendim için dua istedim:</p>
				<p class="normalnesil">“‘Üniversite hocası olmak, bilgili ve imanlı gençler yetiştirmek arzusundayım. Bunun için duanızı istiyorum.’ dedim.</p>
				<p class="normalnesil">“O da bana:</p>
				<p class="normalnesil">“‘Ben senin imanının selâmeti için dua edeceğim.’ dedi.</p>
				<p class="normalnesil">“Ben dua istediğim hususu tekrarladım:</p>
				<p class="normalnesil">“‘Üstadım, üniversite hocası olmam için de dua rica ediyorum.’</p>
				<p class="normalnesil">“O yine aynı duayı tekrarladı.</p>
				<p class="normalnesil">“Ayrılacak vakit, dua isteğimi bir daha duyurdum. O da sözünü aynen tekrarladı.</p>
				<p class="normalnesil">“O zaman buna bir mana verememiştim. Fakat aradan yıllar geçti, şimdi o duanın hikmetini çok iyi anlıyorum. Bir felsefe hocası için bu dua meğer ne kadar önemliymiş...</p>
				<p class="normalnesil">“Şimdi kabir kapısında durduğum şu anda, imanımı şuramda (kalbimde) elle tutulur, gözle görülür biçimde hissediyorum ve ölümden asla korkmuyorum.</p>
				<p class="normalnesil">“O duanın gerçekleştiğine hiç şüphem yok. Çünkü hasta hâlimde huzurluyum, mutluyum.</p>
				<p class="normalnesil">“Doçent olduğum hâlde beni üniversiteye sokmadılar. Orada ders veremedim. Hep liselerde çalıştım.</p>
				<p class="normalnesil">“Bu da Üstadın bir kerameti... Demek ki olmayacak duaya ‘Âmin’ dememiş...”</p>
				</body>
</html>