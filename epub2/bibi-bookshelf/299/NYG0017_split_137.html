<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_138">Kılıcını Ayağına Vurdurmaz</h1>
				<p class="normalnesililk">Bediüzzaman, kendisine yapılan, dayanılmaz, yürek kaldırmaz muamelelere rağmen ülkesinden, milletinden ve ordusundan ümitlidir.</p>
				<p class="normalnesil">Arızalar geçicidir, düzelir.</p>
				<p class="normalnesil">Ümitsizliğe yer yoktur güzel gönlünde...</p>
				<p class="normalnesil">Bin yıldır Kur’an’a bayraktar olmuş bu milletin ordusunu, Allah perişan etmeyecektir. Bu hususta şöyle müjde verir:</p>
				<p class="normalnesil">“Rahmet-i İlâhîyeden ümit kesilmez. Çünkü Cenab-ı Hak, bin seneden beri Kur’an’ın hizmetinde istihdam ettiği ve ona bayraktar tayin ettiği bu vatandaşların muhteşem ordusu ve muazzam cemaatini, geçici arızalarla inşaallah perişan etmez; o nuru yine ışıklandırır ve vazifesini devam ettirir. Kılıcını ayağına vurdurmaz, düşmanına vurdurur, Kur’an’a hizmetkâr eder, ağlayan Âlem-i İslâm’ı da güldürür.”</p>
				<p class="normalnesil">Bediüzzaman, arabasıyla giderken, bazen duraklarda servis bekleyen subaylara rastlar. Onları selâmlamak ister. Fakat elini kaldırınca, onlar arabaya sırtlarını dönerler. Bediüzzaman’ın selâmını almaktan çekinirler.</p>
				<p class="normalnesil">Bu çekingenliğe rağmen Bediüzzaman, onlara ilgi ve sevgisini sürdürür. Bulundukları yeri geçince de, arabanın arka camından, eliyle onları tekrar selâmlar.</p>
				<p class="normalnesil">Ondan herkese, her kesime sadece dostluk ve kardeşlik yansıdı.</p>
				<p class="normalnesil">Kızmadı, kırılmadı...</p>
				<p class="normalnesil">“Ben kızdığım zaman, kalben değil, sureten hiddetleniyorum.” dedi.</p>
				</body>
</html>