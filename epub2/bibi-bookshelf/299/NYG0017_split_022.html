<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_23">Toptancı Değil, Perakendeci</h1>
				<p class="normalnesililk">Bediüzzaman, insanı değerlendirirken, toptancı değildir. İnsanın sıfatlarına tek tek bakıp değerlendirir. Meselâ der ki:</p>
				<p class="normalnesil">“Senin hoşuna gitmeyen bir cani sıfatına mukabil, birçok masum ve mübarek sıfatı olabilir. O bir günahı sebebiyle, kötü ve işe yaramaz damgası vurmamalısın. Çünkü herkes böyle yaparsa, kusursuz kul olmadığı için, toplumun bütünü birbirine kem nazarla bakacaktır. Böyle olunca da, birlik beraberlik, karşılıklı sevgi ve güven yok olacaktır.</p>
				<p class="normalnesil">“Bir insanın dokuz masum, bir cani sıfatı da olsa, hiçbir adalet kanununa göre o kişi toptan kötülenip cezalandırılamaz. Hatta dokuz cani, bir masum sıfatı da olsa, yine adalet ona en ağır cezayı veremez.</p>
				<p class="normalnesil">“Nasıl ki, bir gemide dokuz cani ile bir masum bulunsa, o masumun hatırı için o gemi asla batırılamaz. İşte bu sebeple, mü’min kardeşinin sevmediğin ve sana muzır olan sıfatlarına karşı, seveceğin faydalı sıfatları da vardır. O sıfatların hatırı için, diğerlerini de hoş göreceksin.”</p>
				<p class="normalnesil">Yani Bediüzzaman’a göre, iyilik güzellik adına görülecek her ne varsa göz ardı edilmeyecek, insana, hayvana, bitkiye ve eşyaya ona göre davranılacaktır.</p>
				<p class="normalnesil">Göz, eğer kötülük ve kusur arayacaksa, kendine dönmelidir. Çünkü kusursuz kul yoktur.</p>
				<p class="normalnesil">Böylece içini durultan insan, dış dünyaya da sevgi penceresinden bakacak, varlığın bütününü şefkatle kucaklayabilecektir.</p>
				<p class="normalnesil">İşte Bediüzzaman, bunu hakkıyla başaran bir büyüktür.</p>
				</body>
</html>