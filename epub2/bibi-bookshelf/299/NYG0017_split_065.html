<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_66">Kim, Kime, Niçin, Nasıl Söylemiş?</h1>
				<p class="normalnesililk">Olayları sebeplerine göre inceler, tek tek ele alır, öyle değerlendirir. Bir sözü kim, kime, ne sebeple, niçin, ne zaman, ne şekilde söylemiştir? Bu husus, çok önemlidir. Allah Kelâmı da nüzul, yani iniş sebepleri bilinirse daha iyi anlaşılır.</p>
				<p class="normalnesil">Bu gerçekten dolayı, bir cümleyle bir insanı itham etmemelidir. Satırların arasından çekilmiş bir cümle, bazen maksadının tam tersine anlaşılabilir. Bu hususun önemini Napolyon şöyle açıklamıştır:</p>
				<p class="normalnesil">“Bana dünyanın en masum söylenmiş cümlesini getirin, ben onunla sizi idam edeyim!”</p>
				<p class="normalnesil">Bediüzzaman, bu tür yanlışlıklara karşı “tahkikçi” olmayı tavsiye eder. Araştırmak, incelemek, karşılıklı dinlemek ve sonra karara varmak, olayın hakikatine varmaya çalışmak... Efendimiz de (a.s.m.), “Ya Rabbi bana eşyanın hakikatini göster.” diye dua etmiştir.</p>
				<p class="normalnesil">Bir gün Bediüzzaman’ın kapısı tıklatılır. Üstad, o saatte yalnızdır. Kalkıp kapıyı açar. Karşısında, yakın bir talebesinin altı yaşındaki oğlu vardır. Annesi göndermiştir.</p>
				<p class="normalnesil">“Babam burada mı?” diye sorar.</p>
				<p class="normalnesil">Bediüzzaman, yarım açık duran oda kapısının önünde durur ve “Hayır evlâdım, baban burada değil.” der.</p>
				<p class="normalnesil">O küçük çocuk, bu cevaba rağmen, başını kapıdan içeriye doğru uzatıp bakınmaya ve odanın içerisini kolaçan etmeye başlar. Bu masumane şüphe, Bediüzzaman’ın hoşuna gider. Çünkü o, gerçek bir eğitimcidir. Ona göre, akıllı ve tedbirli insan, taklitçi değil, tahkikçi olmalıdır.</p>
				<p class="normalnesil">Aklını kullanarak, bir işin, fikrin, eşyanın hakikatine varmaya çalışmalıdır.</p>
				<p class="normalnesil">Daha sonra, o delikanlıyı ne zaman görse, yanındakilere, “Bu keçeli, çok tahkikçidir!” diye tanıtır.</p>
				<p class="normalnesil">Bu takdiriyle, talebelerine, hem tahkik etmenin önemini hem de olayı hayra yorma dersini verir.</p>
				</body>
</html>