<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_139">Türk Bayrağı ve Bediüzzaman</h1>
				<p class="normalnesililk">“Devlet ve millet zararına gizli cemiyet kurmak” suçlamasıyla yargılanıyordu. Olmadık ezaya cefaya, azaba tek başına dayanıyordu. Hapisteki 54 talebesinden hiçbiriyle görüştürülmüyordu. Görüşmek isteyenler, acımasızca dövülüyordu.</p>
				<p class="normalnesil">Camları kırık kocaman bir koğuşun dondurucu soğuğunda, âdeta ölüme terk edilmişti.</p>
				<p class="normalnesil">Bu sırada cumhuriyet bayramı gelmişti.</p>
				<p class="normalnesil">Hapishane müdürü, Bediüzzaman’ın kapısına bir Türk bayrağı astırdı.</p>
				<p class="normalnesil">Bu bayraktan onun çok rahatsız olacağını ve olay çıkaracağını, böylece, “Kürtçülük” iddiasının, “cumhuriyet düşmanlığı” iftirasının ispatı yapılmış olacaktı.</p>
				<p class="normalnesil">Oysaki Bediüzzaman’ın hayatı, o bayrağın temsil ettiği mana uğruna yapılmış fedakârlıklarla doluydu. Birinci Dünya Savaşında Ruslara karşı gönüllü alay kumandanı olarak çarpışmış ve yaralanıp esir düşmüştü. İstanbul’u işgal eden İngilizlere karşı ise, kimsenin cesaret edemediği çıkışlarla halkı uyandırmıştı.</p>
				<p class="normalnesil">Dolayısıyla, Bediüzzaman’ın bayrak asılmasına verdiği tepki, beklenenin tam tersine oldu. Koğuşunun kapısına Cumhuriyet Bayramı dolayısıyla bayrak astıran hapishane müdürüne şunları yazmıştı:</p>
				<p class="normalnesil">“Müdür bey, size teşekkür ederim ki, kurtuluş bayramının bayrağını koğuşuma taktırdınız. Millî hareket günlerinde İstanbul’da, İngiliz ve Yunan aleyhinde yazdığım eserlerle, belki bir tümen asker kadar vatana hizmet ettiğimi Ankara bilmiş ve Mustafa Kemal beni mükâfatlandırmak için iki defa Ankara’ya davet etmişti. Hatta demişti ki: ‘Bu kahraman hoca bize lâzımdır.’ Demek benim bu bayramda, bu bayrağı takmak, hakkımdır.”</p>
				<p class="normalnesil">Bediüzzaman, kendisini bayrak asarak rahatsız etmek isteyenlere, anlayacakları dilden bir cevap vermişti, ama onları kendilerine getirebilmiş miydi? Yaptıklarından utandırabilmiş miydi? Cür’et ve cehaletlerinden dolayı özür dilemeyi becerebilmişler miydi acaba?</p>
				</body>
</html>