<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_27">Olumlu Konuşan Yabancılara Dua</h1>
				<p class="normalnesililk">Batı dünyası, Ortaçağdan itibaren İslâm karşıtlığının merkezi olmuş, Kur’an-ı Kerim ve Efendimiz (a.s.m.) hakkında en olmaz iftiraları seslendirmiştir.</p>
				<p class="normalnesil">Dolayısıyla o toplumlarda, Kur’an ve Peygamberimiz lehine bir düşünce açıklamak, uzun asırlar boyunca neredeyse imkânsız görülmüştür.</p>
				<p class="normalnesil">Ancak on dokuzuncu asırdan itibaren, Avrupalı ilim adamı, yazar ve düşünürlerden bazıları, Kur’an ve Efendimiz (a.s.m.) hakkında bazı doğruları seslendirebilmişlerdir.</p>
				<p class="normalnesil">Kur’an-ı Kerim ve Efendimiz (a.s.m.) hakkında güzel ve övücü şeyler söylemek, bilhassa o devirlerde çok büyük bir cesaret işiydi.</p>
				<p class="normalnesil">Dünyaca tanınan bu ünlü insanların sözleri, hem Batı dünyasında, hem de Müslümanlar üzerinde çok etkileyici olmuştu. Çünkü İslâm âlemi de yönünü Batıya dönmüştü.</p>
				<p class="normalnesil">Vefa ve şefkat timsali Bediüzzaman, onların bu yüksek ruhlu cesur davranışlarını çok takdir etmiş, dolayısıyla da Efendimize (a.s.m.) ve Kur’an’a dair tespitlerine, bazı eserlerinde yer vermiştir.</p>
				<p class="normalnesil">Ona göre, Kur’an’a ve imana destek veren her fikir güzel, her insan takdire değerdi.</p>
				<p class="normalnesil">Bir gün, talebelerinden, Kur’an’ı tasdik ve sena eden o Batılı zâtların isim listesini ister.</p>
				<p class="normalnesil">Der ki:</p>
				<p class="normalnesil">“Ben onların isimlerini baş ucuma asıp dua edeceğim.”</p>
				<p class="normalnesil">İsim listesini yapıp getirirler. Üstad o listeyi yatağının baş ucuna astırır ve dualarına dâhil eder.</p>
				<p class="normalnesil">İman ve İslâm lehine fikir beyan etmiş ve yanlışların dünyasında doğruyu söylemiş herkese muhabbet ediyor, merhamet ediyor ve onlarla manen ilgileniyor.</p>
				<p class="normalnesil">“İslâm’a düşman bir dünyada ve çok zor bir zamanda, her şeyi göze alarak Kur’an ve Efendimiz (a.s.m.) hakkında olumlu tespitlerini açıkça yazıp âleme ilân edenler, mükâfatlandırılmalı.” diye düşünür.</p>
				<p class="normalnesil">Bu tavır, vefa ve şefkat doludur ve ne kadar ulvîdir... Bizi, bir kere daha, “başkasının günahına ağlayan adam”a hayran bırakıyor.</p>
				<p class="normalnesil">Bu isimlerden bazıları: Dr. Maurice, John Davenport, Carlyle, Edward Gibbon, Marmaduke Picktahall, Levazaune, Sedio, Dr. Johnson, Dr. City Youngest, Corsele, Rodwell, Gaston Care, Jochahim, Edward Monte, Prens Bismarck...</p>
				</body>
</html>