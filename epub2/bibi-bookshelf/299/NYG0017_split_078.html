<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_79">Öküz Efendi</h1>
				<p class="normalnesililk">Bir zamanlar Van milletvekili ve TBMM başkanlığı yapmış olan Kinyas Kartal anlatıyor:</p>
				<p class="normalnesil">“Çok soğuk bir kış günüydü. Ülkemizin doğusunda çıkan bir ayaklanma bahane edilerek, o civarın bütün etkili ve önemli adamlarını toplamışlardı.</p>
				<p class="normalnesil">“Vakit Ramazandı. Fakat topluluktaki müftüler de dâhil Bediüzzaman dışında hiç kimse oruç tutamıyordu.</p>
				<p class="normalnesil">“Van’da toplanan bu insanlar, öküz kızaklarıyla Erzurum’a götürülecekler, oradan da başka vasıtalarla Batı Anadolu’ya dağıtılacaklardı.</p>
				<p class="normalnesil">“Yola çıkıldı. Köyünden, kentinden, yakınlarından ayrılmanın hüznü içindeki bu insanların ağızlarını bıçak açmıyordu. Herkes kendi derdinde ve akıbetinin endişesindeydi.</p>
				<p class="normalnesil">“Bu sırada, ayağı taşa takılan bir öküzün ayağı kanamaya başladı. Bu durumu gören Bediüzzaman:</p>
				<p class="normalnesil">“‘Arkadaşlar, kızaktan inelim; öküz efendinin ayağı kanıyor.’ dedi.”</p>
				<p class="normalnesil">Bediüzzaman’ın bu teklifine, Kinyas Kartal itiraz etti:</p>
				<p class="normalnesil">“Hocam, biz bunların sahiplerine, boşuna mı para verdik?”</p>
				<p class="normalnesil">Bediüzzaman, verdiği cevapla hepsini kızaktan indirmişti:</p>
				<p class="normalnesil">“Onlar bu hayvanların sahibi değil, ancak kullanıcılarıdırlar. Her şeyin gerçek sahibi, Allah’tır.”</p>
				<p class="normalnesil">O ne derin ve ince bir şefkat idi ki, öküze bile “efendi”lik veriyordu. Bu tavır Yunus tavrı değil mi? Hani diyordu ya:</p>
				<p class="normalnesil">“Yaratılanı hoş gördük / Yaradan’dan ötürü.”</p>
				</body>
</html>