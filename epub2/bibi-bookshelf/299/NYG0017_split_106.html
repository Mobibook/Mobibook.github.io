<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_107">Sahabe Arasındaki Savaşa Nasıl Bakmalı?</h1>
				<p class="normalnesililk">Sünnete samimî bağlı âlimler, “sahabeler zamanındaki fitnelerden bahsetmeyi men etmişler.”</p>
				<p class="normalnesil">Sahabeler arasındaki savaşın bir yanında, cennetle müjdelenenlerden Hz. Zübeyr, Talha ve Aişe-i Sıddıka bulunmasıyla, yaptıkları savaşa “İçtihat neticesi oldu.” demişler. Hz. Ali haklı, öteki taraf haksızdır. Fakat içtihat neticesi olduğu cihetle her iki taraf da affedilir.</p>
				<p class="normalnesil">Ayrıca ölmüşlerimizi hayırla anmak da emredilmiştir. Onları kötülemenin hiçbir faydası yoktur, üstelik zararlıdır.</p>
				<p class="normalnesil">Sadeddin Taftazanî’ye göre, Haccac-ı Zalim ve Yezid’e lânet etmek caizdir. Fakat onlara lânet etmek vaciptir, gereklidir, dememiş. Lânet etmenin hayrı ve sevabı vardır da dememiş.</p>
				<p class="normalnesil">Günümüzde Kur’an’ı, Efendimizi (a.s.m.), sahabenin sohbetini inkâr eden birçok insan var. İnancımıza göre bir adam, bunları hiç hatırına getirmeyip onlara lânet etmese, hiçbir zararı yoktur. Çünkü kötüleme ve lânetleme, övme ve sevme gibi değildir. Onlar salih amel sayılmazlar. Eğer kötülemenin ve lânetlemenin bir de zararı varsa, daha fena...</p>
				<p class="normalnesil">Bir kısım Müslüman, ehl-i beyt sevgisini Alevîlikle, suçlananlar da suçlayanları Vehhabîlikle suçlarsa, bu ihtilâftan kim yararlanır?</p>
				<p class="normalnesil">Bediüzzaman, bu hususta çok hassastır. Kötülemek ve kâfir demek, eğer haksız olsa, büyük zararı var. Ama haklı söylenmişse, hiçbir hayır ve sevabı yok...</p>
				<p class="normalnesil">Bediüzzaman’ın tavsiyesi, “faydalıyı ve sevaplı olanı seçmek”tir. Çünkü o seçim, kardeşliğin ve sevginin seçimi demektir.</p>
				<p class="normalnesil">O hâlde, bir kimse için “İnançsızdır, kâfirdir, inkârcıdır.” demenin dehşetini ve tehlikesini hiçbir zaman unutmamalıyız ve bilmeliyiz ki, sözümüz doğruysa, bir şey kazanmıyoruz...</p>
				<p class="normalnesil">Ya bir de yanlışsa, neler kaybettiğimizi düşünebiliyor muyuz?</p>
				<p class="normalnesil">İşte bu noktada Bediüzzaman, Seyyid Şerif Cürcani’nin görüşünü nazara verir:</p>
				<p class="normalnesil">“Gerçi Yezid ve Velid, zalim ve gaddar ve facirdirler. Fakat sekeratta [son nefeste] imansız gittikleri gaybîdir. Ve kat’î bir derecede bilinmediği için, o şahısların kat’î nas ve kat’î delil bulunmadığı vakit, imanla gitmesi ve tövbe etmek ihtimali olduğundan, öyle hususî şahsa lânet edilmez. Belki, ‘Allah’ın lâneti zalimler ve münafıklar üzerine olsun.’ gibi umumî bir unvanla lânet caiz olabilir. Yoksa zararlı ve lüzumsuzdur…”</p>
				</body>
</html>