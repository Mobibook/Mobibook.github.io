<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0017.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_118">Sarhoşla Pazarlık</h1>
				<p class="normalnesililk">Bir Ramazan günüydü. Yol üzerinde, Eskişehir’den Emirdağ’a gitmek için araba bekliyorlardı. O sırada, zil zurna sarhoş biri çıkageldi.</p>
				<p class="normalnesil">Bediüzzaman’ın üzerine sarılı olan yorganı kendince düzeltmeye çalışıyor, “Aman hocam, üşüme, üşüme” diyordu.</p>
				<p class="normalnesil">Bu tavır, şefkatin kaynağını coşturmuştu.</p>
				<p class="normalnesil">“Otur yanıma, seninle biraz konuşalım.” dedi.</p>
				<p class="normalnesil">Sarhoş adam, edepli bir şekilde çöküverdi.</p>
				<p class="normalnesil">Üstad, ona içkiden hiç bahsetmedi. Sarhoşluğunu yüzüne vurup asla utandırmadı.</p>
				<p class="normalnesil">“Gerçek mürşit” dedi ki:</p>
				<p class="normalnesil">“Hadi bakalım, beş vakit namazını kılacağına ve senede bir ay orucunu tutacağına dair bana söz ver. Ben de, ölünceye kadar sana dua edeceğime söz vereceğim.”</p>
				<p class="normalnesil">Bu sözler adamcağızı hüngür hüngür ağlatmış ve şöyle konuşturmuştu:</p>
				<p class="normalnesil">“Hem vallahi hem billâhi söz veriyorum. Bugün hemen banyo yapıp abdestleneceğim. Bu gece sahura kalkacağım. Yeter ki sen bana dua et de bu hâlden kurtulayım. Hem namazımı, hem orucumu bir daha bırakmayacağım.”</p>
				<p class="normalnesil">Her zaman olduğu gibi, yine “hâlden anlayan şefkat” kazanmıştı...</p>
				</body>
</html>