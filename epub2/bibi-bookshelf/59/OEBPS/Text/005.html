<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />
  <link href="../Styles/style.css" rel="stylesheet" type="text/css" />

  <title>I. BÖLÜM TAO NEDiR?</title>
</head>

<body>
  <p class="p1"><a id="a108"></a><b>I. BÖLÜM TAO NEDiR?</b></p>

  <p class="p9"><a id="ncx103"></a><a id="a109"></a><b>1.KISACA Ç</b><b>İ</b><b>N FELSEFES</b><b>İ</b></p>

  <p>Geçenlerde, matematikçi bir dostum bana, her gün biraz "şekerleme" yapan, yani öğlen uykusuna yatan bir matematikçi arkadaşından bahsetti. Ben artık hiç şekerleme yapmıyorum. Ama sık sık kitap okurken uyuyakalıyorum ki, bu da kasten şekerleme yapmaktan oldukça farklı bir şey! Ben, kendi ırkımdan olan matematikçi meslektaşlarımdan çok köpeklerim Peekaboo, Peekatoo ve Trbrie'ye benziyorum. Köpeklerim asla şekerleme yapamazlar; yalnızca uykuya dalarlar. Onlar, seçtikleri yerde (ki bu çoğunlukla tesadüfen olur!) ve zamanda uykuya dalıverirler. Bu nedenle de bu köpekler gerçek bilgelerdir.</p>

  <p>Sanırım bütün Çin felsefesi gerçekte bundan ibaret; dinlenmek son derece özen gösterilecek ve üzerinde çalışılacak bir şeydir! Eğer şekerleme yapmadan uykuya dalmayı öğrenebilirseniz, o zaman siz de bir bilge olursunuz. Ama eğer bunu başaramazsanız, o zaman da bunun sandığınız kadar kolay bir şey olmadığını görürsünüz. Böyle bir şeyi başarmak disiplin gerektirir! Fakat Doğu'daki disiplin Batı tarzında değildir. Doğu tarzı disiplin şekerleme yapmaktan çok uykuya dalmanızı olası kılar; Batı tarzı disiplin ise bunun tam tersini yapmanızı sağlar. Doğu disiplini sizi, uykunuz geldiğinde uyumak için "kendinize izin verecek şekilde" eğitir; Batı disiplini ise size, uykunuz gelse de gelmese de kendinizi uyumaya zorlamayı öğretir. Eğer Lao Tzu olsaydım, bu yazının sonuna, Taocu felsefenin özü olduğuna inandığım şu sözleri eklerdim: Bir bilge uykuya daldığında Ne böyle yapması gerektiği için Ne de böyle olmasını istediği için Yalnızca uykusu geldiği için uyur.</p>

  <p>&nbsp;</p>

  <p class="p9"><a id="ncx107"></a><a id="a110"></a><b>2.TAO</b></p>

  <p class="p8">&nbsp;</p>

  <p class="p8">Yer ile Gök var olmadan önce</p>

  <p class="p8">Belirsiz ve bulanık bir şey vardı.</p>

  <p class="p8">Ne kadar bulanık! Ne kadar belirsiz!</p>

  <p class="p8">Buna karşın içinde imgeler vardı.</p>

  <p class="p8">Ne kadar soluk! Ne kadar karmaşık!</p>

  <p class="p8">Daima devinim halinde olmasına karşın durağan.</p>

  <p class="p8">O, hiçbir şey yapmaz, ama gene de her şey</p>

  <p class="p8">Onun aracılığıyla olur.</p>

  <p class="p8">Oysa o, var etmek için hiçbir çabada bulunmaz.</p>

  <p class="p8">Her şeyi sever ve besler, ama hiçbir şeyi yönetmez.</p>

  <p class="p8">Onun adını bilmiyorum,</p>

  <p class="p8">Ona Tao demekle yetiniyorum.1</p>

  <p class="p8">&nbsp;</p>

  <p>Yirmi beş asır önce Lao Tzu böyle yazmıştır. Bence bu, Tao için verilebilecek en iyi başlangıç tanımıdır. Burada pek çok ilginç soru doğmaktadır: Tao tam olarak nedir? İnsan, Tao'yu nasıl tanımlar, yoksa Tao tüm olası tanımların dışında mıdır? Tao'yu meydana getiren şeyler nelerdir? Bu konuya dönmeden önce size bir Zen ustasının hikâyesini anlatayım: Bir gün bir öğrenci, Zen ustasına "Tao nedir?" diye sorar. Usta, "Batı Nehri'nin tüm suyunu tek yudumda içtikten sonra sana bunu söyleyeceğim" diye yanıt verir. Öğrenci, "Batı Nehri'nin tüm suyunu zaten tek yudumda içtim" diye atılınca, "o halde zaten sorunu yanıtlamış oldum" der usta.</p>

  <p><i>1 Bu, Tao'nun Kitab</i><i>ı</i><i>'n</i><i>ı</i><i>n farkl</i><i>ı</i> <i>k</i><i>ı</i><i>talar</i><i>ı</i><i>n</i><i>ı</i><i>n farkl</i><i>ı</i> <i>çevirilerinden yap</i><i>ı</i><i>lan bir derlemedir.</i></p>

  <p class="p9"><a id="ncx124"></a><a id="a111"></a><b>3.TAO VAR MIDIR?</b></p>

  <p class="p8">Tao, var olmanın ve var olmamanın ötesindedir.</p>

  <p class="p8">Varoluş, sözcükleri kullanan insanlar içindir.</p>

  <p class="p8">Fakat Tao, sözcükleri kullanmaz.&nbsp;&nbsp;&nbsp;&nbsp;&nbsp;&nbsp;</p>

  <p class="p8">O, bir çiçek kadar sessizdir.</p>

  <p class="p8">Sözcükler Tao'dan gelir;</p>

  <p class="p8">Tao sözcükleri üretir,</p>

  <p class="p8">Ama onları kullanmaz.</p>

  <p class="p8">&nbsp;</p>

  <p>Alice Harikalar Diyarında adlı kitaptaki yargılama sahnesinde, Beyaz Tavşan konuyla oldukça ilgisiz görünen anlaşılmaz bir şey okur. Kral, birdenbire hayret içinde bir zafer edasıyla bağırır: "Olayın şu ana dek işittiğimiz en önemli bölümü bu." Alice hemen bu düşüncenin tersini iddia eder ve şöyle der: "Ben, bütün bu anlattıklarının içinde bir parça anlamın bile var olduğuna inanmıyorum." O zaman Kral, "Eğer söylediklerinde hiçbir anlam yoksa, bir anlam bulmaya çalışmamıza da gerek kalmayacağı için bu, dünyayı büyük bir sorundan kurtarır" der. Aslında ben de Taocular hakkında böyle bir yorumda bulunabilirdim. Taocular, Tao'nun var olduğu yolunda hiçbir iddiada bulunmadıkları için, bu onları, Tao'nun varlığını kanıtlamak için çaba sarf ederken girecekleri büyük bir sıkıntıdan kurtarır. İşte bu tam anlamıyla Çin'e özgü bir şeydir!</p>

  <p>Aynı şeyi Batı dinlerinin düşünce tarihiyle karşılaştırın! Aman tanrım! Tanrı'nın var olup olmadığı sorusu için yapılan onca tartışma, savaşlar, dökülen kanlar ve işkenceler! Bu soru, sanki yaşam ve ölüm meselesinden bile daha önemli bir şeymiş gibi algılanmıştır. Ne pahasına olursa olsun bir Hıristiyan, ruhunu kurtarmak için bir putperesti ya da ateisti Tanrı'nın var olduğuna inandırmalıdır. Ne pahasına olursa olsun bir ateistin bir Hıristiyanı, Tanrı inancının gerçek toplumsal gelişime inanılmaz zararlar veren çocuksu ve ilkel bir batıl inanç olduğu konusunda ikna etmesi gerekir. Ve bu nedenle de birbirleriyle savaşıp dururlar. Bu arada Taocu Bilge bir nehrin kıyısında, yanında belki bir şiir kitabı, bir bardak şarap ve biraz boya malzemesiyle sessizce oturup Tao'nun var olup olmadığı konusunda hiç kafasını yormadan onun özünü meydana getiren şeylerin tadını çıkarır. <b>Bilge, Tao'yu ispatlamaya gerek duymaz; zaten onun tad</b><b>ı</b><b>n</b><b>ı</b> <b>ç</b><b>ı</b><b>karmakla yeterince me</b><b>ş</b><b>guldür!</b></p>

  <p class="p10"><a id="ncx135"></a><a id="a112"></a><b>4.</b><b>İ</b><b>Y</b><b>İ</b> <b>AMA TAO VAR MI?</b></p>

  <p>Hay allah, amma da ısrarcısınız. Pekâlâ, bu konuda bir şeyler daha söyleyeyim.</p>

  <p>Taocular, Tanrı'nın hem var olduğunu hem de var olmadığım onaylayan, ama bunlardan hangisinin geçerli olduğunu bilemeyen Batı bilinemezcilerine (agnostiklere) benzemezler. Batılı bilinemezci şöyle söyleyecektir: "Basit Aristocu mantıkla, Tanrı'nın hem var olduğunu, hem de var olmadığını biliyoruz, ama bunlardan herhangi bir tanesi hakkında destekleyici bir kanıta sahip değiliz. Bu nedenle tek mantıki talebimiz, daha fazla kanıt bulununcaya dek konu üzerindeki yargıyı ertelememiz olur." Taoculara gelince, onlar konuya tümüyle farklı yaklaşırlar. Taocu, Tao'nun var olup olmadığı sorusuna karşı "yargıyı ertelemez"; Tao'nun var olması ya da olmaması onu ilgilendirmez ya da eğer birisi kendine Tao'yu sunarsa, onu şüpheli, belirsiz, anlamsız, bir bakıma konu dışı ve garip bir şey olarak kabul eder. Bu anlamda, farklı nedenlerle de olsa biraz Batılı pozitivistlere benzerler. Eğer pozitiviste Tao'nun var olup olmadığını sorarsanız, bu sorunuzu "anlamsız" bir şey olarak kabul edecektir. İlk olarak "Tao" sözcüğünün açıkça tanımlanmasını isteyecektir. Eh, pozivitistlerin dediği gibi, eğer sorunun gerçekten de hiçbir anlamı yoksa, o zaman, "bir anlam bulmamıza da gerek kalmayacağı için bu, dünyayı büyük bir sorundan kurtarır" diye tekrar edebileceğim için buna çok sevinirim.</p>

  <p>&nbsp;</p>

  <p>Bu noktada biraz rahatsız olup şöyle diyebilirsiniz:</p>

  <p>"Konudan sapmayı bırak! Tao var mı yok mu? Gerçek bir şey mi, yoksa yalnızca hayal ürünü mü?"</p>

  <p>Pekâlâ, size şunu söyleyebilirim: "Varoluş üzerine benzer sorular başka konular için de sorulmuştur ve hepsi de aynı derece boş sorulardır. Örneğin, kırmızılık, üçlülük, güzellik, iyilik ve bunun gibi evrensel şeylerin var olup olmadığı konusunda pek çok metafizik tartışma yapılmıştır. Kırmızılık var mıdır? Eğer varsa nerededir, ağırlığı ne kadardır, biçimi nasıldır, rengi nedir? (Kırmızı rengin, kırmızının kendisi olduğunu söyler miydiniz? Zar zor!) Kırmızılık gerçekten var mıdır? Bazıları safça, "tabii ki kırmızılık vardır" diyecektir. "Güllere, ruja, elmalara bakın." Fakat bu yalnızca rengi kırmızı olan belli bir şeyin var olduğu anlamına gelir; kırmızılık olarak adlandırılan belli bir maddenin varlığını kanıtlamaz. Bu tür maddelerin varlığı konusundaki sorular Batı felsefesi tarihinde canlı bir şekilde durmaktadır. Yanıtın "hayır" olduğuna inanan ve "adcılık" (nominalizm) olarak adlandırılan bir ekol vardır. Bu ekol tabii ki, kırmızı renk olan belli bir şeyin varlığını kabul eder, ama "kırmızılık" olarak adlandırılan bir maddenin varlığını reddeder. (Kırmızı nesneler olduğu için) "Kırmızı" sözcüğünü bir sıfat olarak ele alır, fakat "kırmızılık "in isim olarak kullanılmasını reddeder. Adcılar, "kırmızılık" sözcüğünün gerçek bir anlamı olduğunu kabul etmezler; kırmızılığın, belli bir şeyin gerçek ismi olduğuna inanmazlar. Diğer yanda "gerçekçiler" (bazen de "Platoncular") olarak adlandırılan ve "kırmızılık" sözcüğünün gerçek bir isim, kırmızılığın ismi olduğuna inanan bir başka grup vardır. Bunlar aynı zamanda, "kırmızı" sözcüğünün hem sıfat hem de isim olarak doğru bir şekilde kullanılabileceğine inanırlar. Örneğin, "bu elma kırmızıdır" gibi bir ifadede sıfat olarak kullanılır, "Kırmızı, temel renklerden bir tanesidir" gibi bir ifadede ise isim olarak kullanılır. Gerçekçiler, "kırmızı"nın gerçekten de bir isim olduğuna, kırmızı rengin ismi olduğuna inanırlar.</p>

  <p>Aynı şekilde gerçekçi -adcı çekişmesi diğer tartışmalara da yansır. Platon gibi gerçekçiler, güzellik, iyilik, gerçek gibi şeylerin var olduğuna</p>

  <p>İnanırlar; oysa adcılar yalnızca birtakım sanat eserlerinin güzel olduğuna, bazı davranışların "iyi" olarak adlandırılabileceğine ve bazı önermelerin uygun bir şekilde "gerçek",olarak nitelenebileceğine inanırlar.</p>

  <p>Matematikçi olmayan bazı okuyucular "bu tür tartışmaların, matematiğin temelleri olarak bilinen alanda bile var olduğunu duyunca şaşırabilirler. Konunun dışındaki bir insan, yanlış bir şekilde bu alanın düzenli ve tartışma götürmez olduğuna inanır. Fakat bu inanış gerçekten tümüyle uzaktır! Matematiksel gerçekçiler (ya da klasikçiler ya da "Platoncular") olarak bilinen grup, "sayılar, diziler, gruplar, geometrik uzamlar" gibi linguistik olmayan matematiksel varlıklar dünyasını ve bu varlıklardan hangilerinin gerçek olduğunu keşfetmenin ve kanıtlamanın matematiğin amacı olduğuna inanırlar. Diğer yanda, matematiksel "biçimciler" olarak (formalist) adlandırılan bir diğer grup, bahsedilen bu matematiksel varlıkların hayal ürününden başka bir şey olmadığına inanır; tek gerçek onları ifade etmek için kullanılan sembollerdir. Bu nedenle matematiksel biçimcilerin ilgisi yalnızca linguistik bir ilgi olarak açığı çıkar. Matematiksel biçimci için matematik, "geometrik ifadeler" olarak adlandırılan semboller dizisinin incelenmesinden ve inceleme altındaki sistemin belirlenen kurallarına uygun olarak bunların nasıl kullanılacağının araştırılmasından başka bir şey değildir; ifadelerin kendileri hiçbir şey ifade etmezler! Biçimci (tıpkı adcı gibi) linguistik ifadeden başka bir şey olmayan "sayılar" gibi şeylerin varlığını reddeder.</p>

  <p>Tao'nun varoluş sorununa da benzeri bir şekilde yaklaşabilirdik. Belki de, "Tao"nun bir isim olarak kullanımına karşı çıkacak olanlar vardır; bu insanlar Tao olarak adlandırılan bir "varlık"ın varlığına inanmayı reddedecekler, ama bununla birlikte "Taocu" sıfatını oldukça anlamlı bir şey olarak kabul edeceklerdir. Bu kesinlikle tüm Çin sanatları ve felsefeleri öğrencileri için bilindiktir; bazı eserler diğerlerinden çok daha fazla Taocudur. Örneğin Sung peyzajlarının Tang sanatından daha Taocu olduğu herkesçe kabul edilir. Bu nedenle "Tao" sözcüğüne pek çoğu karşı çıksa da, "Taocu" sözcüğünün kullanımına pek azı karşı çıkacaktır. Bazılarınız halen Tao'nun gerçekten var olup olmadığı konusundan uzak durduğumu hissedebilirsiniz. Peki acaba bunu gerçekten biliyor muyum? "Ama" diye itiraz edebilirsiniz. "Konu üzerinde en azından kişisel bir görüşün yok mu?"</p>

  <p>Sanırım beni köşeye sıkıştırdınız ve tam hedefi vurdunuz: "Smullyan! Çift anlamlı sözler söylemeyi bırak! Tao'nun var olduğuna inanıyor musun, inanmıyor musun?" Ne yanıt verebilirim ki? Bu, bana bu soru sorulduğunda daha çok Batılı bir ruh halinde mi, yoksa daha çok Doğulu bir ruh halinde mi olduğuma bağlı. Eğer daha Batılı bir ruh halindeysem (ve varlık ile yokluk ikiliğine dayanıyorsam) o zaman, Platoncu bir eğilimde olacağım için büyük bir olasılıkla yanıtım "Evet, Tao vardır" şeklinde olacaktır. Peki ya Doğulu bir ruh halindeysem? Şeey, eğer bir Zen ustasına Tao'nun var olup olmadığını sorarsanız, büyük bir olasılıkla elindeki uzun sopasını sırtınıza yersiniz. Ben ise, daha yumuşak tabiatlı olduğum için sanırım size gülümser ve (belki de sözde bir alçakgönüllülükle) bir bardak çay ikram ederdim.</p>

  <p class="p10"><a id="ncx147"></a><a id="a113"></a><b>5.TAO BEL</b><b>İ</b><b>RS</b><b>İ</b><b>ZD</b><b>İ</b><b>R</b></p>

  <p class="p4">Tao şekilsiz ve belirsizdir!</p>

  <p class="p4">Gizli, Esrarengiz ve Karanlıktır!</p>

  <p class="p4">O, her şeyin kaynağıdır!</p>

  <p class="p4">(Lao Tzu)</p>

  <p class="p4">&nbsp;</p>

  <p>Eğer birisi, benden Tao sözcüğünü tanımlamamı isterse, şüphesiz ki bunu yapamam. Bu, Tao hakkındaki kanılarımın belirsiz ve doğru olmadığı anlamına mı geliyor? Sanırım öyle! Fakat işin garip yanı, bu kanıların, yaşamımdaki diğer kanılarımdan daha belirsiz olmaması! Güzellik, iyilik, gerçek, özgürlük, gerekircilik (determinizm), doğru, yanlış, zihin, madde gibi kavramlar da aynı ölçüde belirsiz görünmektedir; en azından bu kavramları ben kullandığımda. Tao hakkındaki tasarımın belirsiz olması düşüncesi garip bir özellik taşımaktadır: Zaten Tao'nun kendisi belirsizdir&nbsp; bu nedenle onun hakkındaki görüşlerimizin de bu duruma uygun olarak belirsiz olması normal değil mi? Dahası,eğer herhangi bir şeyle ilgili tasarım kesin olsaydı, bu tasarımın o varlığı yansıtması, canlandırması, tasvir etmesi, yani bir anlamda o nesne "gibi olması" gerekmez miydi?Bu sorunun yanıtı büyük bir olasılıkla "hayır" olacaktır, ama hemen ardından merak uyandırıcı ve ilginç bir düşünce geleceğinden bırakın da yanıtın "evet" olduğunu kabul edeyim: Eğer bilgi konusundaki bu "yansıtma kuramı" doğruysa ve eğer Tao gerçekten de Taocuların söylediği kadar belirsizse, o zaman Tao hakkındaki kesin tasarımlar da onun kendi kesinliği nedeniyle kesin olmayacaktır: Yani düşünce kesin, ama Tao belirsiz olduğu için Tao hakkındaki kesin bir tasarım Tao'dan tümüyle farklı olacak ve böylece bu düşünce yetersiz kalacaktır. Başka şekilde ifade edersek, Tao hakkındaki kesin bir düşüncenin Tao'nun kendisi kadar belirsiz olması gerekir.</p>

  <p>İsteyen her insanın yukarıda öne sürdüğüm görüşte bol miktarda açıklık bulabileceğini söylememe gerek yok herhalde. Her şeyden önce, bilgi ile ilgili yansıtma kuramı tümüyle şüpheye açıktır. Aslında, samimi olmam gerekirse, bu kuramı tümüyle gülünç bir kuram olarak kabul ettiğimi söylemeliyim. Bir nesne ile ilgili düşüncenin o nesneye benzemesi düşüncesi! Bir düşüncenin bir nesneye benzemesi de ne demek? Bir nesne ile ilgili bir düşünceye sahip olmanın ne anlama geldiğini biliyorum, ama bir düşüncenin bir nesneye benzemesini anlamıyorum! Ne kadar da saçma sapan bir şey!* Hayır, gerçekte yansıtma kuramı diye bir şeyi kabul etmiyorum, bu nedenle de yukarıda öne sürdüğüm görüşün ilk öncülü zaten yanlış oluyor. Peki ya Tao'nun belirsiz olduğunu öneren ikinci öncül? Bu da aynı şekilde sorgulanabilir. Gerçekten de hiçbir nesnenin belirsiz olamayacağı, yalnızca düşüncelerin belirsiz olabileceği tartışılabilir. Başka sözcüklerle ifade edersek, belirsizlik, nesnelerin değil, düşüncelerin ya da ifadelerin bir özelliğidir. İşte bunu kabullenme eğilimindeyim. Bir nesnenin belirsiz olabileceğinden şüphe duyuyorum. Bununla birlikte Tao, kesinlikle açık bir şekilde belirsizdir. Bu nedenle, buradan yola çıktığımızda Tao'nun bir nesne ya da bir madde olmadığı yargısına ulaşırız!</p>

  <p><i>* Baz</i><i>ı</i><i>lar</i><i>ı</i><i>, dü</i><i>ş</i><i>üncelerin e</i><i>ş</i><i>biçimlilik (izomorfizm) alan</i><i>ı</i><i>nda nesnelere benzeyebilece</i><i>ğ</i><i>ini söyleyebilirler, fakat samimi olmak gerekirse, e</i><i>ş</i><i>biçimlilik bana kalitesiz bir benzerlik gibi geliyor.</i></p>

  <p>Ne kadar garip, biraz önce Tao'nun bir madde olmadığı gerçeği ile ilgili dünyadaki ikinci kanıtı ortaya koydum; bu gerçek ilk kez, MÖ 600500 yıllarında, erken dönem Taocuları tarafından öne sürülmüş ve kanıtlanmıştır. Bu erken dönemdeki kanıt hem ilginç hem de eğiticidir ve günümüz modern matematiğindeki gruplar ve diziler arasındaki ayrımın önceden ortaya konmuş bir biçimidir. Bu kanıt, Tao'nun, tüm nesnelerin kendi aracılığıyla yaratıldığı bir şey olduğu ve bu nedenle de Tao'nun..bir_nesne olamayacağı şeklindedir!</p>

  <p>Biraz önce Tao'nun bir madde olmadığı konusunda dünyadaki ikinci kanıtı ortaya koyduğumu söylediğimde, tabii ki "kanıt" sözcüğünü şaka yollu kullanıyordum. (Sanki bir insanın Tao konusunda herhangi bir şeyi kanıtlaması mümkünmüş gibi). Açıkçası herhangi bir şeyi kanıtlamış filan değilim! Yalnızca kendi kanıtımı anımsadım. Bir nesnenin belirsiz olamayacağım, ama Tao'nun belirsiz olduğunu, bu nedenle de Tao'nun bir nesne olmadığını söyledim. İyi de, her şeyden önce Tao'nun belirsiz olduğunu nereden biliyorum? İyi soru! Bunu nasıl bilebilirim? Bu anlamda, onu biliyor muyum? Yanıtım "hayır". Hayır, Tao'nun belirsiz olduğunu bilmiyorum; ama işin komik yanı, Tao'nun belirsiz olup olmadığını bilmesem de Tao'nun gene de belirsiz olması! (Bereket versin ki Tao'nun belirsizliği, onun belirsizliğiyle ilgili her tür bilgiden bağımsız.) "Fakat" diye bağıracaksınız, "böylece, gerçekte kanıtlanması gereken bir şeyi kanıtlamak yerine onun var olduğunu farz etmiş olmuyor musun?" Yanıtım iki nedenle "hayır": İlk olarak, Tao'nun belirsiz olduğunu farz etmiyorum; yalnızca size Tao'nun belirsiz olduğunu söylüyorum. İkinci olarak, Tao'nun belirsiz olduğunun kanıtlanmasının gerekli olduğuna inanmıyorum; çünkü bunun kanıtlanabileceğine inanmıyorum. Eğer gerçekten kanıtlanabilseydi, o zaman bilinirdi ve onun bilinebileceğine inanmadığım için kanıtlanabileceğine de inanmıyorum.</p>

  <p>Bu noktada, soruna karşı neden daha mantıklı ve bilimsel bir yaklaşım denemiyorum? İyi fikir; ben de öyle yapacağım! Şimdi soruya iyi bir çözümsel (analitik) düşünür gibi, hatta daha da iyisi bir pozitivist gibi yaklaşacağım. Evet, şimdi yapılması gereken ilk şey, "Tao belirsizdir" varsayımının çözümlemesini yapmak. Bu varsayım hakkında ne denebilir? Doğru mu yoksa yanlış mı? İyi bir pozitivist size, bu varsayımın ne doğru ne de yanlış olduğunu, yalnızca "anlamsız" olduğunu söyleyecektir (tıpkı, örneğin "Mutlak olan güzeldir" varsayımı gibi).* Gerçekten de öyle... Hatta bir pozitivist, size bu varsayımın saçma olduğunu kanıtlayabilir! Size anlamlılığın mutlak anlamda kesin (ve tümüyle) belirli bir tanımını verecek ve aksi iddia edilemeyecek bir mantıkla bu varsayımın anlamlılık sınıflandırmasının içine girmediğini gösterecektir. Bu nedenle de varsayım, ne "doğru" ne de "yanlış" sınıfına girecektir; doğru ya da yanlış olmak için fazla belirsizdir! Evet, böylece pozitivistler, "Tao belirsizdir" ifadesinin tümüyle belirsiz olduğu konusunda sizi temin edeceklerdir.</p>

  <p>İşin etkileyici yanı, bu kez pozitivistlerin gerçekten de doğru şeyi söylemeleri! Hatta kendi fark ettiklerinden daha da doğru! "Tao belirsizdir" varsayımı, pozitivistlerin verdiği komik derecede kısıtlı anlam düşüncesine göre yalnızca belirsiz ve anlamsız değil (çünkü onlar tarafından anlamsız olarak nitelenen tüm varsayımlar bu tür kısıtlı bir bakış açısından anlamsızdır), aynı zamanda tam olarak mutlak anlamda belirsizdir! Bu, şu ana dek duyduğum en belirsiz var sayım! Bir varsayım olabileceği konusu, en üst düzeyde belirsiz. Son derece güzel ve harikulade bir şekilde belirsiz; hemen hemen Tao'nun kendisi kadar belirsiz!</p>

  <p class="p5"><i>*Haa, akl</i><i>ı</i><i>ma gelmi</i><i>ş</i><i>ken, mutlak olan güzeldir!</i></p>

  <p class="p10"><a id="ncx161"></a><a id="a114"></a><b>6.TAO B</b><b>İ</b><b>Ç</b><b>İ</b><b>MS</b><b>İ</b><b>ZD</b><b>İ</b><b>R</b></p>

  <p><b>1. TAO TANIMLANAB</b><b>İ</b><b>L</b><b>İ</b><b>R M</b><b>İ</b><b>?</b></p>

  <p>Zen Budacılığı, yerinde bir yaklaşımla, Hint Budacılığı ve Çin Taoculuğunun, içine Japonlar tarafından biraz biber ve tuz (özellikle biber) atılarak hazırlanmış bir karışımı olarak tanımlanabilir. Zen Budacılığının bir felsefe olarak adlandırılıp adlandırılamayacağı tartışılabilir. Pek çok Zen izdeşinin defalarca üzerinde durdukları gibi Zen, kavrayışla ilgili anlamlı önermeler dizisinden çok bir yaşam biçimi, bir dizi tavır ve gerçek bir <i>ge</i><i>ş</i><i>talt</i>&rsquo;tır. Bu önermede pek çok gerçek olduğuna, ama tüm önermelerde olduğu gibi aşın abartılabileceğine de inanıyorum. Zen'in temelde, bir doktrinden çok bir "yol" olduğuna inanıyorum, ama Zen'in tümüyle "doktrin"den yoksun olduğuna inanmıyorum. Ve bana öyle geliyor ki, Zen'de üzerinde durulan şeylerden bir tanesi de (transcendent) aşkın bilincin her yerde ve her zamanda bulunduğudur; gerçekte aslanlık ile her yer ve her an özdeştir. Bu, aşağıdaki Zen şiirinde son derece açık bir şekilde ifade edilmiştir:</p>

  <p class="p4">"Yabani kuşlar</p>

  <p class="p4">Ağaç dallarında şarkılarını şakırlarken</p>

  <p class="p4">Sesleri, Pirlerin mesajlarını taşır.</p>

  <p class="p4">&nbsp;</p>

  <p class="p4">Dağlardaki çiçekler tomurcuk açtığında,</p>

  <p class="p4">Tüm anlamları kokularıyla birlikte gelir." 1</p>

  <p>&nbsp;</p>

  <p><i>1 Bkz. Chang Chungyuan, Creativity and Taoism (Harper &amp; Row, 1970), S.113ves.l87.</i></p>

  <p>Ayrıca aşkın bilincin tam anlamıyla her yerde ve her an var olması düşüncesi, herkesin bildiği şu diyalogda da açıkça ifade edilmektedir: Öğrenci: "Tao nedir?" Usta: "Senin her günkü zihnindir."</p>

  <p>"Eğer Tao, insanın her günkü zihninden başka bir şey değilse, neden ona Tao deniyor da basit bir şekilde insanın her günkü zihni denmiyor?" diye sorabilirsiniz.</p>

  <p>Bu soruyu mantıklı bir şekilde açıklamak oldukça güçtür. İlk olarak, sanırım "Tao sizin her günkü zihninizdir" önermesini, "Tao sizin her günkü zihninizden başka bir şey değildir" şeklinde yorumlamak bir hatadır. "Tao sizin her günkü zihninizdir" önermesindeki "dir" ekinin "Tao" ve "her günkü zihniniz" kavramlarını eşitlediğini düşünüyorum. Ben bunun yerine, Tao sizin her günkü zihniniz ve bundan fazlasıdır derdim. Gerçekten de Tao'nun Kitabı'nda, Tao'nun yer ile gök var olmadan önce de var olduğu söylenir. Sizin her günkü zihniniz yer ile gök var olmadan önce de var mıydı? Belki de vardı, kim bilir? "Tao sizin her günkü zihninizdir" önermesinin, eğer tümüylesözlük anlamında ele alınmazsa oldukça aydınlatıcı olacağına inanıyorum.</p>

  <p>Fakat siz gene de, eğer Tao basit bir şekilde bir insanın her günkü zihninden başka bir şey değilse, niçin ona Tao yerine insanın her günkü zihni demiyorsunuz diye sormaya devam edebilirsiniz. Yine bu anlamda, Tao tam olarak nedir, kişi Tao'yu nasıl tanımlar diye de sorabilirsiniz.</p>

  <p>28</p>

  <p>&nbsp;</p>

  <p>Tao sözcüğünün pek çok farklı tercümesi vardır: Tanrı, Doğa, Mutlak, kendi aracılığıyla her şeyin var olduğu şey, Yüce Boşluk, Patika, Yol vs. Benim, bunların içinde en çok sevdiğim tanım, "kendi aracılığıyla her şeyin var olduğu şey"dir. Gene de burada şunu sormalıyım: "Bu tanımlardan herhangi bir tanesi gerçekten de Tao konusundaki kanımızı açıklayabiliyor mu? Ve bu anlamda, bu kanının açıklanması gerçekten de arzu edilebilecek bir şey mi?"</p>

  <p>Bazıları "Tao" sözcüğünün tercüme edilemeyeceğini söylerler; bazılarıysa "Tao"nun tanımlanamayacağını. İlk önerme çok mu şaşırtıcı? İçinizde yabancı bir dil bilenler, bu dildeki bazı sözcüklerin kendi dilinize ancak yaklaşık olarak tercüme edilebileceğini, fakat tam olarak onu karşılayacak bir sözcük bulunamayacağını bilirler. Şimdi gelin "Tao" sözcüğünün açıklanamayacağı iddiası üzerinde duralım. Bu, "eleştirici düşünür" olmakla övünen bazı okuyucuların zihninde büyük kuşkular doğurabilir. Fakat bu kuşkular gerçekten de haklı çıkarılabilir mi? Pek çok insan, kalpsizce ve sert bir şekilde, bir insanın, karşısındaki insanın terimlerini açıklayamadıkça onun ne anlattığını gerçekten bilemeyeceğini söyler. Evet, gerçekten de bir insanın söylediklerini açıklayamamanın, o insanın sözlerinde hiçbir anlam olmadığını söyleyen garip bir doktrin vardır. Sanırım bu noktada, bilgece şu sözleri söyleyen Wittgenstein'a dönmeliyiz: "Anlam aramayın; kullanım arayın!" Bu, tam anlamıyla konunun anahtarı olabilir. Buna karşın ben, bu düşünceyi bir adım daha öteye götürüp anlamın, en azından gerçek anlamın, kullanım olduğunu söyleyebilirim. Bana göre bir terimin gerçek anlamı, onun tüm kullanımlarının ve kişinin o terimle bulunduğu tüm ilişkilerin toplamıdır. Bunların tümü kısacık bir tanımlamada nasıl bir araya getirilebilir? Bu nedenle size, eğer onu kullanan Taocu ustaların kastettiği şekliyle Tao'nun anlamını gerçekten bulmak istiyorsanız, bunu size açıklayacak "tanımlama" gibi kestirme bir yol beklemenizin olanaksız olduğunu söylüyorum. Kişinin, "Tao" teriminin gerçek anlamını anlaması için, içinde bu terimin gerçekten kullanıldığı yüzlerce ve binlerce durumla karşılaşması gerekir. Hepsi bu da değil. Tao kavramını anlamak için kişi aynı zamanda, Taocu duyguların en canlı ve belirgin bir şekilde biçimlendiği Taocu şiir ve resim sanatına alışık olmalıdır. Kısacası, "Tao" sözcüğünün kullanıldığı binlerce örnekle karşılaştıktan sonra, bütün bu örnekleri kapsayacak tek tanımlama bulmaya uğraşabilirsiniz. Fakat bu konuda başarılı olsanız bile, sizin gibi bu felsefeyle yaşayıp canlı ve somut deneyimler kazanmamış bir insan için bu tanımınız ne kadar da boş ve anlamsız olacaktır!</p>

  <p class="p7"><b>2. TAO HANG</b><b>İ</b> <b>ANLAMDA GERÇEKT</b><b>İ</b><b>R?</b></p>

  <p>Bazıları Tao'nun yalnızca mistik deneyim aracılığıyla anlaşılabileceğini iddia ederler. Hemen hemen herkes hoş deneyimler dendiğinde ne anlatılmak istendiğini anlar, ama ya mistik deneyim dendiğinde? Bu ikisi birbiriyle ilişkili olabilir ama ben kesinlikle özdeş olduklarını söyleyeceğim!</p>

  <p>Fakat bu mistik duygu ve deneyim nedir? Serbestçe yüzen bağımsız bir deneyim midir, yoksa bir şeyin deneyimlenmesi midir? Eğer bir şeyin deneyimlenmesiyse, gerçekte var olan bir şeyin mi yoksa yalnızca hayal ürünü bir şeyin mi deneyimlenmesidir?</p>

  <p>Bu garip konuda o kadar farklı düzeyde tartışmalar var ki! Pek çok mistisizm psikologu, mistik deneyimin gerçek bir şeyin deneyimlenmesi olmadığını kanıtlamak için akla gelebilecek her yolu kullanmışlardır. Bu psikologlar mistikleri, gerçek dünyada bulamadıkları şeyleri hayal dünyalarında canlandıran duygusal bir karmaşa içinde olan (genellikle şizofrenik ya da isterik) insanlar olarak karakterize ederler. Diğer yanda mistisizmi savunanlar (ki bunlar gerçek mistikler yerine filozoflardır), mistiklerin son derece gerçek bir şeyi algıladıklarını kanıtlamak için aynı şekilde her yolu kullanmaktadırlar. Pekâlâ, bunlardan hangisi haklı? Mistikler gerçek bir şeyi mi algılarlar yoksa hayal ürünü bir şeyi mi?</p>

  <p>Şimdi, biri müzisyen diğeri ise müzikle ilgili olmayan iki insanın bir müzik eseri dinlediğini düşünün. Müzik ile ilgisi olmayan kişi dürüstçe, "Notaları işitiyorum, ama melodiyi işitmiyorum" diye itiraf eder. Müzisyen ise notalara ek olarak çok daha önemli bir şeyi duyduğunu garanti eder: Melodiyi!&nbsp; Peki, ama müzisyenin duyduğu şu "melodi" denilen şey de nedir? Notalar, yani ses dalgalan müzisyen ve müzikle ilgili olmayan insan tarafından farklı şekillerde işitilmektedir ve bu notaların fiziksel anlamda gerçek oldukları da evrensel olarak kabul edilmektedir. Fakat ya melodi? Gerçek bir şey midir, yoksa yalnızca bir hayal ürünü mü? Evet, bu oldukça ilginç bir soru! Bunun yalnızca bir hayal ürünü olduğunu söylemenin yanlış yönlendirici bir şey olduğuna inanıyorum; melodiyi duyduğunu söyleyen müzisyen yalnızca zihninde bir şeyler&nbsp; canlandırmamaktadır. Hayır, bunun yalnızca zihninde var olduğunun söylenmesi benim yanıtlayamayacağım bir soru olmasına karşın, işitilen melodi son derece gerçektir. <b>Melodiler gerçektir dedi</b><b>ğ</b><b>imde buna kat</b><b>ı</b><b>lmayacak pek fazla insan oldu</b><b>ğ</b><b>unu sanm</b><b>ı</b><b>yorum. Ve Tao'nun da bu tür bir gerçeklik anlam</b><b>ı</b><b>nda gerçek oldu</b><b>ğ</b><b>u söylenebilir.</b> Gerçek Taocular (ya da diğer dinlerin mistikleri, hatta dini olmayan mistikler) Tao (ya da Tanrı, Doğa, Mutlak, Kozmik Bilinç) dedikleri şeyi tıpkı müzisyenin melodiyi doğrudan doğruya algılaması gibi algılamaktadırlar. Müzisyenin, ne bir melodinin var olduğuna "inanç" duyması, ne de melodinin varlığını birtakım kutsal otoriteler aracılığıyla kabullenmesi gerekir; müzisyen melodiyi doğrudan doğruya deneyimler ve melodi bir kez işitildi mi, bir daha ondan şüphelenmek olanaksızdır.</p>

  <p>Peki Tao nasıl doğrudan deneyimlenir? Duyma duyusu aracılığıyla mı? Tam olarak değil! Fiziksel işitme süreci şüphesiz ki önemli bir rol oynar, ama hikâyenin tümü bu değildir. Müzikle ilgili olmayan bir insanın da müzisyen kadar iyi bir işitme yeteneği olabilir, fakat gene de müzisyen, diğerinin duymadığı bir şeyi, melodiyi deneyimler. Bu nedenle "melodiyi işitmek" cümlesindeki işlevinden çok daha geniş ve daha hassas bir işlev taşır. İşin önemli noktası, melodinin bir grup sesten daha fazla bir şey olmasıdır; melodi bu seslerin bir şekilde bir arada oluşturdukları bir örgü, üstün bir yapıdır.</p>

  <p>Bazıları, Tao'nun fiziksel evrenden başka bir şey olmadığını söyleyebilirler. Ancak böyle söylendiğinde, tıpkı melodinin bir grup sesten başka bir şey olmadığını söylemek gibi can alıcı nokta gözden kaçırılmış olur. Bunun yerine, bir melodinin notalarının o melodi ile ilişkisi olduğu gibi, evrenin de Tao ile aynı türden bir ilişki içinde olduğunu söylemek daha doğru olur.</p>

  <p class="p10"><a id="ncx187"></a><a id="a115"></a><b>7.TAO G</b><b>İ</b><b>ZEML</b><b>İ</b> <b>BlR D</b><b>İ</b><b>Ş</b><b>İ</b><b>D</b><b>İ</b><b>R</b></p>

  <p class="p4">&nbsp;</p>

  <p class="p4">Vadinin Ruhu asla ölmez.</p>

  <p class="p4">Ona Gizemli Dişi denir.</p>

  <p class="p4">Ve Gizemli Dişi'nin girişi</p>

  <p class="p4">Yer'in ve Gök'ün doğduğu temeldir.</p>

  <p class="p4">O burada, her an içimizdedir.</p>

  <p class="p4">Onu istediğiniz kadar çekin</p>

  <p class="p4">Gene de kuramaz.</p>

  <p class="p4">(Lao Tzu, çev: Arthur Waley)1</p>

  <p class="p4">&nbsp;</p>

  <p><i>1 The Way And Its Power, (Grove Press, 1958), sf.171.</i></p>

  <p>İşte böyle! Tao gizemli bir dişidir! Hiç şüphe yok ki onu çok seviyorum! Gizemli bir kadından daha büyüleyici ne olabilir ki? Gizemli bir dişi iki nedenle tümüyle büyüleyicidir: (1) Her şeyden önce bir dişidir; (2) gizemlidir. Evet, dişilik ve gizem kesinlikle yaşamdaki en büyüleyici iki şey. Hele bir araya gelirlerse! Aman Tanrım, bundan daha kutsal ne olabilir ki? Bunların ikisinin bir arada olması, ikisinin ayrı ayrı olmasından iki kat daha merak uyandırıcıdır. Yani, gizemli bir dişi,gizemli olmayan bir dişiden ya da dişi olmayan gizemli bir şeyden iki katından daha fazla çekicidir. Şüphe yok ki Tao'yu işte bu nedenle bu kadar çok seviyorum!</p>

  <p>Bu noktada belki de daha psikoanalitik bir yaklaşım denemeliyim. Belki de kendime neden gizemli dişilerden hoşlandığımı sormalıyım. Acaba yaşamımda, diğer bütün gizemli dişilerin prototipi olan gizemli bir dişi mi var? Kim bilir, bir bakalım! Karıma ne demeli! Evet o bir dişi ve gerçekten de son derece gizemli! Peki ya bilinmeyen sevgililerim? Şey, bilinmeyen sevgililerimin tümü de dişi ve hepsi de farklı derecelerde gizemli. Hepsi bu mu? Sanırım hepsi bu. Fakat, acaba bir şeyi bastırıyor olamaz mıyım? Acaba neyi bastırıyorum? Ne olabilir acaba? Biraz beynimi kurcalayayım. Evet bir de şimdi bakalım; Taoculuk, Tao'nun tüm evrenin anası olduğu yolunda bir şeyler söylemez mi? Şu "Ana" sözcüğü kulağıma oldukça uygun geliyor. Acaba neyi simgeliyor olabilir? Tabii ya! Anamı! Aynı etten ve kandan olduğumuz anamı! Hay Allah, neden bunu daha önce düşünemedim? Belki de yaşamımdaki gizemli kadın anamdır! Olabilir, bir bakalım. Anam bir dişiydi (pek şaşırtıcı değil herhalde) ve kesinlikle gizemliydi! Güzel ve muhteşem bir şekilde, tam Victoria tarzında gizemliydi! Eğer öyleyse belki de yaşamımın gizemli dişisi odur. Olabilir mi acaba?</p>

  <p><b>Ödipus kompleksi</b>, dikkat çekici ve her tür ilginç olasılığa açık bir kuramdır (birisinin kendi anasına arzu duyması gibi). Avrupalılar bunu ilk duyduklarında inanılmaz bir şaşkınlığa uğramışlardı! Şu günlerde, Batılıların çoğu, özellikle Amerikalılar bunu yalnızca onaylıyorlar; gerçekte bu kavramın masalını olduğu gibi yutuyorlar. Daha "yeni modacılar" ona sırtını çevirmeye başladılar. (Gerçekten de, tanıdığım bazı genç psikologlar ciddi bir şekilde Freud'un "aşırı romantik" olduğundan kuşkulanıyorlar.) Şu ana kadar, Ödipus kompleksine gösterilen en ilginç tepki Çinlilerden geldi. Bu kuramı ilk duyduklarında ne bir parçacık şaşırdılar, ne de onun peşinden gittiler; yalnızca eğlendiler, gerçekten eğlendiler! Bu kurama güldüler ve oldukça komik olduğunu düşündüler. Sanırım ben gönülden bir Çinliyim, çünkü benim tepkim de aynı şekilde olmuştu. Bunun nedeni ne Ödipus kompleksinin gerçekliğini ne de onun psikolojik önemini reddedişimdi; ama halen bu düşüncenin komik olduğuna inanıyorum. Bir erkeğin kendi anasını çekici olamayacak özel bir dişi olarak seçmesi de, özellikle çekici bulması da komik bir şey değil mi? İnsan bu konuya aklı başında bir şekilde yaklaşıp, anasını, tanıdığı pek çok gizemli dişiden bir tanesi olarak kabul edemez mi?</p>

  <p>Burada gizemli dişilerden bahsediyorken, ben yaşamım boyunca gizemli olmayan bir tek dişiyle bile karşılaşmadım ki! Benim için tüm kadınlar gizemlidir! Ve ben onları hem gizemlilikleri, hem de dişilikleri için seviyorum. Fakat sanırım gizemli dişi düşüncesi romantik bir hayalden başka bir şey değil. Benim bakış açıma göre gizemli dişi bir tek kişi değil, cinse ait ve tüm gizemli dişilerde şekillenen bir şey. Ve gizemli dişi bazen karanlık, biçimsiz ve belirsizdir; tıpkı Tao gibi.</p>

  <p class="p10"><a id="ncx203"></a><a id="a116"></a><b>8.TAO'NUN</b> <b>İ</b><b>SM</b><b>İ</b> <b>YOKTUR</b></p>

  <p>Bu da biraz fazla ama! Bazı Taocular, Tao'nun isminin olmadığını söylediklerinde ben bile, tüm Doğu felsefeme karşın tepki gösterecek kadar Batılı oluyorum. Tabii ki Tao'nun bir ismi var. Onun ismi açık bir şekilde "Tao". İsterseniz aşağıdaki kısa diyaloga bir göz atın:</p>

  <p class="p4"><i>Do</i><i>ğ</i><i>ulu: Tao'nun ismi yoktur.</i></p>

  <p class="p4"><i>Bat</i><i>ı</i><i>l</i><i>ı</i><i>: Neyin ismi yoktur?</i></p>

  <p class="p4"><i>Do</i><i>ğ</i><i>ulu: Tao'nun</i></p>

  <p class="p4"><i>Bat</i><i>ı</i><i>l</i><i>ı</i><i>:</i> <i>İ</i><i>ş</i><i>te! Ona</i> <i>ş</i><i>imdi bir isim verdim.</i></p>

  <p>&nbsp;</p>

  <p>Yukarıdaki diyalogda tabii ki Batılının daha başarılı görünmesini sağladım. Görevime son verip, Batı mantığı ve anlam bilimi kullandım. Şimdi size bu konuda gerçekte ne düşündüğümü söyleyeyim.</p>

  <p>&nbsp;İşin komik yanı, eğer ben bu önermeyi "Tao'nun ismi yoktur" yerine "Tao isimsizdir" şeklinde duysaydım daha farklı tepki verirdim. Hemen, "Tao'nun ismi yoktur ile Tao isimsizdir söyleyişlerinin arasındaki mantıki ayrım nedir?" diye sorabilirsiniz. Mantıki açıdan konuşursak hiçbir fark yoktur. Fakat Tao'ya mantıkla yaklaşmak uygun bir yol mu? Bu ilginç bir soru, ama şu an bu sorunun yanıtını veremeyeceğim. Biraz önce de söylediğim gibi iki önerme arasında mantıki bir ayrım yok, ama hatırı sayılır bir psikolojik fark var. Bunu nasıl biliyorum? Samimi olmam gerekirse, her iki önermeye de farklı tepkiler vermem kesinlikle ikisi arasında psikolojik bir fark olduğunu ortaya koyuyor. "Tao'nun ismi yoktur" önermesi hemen Batılı analitik damarımı kabartıyor ve beni son derece eleştirici bir tutuma sokuyor. "Tao isimsizdir" önermesi ise, beni huzur dolu Doğulu bir uyuklamaya sürüklüyor. İlk önerme daha kesin gibi ve kesin olduğu için de tümüyle yanlış. İkinci önerme için de her tür hoş ve ilginç yoruma izin veriyor. Bazı insanlar belirsiz önermelere karşı daima eleştiricilerdir. Ben ise kesin önermelere karşı eleştirici olma eğilimindeyim; yalnızca bunlar doğru bir şekilde "yanlış" olarak nitelenebilirler. Peki ya yanlış olmayan kesin önermeler, kesin olarak doğru olan önermeler mi? Bunlar belirsiz önermelerle nasıl kıyaslanabilir? Aslında bu hemen hemen tümüyle şartlara bağlıdır. Bazı durumlarda kesin olarak adlandırılan bir önerme bazı durumlarda belirsizdir. Kesin bir önermenin, kendine ait bir yeri bile olsa yalnızca tek anlamı olduğu, ama belirsiz bir önermenin pek çok ilginç ve verimli anlamlan kendinde topladığı akılda bulundurulmalıdır.</p>

  <p>Hay Allah, konunun dışına çıktım. Aslında bu tartışma olabildiğince belirsiz bir hal almaya başladığı için neyin dışına çıktığım da belli değil ama bir şeylerin dışına çıktığımı hissediyorum. İyi de dışına çıktığım şey ne? Hah, evet tabii, "Tao isimsizdir" önermesine geri dönmeliyim. Bu önermeyi son derece anlamlı, gizemli, şiirsel ve güzel buluyorum. Fakat ne anlama, geliyor? Tabii ki hiçbir anlama gelmeme olasılığı da var! Eğer bu doğruysa, tabii ki bir anlam bulmaya da çalışmayacağımız için bu, bizi büyük bir sorundan kurtarır. Ama bana öyle geliyor ki, bu önermenin içinde her tür ilginç anlam var. Bu, Tao'nun ismi olmadığı anlamına geliyor mu? Hayır, onu zaten sıralamanın dışına çıkarmıştım. Belki de Tao'yu tam olarak açıklayabilecek, ona uyabilecek bir isim olmadığı anlamına geliyordur. Bu yorum, pek çok anlambilimsel güçlükler doğurur. Kahretsin, bir ismin o şeye uyması da ne demek oluyor? Benim ismim olan "Raymond" bana uyuyor mu? (Belki de evet! İsmim bilge koruyucu anlamına gelir.) Peki "Humpty Dumpty"* ismi Humpty Dumpty'ye uyuyor mu? Evet, Humpty Dumpty "Benim ismim, biçim verdiğim şey anlamına geliyor" diye bilgece açıkladığı" için bu durumda kesinlikle uyuyor. Peki ya "Tao" ismi? Tao'ya uyuyor mu? Evet, sanırım uyuyor. Tabii ki herhangi bir şekli olmadığı için onun şekli anlamına gelmiyor, ama daha çok onun yolu anlamına geliyor. Ve bu amaçla da "Tao" ismi Tao'ya son derece başarılı bir şekilde hizmet ediyor.</p>

  <p><i>* Bir çocuk</i> <i>ş</i><i>iirinde yumurta anlam</i><i>ı</i><i>na gelir. Ç.N.</i></p>

  <p>İşte böyle! Böylece Tao yalnızca alelade bir isim değil, aynı zamanda ona tam olarak uyan mükemmel bir isim oluyor. Böylece Tao'ya uygun bir isim olmadığı yolundaki düşüncemi de kaldırıp atıyorum.</p>

  <p>Fakat bir başka düşüncem var! Hem de daha iyi bir düşünce! Büyüleyici ve harikulade bir düşünce! Doğruyu söylemem gerekirse, gizlice bu düşüncemi size söylemeyi düşünüyordum. Bu düşünce nedir? Şimdi size söyleyeceğim. Evrende, kendilerini isimlendirmenin onları tümüyle varoluşun dışına atıvereceği bazı nesnelerin olabileceği, sorumuzun kapsamının dışında mı? Tao'nun böyle davrandığını öne sürmüyorum; Tao'nun, insanlar onu isimlendirip durdukça varoluşun dışına kaydığını düşünüyorum. Tao öylesine duyarlı olabilir ki, isimlendirildiğinde bir parça değişebilir; böylece artık, isimlendirilmeden önceki Tao olmaz. Gerçekten de, eğer Tao'yu evren ile bir bütün olarak görürsek, evreni isimlendirme eylemi evrenin içinde yer almış bir eylem olduğu için bu durumda, bu eylemden sonraki evren, bu eylemden önceki evren ile aynı olmaz. Bu duruma daha iyi ve daha şiirsel bir yaklaşım şu şekilde olabilir: Tao'nun bir ayna gibi olduğu söylenir. <b>Aynaya bakma eylemi, aynan</b><b>ı</b><b>n durumunu gerçekten de de</b><b>ğ</b><b>i</b><b>ş</b><b>tiriyor öyle de</b><b>ğ</b><b>il mi? Ona bakt</b><b>ığı</b><b>n</b><b>ı</b><b>zda, ayna sizi yans</b><b>ı</b><b>t</b><b>ı</b><b>r; bakmad</b><b>ığı</b><b>n</b><b>ı</b><b>zda ise yans</b><b>ı</b><b>tmaz. Bir aynaya bak</b><b>ı</b><b>p, onu siz bakm</b><b>ı</b><b>yormu</b><b>ş</b> <b>gibi görmek güç olmaz m</b><b>ı</b><b>yd</b><b>ı</b><b>?*</b> İşte aynı durum Tao için de geçerlidir! Onu adlandırdığınızda, siz onun adını bilmeden önceki adsız Tao olamaz. Ve bu isimsiz Tao, belki de isimli Tao'dan çok daha berrak, çok daha gerçek bir şekilde kendisidir. Bu anlamda gerçek Tao, isimlendirilmemiş Tao, isimsizdir.</p>

  <p><i>* San</i><i>ı</i><i>r</i><i>ı</i><i>m bu durumla ilgili bir koan olmal</i><i>ı</i><i>yd</i><i>ı</i><i>! (Koan Zen Ustalar</i><i>ı</i> <i>taraf</i><i>ı</i><i>ndan sorulan ve mant</i><i>ı</i><i>kl</i><i>ı</i> <i>çözümü olmayan sorulard</i><i>ı</i><i>r; amac</i><i>ı</i><i>, mutlak gerçek ile i</i><i>ş</i><i>birli</i><i>ğ</i><i>i yaparak mant</i><i>ığı</i><i>n yarars</i><i>ı</i><i>zl</i><i>ığı</i><i>n</i><i>ı</i> <i>fark ettirmektir.)</i></p>

  <p>Aklıma gelmişken, bazı Taocular isimsiz Tao ile isimlendirilebilecek Tao arasındaki ayrımı da belirlemişlerdir.</p>

  <p class="p4"><i>İ</i><i>simsiz oldu</i><i>ğ</i><i>unda yerin ve gö</i><i>ğ</i><i>ün kayna</i><i>ğı</i><i>d</i><i>ı</i><i>r.</i></p>

  <p class="p4"><i>İ</i><i>simlendirildi</i><i>ğ</i><i>inde tüm varolu</i><i>ş</i><i>un Anas</i><i>ı</i><i>d</i><i>ı</i><i>r.</i></p>

  <p>&nbsp;</p>

  <p>Bu yoruma uygun olarak, gerçek Tao'ya isimsiz yerine, isimlendirilemez demek daha uygun olabilir. İsimlendirilemez, çünkü isimlendirilme sürecinde değişime uğrar.** Tao'yu isimlendirmek yerine yalnızca onu düşündüğümüzü farz edelim; gene değişir mi? Sanırım!</p>

  <p><i>* * Bu, küçük parçac</i><i>ı</i><i>klar</i><i>ı</i><i>n (partiküllerin) durumunun herhangi bir ölçümünün bu durumu de</i><i>ğ</i><i>i</i><i>ş</i><i>tirece</i><i>ğ</i><i>ini belirten Heisenberg'in belirsizlik ilkesini akla getiriyor.</i></p>

  <p>Birisi evrenin hakkında düşündüğünde, evren kendisi hakkında düşünen birisini içerir; hiç kimse evreni düşünmediğinde, evren kendini düşünen kimseyi içermez. Bu durum bana, gece gelip evde yaşayan aile için ayakkabılar yapan şu şirin cinleri hatırlattı; masaldaki bu cinler, eğer birisi gelip ışığı yakar ve onları görürse o anda kaybolup bir daha hiç gelmezler.</p>

  <p>Eh, belki de bu hikâyeden çıkan ders, Tao'nun belli bir gizliliğe ihtiyacı olduğu, meraklı bakışların ve meraklı zihinlerin altında solup gittiğidir? Bu nedenle konuyu aşağıdaki şiirle bitirebiliriz:</p>

  <p class="p4"><i>En iyisi Tao'yu rahat b</i><i>ı</i><i>rakmakta</i></p>

  <p class="p4"><i>T</i><i>ı</i><i>pk</i><i>ı</i> <i>yuvalar</i><i>ı</i><i>ndaki yavru ku</i><i>ş</i><i>lar gibi.</i></p>

  <p class="p4">&nbsp;</p>

  <p class="p10"><a id="ncx228"></a><a id="a117"></a><b>9. TAO KONU</b><b>Ş</b><b>MAZ</b></p>

  <p>Tao'yu bu kadar sevişimin bir nedeni de bu; o, konuşmaz! Çok konuşan insanlardan nefret ederim. İnsanlarla birlikte olduğumda konuşan kişinin kendim olmasından hoşlanırım; diğerleri saygıyla dinlemelidir! Tao ile içimden geldiği gibi konuşabilmem ve onun asla benimle aykırı görüşte olmaması ya da bana yanıt vermemesi harika bir şey değil mi? Tao, beni asla benmerkezci olmakla ya da çok konuşmakla suçlamaz. Tao ile konuşmak hakkında konuştuğumda, daha kültürlü ve psikoanalitik kökenli okuyucular, gerçekte Tao ile konuşmadığımı, kendimle konuştuğumu söyleyeceklerdir. Ama öyle değil! Bütün sözcükler Tao'dan geldiği için, <b>benim Tao ile konu</b><b>ş</b><b>mam gerçekte, benim kendimle konu</b><b>ş</b><b>mam de</b><b>ğ</b><b>il. Tao'nun kendisiyle konu</b><b>ş</b><b>mas</b><b>ı</b><b>d</b><b>ı</b><b>r</b>! İşte, sizin de gördüğünüz gibi Tao kendisiyle konuşur. Evet, Tao konuşmaz, o sessizdir! Bu harikulade bir ikilem öyle değil mi?</p>

  <p class="p10"><a id="ncx230"></a><a id="a118"></a><b>10.TAO VE B</b><b>İ</b><b>LGE:</b> <b>İ</b><b>K</b><b>İ</b><b>S</b><b>İ</b> <b>ASLA TARTI</b><b>Ş</b><b>MAZ</b></p>

  <p><b>1.TAO</b></p>

  <p>Tao hiç tartışır mı? Tabii ki hayır! Kiminle tartışabilir ki? En azından ben onu tartışırken hiç duymadım; benim ile bir kez bile tartışmadı. Tao bu anlamda nasıl da bir Tanrı'ya hiç mi hiç benzemiyor! Eski Ahit, Tanrı ile her konuda tartışan insanlarla doludur. Fakat en sorumsuz ve deli dolu hayallerinizde bile, Tao ile tartışmak kadar akıl almaz bir şeyi tasarlayabilir misiniz?</p>

  <p><b>2.YA B</b><b>İ</b><b>LGE?</b></p>

  <p>Peki ya Bilge? O hiç tartışır mı? Bakalım!</p>

  <p>ÇİNLİ BİLGE: Lao Tzu şöyle der: "İyi insan tartışmaz; tartışan insan iyi değildir."</p>

  <p>BATILI MANTIKÇI: Katılmıyorum!</p>

  <p>BİLGE: Katılmadığın şey ne?</p>

  <p>MANTIKÇI: Söylediğin şey!</p>

  <p>BİLGE: Peki söylediğim şey neydi?</p>

  <p>MANTIKÇI: İyi insan tartışmaz dedin.</p>

  <p>BİLGE: "Yanlış!"</p>

  <p>MANTIKÇI: "Yanlış"la neyi kastediyorsun?</p>

  <p>BİLGE: Ben hiçbir zaman iyi insanın tartışmadığını söylemedim.</p>

  <p>MANTIKÇI: Tabii ki söyledin! Kesinlikle, iyi bir insanın tartışmadığını, tartışan insanın iyi olmadığını söyledin.</p>

  <p>BİLGE: Iıh! Ben yalnızca Lao Tzu'nun böyle dediğini söyledim.</p>

  <p>MANTIKÇI: Ha, tamam! Ama ne demek istediğimi biliyorsun.</p>

  <p>BİLGE: Şimdi kim mantıksız oluyor?</p>

  <p>MANTIKÇI: Aman! Neden bu kadar tartışmacısın?</p>

  <p>BİLGE: Ban tartışmacı değilim, yalnızca mantıklı davranıyorum.</p>

  <p>MANTIKÇI: Çok rahatsız edici bir mantıkçı oldun.</p>

  <p>BİLGE: Peki bu ne tür bir mantık? Eğer ben rahatsız edici bir mantık kullanıyorsam, o zaman daha güçlü bir nedenle mantıklı oluyorum.</p>

  <p>MANTIKÇI: Gene tartışıyorsun! Neden bu kadar tartışmacısın? Her şey bir yana, senin de dediğin gibi iyi insan tartışmaz.</p>

  <p>BİLGE: Ben böyle bir şey demedim. Bunu Lao Tzu'nun söylediğini söyledim.</p>

  <p>MANTIKÇI: Peki sen buna inanmıyor musun?</p>

  <p>BİLGE: Neye inanmıyor muyum? Bunu Lao Tzu'nun söylediğine mi?</p>

  <p>MANTIKÇI: Hayır, hayır! Lao Tzu'nun söylediği şeyin doğru olduğuna inanıyor musun?</p>

  <p>BİLGE: Evet.</p>

  <p>MANTIKÇI: O halde iyi insanın tartışmadığına inanıyorsun?</p>

  <p>BİLGE: Hıhı!</p>

  <p>MANTIKÇI: Peki neden bunu söylemedin?</p>

  <p>BİLGE: Neden söyleyeyim?</p>

  <p>MANTIKÇI: İşte gene tartışıyorsun! Çok tutarsızsın!</p>

  <p>BİLGE: Bu sonuca nereden .vardın?</p>

  <p>MANTIKÇI: Çünkü iyi bir insanın tartışmadığını kabul ettiğini söyledin ve bu gerçeği tümüyle göz ardı ederek tartışmaya devam ediyorsun.</p>

  <p>BİLGE: Ben tutarsız değilim. Yalnızca o an için tartışmaktan aldığım zevkin, iyi bir insan olmaktan aldığım zevkten daha fazla olduğunu hissettim.</p>

  <p>Şimdi Lao Tzu'nun önermesini tartışalım. Ben tıpkı Batılılar gibi buna katılmıyorum; en azından tümüyle. Bunun içinde bir miktar gerçek olabilir, fakat iyi insan asla tartışmaz demek bana saçma bir abartı olarak görünüyor. Her şeyden öte ben tartışırım ve acaba birazcık olsun iyi bir insan değil miyim? Belki de iyi insanlar daha az tartışma eğilimindedirler, fakat iyi bir insanın hiç tartışmadığını düşünemiyorum.</p>

  <p>Örneğin kuzenim Arthur'u ele alın. İyi bir insandır ve bol bol tartışır. Tam anlamıyla Batı tarzında bir düşünürdür. Öğrenciyken C.C.N.Y.'de Morris Cohen'den felsefe dersi alıyordu. Tüm ders yılı boyunca tartıştı, tartıştı ve tartıştı. Bir noktada Profesör Cohen, "Lütfen, bu bir felsefe tarihi dersi. Daha fazla tartışma yok. Eğer soru sormak istersen onları yanıtlamaktan zevk alırım, fakat daha fazla tartışma yok," dedi. Kuzenim saygıyla karşılık verdi: "Pekâlâ Profesör Cohen, bir soru sormak istiyorum: Şu tartışmayı nasıl yanıtlarsınız...?"</p>

  <p>Eğer Lao Tzu "Bilge tartışmaz" deseydi, onunla daha fazla aynı düşüncede olabilirdim. <b>Bilgeler oldukça sezgili insanlard</b><b>ı</b><b>r ve sezginin bir bölümü de tart</b><b>ı</b><b>ş</b><b>man</b><b>ı</b><b>n faydas</b><b>ı</b><b>zl</b><b>ığı</b><b>n</b><b>ı</b> <b>anlamakt</b><b>ı</b><b>r.</b> Fakat kaç tane bilge var? Ben bile henüz bir bilge değilim; oldukça fazla tartışıyorum! Bir bilge olmaktan hoşlanırdım, fakat tartışmamak gibi komik bir bedel ödeyeceksem bilge olmayabilirim.</p>

  <p>Bu, beni şimdi meraklı bir soruya getiriyor: Bir insanın, bilgelerin tartışmadığına gerçekten inandığını ve aynı zamanda bir bilge olmak istediğini, ama tartışmaktan da hoşlandığını farz edelim. Ne yapması gerekir? Kendini kasten tartışmaktan uzak tutarak gerçekten de bir bilgeye benzeyebilir mi? Tartışmacı dürtülerini bırakmalı mı? Bunun işe yarayacağını pek düşünmüyorum! Bir "Bilge" olmak yerine, yalnızca "hayal kırıklığına uğramış bir tartışmacı" olacak ve daha çok intihara başvuran bir insana benzeyecektir. Diğer yanda, eğer içinden geldiği gibi tartışır durursa, bir gün tartışmada kendini yenecek, söyleyecek daha fazla şeyi kalmayacak ve böylece gerçek bilgeliğe ulaşacaktır. * İşte bu sonuca nasıl ulaştığım da aşağıda açıklanıyor:</p>

  <p><i>* Akl</i><i>ı</i><i>ma Blake'nin bir sözü geldi: "Aptall</i><i>ığı</i><i>nda direnen bir aptal, sonunda ak</i><i>ı</i><i>ll</i><i>ı</i> <i>olur."Ç.N.</i></p>

  <p class="p4">Bilge tartışmaz.</p>

  <p class="p4">Bazı <i>ilkeler</i> nedeniyle değil</p>

  <p class="p4">Yalnızca söyleyecek bir şeyi olmadığı için.</p>

  <p class="p4">Boş ve aptaldır;</p>

  <p class="p4">Tıpkı sütünü doğrudan Tao Anadan içen</p>

  <p class="p4">Yeni doğmuş bir bebek gibi.</p>

  <p class="p4">İhtiyaç duyduğu her tür besine zaten sahiptir.</p>

  <p class="p4">Öyleyse neden tartışsın?</p>

  <p>&nbsp;</p>

  <p class="p10"><a id="ncx280"></a><a id="a119"></a><b>11.TIPKI B</b><b>İ</b><b>R AYNA G</b><b>İ</b><b>B</b><b>İ</b><b>Y</b><b>İ</b><b>M</b></p>

  <p class="p4"><i>&nbsp;</i></p>

  <p class="p4"><i>Bilgenin zihni, tüm Evren'i yans</i><i>ı</i><i>tan bir&nbsp; ayna gibidir.</i></p>

  <p class="p4"><i>Chuang Tzu</i></p>

  <p class="p4">&nbsp;</p>

  <p>Bilge olmak gibi bir iddiam yok. Bilgelere hayranım, Bilgeleri seviyorum, fakat ne yazık ki henüz kendim bir bilge değilim. Ama Tanrı biliyor ya, tıpkı bir ayna gibiyim! Belki o kadar fazla değil, yani yukarıdaki Taocu ifade anlamında değil, ama diğer insanlarla olan ilişkilerimde öyleyim. Uzun deneyimlerle gözlemlediğim kadarıyla hemen hemen karşılaştığım herkes bende kendi özelliklerini görmektedir! Tanıdığım en düşmanca davranışlı insan bana ne kadar düşmanca davrandığımı, en hoş insan ne kadar hoş olduğumu, dürüst insanlar ne kadar güvenilir ve içten olduğumu, ikiyüzlü ve yalancı insanlar temelde yapmacık ve ikiyüzlü olduğumu, zeki insanlar zeki olduğumu ve aptal insanlar ne kadar aptal olduğumu söylerler.</p>

  <p>Acaba neden böyle oluyor? Tek olasılık bir ayna olmam. İnsanların yüzlerine onların ruhlarını yansıtıyorum. Belki başka açıklamalar da olabilir. Belki de daha çok bir bukalemun gibiyim ve birlikte olduğum insanların özelliklerini kapıyorum. Örneğin, gerçekten de düşmanca davranışları olan bir insanın yanında kendimi daha düşmanca hissediyorum, bencil bir insanın yanında daha bencil, cömert bir insanın yanında ise daha cömert hissediyorum. Zeki bir insan gerçekten de en zeki yanlarımı açığa çıkarıyor. Fakat bu "bukalemun" hipotezi bazı durumlarda işlemez hale geliyor. Örneğin aptal bir insan beni, bir aptallık düzeyine çekecek şekilde uyuşturamaz, dürüst olmayan bir insan kendimi ikiyüzlü hissetmeme neden olmaz. Durum böyle olunca sanırım bu hipotez yalnızca kısmen doğru oluyor.</p>

  <p>Psikologlar tarafından ortaya atılabilecek daha pek çok hipotez var. Bunlardan bir tanesi son derece benmerkezci olduğum, yani diğer insanlar hakkındaki yargılarımın temelde onların benim hakkımdaki yargılarıyla belirlendiği hipotezidir. Örneğin, birisi bana ne kadar düşmanca davrandığımı söylediğinde "Ne kadar düşmanca bir şey söylüyor! Düşmanca davranışları olan bir insan" ya da ne kadar zeki olduğum söylendiğinde, "böyle bir insan olduğumu anlayabilecek kadar zeki bir insan" ya da aptal olduğum söylendiğinde, "benim zekâmı anlayamayacak kadar aptal bir insan" diye düşünüyorum. Bu hipoteze göre ben bir ayna gibi değil, daha çok bir anti-ayna gibiyim (bu da ne demekse!). İşin komik yanı, tanıdığım bazı insanlar oldukça ciddi bir şekilde benim için bu hipotezi öne sürecekler ve biraz önce açıkladığım durumun temelde benim benmerkezci tutumumdan doğduğunu söyleyeceklerdir. Fakat bu insanların tümü de kendilerinin tümüyle benmerkezci olduklarını reddetmektedirler! Dürüst olmak gerekirse, bu hipotezin içinde bir parça gerçek payı var, ama çok fazla değil. Bu hipotezi büyük bir ölçüde reddetmemin nedeni, birisi bana belli bir nitelik yüklediğinde, o niteliği o insanda gören yalnızca ben değilim; ikimizi de tanıyan hemen herkes gerçekte bu niteliğin o insanda olduğunu temin ediyor.</p>

  <p>Bu nedenle, yeniden, bir ayna olduğum hipotezine geri dönüyorum. Gerçekten de kendimi bir ayna gibi hissediyorum. Ve bir anlamda tüm evreni yansıttığımı düşünüyorum.</p>

  <p class="p10"><a id="ncx289"></a><a id="a120"></a><b>12. TAO HER YERDED</b><b>İ</b><b>R</b></p>

  <p class="p4">&nbsp;</p>

  <p class="p4">Tung-kuo Tzu, Chuang Tzu'ya "Tao dediğin şey nerede?" diye sordu.</p>

  <p class="p4">Chuang Tzu, "Her yerde" diye yanıt verdi.</p>

  <p class="p4">Tung-kuo Tzu, "Daha belirgin hale getirmelisin" dediğinde</p>

  <p class="p4">Chuang Tzu "Şu karıncanın içinde" dedi.</p>

  <p class="p4">"Peki daha alt düzeyde nerede?"</p>

  <p class="p4">"Şu otta."</p>

  <p class="p4">"Peki daha alt düzeyde var mı?'</p>

  <p class="p4">"Evet taşın içinde." "Peki daha da alt düzeyde?"</p>

  <p class="p4">"Bokunda ve sidiğinde".</p>

  <p class="p4">Tung-kuo Tzu'nun söyleyecek başka bir şeyi kalmadı.1</p>

  <p class="p4">&nbsp;</p>

  <p>&nbsp;H.G. Creel,2 yukarıdaki yazıya şöyle bir yorum getirmektedir: Bu, gerçekten de, William James'in ifadesinde olduğu gibi "katı" bir evren görüşüdür. İnsanın önemine ya da duygularına en küçük bir ayrıcalık tanımamaktadır<b>. Evrenin mutlak do</b><b>ğ</b><b>as</b><b>ı</b><b>n</b><b>ı</b><b>n benim zihnim ile olan ili</b><b>ş</b><b>kisi, yolun ortas</b><b>ı</b><b>ndaki bir çak</b><b>ı</b><b>l ta</b><b>ş</b><b>ı</b><b>ndan ne daha fazla ne de daha azd</b><b>ı</b><b>r.</b> Çinli Taocuların yanı sıra diğer insanlar da, insan ırkının önemini ortadan kaldıran bu tür bir görüşü anlayabilirler.</p>

  <p><i>1-Herrlee G, Creel, What Is Taoism?, (Chicago: University of Chicago Press, 1970, sf.31).</i></p>

  <p><i>2-Ayn</i><i>ı</i> <i>eser.</i></p>

  <p>Ben durumu Creel'den daha farklı görüyorum (en azından bu paragrafında; daha ileride durumu o da farklı görüyor gibi). Chuang Tzu'nun yukarıdaki paragrafındaki bakış açısının ne insan ırkının önemini ortadan kaldırdığına, ne de burada "katı" bir evren görüşü olduğuna inanıyorum.</p>

  <p>Bu, tümüyle bakış açısına bağlı. İnsanoğlunun karıncalardan, otlardan ve diğer şeylerden üstün olduğunu düşünenler tabii ki Chuang Tzu'nun paragrafını insan ırkının önemini ortadan kaldıran bir şey olarak göreceklerdir. Fakat Chuang Tzu'nun paragrafı değişik bir şekilde, insan ırkını yermek olarak değil de diğer şeyleri yüceltmek ve güzelleştirmek olarak da yorumlanabilir. En azından benim verdiğim tepki bu şekilde. Aynı zamanda paragraftaki felsefenin "katı" bir evren görüşü sunmadığına, katı zihinli gözlere öyle göründüğüne inanıyorum. Bence sevgi dolu bir zihin bu paragrafı sevecek ve onu son derece &ldquo;sevgi dolu" görecektir. Chuang Tzu'nun belirttiği gibi gerçek bir bilge olmak, bir ayna gibi olmaktır; herkes onda kendi özelliklerini görür.</p>

  <p class="p10"><a id="ncx307"></a><a id="a121"></a><b>13. TAO YÖNETMEZ</b></p>

  <p class="p4">&nbsp;</p>

  <p class="p4">Yüce Tao,</p>

  <p class="p4">Sağa ve sola, her yere akar.</p>

  <p class="p4">Her şey var olmak için ona bağlıdır.</p>

  <p class="p4">Ve Tao onları terk etmez.</p>

  <p class="p4">Yaptıklarının karşılığında hiçbir şey istemez.</p>

  <p class="p4">Her şeyi sever ve besler,</p>

  <p class="p4">Ama onları yönetmez.</p>

  <p class="p4">(Lao Tzu, çev: Alan Watts)1</p>

  <p>&nbsp;</p>

  <p><i>1 The Way of Zen, (Vintage Books, 1957), sf.18.</i></p>

  <p class="p5">&nbsp;&nbsp;&nbsp;&nbsp;&nbsp;&nbsp;Tao hakkında son derece güzel başka bir şey daha var; Tao asla hükmetmez! Her şeyi sever ve besler, ama onları yönetmez. Bu nedenle Tao son derece yardımcıdır; zorlayıcı değil...</p>

  <p>Tanrı ile ilgili Musevi-Hıristiyan görüşünde son derece katı bir şekilde üzerinde durulan konu Tanrı'ya itaattir. En büyük günahlar, "itaatsizlik, Tanrı'ya isyan, kibir, kişisel irade" vs.dir. Hıristiyanlar durmadan, "kişinin kendi iradesini tümüyle Tanrı'ya teslim etmesi "nin önemi üzerinde dururlar. Şöyle derler: "Benim değil, senin istediğin olsun." Taocular ne kadar da farklı! Asla Tao'ya "itaat"ten bahsetmez, yalnızca <b>Tao ile "uyum içinde olmak"tan</b> bahsederler; ki bu da çok daha cazip görünüyor! Ve Tao ile uyum içinde olmak ne "emredilen" bir şeydir, ne kişinin "görevi" dir, ne "ahlak kurallarınca" istenen bir şeydir, ne de gelecekteki birtakım faydalar ya da kazançlar için yapılan bir şeydir. Zaten bu durumun kendi ödülleri vardır; bu durumun içinde ruhsal bir huzur vardır. Bu anlamda,Musevi-Hıristiyan öğretilerindeki "komünyon" (paylaşma, katılma) düşüncesine benzer.</p>

  <p>Taoculara garip gelen bir başka şey de, "kişinin kendi iradesini Tao'ya teslim etmesi" nden bahsedilmesidir. İlk olarak, Tao'nun kendi "iradesi" olduğunu söylemek tam olarak doğru değildir. Tao, gerçekte &ldquo;irade&rdquo; sahibi değildir ve sanırım Taocular varlıkların kendi iradelerine sahip olduklarını kabul etmek eğilimindedirler; ama bu konuyu geçelim. Ne olursa olsun, kişinin iradesini Tao'ya "teslim etmesi" düşüncesini uygun görmeyeceklerdir, çünkü insanların "<b>bireysel irade"</b> olarak adlandırdıkları şey, Tao'nun bir parçasından başka bir şey değildir. Taocular özgür iradeyi reddetmezler ama kabul de etmezler, çünkü özgür iradenin gerekirliği çekişmesini akıl karıştırıcı bir ikilem olarak kabul ederler. Yalnızca bizim "özgür irade" olarak adlandırdığımız şeyin Tao'nun işlevlerinin parçasından başka bir şey olmadığını söylerler. Goethe, doğaya karşı çıkmaya çalışırken, yalnızca doğa kanunlarına göre hareket ettiğimizi söylerken benzeri bir sezgiyi ifade ediyordu. Aynı şekilde Suzuki de Batılı insanların doğayı denetlediklerini ya da yendiklerini düşündüklerini, ama böyle davranarak yalnızca doğa kanunlarına uygun hareket ettiklerini fark etmediklerini söyler. *</p>

  <p><i>*E</i><i>ğ</i><i>er bir insan bu durumun etkisini tümüyle fark edebilirse bir tur Satori deneyimleyece</i><i>ğ</i><i>ine inan</i><i>ı</i><i>yorum.</i></p>

  <p>İtiraf etmeliyim ki, tüm yaşamım boyunca "Tanrı'ya itaat etme" düşüncesine karşı en üst düzeyde tepki gösterdim; "kişinin kendi iradesini Tanrı'ya teslim etmesi" düşüncesine ise daha da büyük bir tepki gösterdim. Bazı Hıristiyanlar kibirim, itaatsizliğim ve bencilliğim nedeniyle bu düşünceyi bu kadar rahatsız edici bulduğumu söyleyeceklerdir. Fakat gerçekten de öyle mi? Eğer yalnızca kendi irademi Tanrı'ya teslim etmeyi kabul etmeseydim, ama diğer insanların kendi iradelerini Tanrı'ya teslim etmelerine aldırmasaydım o zaman bu itirazda bazı haklı yanlar bulabilirdim. Fakat durum böyle değil. Ben herhangi bir insanın kendi iradesini Tanrı'ya teslim etmesi düşüncesinden nefret ediyorum. Gerçekten de sezgi sahibi olan bir varlığın kendi iradesini sezgi sahibi olan bir başka varlığa teslim ettiği herhangi bir durumdan nefret ediyorum. <b>Birisinin emretti</b><b>ğ</b><b>i, di</b><b>ğ</b><b>erinin ise boyun e</b><b>ğ</b><b>di</b><b>ğ</b><b>i durumlar</b><b>ı</b> <b>kabul edemiyorum</b>.</p>

  <p>Bununla birlikte, geçenlerde Alan Watts'ın bir yazısını okuduğumda bu durumun, olumsuz yanlarını hafifletici bir özelliğini fark ettim. Okuduğum yazıdan çıkan sonuç şuydu: Eğer bir insan kendi benliğini Tanrı'ya teslim etmeye karar verir ve benliğini köreltmeyle, arınma ve içsel bir disiplinle yıllar boyu uğraşırsa, sonunda birdenbire böylesine katı bir şekilde çabalayıp durduğu şeyin yalnızca bir yanılsama (illüzyon) olduğunu fark ettiği bir düzeye ulaşır! Yani birdenbire, kendi iradesinin de Tanrı'nın iradesinin bir parçası olduğunu ve hatta <b>"Tanr</b><b>ı</b><b>'ya isyan" olarak adland</b><b>ı</b><b>rd</b><b>ığı</b> <b>ş</b><b>eyin bile Tanr</b><b>ı</b><b>'n</b><b>ı</b><b>n eylemlerinin bir parças</b><b>ı</b> olduğunu anlar. Başka sözcüklerle ifade edersek, Tanrı'ya isyan etmemesi "gerektiğini" değil, zaten ona isyan edemeyeceğini anlar. Aynı şeyi daha az dini terimlerle ifade edersek, bu durum tıpkı daha önceden düşündüğü gibi doğayı denetlemediğini, aslında daha çok doğanın, kendini, doğayı denetlediğini düşünmesini sağlayacak şekilde denetlediğini fark eden bir insanın yaşadığı Satori benzeri bir farkındalığı andırır. Aslında bundan daha da iyisi, ne o doğayı ne de doğa onu denetlemektedir, gerçekte o ve doğa birdir. (Kim bilir, belki de İsa, dördüncü İncil'de "Baba ve ben biriz" derken, gerçekte söylemeye çalıştığı şey buydu.)</p>

  <p>Eğer, "kişinin kendi iradesini Tanrı'ya teslim etmesi", gerçekten de Taocuların uyumuna ya da Zen Budacıların Satori'sine benzer mükemmel bir duruma ulaştırıyorsa, tabii ki o zaman bu konuda söylenecek bir şeyler olur. Örneğin bu sona ulaşmak için insanın böylesine ürkütücü bir ruhsal jimnastik uygulaması gerekli midir? Daha aklı başında bir yol yok mudur?</p>

  <p>Bu durumda yeniden, "itaat" ya da"'iradesini teslim etme" konusunda endişelenmeden, hatta "Tao ile uyum içinde olma" düşüncesine bile aldırmadan nehrin kenarında oturup, zaten Tao ile uyum içinde olan ve onu meydana getiren şeylerin tadını çıkaran şu Taocu bilgeyi düşünüyorum.</p>

  <p class="p10"><a id="ncx327"></a><a id="a122"></a><b>14.TAO K</b><b>İ</b><b>B</b><b>İ</b><b>RL</b><b>İ</b> <b>DE</b><b>Ğİ</b><b>LD</b><b>İ</b><b>R</b></p>

  <p class="p4">&nbsp;</p>

  <p class="p4">Tao kibirli değildir,</p>

  <p class="p4">Ama kibiri de kınamaz.</p>

  <p class="p4">Kibirlilik Tao'dan gelir,</p>

  <p class="p4">Ama Tao'nun bir özelliği değildir.</p>

  <p class="p4">Tao, kibirden özgür olduğu için</p>

  <p class="p4">"Kibir" kavramını yaratmaya ne gerek var?</p>

  <p>&nbsp;</p>

  <p>Geçmişteki büyük insanlarca söylenmiş ve ne yazık ki "kibirli" olarak etiketlenen pek çok deyiş vardır. Bunlardan bazılarını gözden geçirmek ve alternatif bir bakış açısı sunmak istiyorum.</p>

  <p>Ama önce kibir üzerine bir iki genel şey söyleyeyim. Sık sık insanların diğer insanları çabucak "kibirli" diye etiketlediklerini ve "kibir" olarak adlandırdıkları bu özelliği genellikle kendi içlerinde de taşıdıklarını gözlemledim. Örneğin beni ele alın: Burada, başkalarını kibirli olarak niteleyen insanların kendilerinin kibirli olduğunu söylüyorum. Bu kibirlice bir şey değil mi? Şimdi şu deyişlerden birkaçına dönelim:</p>

  <p>1. İnsanlara, Konfüçyüs'ü pek çok Batılı ahlakçıya tercih ettiğimi söyledim; çünkü Konfüçyüs "Şunu yapmalısınız; bunu yapmamalısınız" demez. Bunun yerine, "Üstün insan şöyle yapar; Bilge böyle yapar" der. Pek çok insan (hepsi de kibirlidir) buna şöyle tepki gösterir: "Konfüçyüs ne kadar da kibirli! Üstün insan'ın ve Bilge'nin ne yaptığını söylemek haddine mi düşmüş?"</p>

  <p>Böyle insanlara ne diyebilirim ki!</p>

  <p>2. Benzeri şekilde Lao Tzu da bu anlamda şu sözleri söylemiştir:</p>

  <p class="p4">Üstün insan Tao'yu duyduğunda</p>

  <p class="p4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Onu uygular (izler).&nbsp;&nbsp;&nbsp;&nbsp;&nbsp;&nbsp;</p>

  <p class="p4">Sıradan bir insan Tao&rsquo;yu duyduğunda</p>

  <p class="p4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Onu önemsemez.</p>

  <p class="p4">Aptal bir insan Tao'yu duyduğunda</p>

  <p class="p4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ona güler.</p>

  <p class="p4">Zaten gülmeseydi</p>

  <p class="p4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tao da Tao olmazdı.1</p>

  <p class="p4">&nbsp;</p>

  <p><i>1 Çeviri derlemesi.</i></p>

  <p>Bazı insanlar bu sözlere de, "Yani küçük insanlar Tao'yu önemsemez ve gülerlerken Lao Tzu gerçekten anlayan bir 'üstün' insan olduğunu mu düşünüyor?" derler. Peki ya böyle insanlara ne diyebilirim? Söyleyeceğim herhangi bir şey, bu insanlarca yalnızca bahane olarak görülecektir. Belki de Lao Tzu'nun sözlerini anımsamalıyım: "İyi insanlar tartışmaz. Tartışanlar iyi değildir"</p>

  <p>Ama canım biraz tartışmak istiyor. Şu an iyi bir insan olmaktan çok tartışma isteğim var. Bu nedenle tartışacağım.</p>

  <p>Öne sürdüğüm düşünce komik denecek kadar basit, neredeyse saçma: Başkalarındaki üstünlüğü anlayan bir insanın kendini üstün bir insan olarak düşünmesi gerekmez. Bilgelerin ne yaptığını bilmesi için bilge olması gerekmez.</p>

  <p>Konfüçyüs'e geri döndüğümüzde, o yalnızca kendini bir bilge olarak düşünmemekle kalmıyor, aynı zamanda kendinin bir bilge olduğunu söyleme arzusu da duymuyordu. Küçük değişikliklerle Lieh Tzu'nun Kitabı'ndan2 alınmış olan aşağıdaki diyaloga göz atın:</p>

  <p><i>2 Lionel Giles, Taoist Teaching, (John Murray, Londra, 1959), sf.68. 57</i></p>

  <p>Shang'dan gelen üst düzey bir memur, Konfüçyüs'e "Siz bir bilgesiniz değil mi?" diye sordu.</p>

  <p>Hayretle, "Bir bilge!" diye karşılık verdi Konfüçyüs, "Böyle düşünmeye nasıl cesaret edebilirim? Ben fazla bilgisi olan bir adamım ama bir bilge olduğumu asla söyleyemem."</p>

  <p>Bunun üzerine memur, "Üç Kral bilge miydi?" diye sordu.</p>

  <p>"Üç Kral çok bilgili ve çok cesurdular", diye yanıt verdi. "Ama onların bilge olup olmadıklarını bilmiyorum."</p>

  <p>"Ya Beş İmparator?"</p>

  <p>"Beş İmparator fedakârlıkta ve doğrulukta üstündüler, fakat onların bilge olduğunu söyleyecek kadar ileriye gidemem. "</p>

  <p>"Peki Üç Yüce Kişi? Onlar kesinlikle bilgeydi."</p>

  <p>"Üç Yüce Kişi yaşlarına uygun erdemlere sahiptiler, ama onların Bilge olup olmadıklarını gerçekten de söyleyemem.&rdquo;</p>

  <p>Memur şaşkınlık içinde, "o zaman gerçek bilge kim?" diye sordu. Konfüçyüs düşünceli bir şekilde baktı ve kısa bir sessizliğin ardından şöyle dedi:&nbsp; &ldquo;Batı'nın insanları arasında, belki de gerçekten bilge olan birisi yaşar. Hiçbir şeyi yönetmez, gene de düzensizlik yoktur. Hiçbir şey söylemez, gene de herkes ona doğal bir şekilde güvenir. Hiçbir yenilik yapmaz, ama gene de doğru yönetim kendiliğinden ve evrensel bir şekilde oluşur. O kadar yüce ve anlaşılmaz birisidir ki, insanlar ona verecek bir isim bulamazlar. Bu adamın bir Bilge olmasından şüpheleniyorum, ama doğrusunu isterseniz bir Bilge mi değil mi bilmiyorum."3</p>

  <p><i>3- Konfüçyüs için, bunlardan baz</i><i>ı</i><i>lar</i><i>ı</i> <i>dikkat çekici bir</i> <i>ş</i><i>ekilde Taocudur. Örne</i><i>ğ</i><i>in, "Hiçbir yenilik yapmaz, ama gene de do</i><i>ğ</i><i>ru yönetim kendili</i><i>ğ</i><i>inden ve evrensel bir</i> <i>ş</i><i>ekilde olu</i><i>ş</i><i>ur" sözleri. Pek çok insan "Bat</i><i>ı</i><i>'daki bu bilgenin" kim oldu</i><i>ğ</i><i>unu merak eder. Erken H</i><i>ı</i><i>ristiyan misyonerler bunun</i> <i>İ</i><i>sa oldu</i><i>ğ</i><i>unu dü</i><i>ş</i><i>ünmü</i><i>ş</i><i>lerdir. Di</i><i>ğ</i><i>erleri ise, Konfüçyüs'ün</i> <i>ş</i><i>öyle ya da böyle ça</i><i>ğ</i><i>da</i><i>ş</i><i>ı</i> <i>oldu</i><i>ğ</i><i>u gerçe</i><i>ğ</i><i>inin</i> <i>ı</i><i>ş</i><i>ığı</i><i>n</i><i>ı</i> <i>alt</i><i>ı</i><i>nda bu insan</i><i>ı</i><i>n Buda oldu</i><i>ğ</i><i>unu dü</i><i>ş</i><i>ünmektedirler.</i></p>

  <p>3.İsa şöyle demişti: "Baba, onları bağışla, çünkü ne yaptıklarını bilmiyorlar." Pek çok insan bana, bunu kibirli bulduklarını söylediler. "Şu İsa böylesine üstün, tenezzül edici, kibirli, bağışlayıcı bir tavır takınmaya nasıl cüret edebilmiş." Oysa İsa'nın "Sizi bağışlıyorum" demediğine, "Baba onları bağışla" dediğine ve bunların ikisinin farklı olduğuna dikkat edilmelidir.</p>

  <p>4.Bir efsaneye göre Buda, doğduğu zaman "Göklerin üstünde ve altında Şanlı insanım!" diye bağırmıştır.</p>

  <p>Pek çok insan bunu kibirlilik olarak adlandırsa da ben, samimi olmak gerekirse yeni doğmuş bir bebekte kibir olması düşüncesini oldukça komik buluyorum. Buda'nın söylediği şeyi beğeniyor ve onaylıyorum, ama Zen Ustası Yünmen'in bu konu üzerindeki yorumunu da aynı şekilde seviyor ve onaylıyorum. Yünmen, eğer Buda bu sözleri söylerken orada olsaydı onu o an öldürüp cesedini köpeklere atacağını söylemiştir!</p>

  <p>Lütfen beni yanlış anlamayın. Yünmen'in bebek Buda'yı öldürüp cesedini köpeklerin önüne atmasını tabii ki onaylamazdım. Ben yalnızca söylediklerini onaylıyor ve söylediği şeyden hoşlanıyorum. Bu ifade açıkça, Buda'nın Tanrılaştırılmasına ve Buda'ya tapınmanın aydınlanmaya götüren bir yol olarak düşünülmesine karşı bir tepki olarak kullanılmıştır. Aklıma gelmişken, Zen Ustaları Buda'ya tapınmaya karşı çıkmazlar, bazıları ona tapınır bazılarıysa tapınmaz, * ama hepsi de Buda'ya tapınmanın, ne tür bir değeri olursa olsun, aydınlanma sorusunun dışında olduğunda görüş birliği içindedirler. <b>Gerçekten de insan bir</b> <b>ş</b><b>eye, onu anlaman</b><b>ı</b><b>n bir bedeli olarak "tap</b><b>ı</b><b>n</b><b>ı</b><b>r"!</b> İnsan bir şeye tapınırken, tapındığı şeyi kendinin bir parçası yapmak yerine kendinden uzaklaştırmak eğilimindedir. Eğer insanın vitamine ihtiyacı varsa, o vitaminleri almak yerine onlara tapınması aptalca bir şey olmaz mı? Suyun içinde yaşayan bir balık, içinde bulunduğu suya çok zor tapınır. Tao'nun içinde yaşayan bir Bilge, Tao'ya çok zor tapınır! Buda'ya ya da Buda Doğası&rsquo;na tapınmak, Buda Doğası'nı elde etmenin bir bedeli olabilir. Sanırım Yünmen'in gerçekte söylediği şey buydu. Ne olursa olsun, Yünmen'in bu sözleri, bebek Buda'nın "kibirli" olduğunu düşündüğü için söylediğine inanmıyorum.</p>

  <p><i>*15. Bölüm'e bak</i><i>ı</i><i>n.</i></p>

  <p class="p10"><a id="ncx371"></a><a id="a123"></a><b>15. BUDA'YA TAPINMAK</b></p>

  <p>İsa yalnızca Dördüncü İncilde Tanrı'nın insan şekline girmiş hali olduğunu iddia etmekte ya da iddia ediyor gibi görünmektedir. İşte burada "Baba ve ben biriz" demiştir. Ama "Baba ve siz aynı değilsiniz", diye eklemiş midir? Kendinin, diğer fanilerde bulunmayan özel bir dini duruma sahip olduğuna dair bir imada bulunmuş olabilirdi. Ama böyle bir şey söylememiştir. "Baba ve ben biriz" ifadesinden yalnızca Tanrı&rsquo;nın insan şeklinde belirmesi yerine İsa'nın insan şeklinde belirmiş bir varlık olduğu gerçeği çıkar. Pek çok Hindu ya da Vedantacı "Brahman ve ben biriz" der ve böyle derken de tüm evrende aynı zamanda ben, sen ve Brahman olan bir tek öz olduğunu anlatmaya çalışırlar, ama asla pek çok Hıristiyan tarafından inanıldığı gibi İsa'nın sahip olduğu düşünülen eşsiz bir tür İlahi Varlık düşüncesine benzer bir şeyi iddia etmezler.</p>

  <p>Bazı Hıristiyanlar, İsa'nın Tanrı'nın bedenlenmiş şekli olduğunu düşünmek yerine onun büyük bir dini öğretmen ve yenilikçi olan sıradışı aydınlanmış bir insan olduğunu düşünmeyi tercih ederler. Bazıları bu inanca, Dördüncü İncil'in güvenilirliğini kabul etmeyerek ulaşmışlardır. Fakat daha önceden de belirtmeye çalıştığım gibi, Dördüncü İncil tüm faniler içinde yalnızca İsa'nın Tanrı'nın bedenlenmiş hali olduğuna inanmayı gerektirmeden olduğu gibi ele alınabilir.</p>

  <p>Ama Dördüncü İncil var olduğu için ve onu biraz önce yaptığım gibi tutucu olmayan bir şekilde yorumlamaya gerek duymadığıma göre, bir Hıristiyanın İsa'nın insan şeklinde bedenlenmiş bir varlık olduğunu kanıtlayacak bazı deliller olduğunu söylemesi adaletsiz bir şey olmayacaktır. Ben, kişisel olarak bu tür delillerden şüphelenirim, ama başka insanların değişik şekilde düşünmelerini anlayabilirim. Bu nedenle, Hıristiyanların İsa'ya gerçek bir Tanrı olarak tapınmalarını bir ölçüde anlamlı bulabilirim.</p>

  <p>Ama asıl anlayamadığım şey, Buda&rsquo;nın açıkça bir Tanrı olduğunu reddetmesine karşın Budacıların Buda'ya bir Tanrı olarak tapınmaları. İsa'nın durumu farklı; ilk üç İncil'de ne kendinin bir Tanrı olduğunu söyler, ne de bunu reddeder ve dördüncü İncil'de en azından böyle söyler gibi görünür. Bu nedenle de bazı Hıristiyanlar İsa'ya bir Tanrı olarak tapınırlar. Fakat bir Budacı, Buda kendi sözleriyle kesinlikle bunun tersini söylerken nasıl ona tapınır? Acaba insanlar Buda&rsquo;nın gerçekte bir Tanrı olduğunu ama bu gerçeğin farkında olmadığını mı düşünüyorlar? Bu, mantıksal açıdan olası, ama gerçekten uzak ve hayal ürünü bir şey olarak görünüyor.</p>

  <p>İnsanların bir şeyleri "Tanrılaştırma" ve onları okült bir şeylerin içine katıp, gerçekte sahip olmadıkları telepatik ve doğaüstü bir şeyler ekleme ihtiyacı duymaları ne kadar da garip. Tanıdığım bir sürü zeki insanın ki bunların çoğu ünlü bilimciler ve matematikçiler, telepatik güçleri, zihin okuma numaralan yapan sihirbazlara atfetmeleri dikkat çekici bir durum. Yıllarca profesyonel sihirbazlık ve zihin okuyuculuğu (aynen öyle!)yaptığım için neden bahsettiğimi biliyorum! Hemen hemen tüm zihin okuma gösterilerinin yöntemlerini biliyorum ve aynı zamanda bunların oldukça zeki numaralardan başka bir şey olmadıklarını da biliyorum. İşin en ilginç yanı, bazen insanlar bana telepati yeteneğim olduğunu söylerler ve ben böyle bir yeteneğe sahip olmadığıma yemin etsem de bana inanmazlar! Onlara defalarca, "bu yalnızca bir oyun! Hepsinin de basit açıklamaları var ve eğer ahlak kuralları bu sırları açıklamama izin verse kendinizin de aynı şeyi yapabileceğinizi görürdünüz", dedim. Ama bana inanmayı reddettiler!</p>

  <p>Aynı şekilde, sanırım bazı insanların da Buda'nın bir Tanrı olduğunda direnmeleri, basit "bir şekilde birilerini ya da bir şeyleri "Tanrılaştırma" ihtiyaçlarından doğmaktadır. Ve bunu da zavallı Buda'nın üzerinde uygularlar!</p>

  <p>Daha da kötüsü, bazıları Buda'nın heykellerini Tanrılaştırmakta direnirler! Bu tür uygulamalar, Museviler tarafından putperestlik olarak adlandırılır. Zen ustaları bu duruma karşı çıkarken Musevilere benzerler ama onlar doğrudan doğruya Buda'nın Tanrılaştınlmasına karşı çıkarlar. Bu durum için "Yolda karşına Buda çıkarsa onu öldür!"* ya da "Buda'nın adını her ağzına alışında ağzını yıka!" gibi şeyler söylerler.</p>

  <p>İşte Buda'ya tapmak ile ona bir Tanrı olarak tapmak arasındaki tüm fark budur! İnsanların çoğu Buda'ya, benim, gerçekte birer Tanrı olmayan Beethoven'a ya da Mozart'a taptığım gibi tapmaktadırlar. Bu anlamda Buda'ya tapmak oldukça farklı bir şeydir ve sanırım büyük ruhsal değerlere sahiptir. Buda'ya tapınma konusunda size dört farklı olay anlatmak istiyorum.</p>

  <p><i>* Bu sözler, gerçekle arana kimseyi ya da hiçbir</i> <i>ş</i><i>eyi sokma anlam</i><i>ı</i><i>nda kullan</i><i>ı</i><i>lmaktad</i><i>ı</i><i>r. Ç. N.</i></p>

  <p>İlki, soğuk bir kış günü bir tapınağa sığınan ve yakacak bir şeyler arayan Zen Ustası'nın herkesçe bilinen hikâyesi. Zen Ustası, çevrede yakacak başka bir şey bulamayınca Buda'nın tahta heykelini parçalayıp onu ateşe atar. O an içeriye giren bir rahip bu "günahkârlık" karşısında dehşete düşer. Usta gülümser ve ona, tahtadan başka bir şey yakmadığını, yaptığı şeyi Buda'nın da anlayışla karşılayacağını söyler. Bunun üzerine büyük bir tartışma başlar ve insan, bu olaydan Usta&rsquo;nın gerçek bir inanan ve "doğru yolu izleyen" insan olduğu, rahibin ise putperestten başka bir şey olmadığı sonucunu çıkarır. Bu hikâye birazcık, İsa'nın Haiku'sunu anımsatmaktadır:</p>

  <p class="p4">Yüce Buda'nın burun deliklerinden</p>

  <p class="p4">Yuva yapmış bir çift kırlangıç uçtu.1</p>

  <p class="p4">&nbsp;</p>

  <p class="p5"><i>1 R.H. Blyth'a göre, bu büyük Buda heykeli Nara'dakiya da Kamakura'daki heykeldir. Bkz. Haiku (Hokuseido Press, 1950), 2. Cilt, sf.216.</i></p>

  <p>Bu şiir beni, yukarıdaki hikâyeden çok daha fazla etkiledi! Aynı metal kütlesinin birbirinden tümüyle farklı iki şekilde görülebileceğinin fark edilmesi ne kadar da şaşırtıcı bir şey: Bir Buda heykeli olarak ya da kuşların yuva yapabileceği iki kocaman delikten (burun delikleri) oluşan tümüyle fiziksel bir nesne. Aynı nesnenin nasıl da birbirinden tümüyle farklı böyle iki işlevi var! "Kuş yuvası" olarak işlev görmesi bir anlamda diğerinden çok daha kutsal değil mi? (Belki Zen Ustası da tahta Buda heykeli konusunda aynı şeyi düşünmüştü.) Ayrıca, bir çift kuşun Buda heykeline "tapınmaktan" ya da "saygı göstermekten" böylesine özgürce, böylesine masumca, onu bir yuva olarak kullanmaları düşüncesini çok seviyorum. Heykelin "Buda doğası", o heykelin bir kuş yuvasına uygun oluşuyla tümüyle ilgisiz bir şeydir.</p>

  <p>Bir ormanın içinde böyle bir Buda heykelinin karşısında, kuş yuvalarının farkında olmadan dururken, bu tür bir olayın neden olacağı inanılmaz şaşkınlığı hayal edebiliyor musunuz? Birdenbire, en ufak bir uyan olmadan kanat sesleri duyarsınız ve iki kuş çıkıverir! Böyle bir anda Satori'ye ulaşmayı hayal edemiyor musunuz?</p>

  <p>Konudan biraz daha uzaklaşırsak, yukarıdaki haiku bana Buson'un herkesçe bilinen şu haikusunu anımsattı:</p>

  <p class="p4">Tapınak çanının üzerinde</p>

  <p class="p4">Bir kelebek uyuyor.2</p>

  <p class="p5">&nbsp;</p>

  <p class="p5"><i>2 Ayn</i><i>ı</i> <i>eser, sf.258.</i></p>

  <p class="p4">&nbsp;</p>

  <p>Şimdi de ikinci hikâyeye bakalım: Bir Zen Ustası Buda heykeline taparken yanına bir izdeşi yaklaştı ve "Ustam, neden Buda'ya tapıyorsunuz? Sanırım Zen bize böyle yapmamamız gerektiğini söylüyor. Bazı Zen Ustaları Buda'ya tükürmez mi?" diye sordu. "Evet", diye yanıt verdi Usta. "Bazıları Buda'ya tükürür, bense ona tapmayı tercih ediyorum."</p>

  <p>Oldukça hoşlandığım üçüncü hikâye de şöyle:</p>

  <p>Bir Zen Ustası Buda heykeline tapıyordu. Yanına bir rahip geldi ve "Neden Buda'ya tapıyorsun?" diye sordu.</p>

  <p>"Buda'ya tapmayı seviyorum."</p>

  <p>"Fakat sanırım insanın Buda'ya taparak aydınlanmaya ulaşamayacağı söylenmiştir."</p>

  <p>"Ben aydınlanmaya ulaşmak için Buda'ya tapmıyorum." "O zaman neden tapıyorsun? Bir nedenin olmalı."</p>

  <p>"Hiçbir nedeni yok. Yalnızca Buda'ya tapınmayı seviyorum o kadar." "Ama bir şeyler arıyor olmalısın; bir sonuca ulaşmak için tapıyor olmalısın."</p>

  <p>"<b>Belli bir sonuca ula</b><b>ş</b><b>mak için tapm</b><b>ı</b><b>yorum</b>."</p>

  <p>"O zaman neden tapıyorsun? Bir nedenin olmalı.</p>

  <p>"Hiçbir nedeni yok. Yalnızca Buda'ya tapınmayı seviyorum o kadar."</p>

  <p>"Ama bir şeyler arıyor olmalısın; bir sonuca ulaşmak için tapıyor olmalısın."</p>

  <p>"Belli bir sonuca ulaşmak için tapmıyorum."</p>

  <p>"Peki niçin tapıyorsun o zaman? Buda'ya tapınmaktaki amacın ne?"</p>

  <p>Bunun üzerine Zen Ustası, rahibin suratına sıkı bir tokat yapıştırdı.</p>

  <p>Usta&rsquo;nın, rahibi "kâfir" ya da "dinsiz" olduğu için ya da benzeri bir nedenle tokatlamadığının anlaşılması son derece önemlidir; yalnızca rahatsız olmuştur. Rahibi tokatlama amacı, Buda'ya tapınma amacından farklı bir şey değildi. Eğer Usta'nın yerinde ben olsaydım, benim de içimden rahibi tokatlamak gelirdi. <b>Bana göre hiçbir</b> <b>ş</b><b>ey, bir insana durmadan, yapt</b><b>ığı</b> <b>ş</b><b>eyin "amac</b><b>ı</b><b>n</b><b>ı</b><b>n" ne oldu</b><b>ğ</b><b>unu sorup durarak onu sinirlendirmekten daha sald</b><b>ı</b><b>rganca ve daha dü</b><b>ş</b><b>manca de</b><b>ğ</b><b>ildir</b>. <b>Ya</b><b>ş</b><b>am</b><b>ı</b><b>n en güzel ve en önemli eylemlerinden baz</b><b>ı</b><b>lar</b><b>ı</b> <b>hiçbir amaç olmadan yap</b><b>ı</b><b>l</b><b>ı</b><b>r</b>; aslında bir amaca hizmet etseler de bu amaçlar oldukça farklı şeylerdir! Bazen Batılıların bunu anlamaları çok güç olur. Bu konuda daha ileride bol bol konuşacağım.</p>

  <p>Size dördüncü hikâyeyi anlatmadan önce, saygı ve saygısızlık konusunda birkaç şey söylemek istiyorum. İnsanların çoğunun kendilerini aşırı bir uca ya da diğer aşın uca gitmek zorunda hissetmelerini üzücü buluyorum. Bir yanda daima ciddi bir şekilde saygılı olmakta direnen ve herhangi bir saygısızlık karşısında şaşkınlıktan dehşete düşen insanlar, diğer yanda ise, saygısızlıktan hoşlanan ve daima saygı gibi şeyleri hor gören ve bu tür şeylerden nefret eden insanlar vardır. Taocular mutlu bir yol buldukları için beni çok etkilemektedirler; onların yoğun bir şekilde saygılı ya da saygısız olduklarını pek ender gördüm. Diğer yandan Zen ustalarının bir an son derece saygılı, hemen ardından da olunabilecek kadar saygısız olmak ve bu durumların ikisi arasında en ufak bir fark görmemek konusunda inanılmaz bir becerileri vardır.</p>

  <p>Size Buda'ya tapınmak konusunda üç hikâye anlattım. Bunlardan ikisi, saygı duymayı gerektiren hiçbir" ilke" olmadan doğal bir şekilde saygı duymayı göstermektedirler. Diğer hikâye (tahta heykelleri yakmakla ilgili olanı) ise saygıyı ve saygısızlığı son derece hoş bir şekilde birleştirmektedir. Şimdi size, daha derin bir düzeyde tümüyle saygı ve saygısızlık sınıflandırmalarının üstüne çıkan, oldukça saygısız dördüncü bir hikâye anlatacağım.</p>

  <p>Bir rahip, Zen Ustası Ma-Tsu'ya aydınlanma isteğiyle gelir ve şöyle sorar: "Buda'nın mutlak mesajı nedir?"</p>

  <p>"Sana göstereceğim", diye yanıt verir. Usta, "Ama böyle ciddi bir meseleyi tartışmadan önce ilk olarak Buda'nın önünde eğilmelisin."</p>

  <p>Rahip uysalca itaat eder ve selamlama pozisyonunda yere kapandığında Usta, rahibin kıçına sert bir tekme yapıştırır. Bu beklenmedik tekme, rahibi ani ve şiddetli bir gülme krizine sokar ve hastalıklı kararsızlıklarının tümü çözülür; rahip o anda "ani aydınlanma"ya ulaşır. Bu olayın ardından yıllar boyunca, karşılaştığı herkese, "Ma-Tsu'dan o tekmeyi yediğimden beri kendimi gülmekten alamıyorum" der.</p>

  <p class="p10"><a id="ncx414"></a><a id="a124"></a><b>16. TAO'NUN</b> <b>İ</b><b>Ç</b><b>İ</b><b>NDE OLMAK</b></p>

  <p>Musevi-Hıristiyan dinlerinde insan sık sık, "Tanrı korkusu" ve "Tanrı sevgisi" sözlerini duyar; ayrıca tabii ki "Tanrı'ya itaat". Erken Çin Taoculuğunda, "Tao sevgisi" terimi kullanılmamıştır (hele "Tao korkusu" terimi asla!). Bunun yerine "Tao ile uyum içinde olmak" terimi kullanılmıştır.</p>

  <p>Tao korkusu son derece gülünç bir şeydir! Tao her şeyi sever ve besler, ama onlara hükmetmez! Tao tümüyle dost ve yardımseverdir; yalnızca kendine inananlara ya da kendini "kurtarıcısı olarak görenlere" değil herkese dostça davranır. Bu nedenle, onu sevmek üzerinde durulmamaktadır. Tao'yu sevmeyi emretmek, bir insana en yakın dostunu sevmesini emretmek kadar aptalca bir şeydir!</p>

  <p>Oysa İncil, bunun tam tersi bir şekilde bize şöyle emreder: "Tanrı'yı tüm kalbinizle ve tüm gücünüzle sevin." Bize ayrıca kurtuluşu aramamız da emredilmiştir; kurtuluşu aramak görevimizdir, en büyük amacımız kurtarılmaktır. Gerçekten de bazı Protestan mezhepler insanın amacının, "Tanrı'yı sevmek ve ondan sonsuza kadar hoşlanmak" olduğunu söylerler. Oysa Taocular ne kendilerine "emredildiği" ne de böyle bir "görevleri" olduğu için Tao'nun içindedirler; ne kadar garip değil mi? Tao'dan hiçbir şey beklemezler; ne "ruhlarını kurtarmak" peşinde koşarlar ne de birtakım "gelecek ödülleri" ararlar. Taocunun, Tao'nun içinde olmasının hiçbir amacı yoktur. Yalnızca orada olmaktan zevk aldığı için Tao'nun içindedir.</p>

  <p>Bazı arkadaşlarımız ve bir sürü çocuk Elka Park'taki dağ evimize bizi ziyaret etmeye (bazen uzun dönemler boyunca) geldiklerinde de durum buna benzer. Ne böyle bir görevleri olduğu, ne kendilerine böyle emredildiği, ne de gelecekte elde edecekleri birtakım iyi şeyler için bizimle beraber olurlar. Bize gelirler, çünkü çocukların sözleriyle: "Burayı seviyoruz.&rdquo;</p>

  <p>&nbsp;</p>

  <p class="p10"><a id="ncx420"></a><a id="a125"></a><b>17. TAO KEND</b><b>İ</b><b>L</b><b>İĞİ</b><b>NDEND</b><b>İ</b><b>R</b></p>

  <p>Ring of Bright Water adlı filmde, erkek kahramanın (bir yazar) ve kadın kahramanın (kasaba doktoru) harikulade bir manzarayı izledikleri bölüm son derece etkileyicidir. Erkek kahraman içini çeker ve "İşimin başına dönmeliyim" der. "Yaşamımın geri kalanını zamanımı boşa harcayarak geçiremem." Kadın kahraman ise şöyle bir yorumda bulunur: "Eğer bir amaca hizmet etmiyorsa neden böyle yapmayasın."</p>

  <p>Öykünün en çekici yanlarından bir tanesi de bu amacı açıkça belirlememesiydi.</p>

  <p><b>Tao'nun bir amac</b><b>ı</b> <b>var m</b><b>ı</b><b>d</b><b>ı</b><b>r?</b> Bir zamanlar materyalist, ateist ve biyolog bir hanıma evrenin bir amacı olduğuna inanıp inanmadığını sordum. Bana şöyle bir yanıt verdi: "Hayır, bence evrenin bir amacı değil bir yönü var." Bu oldukça ilginç ve bir yandan da oldukça Taocu bir yanıttı.</p>

  <p>Tao'ya bir amaç yüklemek bir tür A-Taoculuktur. Tao'nun içsel ilkesi amaç değil, kendiliğinden olmaktır. Musevi-Hıristiyan Tanrısının tersine Tao, nesneleri yaratmaz ya da biçimlemez; bunun yerine onlara doğru "büyür" ya da onlara "kimlik kazandırır". Lao Tzu'nun ruhuyla şöyle söyleyebiliriz:</p>

  <p class="p4"><i>Tao'nun hiçbir amac</i><i>ı</i> <i>yoktur;</i></p>

  <p class="p4"><i>Bu nedenle de tüm amaçlar</i><i>ı</i><i>n</i><i>ı</i></p>

  <p class="p4"><i>Mükemmel bir</i> <i>ş</i><i>ekilde yerine getirir.</i></p>

  <p>&nbsp;</p>

  <p>"Buda'ya Tapınmak" bölümünde bir amaca sahip olmak ile bir amaca hizmet etmek ya da bir amacı yerine getirmek arasında bir ayrım yaptım. Örneğin, bir ağacın büyümekte bir amacının olup olmadığı ya da bir nehrin akmasında bir amacının olup olmadığı sorgulanabilir. Gene de bu varlıklar bir amaca hizmet ediyormuş gibi görünmektedirler. Buna şu şekilde itiraz edenler olabilir: "Fakat insanoğlu ağaçlarla ya da nehirlerle kıyaslanmamalıdır. İnsan düşünen bir varlıktır ve bu duruma uygun olarak da yaptığı şeyin bir amacı vardır." Bu tarz bir yaklaşım Taocu düşünce ile Batılıların adlandırdıkları şekliyle "mantıklı" düşünce arasındaki ayrımı çok iyi belirler! Kendi "mantıklılıklarıyla" övünen pek çok düşünürün, mantıklı insanoğlunun daima mantıklı bir amaca sahip olması gerektiğini düşünmeleri ne yazık ki oldukça tipik bir şeydir. Neyse ki tüm Batılılar böyle değil. Yaşamlarının ileri dönemlerinde şu tür şeyler yazan yazarları çok seviyorum: "Yaşamım boyunca yaptığım şeylerin çoğunu, o an bir amacım olmadan yaptım. Ama şu an dönüp de geriye baktığımda onların altında yatan amaçları görebiliyorum."</p>

  <p>Aklıma gelmişken, yanlış anlamaları ortadan kaldırmak için, bir amacı olan insanlara karşı olmadığımı söylemeliyim; ben yalnızca bir insanın daima bir amacı olması gerektiği düşüncesine karşı çıkıyorum. Taocuların da bir amaca sahip olma düşüncesine karşı çıktıklarına inanmıyorum. Sanırım Taocu, tıpkı kendiliğinden doğan "amaçsız" eylemin bazen büyük bir amaca hizmet etmesi gibi, bir amaca sahip olmanın da bazen iyi bir amaca hizmet ettiğini düşünecektir.</p>

  <p>Bir insana durmadan amacının ne olduğunun sorulmasını son derece düşmanca ve yıkıcı bir şey olarak gördüğümü daha önceden de söylemiştim. Bir zamanlar başarısız bir müzisyenin başarılı bir müzisyene "Gerçekten de kendine niçin konserler vermek istediğini sorman gerektiğine inanıyorum" dediğini anımsıyorum. Bu, bana korkunç bir şey olarak görünmüştü. Başarılı bir müzisyen kendine niçin konser vermek istediğini sormak gibi aptalca bir şeyi neden yapsın? Yalnızca konser vermek istemesi yeterli değil mi? Belki birisi de Jean D'Arc'a şöyle demiş olabilir: "Jean, gerçekten de kendine neden tüm bu savaşlarda çarpışmak istediğini sorman gerektiğini düşünüyorum!"</p>

  <p>Bazen, yetenekli bir müzisyene "Neden konserler vermek istiyorsun?" diye sorulan bir soruya verilecek en uygun yanıtın ne olduğunu merak ederim. Belki de "kemancı" adındaki şu küçük şiir böyle bir soruya verilebilecek mükemmel bir yanıt olabilir:</p>

  <p class="p4">Kemana çalar.</p>

  <p class="p4">Kimse dinlemese bile</p>

  <p class="p4">Kemancı gene de çalar.</p>

  <p>&nbsp;</p>

  <p>Bir diğer iyi yanıt da Bukkoku Kakushi1 tarafından yazılmış olan şu Zen şiiri olabilir:</p>

  <p class="p4">Pirinç tarlasını korumaya çalışmasa da</p>

  <p class="p4">davetsiz misafirlerden.</p>

  <p class="p4">Aslında amaçsızca durmuyor</p>

  <p class="p4">Bostan korkuluğu</p>

  <p class="p4">&nbsp;</p>

  <p><i>1 D.T. Suzuki, Zen and Japanese Culture, sf.lOO (Pantheon Book, 1959).</i></p>

  <p>Bu soruya verilebilecek bir diğer iyi yanıt da İkkyu'nun, "Kemancı" şiirinin ruhunda yazılmış olan şiiri ve R.H. Blyth'in bu şiir için Zen ve Zen Klasikleri adlı kitabında yazmış olduğu yorumdur:</p>

  <p class="p4">Bir şeyler yazmak</p>

  <p class="p4">Ve bunları ardımızda bırakmak</p>

  <p class="p4">Bir rüyadır yalnızca.</p>

  <p class="p4">Uyandığımızda biliriz ki</p>

  <p class="p4">Hiç kimse yoktur onu okuyacak.</p>

  <p class="p4">&nbsp;</p>

  <p>Ve Blyth'in söyledikleri:</p>

  <p>&ldquo;Bu şiir, İskelet 'in ana düşüncesidir. Shakespeare tüm oyunlarını bu aşkın ruhla yazmıştır. Onları yazdığı anki sıkıntı ve esrimenin, yazdığı haliyle kalıp kalmayacağına, hatta yazdıklarının yok olup olmayacağına bile aldırmamış gibi görünmektedir.2&rdquo;</p>

  <p><i>2 -Hokuseido Press, 7. Cilt, 1962, sf.174.</i></p>

  <p>Yukarıdaki şiiri ve yorumunu ne kadar çok sevdiğimi size anlatamam! Shakespeare'i yukarıdaki yorumun tarihi açıdan doğru olup olmadığına karar verebilecek kadar iyi incelemedim, ama eğer Shakespeare kendi eserlerine karşı böylesine kahramanca bir tutum takınmadıysa bile mutlaka böyle yapan başka yazarlar olmuştur. Ve hiçbir şey beni, şöhret ve hatta yapıtlarını başkalarıyla paylaşma isteği tümüyle ortadan kalkmasa da ikinci sırada kalan ve yapıtlarına karşı böylesi en büyük bir sevgi duyan sanatçılar ya da bilimciler kadar etkilemez.&nbsp;&nbsp;&nbsp;&nbsp;&nbsp;&nbsp;</p>

  <p>Dağın tepesinde tek başına duran bir adamı gören üç arkadaşla ilgili bir Zen hikâyesi vardır. Tepede bir adamın tek başına dikildiğini gören üç arkadaş kendi aralarında adamın orada durma amacını tartışmaya başlarlar. Bir tanesi, "Belki de bir arkadaşını arıyordur" der. Diğeri, "Bence köpeğini arıyor" diye fikrini belirtir. Üçüncüsü ise, "Hayır, bence hava almak için orada duruyor olmalı" der. Tepeye vardıklarında içlerinden bir tanesi, "Bir arkadaşınızı mı kaybettiniz?" diye sorar. "Hayır", der adam. İkincisi, "Peki köpeğinizi mi kaybettiniz?" diye sorduğunda adam gene "hayır" der. Bunun üzerine üçüncüsü hemen "Demek ki ben haklıydım!" diye atılır. "Taze hava almak için burada duruyorsunuz." Ama adam gene "Hayır" deyince üçü de şaşırırlar. Sonunda bir tanesi "Peki neden burada duruyorsunuz?" diye sorduğumda, adam "Hiiç, yalnızca burada duruyorum" diye yanıt verir.</p>

  <p>William James'den3 aldığım aşağıdaki paragraf, yaptığımız bu tür şeylerin nedenlerini aydınlatabilir:</p>

  <p>&ldquo;Yaşamdaki günlük işlerin çoğunun, giyinmemizin ve soyunmamızın, işe gitmemizin ve işten gelmemizin ya da pek çok farklı şeyler yapmamızın, ender olarak fark edilen bazı durumlar haricinde zevkle ya da acıyla ruhsal ve zihinsel bir ilişkisi yoktur. Bunlar otomatik zihinsel eylemlerdir. Tıpkı solumanın zevki için değil, yalnızca soluduğumu fark ettiğim için solumam gibi. Yazmanın zevki için değil, yalnızca zaten yazmaya başladığım için yazarım; zihinsel bir zevk durumunda oluşum kendini bu şekilde açığa vurur ve halen yazmakta olduğumu fark ederim. Kim, masanın üzerinde duran bıçağı tembelce eline aldığında, bunu kendine vereceği belli bir zevk için ya da belli bir acıyı bu şekilde ortadan kaldıracağı için yaptığını iddia edebilir? Bütün bu şeyleri o an başka bir şey yapmadığımız için yaparız; sinir sistemimiz öyle şartlanmıştır ki, yalnızca bu şekilde akabilir. Ve başıboş, tümüyle "sinirli" ve kıpır kıpır eylemlerimizin çoğu için kesinlikle hiçbir <i>neden</i> bulamayız.&rdquo;</p>

  <p><i>3- Kayna</i><i>ğı</i> <i>an</i><i>ı</i><i>msayam</i><i>ı</i><i>yorum.</i></p>

  <p>James'in bu paragrafını tümüyle Taocu buluyorum. Belki de aynı zamanda "neden böyle bir şey yapıyorsun?" gibi ikinci bir soruyu da yanıtlamaktadır. Batılı bir psikolog ve filozoftan gelen bu yanıt, daha önce verdiğim diğer yanıtlardan daha az mistik görünebilir, ama aradaki fark gerçekten de son derece yüzeyseldir.</p>

  <p>Bir mistiğin yolculuğunun amacının ne olduğu sorusunu yanıtlayan Jacop Boehme'un son derece etkileyici paragrafından da bahsetmek istiyorum. Aydınlanmanın amacı nedir? Mistiğin aradığı şey nedir? Belki de kendisine <i>neden</i> aydınlanmak istediğini sormalıdır. Böyle bir şey yapmasının nedeni böyle bir görevinin olduğunu düşünmesi midir? Esrimenin zevklerini mi aramaktadır? Kendi ruhunu kurtarmaya mı çalışmaktadır? Yaptığı şey nedir? Jacop Boehme şöyle der:</p>

  <p>&ldquo;Eğer Tanrı'nın derinliklerine ulaşan bu merdivene sen de benim tırmandığım gibi tırmandıysan iyi tırmanmışsın demektir: Bu sonuca, bu aşamaya, bu bilgiye kendi mantığımla ya da kendi amacım ve irademle ulaşmadım; ayrıca ne bu bilgiyi, ne de onunla ilgili bir şeyi aradım.4&rdquo;</p>

  <p><i>4 -Richard Maurice Bucke, Cosmic Consciousness, 4. bask</i><i>ı</i> <i>(New York: E.P Dutton&amp;Co., 1923), sf.186.</i></p>
</body>
</html>
