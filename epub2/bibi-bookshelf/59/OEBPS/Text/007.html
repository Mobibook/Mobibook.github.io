<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />
  <link href="../Styles/style.css" rel="stylesheet" type="text/css" />

  <title>III. BÖLÜM TAO TELASSIZDIR</title>
</head>

<body>
  <p class="p1"><a id="a133"></a><b>III. BÖLÜM TAO TELASSIZDIR</b></p>

  <p class="p10"><a id="ncx918"></a><a id="a134"></a><b>24.BAHÇEC</b><b>İ</b><b>L</b><b>İ</b><b>K ÜZER</b><b>İ</b><b>NE</b></p>

  <p>Emerson, eserlerinin bir aşamasında, "doğayla birlik" düşüncesine tutulduğunda, daha doğrudan bir şekilde "doğanın parçası" olması gerektiğini hissetti ve bu nedenle gerçek bir bahçe yaratmaya karar verdi. Ardından bahçede çalışmaya başladı. Çalışması yarım gün sürdü! Ve bahçeciliği yazmanın kendisi için daha iyi olacağı sonucuna vardı.</p>

  <p>Benzeri deneyimleri pek çok insan yaşamıştır. Nathaniel Hawhorne "ülküleri tarafından zehirlendiğinde" Brook Çiftliği'ne gitti. İlk başlarda bu yeni "tam ve basit yaşamı" tümüyle esrik bir şekilde yaşıyordu, ama kısa süre sonra yazacak enerjisi kalmadığını fark etti ve aylar geçtikçe tüm deneyimleri yavaşlamaya başladı. (Ayrıca Margarite Fuller'in ineklerini sağmaktan da pek zevk aldığını sanmıyorum.) Böylece birkaç ay sonra çiftlikten ayrıldı ve (Tanrı'ya şükür) normal yaşamına geri döndü. Ben şu ana kadar bahçecilikle ya da tarımla hiç uğraşmadım. Her şey bir yana, bundan pek hoşlanacağımı da sanmıyorum. Bahçecilik düşüncesini son derece güzel, şiirsel, ruhsal ve dini anlamlar dolu buluyorum, ayrıca bahçecilikten hoşlananlara karşı büyük bir saygı, sevgi ve ruhsal yakınlık hissediyorum. Ama eğer gerçekten bahçeyle uğraşmak zorunda kalsaydım, herhalde korkmuş bir tavşan gibi bir kilometre kaçardım.</p>

  <p>Eğer talihsiz bir ekonomik nedenle bahçıvanlık ya da çiftçilik yapmak zorunda kalsam, o zaman tabii ki tümüyle farklı bir hikâyem olur. Bu durumda, benim en iyi sınavımın bahçecilikten zevk almaya çalışmak olduğunu düşünürdüm. Belki de ilkönce kendimi bahçıvanlığı ne kadar çok sevdiğim konusunda kandırırdım; ayrıca durmadan kendi kendime, kim bilir belki bir süre sonra gerçekten de hoşlanacağım bahçıvanlığın "şiirsel ve ruhsal" değerlerini anımsatırdın. Ama bu durum bana biraz, insanın kendi kendisinin beynini yıkaması gibi görünüyor ve bu düşünceye karşı tepki gösteriyorum. Nefret edilen bir işi yapmak zorunda kaldığınızda ya da kendinizi bunu sevecek şekilde "şartlandırmak" zorunda kaldığınızda çektiğiniz acıdan daha kötü ne olabilir kil</p>

  <p>Bir zamanlar birisi, <b>özgürlü</b><b>ğ</b><b>ün insan</b><b>ı</b><b>n sevdi</b><b>ğ</b><b>i</b> <b>ş</b><b>eyi yapmas</b><b>ı</b><b>, Zen'in ise yapt</b><b>ığı</b> <b>ş</b><b>eyi sevmesi oldu</b><b>ğ</b><b>unu</b> söyleyerek Zen ile özgürlüğü kıyaslamıştı. Bu kıyaslama bana çok zekice göründü. Zen'in bakış açısına göre, sanırım kendimi yaptığım şeyden zevk alacak şekilde şartlandırmam daha iyi olur. Ama bu düşüncede hoşa gitmeyen bir şeyler var ve bunun yanı sıra garip bir mantıki güçlük doğuruyor: Zen bize yalnızca yaptığımız şeyden zevk almayı öğretmez, aynı zamanda olmadığımız bir şey olmaya çalışmak yerine kendimizi olduğumuz gibi kabullenmeyi öğretir. O halde, gerçekten hoşlanmadığım bir şeyi yaptığımı düşünün. Ne yapmalıyım? Eğer kendimi olduğum gibi kabul edersem, o zaman kendimi yaptığı şeyden hoşlanmayan bir insan olarak olduğu gibi kabullenmeliyim. Diğer yandan, durumumu yaptığım şeyden hoşlanacak şekilde değiştirirsem, o zaman kendimi olduğum gibi kabul etmemiş ve olduğumdan farklı olmaya çalışmış olurum. Benim gördüğüm şekliyle bu bir ikilem. Eğer bu tür bir "ikicilik" le bir Zen Ustası'nın karşısına geçseydim, büyük bir olasılıkla bana sıkı bir tokat yapıştırırdı; ve sanırım ben de büyük bir olasılıkla bunu hak etmiş olurdum.</p>

  <p class="p10"><a id="ncx923"></a><a id="a135"></a><b>25.KÖPEKLER ÜZER</b><b>İ</b><b>NE</b></p>

  <p>Köpekleri çok severim; bunun bir nedeni de büyük, bir köpeksever olmam. Köpekler üzerine yazdığı bir denemede John Burroughs köpekte asıl göze çarpan şeyin onun zekâsı değil, sevgisi olduğunu söyler. Burrough&rsquo;un köpeğin, zekâsını biraz hafife aldığını düşünmek eğilimindeyim, ama köpeklerin bu kadar sevgi dolu olduğunu fark etmesine memnun oldum. Acaba aşağıdaki sözün etkisini yaratacak bir Çin atasözü var mıdır?</p>

  <p class="p4">Bilgeler ve köpekler</p>

  <p class="p4">birbirlerinden ayırt edilemezler.</p>

  <p class="p4">&nbsp;</p>

  <p>Şimdi de Japonya'ya bakalım. İssa&rsquo;nın şu harika haiku şiirini çok seviyorum.1</p>

  <p><i>1- R.H. Blyth, Haiku (Hokuseido Press, 1952), 4. Cilt, sf.26. 152</i></p>

  <p class="p4">Mezarları ziyaret ederken</p>

  <p class="p4">Yolu gösteriyordu yaşlı köpek.</p>

  <p>&nbsp;</p>

  <p>Bu şiiri bir de R.H. Blyth'nin yorumuyla ele alın:</p>

  <p class="p4">Yaşlı köpeklerin bilinmeyen bilgisinde</p>

  <p class="p4">son derece dokunaklı bir şey var. Sonuç olarak,</p>

  <p class="p4">yaşamın ve ölümün anlamı konusundaki</p>

  <p class="p4">anlayışımızın güzeyselliğini hissediyoruz.2</p>

  <p class="p4">&nbsp;</p>

  <p>Köpeklerle ilgili ve eğer daha iyi tanısam büyük bir olasılıkla diğer hayvanlarda da olduğunu söyleyeceğim çok daha dikkat çekici bir şey daha var. Bu da, onların olayları doğrudan doğruya, karmaşık kavramlarla engellenmeden olduğu gibi görme yetenekleri. "Satori" olarak adlandırılan durum da işte bu. Satori durumunda olan benim tanıdığım tek varlıklar köpeklerim. Yüce Tanrım, sanki bütün bir gün boyunca Tao'nun içinde yüzüyor gibidirler. Uyurken, atlayıp zıplarken, tavşanları kovalarken, yemek yerken, diğer köpeklerle ya da insan arkadaşlarıyla iletişime geçerken daima aynı durumdadırlar. Ormanın derinliklerine girdiğimizde huşu içindedirler; bu durumu "<b>a</b><b>ş</b><b>ı</b><b>r</b><b>ı</b> <b>düzeyde gev</b><b>ş</b><b>emi</b><b>ş</b> <b>bir tür yüksek gerilim durumu</b>" olarak tanımlayabilirim.*</p>

  <p class="p4"><i>2- Ayn</i><i>ı</i> <i>yerde.</i></p>

  <p class="p4"><i>* E</i><i>ğ</i><i>er bu noktada fazla duygusal görünüyorsam, bir köpeksever oldu</i><i>ğ</i><i>um için beni affetmelisiniz.</i></p>

  <p>&nbsp;</p>

  <p>Çok ünlü bir Zen koanı vardır: "Köpeğin Buda doğası var mıdır?" Bu soruya "Mu" gibi pek çok garip yanıt verilmiştir. Sanırım Batılı bir filozofun bu soruya vereceği tipik yanıt aşağı yukarı, "Bu tümüyle Buda doğasını nasıl tanımladığına bağlı" şeklinde olacaktır. Korkarım ki, ben bu anlamda Batılı bir filozof değilim, çünkü eğer bu soru bana sorulsaydı hemen o an, tüm kalbimle "Tabii ki derdim". Ya da belki, "Bu apaçık bir gerçek. Ne kadar da aptalca bir soru" derdim.</p>

  <p>Size bu koan ile ilgili sevimli bir hikâye anlatayım: Bir gün bir rahip, Zen Ustası&rsquo;na "köpeklerin Buda doğası var mı?" diye sorduğunda, Usta "Evet, var" diye yanıt verdi. Ardından "Peki senin Buda doğan var mı?" diye sorunca Usta "Hayır yok" diye yanıt verdi.</p>

  <p>Rahip, "Ama ben herkeste Buda doğası olduğunu sanıyordum" diye atıldı. Usta, "Evet, ama ben herkes değilim" dedi.</p>

  <p>Köpeklerde Buda doğası var mı? İssa şu derin haikuyu yazmıştı:3</p>

  <p class="p12">Sonbaharın geldiğini bilmeyen</p>

  <p class="p12">Köpek yavrusu</p>

  <p class="p12">Bir Buda'dır.</p>

  <p class="p4">&nbsp;</p>

  <p>Bu konuda Blyth şöyle dernektedir:4</p>

  <p class="p13">Köpek yavruları, erişkin köpeklerden daha da fazla bir şekilde her anı, her günü, geldi gibi kabul ederler.</p>

  <p class="p13">Gelecek olanı beklemez,</p>

  <p class="p13">Gidenin ardından koşmaz,</p>

  <p class="p13">Ve olmayan bir şeyin hasretini çekmezler.</p>

  <p class="p13">Hava sıcak olduğunda güneşin altında yatarlar;</p>

  <p class="p13">Yağmurlu olduğunda içeriye girmek için sızlanırlar.</p>

  <p class="p13">Güneş ve köpek yavruları, yağmur ve sızlanmalar arasında başka hiçbir şey yoktur.</p>

  <p>&nbsp;</p>

  <p>Köpekler hakkında şu ana dek okuduğum en iyi yazılardan bir tanesi de Suzuki'nin aşağıdaki yazısı:5</p>

  <p class="p11">Bir köpeği izleyelim ve yiyeceklerini nasıl da iştahla yediğini görelim. Aç olduğunda yiyecek bir şeylerin kokusunu arar, bulunca hemen ona doğru gider ve bir lokmada bitiriverir. Bu konuda hiçbir soru sormaz. Yemeğin başkası için bir anlamı olabilir, ama bu onu ilgilendirmez. Çok aç olduğunu ve yediği şeyin onun bu ihtiyacını karşılayacağını bilmesi yeterlidir. Yemeğini bitirince gider. Bir "teşekkür ederim" bile demez. Doğal haklarını belirtmiştir; ne daha azını ne de daha fazlasını. Ve bundan öte endişelenecek bir şeyi de yoktur; hem de yalnızca kendi varlığı için değil, aynı zamanda çevresindeki tüm evren için... O, mükemmeldir. <b>Günah dü</b><b>ş</b><b>üncesi ise, ister kültürel, ister ahlaki, ister ruhsal aç</b><b>ı</b><b>dan olsun varl</b><b>ığı</b><b>n</b><b>ı</b> <b>lekelemekten ba</b><b>ş</b><b>ka hiçbir i</b><b>ş</b><b>e yaramaz</b>. O, doğrudan doğruya Tanrı'dan gelir. Buda&rsquo;nın söylediği şeyi söyleyebilir: "Ben, bu dünya üzerindeki en saygıdeğer kişiyim." Doğrusu, böyle "benmerkezci" bir ifadeye ihtiyaç duymaz. Yalnızca, Cennet Bahçesi'nden henüz yeni gelmiş olun bu "masum" yaratığa zarar vermeye çalışan herhangi bir günahkâr bilinçli insana havlayıp, ondan kaçması yeterlidir.</p>

  <p class="p4"><i>3-R.H. Blyth, Haiku (Hokuseido, 1952), 4. Cilt, sf.13, 14.</i></p>

  <p class="p4"><i>4-Ayn</i><i>ı</i> <i>eser.</i></p>

  <p class="p4"><i>5-D.T. Suzuki, Zen and Parapsychology (Philosophy and Culture/East and West, Charles A, Moore/Editor, University of Hawai Press/Honolulu/1952 sf.740).</i></p>

  <p>&nbsp;</p>

  <p class="p10"><a id="ncx966"></a><a id="a136"></a><b>26.YÖNET</b><b>İ</b><b>M SANATI ÜZER</b><b>İ</b><b>NE</b></p>

  <p>Chuang-Tzu'nun Konfüçyüsçüler tarafından insanın doğasına verilen zararları, ünlü bir at eğiticisinin bir ata verdiği zararlarla karşılaştırarak, insanın özgün doğasının korunması gerektiği düşüncesini incelediği harika bir yazısı vardır:</p>

  <p class="p11">&ldquo;Atların karda ve buzda yürümelerini sağlayan toynakları, kendilerini rüzgârdan ve soğuktan koruyan&nbsp; tüyleri vardır. Otlarla beslenir ve su içerler, kuyruklarını savurur ve dörtnala koşarlar. Bunlar atların gerçek doğalarıdır. Fakat bunlardan hiçbiri geçit törenlerinde ve büyük konutlarda kullanışlı değillerdir.</p>

  <p class="p11">Polo adında birisi (ünlü bir at eğiticisi) ortaya çıktı ve "atları yönetmekte çok başarılıyım", dedi. Ardından atların tüylerini kırptı ve toynaklarını söküp dağladı. Boyunlarına yular, ayaklarına zincir vurdu ve onları ahıra kapadı. Bunun sonucunda on attan üçü öldü. Ardından onları aç ve susuz bıraktı. Ağızlarındaki gemin acısı ve sırtlarına inen kırbacın korkusuyla, yarısından fazları ölünceye dek onları tırıs ve dörtnala koşturup belli bir düzene göre koşmayı öğretti.</p>

  <p class="p11">Çömlekçi, "çamuru biçimlendirmekte çok başarılıyım", der. "Eğer onun dairevi olmasını istersem pergel, köşeli olmasını istersem gönye kullanırım". Marangoz, "Ben tahtayı biçimlendirmekte ustayım" der. "Eğer tahtanın kavisli olmasını istersem büker, düz olmasını istersem düzeltirim." Fakat hangi temel üzerinde, çamurun ve odunun doğası pergele ve gönyeye vurulmak ya da bükülmek ve düzeltilmek isteyebilir? Yine de çağlar boyunca Polo'nun atları eğitme, çömlekçinin ve marangozun da çamuru ve tahtayı biçimlendirme yetenekleri üzerinde konuşuldu durdu. İmparatorlukları yönetenler de aynı hataları yapmaktadırlar.</p>

  <p class="p11">Bence imparatorluğu yönetmeyi bilen bir insan böyle yapmamalıdır. Çünkü insanların dokumak ve kendileri için elbise dikmek, toprağı işlemek ve karınlarını doyurmak gibi belli doğal güdüleri vardır ./Bu, tüm insanların paylaştıkları ortak bir özelliktir. Bu tür güdüler "Göklerin vergisi" olarak adlandırılabilirler. Bu nedenle mükemmel doğallık zamanlarında insanların hareketleri sakin, bakışları huzurluydu. O zamanlarda, dağların tepelerinde hiçbir patika, nehirlerin üzerinde hiçbir köprü ya da kayık yoktu. Her şey doğal ortamına uygun olarak ürerdi. Kuşlar ve hayvanlar üredi, bitkiler ve ağaçlar varlıklarını sürdürdü. Böylece kuşlar ve hayvanlar elle yönlendirilebiliyorlardı ve insan, bir saksağan yuvasına tırmanıp onları izleyebiliyordu. Mükemmel doğallığın hüküm sürdüğü zamanlarda insanlar, kuşlar ve diğer hayvanlarla bir arada yaşarlardı ve aralarında hiçbir ayrım yoktu. Sıradan insan ile soylu arasındaki ayrımı kim bilebilirdi? Hepsi de farkında olmadan eşit oldukları için kimse kötü yola sapmıyordu. Hepsi de herhangi bir arzu duymadan eşit oldukları için doğal bir bütünlük düzeyinde yaşıyorlardı. Bu doğal bütünlük düzeyinde insanlar kendi (özgün) doğalarını yitirmiyorlardı.1&rdquo;</p>

  <p><i>1 Lin Yutang, The Wisdom of Laotse (New York: Modern Library, 1948), sf. 161162.</i></p>

  <p>Bu yazıyı, yeni yetme bir delikanlı olan akrabam Vincent'a okudum. Bu yazıdan en az benim kadar hoşlandı. Birkaç gün sonra köpeklerimden bir tanesini veterinere götürmem gerekti. Harikulade bir ilkbahar günüydü ve köpekle birlikte muayenehanenin dışındaki çayırlıkta dolaştık. Köpek, muayenehaneyi görünce daha önceden de buraya geldiğini anımsayarak yaprak gibi titremeye başladı. Bizimki gibi, sahiplerinin yanında dolaşan diğer köpek de vardı ve hepsi de yaprak gibi titriyorlardı. O an Vincent önce muayenehaneye, ardından da bana baktı ve "Anladığım kadarıyla veteriner köpekleri yönetmeyi biliyor" dedi.</p>

  <p>&nbsp;</p>

  <p class="p10"><a id="ncx975"></a><a id="a137"></a><b>27.FEDAKARLIK ÜZER</b><b>İ</b><b>NE</b></p>

  <p>Çinli filozof Mo Tzu'nun "herkesi kavrayan sevgi" ilkesinin tam karşısında, erken dönem Taocu Yang Chu'nun "<b>herkes kendi içindir</b>" ilkesi vardı. Yang Chu, "Tüm insan ırkını kurtaracağını bilsem saçımın tek telini feda etmem" demesiyle ünlüydü. Bunu bir düşünün. Adam tüm insan ırkını kurtarmak için saçının tek telini bile feda etmiyor. Ben bu ifadeyi son derece mükemmel buldum. Bunu okuduğumda ne kadar büyük bir sevinç, coşku, tatmin ve rahatlama duyduğumu anlatamam. Bir zamanlar bu duyguyu bir arkadaşıma ifade etmiştim ve bana merak dolu bir şaşkınlık içinde şöyle demişti: "Neden? Eğer herkes bencillikten uzak durmak yerine bencilce davranırsa dünyanın daha iyi bir yer olacağına mı inanıyorsun?" Tabii ki böyle bir şeye inanmıyorum. Şüphesiz ki evrensel sevgiyi bencilliğe tercih ederim. Böyle bir şeyi kim tercih etmez ki? Öyleyse Yang Chu'nun söylediği şeyi neden bu kadar çok seviyorum? Çok tutarsız görünüyor öyle değil mi? Ama öyle değil. İzin verin de açıklayayım. Her şeyden önce bir önermeyi beğenmek ile ona inanmak arasında büyük bir fark var. Hoşlandığım şey Yang Chu'nun bu duyguyu böylesine dürüstçe ifade etmesi. Bu, bencillikten uzak durmak gerektiği hakkında yapılan alışıldık ikiyüzlü ahlaki söylevlerin tam zıddı. Ama gene de ben onun söylediği şeye inanmıyorum, söylediği şeye Yang Chu'nun gerçekten inandığına da inanmıyorum. Benim bu konudaki görüşüm şöyle: Eğer bir insan, başkaları için kendi yaşamını feda etmeyeceğini söylerse, gerçekten de söylediği şeyi ima ettiğine inanma eğiliminde olurum. Ama bir insanın, diğerlerini kurtarmak için saçının bir telini feda etmeyeceğini söylemesi hiç de inandırıcı görünmüyor. İşin gerçeği, insanın bir saç telini feda etmesi acı verici bile değildir ve kesinlikle bir tür feda anlamına gelmez. (Eğer bir insan, "tüm insan ırkını kurtarmak için saçımın bir telini feda edebilirim ama daha fazlasını etmem" dese komik olmaz mıydı?) Bu nedenle Yang Chu'nun böyle bir aşırılığa kasti olarak kaçtığına şüphe yoktur. Yang Chu'nun gerçek anlamda bir saç telini kaybetmekten korktuğunu sanmıyorum. * Bu aşırılığa, bir ilkeyi belirtmek için kaçmıştı. Fakat ben bu ilkenin yukarıda açıkça ortaya konmadığına inanıyorum. Gerçekten de, belki kendisinin bile bunun bilincinde olmadığı olasıdır, ama ben bu ilkenin son derece önemli olduğuna inanıyorum.</p>

  <p><i>*Tabii ba</i><i>ş</i><i>ı</i><i>nda yaln</i><i>ı</i><i>zca bir tek saç teli yoksa.Ç.N.</i></p>

  <p>Bu ilke nedir? Gerçekten de insanın bencil olması gerektiği şeklinde bir ilke midir? Eğer bunu düşünseydim, bu düşünceyi en az, bir insanın bencil olmaması gerektiği düşüncesi kadar komik bulurdum. Ben gerçekte Yang Chu'nun göstermeye çalıştığı şeyin bencillik sorusuna ahlaki bir ölçüt uygulamamız gerektiği düşüncesi olduğuna inanıyorum.</p>

  <p>Eğer gerçek bir denemeye sokulabilseydi Yang Chu'nun Mo Tsu'dan daha bencilce davrandığı kesinlikle görülmezdi. Dahası Yang Chu'nun ifadesi bu dünyaya evrensel sevgi öğütlemenin karşısında yer almaktan çok bize içimizdeki doğal, bencillikten uzak yapımızı serbest bırakmamızı sağlayarak daha fazla yardımcı olacaktır.</p>

  <p>Şimdi ana konuya geliyor ve size Yang Chu'nun gerçekte ne demek istediği konusunda kendi yorumumu anlatıyorum. Söylemek istediği şey şuydu: "Eğer başkalarına yardımcı olacağını hissetsem saçımın bir telinden çok daha fazlasını feda edebilirdim. O zaman herhangi bir insan tarafından böyle yapmam gerektiği söylenmeden, kendiliğimden böyle yapardım. Ve eğer bir başkasına yardımcı olma niyetinde olmasaydım o zaman hiçbir neden, hiçbir ahlak kavramı ya da bana yapmam gerektiği söylenen hiçbir şey insanlara yardımcı olma arzumu artıramazdı ve saçımın bir tek telini bile bu uğurda feda etmemi sağlamazdı." Başka sözcüklerle ifade edersem, bir insana ne yapması gerektiğinin söylenmesinin hiçbir anlamı yoktur. Eğer zaten böyle bir şey yapmak istiyorsa, böyle bir şey söylemek gereksizdir (hatta zararlı bile olabilir) ve böyle bir şey yapmak istemiyorsa zaten yararsızdır. Sanırım Yang Chu'nun gerçekte anlatmak istediği şey buydu. Söylediği şey daha çok bir tür bağımsızlık bildirisi ve bencillik için ahlaki bir mazeretti.</p>

  <p>Yang Chu'nun söylediği şeyde bundan da fazlası var. Bencilliğin insanın doğal ruhsal durumu olduğuna, din ve eğitim gibi sosyal etkilerin insanı "cömertlik" olarak adlandırılan üstün ruhsal duruma ulaştıracak şekilde "eğittiğine" inananlar vardır. Ayrıca bu görüşün karşısında yer alan ve insanın daha doğduğu andan itibaren doğasında bencillik kadar cömertlik de olduğunu, cömertliği eğitme çabalarının eğer kendi haline bırakılırsa zaten gelişecek olan bir şeyi sakatlamaya ve gelişimini engellemeye hizmet ettiğine inananlar vardır. Bu düşünce de Yang Chu'nun (görünüşte böyle olmasa da) söylediği şeyin bir parçası gibi görünmektedir. Bu düşünce, "iyilik ve görev yaygaralarını bir yana bırakın, böylece insanlar yeniden insan sevgisi kazanacaklardır", gibi sözler söyleyen daha sonraki dönem Taocuları tarafından açık hale getirilmiştir.</p>

  <p>Sonradan aklıma gelenler: Kardinal Newman bir yerde şöyle der:</p>

  <p class="p11">&ldquo;Kilise, ay ve güneş için gökyüzünden kopup düşmenin, yeryüzü için yıkılmanın, milyonlarca insan için açlıktan ölmenin daha iyi olduğuna inanır. Ama ben, dünyevi dertler istediği kadar devam etsin bir tek ruhun bile yitirilmeyeceğini söyleyeceğim. Fakat bir tek nedensiz günah işleyin, kimseye zarar vermese de bir tek bencil yalan söyleyin ya da özrü olmadan küçücük bir şey çalın o zaman yitirilmiş bir ruh olacaksınız.&rdquo;</p>

  <p>Fichte bir yerde, "Tüm insanlığı kurtaracağını bilsem bile sözümden dönmeyeceğim" der.</p>

  <p>Benim için bu ifadelerin ikisi de tıpkı Yang Chu'nun ifadesi gibi son derece değerli. Şüphesiz ki pek çok ahlakçı her iki durumun da birbirlerinden tümüyle farklı olduğunu öne süreceklerdir: Birinci durumun (Newman ve Fichte) bir ahlak ilkesinin aşırı abartılması, ikinci durumun ise (Yang Chu) bir ahlak ilkesi olarak bile değerlendirilemeyeceğini söyleyeceklerdir. Bence bu bir hata. Bana göre Yang Chu'nun ilkesi, pek alışıldık türden olmasa da bir ahlak ilkesiydi ve pek çok ahlak standardına göre ise gerçekten de ahlakdışı bir ilkeydi. Yang Chu'nun bir okul kurması ve bu düşüncesini diğer insanlara öğretmesi temel düşüncemi onaylamaktadır. Bencil bir insan niçin diğer insanların böyle bir temel ilkeyi izlemelerini istesin?</p>

  <p>Tıpkı ahlak ve ahlak fanatikliği arasında bir fark olduğu gibi bencillik ile yerinde bir şekilde bencillik fanatikliği olarak adlandırılabilecek şey arasında da bir fark olması gerektiğini düşünüyorum. Yalan söylemekten nefret etmek bir ahlak ilkesi olarak adlandırılabilir, fakat bu ilkeyi Newman ve Fichte gibi aşırılığa vardırmak pek çok ahlakçı tarafından bile fanatiklik olarak adlandırılacaktır. Aynı şekilde sıradan bencil bir insanın, Yang Chu'nun bahsettiği düzeye ulaşması çok zordur; bu tür bir ifade gerçekten de bencillik fanatikliği olarak adlandırılır. Fakat Yang Chu'nun sözlerinde beni etkileyen şey (tıpkı diğer iki ifadede olduğu gibi) böylesine büyük bir ahlaki arzuyla söylenmiş olmaları.</p>

  <p class="p10"><a id="ncx987"></a><a id="a138"></a><b>28.BENC</b><b>İ</b><b>LL</b><b>İ</b><b>K VE FEDAKARLIK</b></p>

  <p>Şu soruyu sormayı çok severim (özellikle rahiplere): "Fedakârlık hakkında ne düşünüyorsunuz? Fedakârlığı bir insanın kendi mutluluğunu başkaları için feda etmesi ya da başkaları mutlu olduğunda mutlu olması olarak mı düşünüyorsunuz? " Bu soru daima en meraklı tepkileri harekete geçiriyor gibidir. Bu soruyu sorduğum insanlar genellikle huzursuz olur ve şaşırırlar. Yanıtlar hiçbir zaman açık değildir; bazıları dürüstçe şöyle yanıt verir: "Şey, bu konu üzerinde daha önceden hiç düşünmemiştim." Acaba Musa ve İsa bu soruyu nasıl yanıtlarlardı? Eğer cennete gidersem, onlara bu soruyu sormayı planlıyorum. Acaba bu soru cennet ortamında önemini yitirir mi?</p>

  <p>Konuyla ilgili şöyle bir olay olmuştur: Bir zamanlar bir ana, genç oğlunu "bencil" olmakla suçluyordu. Son derece akıllı olan genç birden annesine döndü ve şöyle dedi: "Anne, öğrenmek istediğim bir şey var, kimin hatırı için bencil olmamamı istiyorsun?" Annenin aklı tümüyle karıştı ve oğluna yalnızca şöyle diyebildi: "Sen gerçekten de bir bilimci olmalısın." Soru hiç de fena değil! Öyle ya, <b>kimin hat</b><b>ı</b><b>r</b><b>ı</b> <b>için bencil</b> olmamalıyım? Başka insanlar için mi? Eğer bencil bir insansam neden başkalarının iyiliğini düşünme zahmetine gireyim? Diğer yandan, eğer bencil değilsem ve diğerlerinin iyiliğini düşünüyorsam o zaman bencillikten uzak durmaya ihtiyacım yok, çünkü zaten bencil değilimdir. Konuya başka açıdan yaklaşırsak, eğer bencilce davranmayı istiyorsam, bencillikten uzak durma konusunda yapılacak hiçbir tartışma beni bundan uzak tutamaz ve eğer bencilce davranmayı istemiyorsam herhangi bir tartışmaya gerek kalmaz. Bazıları, bunun konuyu aşırı basitleştirmek olduğunu söyleyebilir. Bu, bazı açılardan doğru. Bir insanın bir kısmının bencil olması, bir kısmının bencil olmaması gerçeği bu durumu daha karmaşık hale getirebilir; çünkü ahlakçılar, insanın bencil olmayan yanlarının bencil yanlarını yenmeye çalışmasını sağlamanın kendi görevleri olduğuna inanırlar. Böyle bir ahlakçı bir gün bana şöyle demişti: "Açıktır ki, bir insanın fedakâr bir insan olmasını sağlayacak bencil bir talepte bulunmak olanaksızdır. İnsanın yapabileceği tek şey, daha soylu olan yanından, yalnızca kendi bencil zevklerini düşünen daha temel (ve daha hayvani) yanını yenmesi için talepte bulunmaktır."</p>

  <p>Sanırım bu ifade, Batı ahlak kavramlarıyla (ya da daha kesin konuşursak Victoriacı ahlakla) hem Taocu hem de Budacı ahlak arasında ne kadar büyük bir fark olduğunu mükemmel bir şekilde özetlemektedir. Yukarıdaki ifade, insanın "soylu" olan tarafı seçmesi zorunluluğunu baştan kabul etmeyi gerektirmektedir. Üzerinde durulan temel konu, bencilliğimizi, fedakârlığın yüce sonuçlan için "feda etmemizin" gerekli olduğudur. Tıpkı Taocu ahlak kavranılan gibi Budacı ahlak kavramlarının da en harikulade yanı, tüm bu kâbus benzeri ikilemleri aşmış olmalarıdır. Holmes'un Budacılıktaki bencillik kavramını incelediği <i>Buda'n</i><i>ı</i><i>n</i> <i>İ</i><i>nanc</i><i>ı</i> adlı kitabında bu konuyla ilgili çok güzel bir bölüm vardır:</p>

  <p class="p11">&ldquo;Bu noktada Batılı Budacılık eleştirmenleri (ikiye) ayrılmaktadırlar. Dr. Rhys Davids ve Dr. Paul Carus'un da içlerinde olduğu bazı eleştirmenler ve Ben'in diğer düşmanları, Buda&rsquo;nın öğretisinin üzüntü ve sevince karşı aşırı kayıtsız kaldığını, insana doğru olanı yalnızca doğru olanın hatırı için yapmayı emrettiğini ve tek ödülün de kişinin içsel bir huzur içinde olması olduğunu ileri sürmektedirler. Diğerleri ise, özellikle Budacılığın değerini azaltmaya çalışan Hıristiyanlık yanlıları, Buda&rsquo;nın insanlara yalnızca kendilerini ve kendi rahatlarını düşünmeyi öğreten bencil bir hazcı (hedonist) olduğunu ve mutluluk düşüncesinin insanoğluna acıdan ve kederden ilkel bir kaçıştan pek fazlasını sağlayamadığını öne sürmektedirler. Buda'yı acıya ve sevince karşı aşırı şekilde kayıtsız kalan bir insan olarak görenlere verilecek yanıt (şudur ki), yalın tarihi gerçeklere göre insanların Yol'a, girmelerini sağladığında beklenen şey, doğru olanın hatırı için doğru olanının yapılması değil (büyük bir ihtimalle bu sözcüklerde hiçbir anlam bulmayacaktı), <i>ac</i><i>ı</i> <i>çekmekten, gene do</i><i>ğ</i><i>um girdab</i><i>ı</i><i>nda ya</i><i>ş</i><i>anan ikilemlerin neden oldu</i><i>ğ</i><i>u ac</i><i>ı</i><i>dan kurtulmak ve huzura ula</i><i>ş</i><i>makt</i><i>ı</i> ve bu huzur da dünyaya geri dönmenin getirdiği huzurdan başka bir şey değildi.&rdquo;</p>

  <p>Böyle bir yanıt vererek, Buda'nın yaşam görüşünü bencillikle suçlayanları doğruluyormuş gibi görünebilirim. Ama hayır; Buda&rsquo;nın yaşam görüşü kayıtsızlıktan ne kadar uzaksa bencillikten de o kadar uzaktır. Burada bizi yanlış yönlendiren şey <i>ben</i> sözcüğüdür. <i>Do</i><i>ğ</i><i>a</i> sözcüğünün şüpheli istisnalığı da dâhil olmak üzere içinde bir sürü tuzak olmayan tek sözcük bile yoktur. Bir yaşam görüşünün bencil olup olmadığını sorduğumuzda, yanıtımız büyük ölçüde sorunun sorulduğu şartlar altında ben'in bulunduğu duruma bağlı olacaktır. Ben'den uzaklaşmak olanaksızdır; ancak kişiliğini yitirip tümüyle bensiz olacağından daha geniş bir ben için bu durum olasıdır. Arzu edilen noktaya ulaşılır ulaşılmaz, kişilik, evrensel ben ile bir olur olmaz "bencillik" kavramı bilinen anlamını yitirecektir. 1</p>

  <p><i>1 -Welsch Holmes, The Creed of Buddha (Londra: John Lane Company, 1908), sf.211-212.</i></p>

  <p class="p10"><a id="ncx994"></a><a id="a139"></a><b>29.BENC</b><b>İ</b><b>LL</b><b>İ</b><b>K ÜZER</b><b>İ</b><b>NE</b></p>

  <p>Tachibama Akemi'nin (1812-1868) "Issız Zevkler" adlı şiirinden aldığım şu dizeler çok hoşuma gider (çev: Donald Keene):1</p>

  <p><i>1 -Donald Keene, Anthology ot Japanese Literatüre (Grove Press, New York, 1955), sf.434435.</i></p>

  <p class="p4">Elime fırçamı alıp</p>

  <p class="p4">Beklediğimden daha iyi şeyler yazıvermem</p>

  <p class="p4">Ne büyük bir zevktir.</p>

  <p class="p4">&nbsp;</p>

  <p class="p4">Ne büyük bir zevktir&nbsp;&nbsp;&nbsp;&nbsp;&nbsp;&nbsp;</p>

  <p class="p4">Günlerce sözleri evirip çevirdikten sonra</p>

  <p class="p4">Apansız, harikulade bir şiirin</p>

  <p class="p4">Dökülüvermesi dudaklarımdan.</p>

  <p class="p4">&nbsp;</p>

  <p class="p4">Ne zevktir</p>

  <p class="p4">Hiçbir yardım olmadan</p>

  <p class="p4">Anlayabilmem</p>

  <p class="p4">Anlaşılması güç bir kitabı.</p>

  <p class="p4">&nbsp;</p>

  <p class="p4">Ne zevktir</p>

  <p class="p4">Az bulunur bir ikramla karşılaşmak</p>

  <p class="p4">Karnımız aç olduğunda</p>

  <p class="p4">"Mam-mam" diye bağrışması çocuklarımın</p>

  <p class="p4">Ve sevinçle indirivermeleri yemekleri</p>

  <p class="p4">midelerine.</p>

  <p class="p4">&nbsp;</p>

  <p class="p4">Ne zevktir</p>

  <p class="p4">Rastgele elime aldığım bir kitapta</p>

  <p class="p4">Tıpkı kendim gibi bir insanla</p>

  <p class="p4">Karşılaşıvermem.</p>

  <p class="p4">&nbsp;</p>

  <p>Şiirin son kıtası bu bölümle özellikle ilişkilidir. (Diğer kıtaları yazmamın tek nedeni bu şiirden çok hoşlanmam.)</p>

  <p>Gördünüz mü, aynı zamanda tıpkı bana benzeyen insanlarla karşılaşmayı da seviyorum ve aynı şekilde tıpkı kendisine benzeyen bir insanla karşılaştığımda, tıpkı kendime benzeyen bir insanla karşılaşıyorum. Başka bir şekilde ifade edersem, tıpkı kendime benzeyen insanlarla karşılaşmamın doğal sonucu olarak "tıpkı kendime benzeyen insanlarla karşılaşmayı seviyorum" diyen insanlarla karşılaşmayı çok seviyorum. Okuyucuya bırakmayı tercih ettiğim bariz bir matematiksel tümevarımla aynı yargının üçüncü, dördüncü ve sonsuzuncu doğal sonuçlarını da ifade edip kanıtlayabilirim.</p>

  <p>Şimdi sizlere önce kendi adlandırdığım "bencillik"ten, ardından da başkalarının "bencillik" olarak adlandırdığı şeyden bahsetmek istiyorum.</p>

  <p>Bir zamanlar kendi düşünüş biçiminin mutluluğu içinde, "Benciller" olarak adlandırdığım şöyle bir şiir yazmıştım:</p>

  <p class="p4">Birçok insan nefret eder bencillerden</p>

  <p class="p4">Çünkü kendilerini bulurlar onlarda</p>

  <p class="p4">Bense severim bencilleri</p>

  <p class="p4">Çünkü kendimi bulurum onlarda.</p>

  <p class="p4">&nbsp;</p>

  <p>Başka bir gün bir şiir daha yazdım ve aklıma ilk anda bu şiirime "Kendime Methiye" adını vermek geldi. Bununla birlikte bu başlık (görüldüğü üzere tümüyle benmerkezciydi), şiirin daha derin ve hüzünlü anlamını içermiyordu. Bunun üzerine başlığı, "Benliksizim" şeklinde değiştirdim:</p>

  <p class="p4">İnsanların çoğu,</p>

  <p class="p4">Benmerkezci oldukları söylendiğinde</p>

  <p class="p4">Bu gerçeği başkalarından gizleyecek</p>

  <p class="p4">Yollar bulurlar zekice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

  <p class="p4">Bir süre sonra .</p>

  <p class="p4">Kendilerini bile aldatırlar böylece.</p>

  <p class="p4">&nbsp;</p>

  <p class="p4">Ardından,</p>

  <p class="p4">Gizli benmerkezci zevkler alırlar</p>

  <p class="p4">Kendilerini benliksiz hayal ettiklerinde.</p>

  <p class="p4">&nbsp;</p>

  <p class="p4">Oysa ben farklıyım.</p>

  <p class="p4">&nbsp;</p>

  <p class="p4">Gerçekten de benliksizim.</p>

  <p class="p4">Tıpkı gidecek yeri olmayan</p>

  <p class="p4">Yapayalnız bir yetim gibi</p>

  <p class="p4">Haykırıyorum her soluk verişimde</p>

  <p class="p4">"Benliğimi kaybettim,</p>

  <p class="p4">Benliksizim" diye.</p>

  <p class="p4">Oysa gitmedi benim bir yere</p>

  <p class="p4">Ama bana ait değil bundan böyle.</p>

  <p class="p4">&nbsp;</p>

  <p>Ben de tıpkı sizin gibi şiirin, sonunda üzücü bir şekilde tersine dönmesi karşısında şaşırdım. Bu şiiri yazmaya oturduğumda neşeli, coşkulu ve neredeyse küstahçasına benmerkezci olmasını tasarlamıştım; kendimi kendi halime bıraktım ve işte ortaya bu çıktı.</p>

  <p>Tabii ki, "Oysa ben farklıyım" dizesinde belli bir benmerkezcilik düzeyi tutturdum; yani burada, sen ben'ini yitirdiğini düşünürken ben gerçekten de yitirdiğim için senden daha iyiyim dedim. Ama hemen ardından ben'imi yitirişim zevkli bir şey yerine üzücü bir şey oluverdi. Komik bir durum öyle değil mi? Söyle sevgili okuyucum, benimi kaybettiğim için benim adıma üzülüyor musun? Üzülmüyor musun? Nasıl olur? Eğer benliğini kaybetmiş olsaydın senin için üzülürdüm, nasıl oluyor da sen benim için üzülmüyorsun? Belki de dini ya da mistik kökenli olan bir insansın ve kaybettiğim tek şeyin bireysel benliğim olduğunu ve daha büyük ya da "evrensel" ben'in doğması için bireysel ben'in "ölmesi" gerektiğini söyleyeceksin. Ben, "Evrensel Ben"in karşısında yer almıyorum, onun önemini de göz ardı etmiyorum, yalnızca buna ulaşmak için daha makul bir yol olması gerektiğini düşünüyorum. Belki de şu ana dek böyle bir yol bulunamamıştır, ama bu, bir gün böyle bir yol bulunamayacağı anlamına gelmez. Ve eğer böyle bir şey olursa (ki ben böyle bir şeyin olacağına inanacak kadar iyimserim) o zaman, en azından Doğu ve Batı felsefelerinin mükemmel bir sentezi yapılmış olacaktır.</p>

  <p>Ruhsal anlamda, şiirimdeki "Tıpkı gidecek yeri olmayan yapayalnız bir yetim gibi" dizesi Lao Tzu'nun şu dizelerini anımsatmaktadır:</p>

  <p class="p4">Akıllılığı bir yana bırak, o zaman</p>

  <p class="p4">endişen kalmaz.</p>

  <p class="p4">İnsanların çoğu ziyafettelermiş ya da bir ilkbahar</p>

  <p class="p4">manzarasının tadını çıkarıyorlarmış gibi mutlular.</p>

  <p class="p4">&nbsp;</p>

  <p class="p4">Bir ben,</p>

  <p class="p4">Tıpkı henüz gülemeyen bir bebek gibi</p>

  <p class="p4">Durgun ve ifadesizim;</p>

  <p class="p4">Gidecek bir yerim yokmuş gibi umutsuzum.</p>

  <p class="p4">Herkes ihtiyacından fazlasına sahip,</p>

  <p class="p4">Sanki bir ben bir şeyler kaybetmiş gibiyim.</p>

  <p class="p4">Kafam, bir aptalınki gibi boş.</p>

  <p class="p4">Herkes zeki,</p>

  <p class="p4">Bir ben kalın kafalıyım.</p>

  <p class="p4">Herkes farklılıkları görebiliyor,</p>

  <p class="p4">Bir benim anlayışım kıt.</p>

  <p class="p4">Tıpkı bir bulanıklığın içindeymiş gibi kayıtsızım;</p>

  <p class="p4">Hiçbir şeye bağlı değilmiş gibi</p>

  <p class="p4">Akıntıya kapılmış sürükleniyorum.&nbsp;</p>

  <p class="p4">Herkesin yapacak bir şeyleri var,</p>

  <p class="p4">Bir ben beceriksiz ve sakarım.</p>

  <p class="p4">Bir ben herkesten farklıyım,</p>

  <p class="p4">Çünkü gıdamı doğrudan Tao anadan alıyorum.2</p>

  <p class="p4">&nbsp;</p>

  <p><i>2- Alan Watt, The Way of Zen, (Vintage Books, 1957), sf.20 172</i></p>

  <p>Bu Tao'nun Kitabı'nda en çok hoşuma giden bölümlerden bir tanesi. Ama ne yazık ki birçok insan bu bölümü fazlasıyla benmerkezci olarak yorumluyor. Bu dizeleri kendisine okuduğum birisi öfkesi bir şekilde bu tür bir düşüncenin belirgin bir şekilde, kendini önemsiz gösteren ama son derece üstün olduğunu sanan bir insanın hava atması olduğu yorumunu getirdi. Ben ise bu şiire tümüyle farklı bir şekilde yaklaşıyorum. Benim için daha çok, bir bunalmam içinde kendini avutan bir insanın tepkisi. İnsanların bu dizelere farklı tepkiler vermeleri ne kadar ilginç.</p>

  <p>En ilginç tepkilerden bir tanesini ise size şimdi anlatacağım. Bu dizeleri bir arkadaşıma (genellikle yaptığım gibi) neşe içinde okudum ve okurken de bol bol güldüm. Ben dizeleri okurken son derece ağırbaşlı bir şekilde dinledi ve bittiğinde, "Okurken neden bu kadar güldün? Bu kadar gülünç olan şey ne? Bu dizelerin son derece derin olabileceğini anlıyorum, ama gülünç olan yanını anlayamıyorum" dedi. "Bu dizelerin derin olabileceklerini asla düşünmedim, ama her zaman oldukça eğlendirici olduklarını düşünmüşümdür" dediğimde bir süre düşüncelere daldı ve ardından şöyle dedi: "Bu dizelerdeki felsefe hemen hemen inandığım her şeyin karşısında yer alıyor. Eğer bunlar doğruysa o zaman tüm yaşamım boyunca yanlış tarafta yürümüş olmalıyım."</p>

  <p>Lao Tzu'nun dizelerine gösterdiğim tepkiden size biraz daha söz edeyim. Eğer bana neden Lao Tzu'nun bu sözlerinin ya da en azından bir kısmının komik geldiği sorulsaydı, herhalde ne yanıt vereceğimi bilemezdim. Belki de bu dizelerdeki felsefe, toplumun bana öğretmeye çalıştığı şeylerden çok uzak, ama kendi inançlarıma çok yakın olduğu için kahkahalarımda mizahtan çok bir zafer edasının etkisi var. Başka bir şekilde ifade edecek olursam, büyük bir olasılıkla kahkahalarım nefret ettiğim düşüncelerin tam tersi bir düşünce bulmuş olmamın sevincinden kaynaklanıyor. Eminim ki bu noktada birçok okuyucu etkileyici bir şeyler söylemediğimi, yalnızca çocukça davrandığımı düşünecektir. Kim bilir, belki de haklılar.</p>

  <p>Bu bölümün sonuna neşeli bir not olarak size Chuang Tzu'nun kendi kendini değerlendirişini anlatayım. Eğer Walt Whitman'ın kendini anlatan bir şarkı yazdığı için benmerkezci olduğunu düşünüyorsanız, aşağıdaki yazıya göz atıncaya dek bekleyin:</p>

  <p class="p11">&ldquo;Sessiz ve biçimsiz, değişen ve durağan kalan, hem ölü hem de yaşayan yer ve Gök ile eşit olan, hem zekâ ile hem de ruh ile birlikte hareket eden... Her şey olduğu gibidir, hiçbiri bir diğerinden daha cazip değildir: Bunlar, eskilerin Tao hakkında ortaya attıkları bazı kavramlardı. Chuang Tzu bunların tümünü duydu ve hepsinden de etkilendi. Garip ve belirsiz sözler, yabani ve abartılı bir dil ve anlaşılmaz kavramlar kullanmadan, taraflı ve anlaşılmaz bir görünüşe bürünmeden.,kendini düşüncelerine verdi. Dünyayı öylesine cahil ve anlayışsız kabul etti ki, ciddi bir şekilde konuşamayacağını anladı. Bu nedenle, düşüncelerini birer kâseye benzeyen belirsiz sözcüklere döküp, bunları erbaplara atfetti ve düşüncelerini farklı hikâyelerle açıkladı. Yer'in ve Gök'ün ruhuyla birlikte sessizce geldi ve sessizce gitti. Ama olaylar konusundaki üstünlüğüyle hiç övünmedi. Ne doğruyu ne de yanlışı kınadı, böylece sıradan insanlarla kolayca anlaşabildi: Yazılan, yüce bir tarzda olsalar da hiçbir şeye karşı değillerdi, böylece hiçbir zarara neden olmadılar. İfadeleri tümüyle kuralsız olmasına karşın etkileyici ve nüktedandı. Düşüncelerinin zenginliği asla tüketilemezdi. Yukarıda Yaratıcı ile kükrer. Aşağıda başlangıcı ve sonu olmayan, yaşamın ve ölümün ötesinde dostluklar kurar. Temele gelince taraflı ve engin, derin ve özgürdür. Öze gelince yüce şeylerin uyumlu bir izdeşi olarak adlandırılabilir. Değişime karşı yaklaşımı, olaylarla ilişkileri ve düşünceleri tüketilemezdi ve öncülleri (kendinden önce gelenler) tarafından yönlendirilmedi. Belirsiz ve anlaşılmaz, ama tüketilmez birisiydi.3&rdquo;</p>

  <p><i>3- Fung Yulan, A History of Chinese Philosophy, çev: Derk Bodde (Preceton Universty Press, 1952), 1. Cilt. sf. 173174. 174</i></p>

  <p>Tüm felsefi yazında bu paragraf en çok sevdiğim paragraftır. Bu paragrafı okurken tam olarak bana benzeyen birisiyle değil, ama tam olarak olmak isteyeceğim birisiyle karşılaştım.</p>

  <p class="p10"><a id="ncx1090"></a><a id="a140"></a><b>30.BENC</b><b>İ</b><b>LL</b><b>İ</b><b>K VE EVRENSEL B</b><b>İ</b><b>L</b><b>İ</b><b>NÇ</b></p>

  <p>Daima, benmerkezcilik hakkındaki inanılmaz yanlış hükümler nedeniyle çok üzülürüm. Bu önyargılar niye? Bizlere benmerkezci olmamamız gerektiği öğretildiği ve biz de bu tür özelliklere sahip olmayanları kıskandığımız için mi? Tabii ki benmerkezcilik var. Ben de herkes kadar zaman zaman yüz yüze geldiğim kasvetli bir tür benmerkezcilik olan sevgisizlikten rahatsız olurum. Fakat herkesin adlandırdığı anlamdaki "benmerkezcilik" ile Chuang Tzu'nun sözlerindeki (bir önceki bölüme bakın) bozulmamış bir çocuğun göz alıcı kendiliğinden benmerkezciliğine benzeyen şey arasında dünyalar kadar fark vardır.</p>

  <p>Benmerkezciliğe, "kendini sevmek" ve kendini öne sürmek arasında kesin bir çizgi çekmek gerektiğini düşünüyorum. Kendini seven insanları sevmeme karşın kendilerini öne süren insanlardan nefret ederim. Kendilerini öne süren insanlar genellikle güç peşinde koşar ve başkalarını ezerler, bu nedenle de sevilmezler. Fakat saf bir şekilde benmerkezci olan bir insan genellikle kendini takdir etmekten memnun olur ve başkalarını küçük düşürmeye gerek duymaz. Bir gün birisi bana, "Benmerkezci bir insanın kimseye ihtiyacı yoktur, ama kendini öne süren bir insanın kendi benini öne sürmek için başkalarına ihtiyacı vardır" dedi. Bu ifadenin ikinci kısmına katılıyorum, ama birinci kısmına şüpheyle bakıyorum. Bence gerçekten de (kelimenin tam anlamıyla) benmerkezci olan bir insanın çevresinde insanların olmasına ihtiyacı vardır. Örneğin beni ele alın; eğer çevremde kimse olmasa kimi etkilemeye çalışırdım?</p>

  <p>Ayrıca insanların kendi benmerkezcilikleri karşısında duydukları utanç ve suçluluk duygusuna da çok şaşırırım. Neden insanlar böyle duygular hissediyorlar? Bu soruya şu ana dek en iyi yanıtı Dr. Richard Bucke'nin <i>Evrensel Bilinç</i> adlı kitabından aldım. Bu kitabın 9. Bölüm'ünde Shakespeare'in pek çok sonesini aktarıp, bunları evrensel bilincin bakış açısından incelemektedir. Aşağıdaki sone ve incelenmesi özellikle dikkate değerdir:</p>

  <p class="p4">SONE LXII*</p>

  <p class="p4">&nbsp;</p>

  <p class="p4">Kendime aşk duymanın günahıyla dopdolu</p>

  <p class="p4">Gözlerim ve yüreğim, varlığımın her yeri;</p>

  <p class="p4">Yoktur ki bu günahtan kurtulmanın bir yolu:</p>

  <p class="p4">Canevime sımsıkı sarılmıştır kökleri.</p>

  <p class="p4">Hoş değildir kimsenin yüzü benimki kadar,</p>

  <p class="p4">Benden yakışıklısı, benden vefalısı yok;</p>

  <p class="p4">Ölçüp biçiyorum da, bende ne değerler var.</p>

  <p class="p4">Ben herkesten üstünüm, her bakımdan, hem de çok.</p>

  <p class="p4">Ama gerçek yüzümü aynada görür görmez</p>

  <p class="p4">Porsumuş, benzim uçuk, şehra şehra ve köhne,</p>

  <p class="p4">Kendime duyduğum aşk, ters düşer bana bu kez:</p>

  <p class="p4">Kötü şeymiş insanın aşk duyması kendine.</p>

  <p class="p4">Sensin öbür benliğim, varlığımda övdüğüm,</p>

  <p class="p4">Yaşımı gençliğinle, güzelliğinle örttüm.</p>

  <p class="p4">&nbsp;</p>

  <p><i>* Kendisi kadar iyi bir tercüme yapamayaca</i><i>ğı</i><i>m</i><i>ı</i> <i>bildi</i><i>ğ</i><i>im için, Say</i><i>ı</i><i>n Talât Sait Halman'</i><i>ı</i><i>n tercümesini kullanmay</i><i>ı</i> <i>tercih ettim. Bkz:Shakespeares, Tüm Soneler, Türkçesi: Talât Sait Halman, Cem Yay</i><i>ı</i><i>nevi, 1989.(Ç.N.)</i></p>

  <p>Bucke'nin yorumu:</p>

  <p class="p11">&ldquo;Bu sonede bir insanın ikiciliği güçlü bir şekilde hissedilmektedir. Evrensel bilinçli benliğin üzerinde durduğunda kendine duyduğu hayranlığın içinde kaybolmaktadır. Fiziksel ve kişisel bilinçli benliğine döndüğünde kendini küçük görmeye meyleder. Aynı zamanda hem son derece bencil, hem de bencillikten uzaktır. Walt Whitman'ı tanıyanlar, görünüşteki bu zıtlığın aynı temelden doğduğunu ve onda tümüyle bulunduğunu bilirler. Withman'ın evrensel bilinçli Whitman'a olan hayranlığı ve eseri ("Yapraklar") mutlak bir şekilde, bilindik bireysel bilinç anlamında bencillikten yoksun olsa da tıpkı bu sonedeki gibi bir görünüşe sahiptir. Yukarıda belirtilenler eğer Paul, Muhammed ya da Balzac'a uygulansalardı gene aynı şekilde doğru olarak kalacaklarına inanılmaktadır. Son çözümlemede konu şu şekilde görülmektedir. <b>Evrensel bilinçli benli</b><b>ğ</b><b>in bak</b><b>ı</b><b>ş</b><b>, aç</b><b>ı</b><b>s</b><b>ı</b><b>ndan, beden ve bireysel bilinci olan benlik ayn</b><b>ı</b> <b>derecede kutsal görünmektedir</b>. Fakat sıradan bireysel bilince göre, bireysel bilinçli benlik ve beden önemsiz ve hatta aşağılık görülmektedir.&rdquo;</p>

  <p class="p10"><a id="ncx1114"></a><a id="a141"></a><b>31.</b><b>İ</b><b>NSANIN KEND</b><b>İ</b> <b>DO</b><b>Ğ</b><b>ASINA GÜVENMES</b><b>İ</b> <b>ÜZER</b><b>İ</b><b>NE</b></p>

  <p>Bu bölüme, Po Chu-I'den iki şiir aktararak başlamak istiyorum (çev: A.Waley):</p>

  <p class="p4"><i>I.Bütün Karde</i><i>ş</i><i>lerime Seslenen Ç</i><i>ı</i><i>lg</i><i>ı</i><i>n Bir</i> <i>Ş</i><i>iir (</i><i>İ</i><i>S 835)</i></p>

  <p class="p14">&nbsp;</p>

  <p class="p4">Dünya, okuma bilmeyenleri aldatır;</p>

  <p class="p4">Ben, ne mutlu ki hem okumada hem de yazmada ustayım.</p>

  <p class="p4">Dünya, hiçbir işi olmayanları aldatır;</p>

  <p class="p4">Oysa ben yüksek devlet memurluklarıyla onurlandırıldım.</p>

  <p class="p4">Yaşlılar daima hastadırlar;</p>

  <p class="p4">Bana gelince, şu an ne ağrım ne de sızım var.</p>

  <p class="p4">İnsanlar durmadan evlilik sıkıntısı çekerler;</p>

  <p class="p4">Fakat ben evlilikle ilişkimi kestim ve elimi eteğimi çektim.</p>

  <p class="p4">Hiçbir değişiklik zihnimin huzurunu bozmuyor;</p>

  <p class="p4">Hiçbir iş bacaklarımı titretmiyor.</p>

  <p class="p4">Bu nedenle on yıldır ruhum ve bedenim</p>

  <p class="p4"><b>Kaç</b><b>ı</b><b>n</b><b>ı</b><b>kl</b><b>ığı</b><b>n huzuru içinde dinleniyor</b>.</p>

  <p class="p4">Hepsinden öte, ağır ağır geçen son yıllarda</p>

  <p class="p4">Çok az şeye ihtiyaç duydum.</p>

  <p class="p4">Kış boyunca beni ısıtan bir parça örtü</p>

  <p class="p4">Ve gün boyu tok tutacak bir öğün yemek,</p>

  <p class="p4">Evimin küçücük olması hiç de önemli değil;</p>

  <p class="p4">Ne de olsa, insan bir odadan fazlasında uyuyamaz.</p>

  <p class="p4">&nbsp;</p>

  <p class="p4">Bir sürü atımın olmaması önemli değil;</p>

  <p class="p4">İnsan iki arabayı aynı anda süremez ya!</p>

  <p class="p4">Dünyadaki on insandan belki de yedisi</p>

  <p class="p4">Benim kadar talihlidir.</p>

  <p class="p4">Ama halinden benim kadar memnun olan birini ararsanız,</p>

  <p class="p4">Bir tane bile bulamayabilirsiniz.</p>

  <p class="p4">Başkalarının meselesi olduğunda ahmaklar bile bilgedir,</p>

  <p class="p4">Kendi meselelerinde ise bilgeler bile hata yapar.</p>

  <p class="p4">Kimseye kalbimi açmaya cesaret edemem</p>

  <p class="p4">Bu nedenle yabanıl sözlerim Tüm kardeşlerime seslenir.</p>

  <p>&nbsp;</p>

  <p class="p4"><i>II. Geçmi</i><i>ş</i><i>i Dü</i><i>ş</i><i>ünmek (</i><i>İ</i><i>S 833)</i></p>

  <p class="p4">&nbsp;</p>

  <p class="p4">Boş bir anımda geçmiş günleri düşündüm;</p>

  <p class="p4">Sanki eski dostlar odada oturuyorlarmış gibi geldi.</p>

  <p class="p4">Ve ardından "acaba şimdi neredeler" diye meraklandım,</p>

  <p class="p4">Tıpkı dökülen yapraklar gibi</p>

  <p class="p4">Onlar da akan ırmaklarla kayboldular.</p>

  <p class="p4">Han Yu, kükürt tabletleri yuttu,</p>

  <p class="p4">Ama küçücük bir hastalık onu mezara soktu.</p>

  <p class="p4">Yuan taşı sıksa suyunu çıkarırdı</p>

  <p class="p4">Ama daha yaşlanamadan gücü yok olup gitti.</p>

  <p class="p4">Üstat Tu, "Sağlığın Sırrı"na sahipti:</p>

  <p class="p4">Bütün gün baharattan ve etten uzak dururdu.</p>

  <p class="p4">Efendisi Ts'ui, güçlü bir iksire güvenerek</p>

  <p class="p4">Kış boyunca yazlık elbiseleriyle dolaşırdı.</p>

  <p class="p4">Lakin kimi hastalıkla, kimi de ani bir ölümle</p>

  <p class="p4">Ama hepsi de daha orta yaşı geçmeden göçüp gittiler.</p>

  <p class="p4">&nbsp;</p>

  <p class="p4">Bir ben, kendimi hiçbir perhize sokmayan,</p>

  <p class="p4">Gençliğinde her tür şehvete ve arzuya</p>

  <p class="p4">Yumuşak bir şekilde boyun eğen ben</p>

  <p class="p4">Uzattım o sıkıcı yaşam süresini;</p>

  <p class="p4">Damağı en en lezzetli eti arzulayarak</p>

  <p class="p4">Ve ne bizmut'tan ne de kalomel'den bir şey anlamayan ben.</p>

  <p class="p4">Acıktığımda yutuverdim buharı tüten yemekleri,</p>

  <p class="p4">Susadığımda donmuş nehirden içtim suyumu,</p>

  <p class="p4">Şiirlerle hizmet ettim ruhlarına Beş Organımın,</p>

  <p class="p4">Üç Yaşamsal Bölge'yi şarapla yıkadım.</p>

  <p class="p4">Bu yaşıma kadar sağlıklı ve sağlam bir şekilde yaşadım.</p>

  <p class="p4">Bir tek dişim bile eksik değil;</p>

  <p class="p4">Bacaklarım ve gövdem bana hâlâ hizmet ediyor,</p>

  <p class="p4">Yetmişinci yaşımı yeni bitirdim</p>

  <p class="p4">Ama halen karnımı doyuruyor, bebekler gibi uyuyorum</p>

  <p class="p4">Kadehimde duran şarabı mideme yuvarlıyor</p>

  <p class="p4">Ve geri kalanını Göklere bırakıyorum.1</p>

  <p>&nbsp;</p>

  <p><i>1- Arthur Waley, Translations From The Chinese, (New York: Alfred A. Knopf, 1941), sf.251254.</i></p>

  <p>Bu iki şiiri çok seviyorum (tıpkı bu kitaba aldığım diğer tüm şiirler gibi). Ne biri ne de öbürü özellikle güzel ya da ilham verici, ayrıca ikisi de "gizemli içgörü" gibi bir şeyler açıklamıyor. Bu şiirleri yaşam felsefesi koktukları için seviyorum; ya da belki de "doğru sezgiye dayalı yaşam" felsefesi koktukları için. Özellikle ikinci şiirdeki felsefe, kendi yaşam görüşüme o kadar yakın ki, şiirle ilk karşılaştığımda bu rastlantıya inanamadım. Yaşamımı daima, bilimsel ya da tıbbi görüşlere dayalı perhizlerle değil, içimden gelen şeyi yiyerek geçirdim ve sağlığımla ilgili bir tek sorunum bile olmadı. Tabii henüz ellilerimin ortasındayım ve bu nedenle de kendimi şimdilik Po Chu-I'ninki gibi bir yaşam tarzının işe yaradığının canlı bir kanıtı olarak ortaya atamam. Ama daima bunu başarabilecek yaşlı bir insanla karşılaştığımda çok mutlu olurum. Zaten iyi de olsa kötü de olsa benim yaşam biçimim daima bu olmuştur. Henüz bir çocukken bile içgüdüsel olarak insanın tat alma duyusunun ve iştahının en iyi rehber olduğuna inanırdım. Bir zamanlar birisi, bana yemek yerken su içmemem gerektiğini söylemişti; kırk beş yıl önce "bu kuram modaydı. Ben de, "İyi ama" yemekte su içmekten hoşlanıyorum" diye yanıt verdim. Karşımdaki, sitemle "Ama yemek yerken su içmemelisin, bu sağlığına zararlı" dedi. "Neden" diye sorduğumda, "Çünkü doktorlar suyun, tükürüğü hafiflettiğim ve böylece de besinlerin uygun bir şekilde hazmedilmediğini söylüyorlar", diye açıklamaya girişti. Bu konu üzerinde birkaç gün düşündüm ve ardından yemek yerken su içmeye devam etme karan verdim. Kendi kendime şöyle dedim: "Bu kuramda bir yanlışlık olmalı. Yemek sırasında, su içtiğimde yediklerimi gayet iyi hazmedebildiğim açık; eğer yerken yeterince su içmezsem o zaman sanki yediklerim kuruyor ve boğazıma yapışıp doğru düzgün hazmedilmiyor. Bu nedenle, bu tıbbi kuramın bir hatası olmalı. Yanlışın ne olduğunu bilmiyorum, ama yanlış olduğuna eminim. " Böylece, tıbbi kuramlara güvenmek yerine kendi içgüdülerime güvendim. Bu karan vermiş olduğum için şanslıyım. Son zamanlardaki tıbbi araştırmalar bize tükürüğün bir enzim olduğunu ve enzimlerin hafifletildiklerinde de tıpkı yoğunlaştıkları zaman olduğu kadar iyi işlev gördüklerini söylüyor. Asıl sorun, var olan enzimin miktarında. Bu nedenle tükürüğün su ile hafifletilmesi, bu maddenin bir hazım elemanı olarak yaptığı işlevi bozmuyor. Yani, benim zamanımdaki tıbbi görüşler yanlış, içgüdülerim ise doğruydu.</p>

  <p>Tüm yaşamım boyunca bu tür sorunlarla karşılaştım. Besinler ve sağlık konusundaki merak inanılmaz boyutlarda İnsanların çoğu ölümden o kadar korkuyorlar ki, istedikleri şeyi bile yiyemiyorlar. Tanıdığım bir kadın bana büyük bir inançla çikolatanın gerçek bir zehir olduğunu ve şekerin beyni çürüttüğünü söyledi (Tanrı bilir bunu kimden duydu). Başka birisi, ünlü bir ekonomist ve sosyolog, etleri fazla kızartmadan yemem gerektiğini söyledi; çünkü çok kızartılmış et kanser yapıyormuş. Buna delil olarak anlattığı şeye göre, kömür katranı farenin derisine sürüldüğünde burada kanser oluşuyormuş. Bu beni şaşırtmadı, ama midede duran bir parça kömürün (mide çeperine sürtülmeyen, yalnızca orada duran bir parça kömürün) kansere neden olacağını kanıtlamaz. Daha az aşırı ama daha bilindik bir fobi de, kızarmış besinlerin sindirilmediği ve bu nedenle de sağlıksız olduğu inancıdır. İşin en «inanılmaz yanı da bu tür besinleri yemeye "cesaret" ettikleri zamanlarda en küçük bir sorunları bile olmayan insanların bu düşünceye inanmaları. Bir insan, kendisine söylenmeden bir besini ne zaman hazmedip ne zaman hazmedemeyeceğini bilemez mi?</p>

  <p>Aynı zamanda, son yıllarda ortaya çıkan şu önemli kolesterol korkusundan da bahsetmeliyim. Bu iddiaları da tıpkı diğerleri gibi tümüyle reddediyorum. Bedenimin ihtiyacı olduğunu hissettiğimden daha fazla ya da daha az yağ yemiyorum. Fakat diğer insanlar ne kadar da farklı. Bir gün son derece sağlıklı ve şen şakrak İngiliz bir matematikçi dostum, karısının kararına uyarak kolesterolsüz diyete başladı. Oysa böyle bir diyete gerek duymayacak kadar sağlıklı ve canlıydı. Bir yıl sonra kendisini tekrar gördüğümde tümüyle değişmişti.</p>

  <p>Bir deri, bir kemik kalmıştı ve hem ruhsal hem de fiziksel olarak çok kötü görünüyordu.</p>

  <p>Bir başka olay: Tanıdığım bir tıp doktoru on beş yıl önce benimle kolesterol sorununu tartışıyordu ve şöyle dedi: "Eğer benim gibi, sende bir çocuk hastanesinde çalışsaydın ve gördüklerimi görseydin, yağların söylediğim kadar tehlikeli olduğu konusunda en küçük bir şüphe duymazdın. Gerçekten de tıbbi açıdan senden daha bilgili olan doktorlara güvenmelisin." Kendisini, karısını ve çocuğunu katı bir perhize soktu. Birkaç ay sonra karısıyla karşılaştığımda bana, hem kendisinin hem de kocasının çok hasta olduklarını ve hastaneye yattıklarını söyledi. Doktorlar, kendilerine neredeyse açlıktan öleceklerini, bu nedenle normal yeme düzenlerine dönmelerini söylemiş.</p>

  <p><b>Bu tür olaylar, insan</b><b>ı</b><b>n en iyi rehberinin zevkler ve duygular oldu</b><b>ğ</b><b>u yolundaki içgüdüsel inançlar</b><b>ı</b><b>m</b><b>ı</b> <b>güçlendirmektedirler</b>. Tabii ki bir insanın zevkinin ve duygularının bu tür durumlarda asla hata yapmayan bir rehber yarattığını iddia edecek değilim; doğanın da bazen hata yapabileceğine inanıyorum. Ama aynı zamanda doktorların sık sık hata yaptıklarını da biliyorum ve bu ikisi arasında doğaya daha çok güveniyorum.</p>

  <p>Yukarıda anlattığım olaydan birkaç yıl sonra, İngiliz Tıp Araştırmaları ekibinde çalışan bir doktorla tanıştım. Bu doktor bana, kendi araştırma ekiplerinin kesin bir şekilde yağın kolesterol birikintisine neden olmadığı sonucuna vardıklarını söyledi. Alman yağ miktarı ile bedendeki birikinti miktarı arasında çok az ilişki varmış. Hatta tam tersi bir ilişkinin var olduğundan şüpheleniliyormuş; yani daha fazla yağ yiyenlerin daha az kolesterol sorunları var gibiymiş. Bütün sorun kolesterol yenmesinin başka bir şey, kolesterolün damarlarda birikmesinin ise başka bir şey olması. İngiliz araştırma ekibi tarafından bunun sorumlusu olduğu düşünülen madde ise yağ değil, şeker. Bu ekip yağdan çok fazla şeker yemenin belirgin bir kolesterol sorununa yol açtığına inanıyorlardı. Şu sıralarda şeker kuramının da modası geçti; son duyduklarıma göre asıl suçlunun egzersiz eksikliği olduğu sanılıyormuş. Eğer bu son kuram doğruysa bütün diğer kuramlar arasında beni en az şaşırtacak olanın bu olacağını söylemeliyim (içgüdülerim, kulağıma bunun doğru olduğunu fısıldıyor). Bununla birlikte, son zamanlarda ortaya atılan yeni bir kuram, egzersizin daha önceden inanıldığı gibi genellikle sağlıklı olduğu konusuna biraz şüpheci yaklaşıyor.</p>

  <p>Kolesterol konusunu bir yana bırakmadan önce Rockefeller Üniversitesi'nden bir araştırmacı dostumun, kolesterolün asla sağlıklı damarlarda birikmediğini söylediğini aktarmalıyım. Bu demek oluyor ki, sağlıklı damarları olan bir insanın kolesterol sorunu olmaz; kolesterol, damarların rahatsızlanmasına neden olmaz, yalnızca zaten sağlıksız olan damarları daha sağlıksız bir hale getirir. Bu nedenle tümüyle sağlıklı damarları olan bir sürü insanın, kendileriyle ilgili olmayan bir sorundan endişelendikleri için kendilerini yararlı ve ihtiyaç duyulan şekerden ve yağdan yoksun bırakmalarına şaşırmadan edemiyorum.</p>

  <p>Öğrendiğim kadarıyla Avrupalı doktorlar ve halk, ne yemeleri ya da yememeleri gerektiği konusunda Amerikalılardan daha az endişeleniyorlar. Bunu duyduğuma memnun oldum. Oldukça ünlü bir doktor olan yakın bir dostum, geçenlerde Prag'daki kız kardeşini ziyarete gitti. Dostum, buradaki insanların ne yemeleri ya da yememeleri gerektiği konusunda ne kadar az endişelendiklerini görüp şaşırmış. Kardeşi, önüne zengin bir yemek getirince birden dehşete düşmüş, ama kardeşi gülmüş ve "Hadi canım, canın ne isterse yiyebilirsin; sana zarar vermez" demiş. Amerikalıların bütün bunları neden kafalarına taktıklarını merak ediyorum. Belki de bu, "zevklere" güvenmeyen ve hoşlandığımız şeylerin bizim için iyi olmadığını düşünen sofuluğun bilinçsiz bir uzantısıdır.</p>

  <p>Po Chu-I'nin şiirine geri dönersek, size büyük bir gayretle göstermeye çalıştığım gibi, benim içgüdülerim de daima bu şiirde anlatılanlara uymuştur ve yaşam deneyimlerim bu inancımı güçlendirmiştir. Sonradan büyük bir zevkle şair Robert Browning'in de kendi doğasına güvendiğini keşfettim; en azından beslenme konusunda. Aşağıdaki yazı William Lyon Phelp'in Robert Brovming2 adlı kitabından alınmıştır:</p>

  <p class="p11">&ldquo;Browning'in yaşamı sağlıklı, rahat ve mutluydu. Gençliğinde sık sık hissettiği baş ağrıları haricinde asla hastalık ya da fiziksel bir ıstırapla karşılaşmadı. Oğlu, yakalandığı son hastalığa kadar babasını asla gündüz vakti yatakta görmediğini söyler. Gerçekten de hazım işlevleri mükemmel bir şekilde çalışıyordu. İnancına göre insanlar yalnızca zevk aldıkları şeyi yemeliydiler, besine karşı duyulan arzu o besinin sağlıklı olduğu konusundaki en kesin delildi.&rdquo;&nbsp;&nbsp;&nbsp;&nbsp;&nbsp;&nbsp;</p>

  <p><i>2- Indianapolis, The BobbsMerrill Company, 1915, sf.28. 186</i></p>

  <p>Bir tek şey hariç bu konu üzerinde söyleyeceğim her şey bundan ibaret. Benim savunduğum kuram, insan için neyin doğru olduğu konusundaki en güvenilir rehber, kesinlikle insanın kendi doğası ya da arzularıdır. Bu kuramın, onun tam karşısında yer alan insanların içinde doğması ilginçtir. Daha da ilginci, bu tür insanlar tüm yaşamlarını arzuladıkları şeyi yiyip içerek ya da mükemmel derecede sağlıklı olarak geçiren insanları gördüklerinde istisnasız bir şekilde, "Tabii ki bu insanların sıradışı ve harika bünyeleri var" demeleri. Ben böyle diyenlere şöyle yanıt veriyorum: Neden farklı bir şekilde sağlıklı birer bünyeye sahip olmaları gereksin? Bunun başka bir yolu yok mu? Bu kadar sağlıklı birer bünyelerinin olma nedeni hoşlandıkları şeyi yiyip içmeleri olamaz mı?</p>

  <p class="p10"><a id="ncx1198"></a><a id="a142"></a><b>32.KEND</b><b>İ</b> <b>HAL</b><b>İ</b><b>NE BIRAKMAK ÜZER</b><b>İ</b><b>NE</b></p>

  <p>Şu tür ifadelerle açıklanabilecek ahlaki bir felsefe vardır: "<b>Her</b> <b>ş</b><b>eyi kendi haline b</b><b>ı</b><b>rakmak, do</b><b>ğ</b><b>aya kar</b><b>ş</b><b>ı</b><b>t olmamak ve do</b><b>ğ</b><b>an</b><b>ı</b><b>n gidi</b><b>ş</b><b>at</b><b>ı</b><b>na kar</b><b>ı</b><b>ş</b><b>mamak, her</b> <b>ş</b><b>eyin kendi düzenine uygun bir</b> <b>ş</b><b>ekilde olu</b><b>ş</b><b>mas</b><b>ı</b><b>na izin vermek, dünyay</b><b>ı</b> <b>bir düzene sokmaya çal</b><b>ı</b><b>ş</b><b>mamak, dünyay</b><b>ı</b> <b>geli</b><b>ş</b><b>tirmeye çal</b><b>ı</b><b>ş</b><b>mak yerine her</b> <b>ş</b><b>eyi oldu</b><b>ğ</b><b>u gibi kabul etmek</b>." Bu tür bir felsefe sanırım "edilgencilik" olarak adlandırılabilir. Bu, "etkinci" olarak adlandırılan ve edilgenciliğin dünya için en kötü tutum olduğuna inanan ama gerçekte dünyanın başındaki belaların çoğundan sorumlu olan insanları fazlasıyla rahatsız etmektedir. Bu insanlar, olayları kendi haline bırakmanın bu dünyada yapılacak en son şey olduğunu, eğer böyle yaparsak her şeyin kötüye gideceğini söyleyeceklerdir. Bu dünyadaki kötü şeylerin olmasını engellemek bize kalmıştır. Bu insanlar için edilgencilik olarak adlandırılabilecek felsefeden daha rahatsız edici bir felsefe daha düşünemiyorum. Gerçekten de pek çoğu, edilgenciliğin "bu yaşamda istediği her şeye sahip olan ve diğer insanları hiç önemsemeyen insanlar" için mükemmel bir felsefe olduğunu söyleyeceklerdir.</p>

  <p>Etkincilere karşıt olarak, edilgenciler sakin bir şekilde (ya da bazen etkin bir şekilde) etkinciliğin asıl sorununun bu düşüncedeki insanların dünyayı "geliştirmeye ya da düzeltmeye" çalışırken, hatta bunu son derece iyi niyetle bile yapsalar (en azından bilinçli düzeyde), genellikle her şeyi ellerine yüzlerine bulaştırmaları ve yalnızca her şeyi şimdikinden daha da kötü bir duruma sokmaktan başka bir şey yapamamaları olduğunu göstermektedirler. Örneğin edilgenciler bizlere, en büyük gelişimlerin zalimce yönetimler döneminin ardından değil, bu dönemde olduğunu anımsatmaktadırlar.</p>

  <p>Burada etkincilik -edilgencilik tartışmasında taraf olmak benim üzerime vazife değildir. Kendi kişiliğimin edilgenciliğe eğilimli olduğunu kabul ediyorum; onlara etkincilerden çok daha fazla güveniyorum. Fakat dünyayı geliştirme çabalarının tümünün yarardan çok zarar getirdiğine inanmıyorum. Bunlardan bazıları yararlı, bazılarıysa zararlı ve ben hangisinin galip geldiğine karar verecek yeterli istatistikî veriye sahip değilim. Ama söylediğim gibi, kalbim daha çok edilgenciliğin yanında. Bununla birlikte eğer bir edilgenci, edilgenliği savunursa, bir etkinciye etken olmaması gerektiğini söylerse, bunu tıpkı bir etkincinin bir edilgenciye daha etken olması gerektiğini söylemesi kadar komik bulurum. Bu da beni merkezi düşünceme ulaştırıyor. Bu son incelemede bütün edilgencilik-etkincilik çatışmasını komik bir ikicilik olarak kabul ediyorum. Tabii ki bu noktada olaya, doğadan kopuk bir insanın değil, doğanın (ya da evrenin, kozmosun ya da ne derseniz) bir parçası olan insanın bakış açısından bakıyorum. O halde, şimdi dünyada bazı değişiklikler yapmak için yanıp kavrulduğumu düşünün. Eğer bu arzumu olumlu ve etken bir şekilde engellemezsem, o zaman ileriye atılır ve değişiklikler yaparım. Peki, bir şeyleri değiştirme arzum ve böylece de bu değişiklikler yapışım zaten her şeyi kendi gidişatına bırakmamın bir parçası değil mi?</p>

  <p>Diğer yandan, eğer bir şeyleri değiştirme arzumu dizginlersem ve böylece hiçbir şeyi değiştirmesem, yaptığım bu engelleme ve bunun sonucu olan eylemsizlik de her şeyi gidişatına bırakmanın bir parçası değil mi? Zaten benim her şeyim, olayların gidişatının bir parçasıyken, nasıl olur da olayları gidişatına bırakmamayı başarabilirim? Burada aydınlatmaya çalıştığım nokta, olayların gidişatı ne olursa olsun zaten bu yoldan gidecekleri, başka şekilde gidemeyecekleri için olayların kendi yollarında gitmemelerinin olanaksız olduğu. Ve gidişatları ne olursa olsun bu gidişat uygun şekilde onların "gidişatı" olarak adlandırılabilir.</p>

  <p>Böylece tümüyle mantıki bir şekilde, incelediğimizde, edilgencilik öğretisi anlamsızdır. Yine de bu öğretiyi çok seviyorum. Son incelememizde, edilgencilik ve etkincilik o kadar farklı birer felsefi bakış açısına sahip değillerdir, aradaki farkı doğuran şey kişinin tabiatıdır. Ben gerçekte, felsefi bir inanç olarak değil, doğamın getirdiği bir şey olarak edilgenciyim. Dünyasal olaylara karşı koymak yerine yaşamak eğilimindeyimdir. Ama böyle yaparak da fanatik bir şekilde bir şeye karşı koymamak gibi bir öğretiye başvurmuyorum; bunun tek nedeni, genellikle bir şeylere karşı koymaktan hoşlanmıyor olmam. Durmadan bir şeylerle meşgul olmaktan, bir şeylere burunlarını sokmaktan, endişelenip durmaktan hoşlanan etkincilerle de çatışmıyorum; onları da kendi gidişatlarına bırakıyorum.</p>

  <p class="p10"><a id="ncx1204"></a><a id="a143"></a><b>33.B</b><b>İ</b><b>R</b> <b>Ş</b><b>EYE SAH</b><b>İ</b><b>P OLMAYI</b> <b>İ</b><b>STEMEMEK ÜZER</b><b>İ</b><b>NE</b></p>

  <p>Bir zamanlar bir hippi vardı. Temel yaşam görüşü insanın bir şeye sahip olmamasıydı. Daha ayrıntılı bir şekilde söyleyecek olursak, bir insanın başına gelebilecek üç felaketin varlığına inanırdı. Bunlar, (1) şöhret, (2) varlık ve (3) itibardı. Annesiyle babası tümüyle burjuvaydılar (en azından ona göre) ve daima bir şeye sahip olması gerektiği konusunda ısrar ediyorlardı. Yıllar boyunca onu, bir şeye sahip olmamak gerektiği konusundaki bu "çocukça" düşüncesinden kurtarmak için yalvardılar, aldatmacalara başvurdular, tehdit ettiler, tartıştılar ve ellerinden ne gelirse yaptılar. Oğullarına, "İşin en üzücü yanı da, senin gibi çok büyük şeyler elde edebilecek zeki bir insanın bir şeye sahip olmayarak yaşamını boşa harcaması", dediler. Ama hayır, hippi de en az annesi ve babası kadar inatçı ve hoşgörüsüzdü; yalnızca, basit bir şekilde bir şeye sahip olmayı reddediyordu. Bir şeye sahip olmaya çalışmamasının nedeni tembel bir insan olması değildi, tam tersine olağanüstü derecede etken ve üretken bir zihni vardı. Evet, okula fazla dayanamayıp genç yaşta okulu bırakmıştı, ama bütün zamanını kütüphanelerde geçiriyordu. Hırslı bir okuyucu ve araştırmacıydı; tıpkı büyük bir söğüt ağacının suya duyduğu arzu gibi, o da bilgiye karşı büyük bir arzu duyuyordu. Fakat "Bütün bu bilgileri ne yapacaksın? Bunları hangi dişe dokunur işte kullanacaksın? Bunlar bir şey elde etmene yarayacak mı?" diye sorulduğunda, "Size daha önceden de binlerce kez söyledim; bu bilgileri herhangi bir iş için kullanmayacağım, <b>kesinlikle bir</b> <b>ş</b><b>ey elde etmemeyi tasarl</b><b>ı</b><b>yorum</b>" diye yanıt veriyordu.</p>

  <p>Şüphesiz ki, kahramanımızı bir şey elde etmekten alıkoyan şeyin tembellik ya da yeteneksizlik olmadığını anlamış olmalısınız. Onun ülküsüne (ya da ilkesine) göre bir şey elde etmek yanlıştı. Bir gün çok öfkelenip birdenbire patlayıverdiğinde annesine ve babasına_şöyle "dedi: "Her şeyin canı cehenneme. Bir şeye sahip Olmaktansa bir milyar kez çarmıha gerilmeyi ve her seferinde de en dayanılmaz acıları çekerek ölmeyi tercih ederim." Bu noktada annesi ve babası durumun ciddiyetini kavrayıp, oğullarını bir psikiyatriste göndermeye karar verdiler. Tabii ki genç insanın doğası hakkında hiçbir bilgiye sahip olmayan yaşlı ve dar kafalı bir psikiyatrist seçtiklerini söylemeye herhalde gerek yok. Delikanlı, psikiyatriste karşı son derece saygılı davrandıysa da kesinlikle işbirliğine yanaşmayıp, yüzünde hemen hemen yapmacık bir gülümsemeyle üstün ve soğuk bir sessizlik içinde adamı sık sık sinirlendirdi. Birkaç ay sonra, psikiyatrist, elleri boş bir şekilde delikanlının annesi ve babasıyla görüşüp doğru tanıyı bulduğunu, ama pek fazla bir tedavi olasılığı olmadığını söyledi. Delikanlının annesi ve babası merakla, "Peki tanı nedir?" diye sorduklarında, psikiyatrist "Şey", diye yanıt verdi bilgece, "oğlunuzun temel sorununun bir şeye sahip olmayı istememesi olduğuna inanıyorum".</p>

  <p>Kahramanımızın, diğer hippi arkadaşlarıyla olan ilişkileri de ilginçti. Onlardan biriydi, ama aynı zamanda da onlardan farklıydı. Hippi arkadaşları doğal bir eğilimden çok ideolojik bir ilke olarak hippiydiler. Onlara göre, aklı başında bir insanın bir şey elde etmeyi istemeyeceği apaçık ortadaydı. Kendi inançlarını başkalarına da öğretmek gibi bir arzu duymuyorlardı. Kendilerinin bir şey elde etmeyi istememelerinden yeterince memnundular, başkalarını da bu konuda ikna etmelerineyse gerek yoktu. Fakat dostumuz için durum çok farklıydı. Yalnızca kendisinin bir şeye sahip olmayı istememesinden memnun değildi; diğerlerinin de kurtarılmaya ihtiyacı vardı ve görevi, dünyayı bir şey elde etme belasından kurtarmaktı. Aslında dünyanın bir bütün olarak bir şey elde etmeyi istemesiyle fazla ilgilenmiyordu, ama bir bireyin bir şeyler elde etmesi gerektiği düşüncesini son derece ürkütücü buluyordu.</p>

  <p>Arkadaşları oldukça iyi huylu olma eğilimindeydiler, ama genellikle duygusuz ve kayıtsızdılar. Ayrıca esrar da kullanıyorlardı; oysa kendisi hiçbir zaman böyle bir şey kullanmamıştı. Esrar içmenin, bir şey elde etmenin yanlış olduğunu dünyaya kanıtlamak için yapacağı tartışmalarda çok ihtiyaç duyacağı enerjilere zarar vereceğini hissediyordu. Ayrıca diğer arkadaşlarının aksine hayata karşı büyük bir iştah duyuyordu. Durmadan, "Yaşam ne kadar harikulade. Eğer yaşıyor olmasaydım, bir insanın bir şey elde etmeyi istememesi gerektiğini kanıtlama fırsatını nasıl bulabilirdim?" deyip duruyordu. Gerçekten de ona göre yaşamda yalnızca iki büyük amaç vardı: <b>(1) Bir</b> <b>ş</b><b>ey elde etmemek; (2) insan</b><b>ı</b><b>n bir</b> <b>ş</b><b>ey elde etmemesi gerekti</b><b>ğ</b><b>ini kan</b><b>ı</b><b>tlamak</b>.</p>

  <p>Tabii ki hippi arkadaşları için o, hippi felsefesini anlatacak olan sözcüydü. Onu büyük bir düşünür olarak görüyorlardı. Çok yolculuk etti ve insanların neden bir şey elde etmemeleri gerektiği konusunda birçok konuşma yaptı. Yaptığı konuşmalar son derece etkileyici ve ustacaydı. Böylece, komşuları tarafından gittikçe daha büyük bir tehlike olarak görülmeye başlandı; hatta uyuşturucu satıcılarından bile daha tehlikeli kabul edildi. Pek çok lise öğrencisini kendi yaşam biçimine girmeye ikna ediyordu. Gün geçtikçe birer ikişer okulu kırıp onunla birlikte kütüphaneye gitmeye başladılar. Hepsi de yoğun bir şekilde bir şeyler öğrenmeye başladılar; ama hiçbiri de bunu pratik bir kullanım için öğrenmiyorlardı. Bir süre sonra izdeşleri kütüphaneyi tıklım tıklım doldurmaya başladılar ve zamanla onları oldukça büyük olan evinde ağırlamaya başladı. (Annesiyle tabasının büyük bir eyleri yardı, çünkü onlar bir şeyler elde etmişlerdi.) Burada, çalışmaları günümüzde de bilinen ünlü bir edebiyat kulübü kurdu.</p>

  <p>Düşünceleri gittikçe evinin dışına yayılmaya başladı. Bir gün kapısına bir yayıncı geldiğe "Genç adam, çok ilginç düşüncelerin var" dedi. "Bu düşüncelerini sistemli bir şekilde yazıp bir kitap oluşturmalısın." Bu, hippiye harika bir düşünce olarak göründü. Kendi kendine, 'Yalnızca konuşarak bile bu kadar çok insanı etkileyebiliyorum, eğer bir kitap yazarsam çok daha fazla insana ulaşamaz mıyım?" diye düşündü. Ve böylece birkaç aylık yoğun çalışmanın ardından ünlü eseri, <i>Neden Bir</i> <i>Ş</i><i>ey Elde Etmemelisin?</i> adlı kitabını yazdı. Yayıncılar, elde edilen büyük satıştan son derece memnun oldular. Hiçbirisi bu işten hayal kırıklığına uğramadı; kitap, söndürülmesi olanaksız bir orman yangını gibi tüm dünyaya yayıldı. Kitap yalnızca dünyadaki hippiler tarafından değil, aynı zamanda çocuklarının hippi olmasından korkan anne ve babalar tarafından da alındı. Dahası, kitaptaki düşünceler öylesine ustaca, zekice ve ikna ediciydi ki, anne ve babaların, çocuklarıyla girişecekleri tartışmalarda karşı düşünceler bulmaları için, kitaptaki düşüncelerde iyice ustalaşmaları gerekti. Böylece kahramanımız birkaç hafta içinde milyarder oldu. Ardından bir gün, içinde bulunduğu durumun tüm ürkütücülüğü kahramanımıza tıpkı bir bıçak gibi saplanıverdi. Ve acıyla haykırdı: "Tanrım, Tanrım! Ne oldu böyle? Ben, bütün insanların arasında ben, birdenbire bir şey elde ediverdim. Daha da kötüsü (1) şöhret, (2) varlık ve (3) itibar kazandım. Tüm yaşamımı mahvettim. Ah, yüce Tanrım ne yapabilirim? Ne yapabilirim?"</p>

  <p>Şimdi bu noktada sevgili okuyucu, ne yapabileceğimi bilmek isterdim; yani bu hikâyeyi bitirme konusunda. Kahramanımız intihar mı etsin acaba? Hayır, bu çok üzücü bir son olur. Başka ne yapabilirim? Acaba bu hikâyenin gerçekten de bitmesi gerekiyor mu? Belki de daha sabırlı okuyucularım bir sonuca ulaştırıcı birkaç şey eklememe izin verirler.</p>

  <p>İlk olarak, bu hikâyede bir ahlak dersi bulmak oldukça güç olacaktır. Daha çok, bu noktanın ne olduğunu söylemek benim için güç de olsa, bir şey elde etmenin karşısında yer alan bir insanın bu sayede bir şey elde ettiği bir durum var. Acaba bu, Hegelci diyalektik sürecini mi anımsatmaktadır? Ya da belki de Taocu, "Eylemsizlik aracılığıyla eylem" ya da "Çabalamadan başarma" düşüncesini ifade ediyordur. Şüphesiz ki, bunun adil olmadığını söyleyebilirsiniz. Her şeyin yanı sıra hippi de kendince çabalamıştır. Kitabını yazarken yoğun bir şekilde çalışmamış mıydı? Bana sorulsa ödediği bu bedelin hiç de adil olmadığını söylerdim. Ben olsam hippinin bu kitabı yazarken ün, varlık ve itibar için çabalamadığını, bunun yerine kendi felsefesini layıkıyla aktarabilmek için dürüst bir şekilde çabaladığını iddia ederdim. Bu hikâye ile ilgili son bir şey daha söyleyeyim; belki de bu, bir tür son görevi görebilir: Kahramanımızı özellikle endişelendiren bir şey, hippi arkadaşlarının artık kendini sevmeyecekleri düşüncesiydi; tüm amaçlarının tümüyle yok olduğunu hissedebilirlerdi. Oysa bu düşüncesi tümüyle hatalıydı.</p>

  <p>Onu daha da fazla sevdiler ve bu başarısından büyük bir mutluluk duydular. Hepsi de "Ne kadar harika, Ne kadar muhteşem" dediler. "Bir düşünün. İçimizden birisi bir şey elde etti." Hippi arkadaşlarından bir tanesi kahramanımıza bu düşüncesini ilettiğinde, kahramanımız dehşete kapıldı. "Başarımdan dolayı beni nasıl kutlayabilirsin?" dedi. "Kendi felsefeni nasıl böyle ayaklar altına alabilirsin?" Oysa hippi arkadaşı bilgece şöyle yanıt verdi: "Ben, felsefemizi ayaklar altına almıyorum, yalnızca onu geliştiriyorum. Senin bu deneyimin benim ve sanıyorum diğerlerinin de, bizlerin aslında <b>kar</b><b>ş</b><b>ı</b> <b>ç</b><b>ı</b><b>kt</b><b>ığı</b><b>m</b><b>ı</b><b>z</b> <b>ş</b><b>eyin bir</b> <b>ş</b><b>ey elde etmek de</b><b>ğ</b><b>il,bir</b> <b>ş</b><b>ey elde etmeye çal</b><b>ı</b><b>ş</b><b>mak oldu</b><b>ğ</b><b>unu anlamam</b><b>ı</b><b>z</b><b>ı</b> <b>sa</b><b>ğ</b><b>lad</b><b>ı</b><b>."</b></p>

  <p class="p10"><a id="ncx1214"></a><a id="a144"></a><b>34.ÇABA SARF ETMEK ÜZER</b><b>İ</b><b>NE</b></p>

  <p>Tüm yaşamım boyunca "çaba sarf etmek" düşüncesine karşı yoğun bir nefret duydum. Bu düşünceden şimdi de gençliğimde olduğu kadar nefret ediyorum. Aslında bu düşünceden neden bu kadar nefret ettiğimi bilmiyorum; yalnızca nefret ediyorum o kadar.</p>

  <p>Yaşamda "çaba sarf etmiş" olsaydım, belki de şu ana dek başarmış olduğumdan çok daha fazla şey başarabilirdim. (Kim bilir belki "bir şeye sahip bile olabilirdim".) Söylediğim gibi, ben bunu şu an bilemeyecek olsam da böyle bir şey olabilirdi. Eğer bu doğru olsaydı, korkunç bir ikilem olurdu. Bir yanda bir şeye sahip olmak (ben de dahil olmak üzere bazı insanlar bunun tersini söyleseler de) büyük bir zevk. Diğer yanda ise çaba sarf etmek korkunç bir şey. En azından bana göre öyle; eğer size göre böyle değilse, burada tartışmakta olduğum ikilemin sizinle ilgisi yok. Bu durumda sorun, insanın çaba sarf etmeden bir şeye nasıl sahip olabileceğinde. Bu ikilemden kurtulmanın iki yolu var. İnsan, "Ben çaba sarf etmeye aldırmam tembel değilim, sabırsız bir insan da değilim ve biraz çalışmaktan korkmam. Gerçekte, çabalamadan kazanmakla ilgili bu yıkıcı ve verimsiz düşünceden hiç hoşlanmam. Bence yaşamda çaba olmalı. Biraz çabalamanın ne sakıncası var? Bir şeyler elde ettiğim sürece çaba sarf etmeye hiç aldırmam" diyerek bu ikilemden kurtulabilir.</p>

  <p>Evet, bu ikilemden kurtulmanın bir yolu bu. Bu tavrı takınan bir insana yalnızca şapkamı çıkarıp bol şans dileyebilirim.</p>

  <p>Bu ikilemden kurtulmanın ikinci yolunda da insan şöyle söyleyebilir: "İyi de bir şeye sahip olmayı kim ister ki? Bir şey elde etmekle ilgili bu benmerkezci ilgiye ne gerek var? İnsan, kişisel olarak bir şeyler elde etmekle ilgili bu günahkâr düşünceler yerine Tanrı'ya ve komşularına karşı olan sorumluluklarıyla ilgilenmeli. Çok şükür ki ben bir şeyler elde etme isteğini aştım. Bu nedenle" benim için, böyle bir ikilem yok."</p>

  <p>Evet, bu tavrı takınan inana da şapkamı çıkarır ve bol şans dilerim. Fakat ben üçüncü türdeki insanla, yani hem bir şeyler elde etmek isteyen, hem de aynı şekilde güçlü bir biçimde bunu başarmak için çaba sarf etmek istemeyen türdeki insanla ilgileniyorum. Bu, umutsuz bir durum mu? Bu ikilemden kurtulmanın hiçbir yolu yok mu? Pek çök insan bu durumdaki bir insana şöyle diyecektir: "Evet durumun umutsuz. İki günaha girdiğin, hatta iki aptallık yaptığın için durumun iki kat daha umutsuz. İlk olarak bir şey elde etmeyi düşünmen sana hiç de uygun değil. Gerçekten büyük olan insanlar alçakgönüllüdürler; itibarlarını artırmak bu dünyada isteyecekleri en son şeydir.* Bu nedenle bir şeyler elde etmene engel olan tek şey bir şeyler elde etme arzun olabilir. İkinci günah da çaba sarf etmeyi reddetmen. Çaba sarf etmeden bir şey elde etmeyi nasıl umabilirsin? Yalnızca yeteneklerinin tek başına bunu başarmanı sağlayacağına gerçekten de inanıyor musun? Hayır, hayır yetenekli olup çaba harcamamak utanç verici bir kayıptır. Edison, "Dehanın yüzde l'i ilham, yüzde 99'u çalışmaktır" demez mi? Oysa sen çaba sarf etmek istemiyorsun. Yaşamda istediğin tek şey anlık zevkler. Ama daima anlık zevklerle yaşayıp aynı zamanda bir şeyler elde etmeyi bekleyemezsin. Bu nedenle ikinci günahın inatçı bir şekilde çaba sarf etmeyi reddetmen. Bu nedenle bir şeyler elde etmekten iki kat uzaklaşıyorsun. Her şeyden önce bir şeyler elde etmeyi istemen yanlış, ama eğer bir şeyler elde etmekte ısrar ediyorsan yapabileceğin tek şey bunun için çaba sarf etmek. Disiplin evladım, disiplin."</p>

  <p><i>* Yüce Tanr</i><i>ı</i><i>m, ne kadar da yanl</i><i>ı</i><i>ş</i><i>.</i></p>

  <p>Bazı insanların bunları söyleyeceğini belirtirken şaka yapmıyorum. Tabii ki verdiğim örnek biraz abartılı ve oldukça eski moda, ama temelde pek çok insan bu şekilde düşünüyor. Şimdi yeniden bir şeyler elde etmek isteyen, ama tıpkı bu kitabın yazarı gibi çaba sarf etme düşüncesinden nefret eden şu üçüncü türdeki insanın sorununa dönelim. Durum gerçekten de umutsuz mu? Tabii ki değil. Tarihe bir göz atmanız yeterli. İlgilendiğimiz konu gereğince bu kitabın yazarının en beğendiği karakterlere yani Taocu düşünürlere bir göz atalım. Bu düşünürler kesinlikle bir şeyler elde ettiler; çağlar boyunca, tam yirmi altı asırdır büyük bir arzuyla okundular. Eğer bu, bir şey elde etmek değilse, nedir? Evet, büyük bir şeyler elde ettiler. Bu şekilde, bir önceki hikâyemdeki hippiye benziyorlardı. Eylemsizlik, ün peşinde koşmanın ve bir şeyler elde etmeye çalışmanın yararsızlığı gibi şeylerle ilgili bir felsefe ortaya attılar ve bu yolla kendilerine büyük birer isim yaptılar. Onların başarılan beni, bildiğim diğer basanların tümünden daha fazla memnun ediyor. İşte tam anlamıyla Taoculuk! En önemli başarıları, felsefelerinin canlı birer örneği olmaları.</p>

  <p>Şimdi, sorulması gereken en önemli soru bu iki insanın herhangi bir çaba sarf edip sarf etmedikleri sorusu. Bu, son derece tartışmalı ve oldukça hassas bir nokta. Yanıtı gerçekten de doğru bir şekilde anlayabilmek, Tao'nun özünü kavramaktır. Temel Taocu ilkelerden bir tanesi Wu Wei, yani "<b>eylemsizlik arac</b><b>ı</b><b>l</b><b>ığı</b><b>yla eylem</b>" öğretisidir. Acaba bu felsefeyi yalnızca anlatmakla mı kaldılar, yoksa onu gerçekten de yaşadılar mı? Gerçekten de yaşamış olmalılar, aksi takdirde yazdıkları şeyleri yazamazlardı. Peki, ama Wu Wei de nedir? Ne yazık ki bildiğim hiçbir tanım ya da mantıklı açıklama bunu tam olarak anlatamaz . Bir insanın bu düşünce ile ilgili bir izlenim edinmesinin tek yolu onun kullanıldığı pek çok durumu örnek alarak incelemesi.* Eğer Wu Weinin "Eylemsizlik' aracılığıyla eylem" şeklindeki tercümesi size çok anlamsız ve çelişik göründüyse, bir diğer tercümesi olan "<b>Çabas</b><b>ı</b><b>z eylem</b>" daha anlamlı ve elimizdeki konuya daha uygun görünebilir. Öyleyse ilk olarak, "Wu Wei"nin çabasız eylem anlamına geldiği konusunda anlaşalım.</p>

  <p><i>* Akl</i><i>ı</i><i>ma Wittgenstein'in sözü geldi: "Anlam aramay</i><i>ı</i><i>n, kullan</i><i>ı</i><i>m aray</i><i>ı</i><i>n."</i></p>

  <p>Taocu bir deyiş, "<b>Tao bir</b> <b>ş</b><b>ey yapmaz, ama her</b> <b>ş</b><b>ey onun arac</b><b>ı</b><b>l</b><b>ığı</b><b>yla olur</b>" der. Anlam olarak bu deyiş, çabasız eylem düşüncesine çok uyuyor. Tabii eğer Tao gerçekten de "çabasızca" eylemde bulunan bir şeyse. Şimdi buraya kadar, Taocu bilgeler Tao ile uyum içinde olduklarına göre, aynı zamanda çabasız bir şekilde eylemde bulunmuyorlar mıydı? Yazdıkları şeyi yazmak için gerçekten de "bir çaba" sarf etmişler miydi ya da Tao'nun güçlerini kullanmamışlar mıydı? Lao Tzu bu anlamda şunları söylemiştir: Aradığında onu göremezsin, Dinlediğinde onu duyamazsın, Ama kullandığında tükenmezdir.</p>

  <p>Böylece Tao'nun tükenmez güçlerini kullanmaları onların başarıları değil midir? Taocular, sözlerinin ve düşüncelerinin yazarları ve kâşifleri olduklarını ya da sözlerinin ve düşüncelerinin kendilerinden geldiğini mi düşünüyorlardı? Kendilerini etkin birer kışkırtıcı ya da medyum olarak mı görüyorlardı? Yazarken kendilerini etken ya da edilgen mi hissediyorlardı? Yani bunları yazan gerçekten de kendileri miydi yoksa yazdıklarının, tıpkı rüzgârla birlikte amaçsızca oradan oraya sürüklenen bulutlar gibi kendine özgü bir tür yaşamları mı vardı?</p>

  <p>Kuzey Sung şairi Su Tung-po'nun kendi yazılarıyla ilgili şu harika sözlerini okuyun:</p>

  <p class="p11">&ldquo;Yazılarım tıpkı, ülkenin her yanından çağlayan tükenmez kaynak sularına benziyor. Yer seviyesinde dalgalar halinde kabarıp taşıyor, bir günde rahatça bin li akıyorlar. Tepelerle ve büyük kayalarla karşılaştıklarında bükülüp kıvrılıyor ve bunu nasıl yaptıklarını bilmesem de çevrelerindeki nesneler aracılığıyla şekil alıyorlar. Bildiğim tek şey, daima gitmeleri gereken yere gittikleri ve durmaları gereken yerde durmaları; hepsi bu. Bundan ötesini anlamıyorum bile.&rdquo;1</p>

  <p><i>1- Kojira Yoshikawa, An Introduction to Sung Poetry, çev: Burton Watson, (Harvard University Press, 1969), sf.102. .</i></p>

  <p>Bu yazı ile ilgili çarpıcı olan şey, yazarın yazdıklarının onun tarafından yönlendirilmek ya da üretilmek yerine kendiliklerinden gelmeleri ve gitmeleri. Bu, Wu Wei'nin bir diğer örneği. Su, bir yerde şöyle der: "Şiirler tıpkı suyun dökülmesi gibi akıyorlar" başka bir yerdeyse şöyle der:</p>

  <p class="p4">Yeni bir şiir, mancınıktan fırlayan bir taş gibidir;</p>

  <p class="p4">Bir kez fırlatıldı mı, bir an bile durmaz.2</p>

  <p class="p4">&nbsp;</p>

  <p>Biraz sonra aktaracağım iki şiir aslında bu bölüm için gerekli değil, ama bu şiirlerin ikisinden de hoşlanmamı bir özür olarak kullanabilirim. İlki Tao Yuan-Ming (4. Yüzyıl) tarafından yazılmış olan şiirin bir bölümü ve yirmi şiirden oluşan "Şarap İçmek" adlı serinin parçası:</p>

  <p class="p4">Bin yıldır yol kaybedildi;</p>

  <p class="p4">İnsanlar kendilerine cimrice davranıyorlar.</p>

  <p class="p4">Şarapları var ama içmeye isteksizler,</p>

  <p class="p4">Dünyasal ünden başka bir şey düşünmüyorlar.</p>

  <p class="p4">&nbsp;</p>

  <p>Su Tung-po'nun aşağıdaki şiiri de yukarıdaki şiir tarzındadır ve aynı sözcükleri kullanmaktadır. Şiir, Tao Yuan-Ming hakkındadır:</p>

  <p class="p4">Yol yitirildi ve insanlar kaybettiler kendilerini;</p>

  <p class="p4">Söylenen sözler artık gönülden değil.</p>

  <p class="p4">Yangtze'nin güneyli beyefendileri</p>

  <p class="p4">Bir sarhoşluğun ortasında halen ün peşinde koşuyor.</p>

  <p class="p4">Bir tek Yuan-Ming saf ve dürüst,</p>

  <p class="p4">Yaşamını konuşarak ve gülerek, yaşıyor.</p>

  <p class="p4">Tıpkı rüzgârın karşısında eğilip bükülen,</p>

  <p class="p4">&nbsp;Bazıları yukarıya, bazılarıysa aşağıya bakan</p>

  <p class="p4">Ama her biri de farklı olan tüm yapraklan titreyen</p>

  <p class="p4">Bir bambu gibi,</p>

  <p class="p4">Eline şarabını aldığında</p>

  <p class="p4">Şiirleri kendi kendilerini yazıveriyor.3</p>

  <p class="p4">&nbsp;</p>

  <p class="p4"><i>2-Ayn</i><i>ı</i> <i>eser, sf. 121122.</i></p>

  <p class="p4"><i>3-Ayn</i><i>ı</i> <i>yerde.</i></p>

  <p>&nbsp;</p>

  <p>Bu noktada pek çok okuyucu itiraz edip şöyle diyecektir: "Bir sanatçı eserini tabii ki çabasız bir şekilde meydana getirir, çünkü o ustalığa ulaşmıştır. Gerçek ustalık, eserin son derece çabasız görünmesindedir. İyi bir yazarın yazdıkları çabasız görünür. İyi bir hokkabaz çabasız bir şekilde hokkabazlık yapar. İyi bir şoför çabasız bir şekilde araba kullanır. Bir müzik virtüözü çabasızca çalar; eğer çabasız olmasaydı bir virtüöz olamazdı. Fakat senin tümüyle unuttuğun şey, bu düzeye ulaşmak için inanılmaz bir enerjiye, çalışmaya, disipline ve çabaya ihtiyaç duyulduğu. Ustalığı öğrenmek çaba gerektirir. Bu nedenle Çinlilerin şu Wu Wei düşüncesi son derece yanlış yönlendirici bir şey. Yalnızca ürünün üzerinde yoğunlaşıyor, ama öğrenme sürecinin tüm o acı verici adımlarını görmezden geliyor."</p>

  <p>Ben, buna inanmıyorum! Pek çok öğrenimin çaba gerektirdiğine inanıyorum, ama bana göre durum her zaman böyle değildir ve daha da önemlisi böyle olması gerekmez.</p>

  <p>Başka sözcüklerle ifade edecek olursak, Wu Wei'nin yani çabasız eylemin öğrenme sürecinin kendisine uygulanabileceğini iddia ediyorum. Evet, bu bölümün temel kuramı da zaten bu.</p>

  <p>Çinli peyzaj ressamlarını düşünün. Gerçek bir peyzaj ressamı olmak yirmi ya da otuz yılı alır. Chao Meng-fa şöyle diyor:</p>

  <p class="p11">&ldquo;Bir çocuk, sabahlan güç bela anasının memesinden ayrılıp resim yapmaya başlar ve akşam olunca başarılarıyla övünür. Böyle bir insan gerçekten de halen anasının sütünün kokusunu duyar. Bir sanatçının, boya malzemelerine alışması aşağı yukarı on yılını alır. Bir diğer on yılda, genel eğitimini tamamlar ve kendi tarzını geliştirmesi de bir on yılını daha alır. Açık zihinli bir öğrenci, aniden ünlü oluverme düşüncesiyle ilgili hatalarını durmadan düzeltmekle meşgul olur. Ödül, işinde olgunluğa ulaştığında engellenemez bir şekilde gelecektir. Bu nedenle, daha yüksek amaçlara ulaşmak için baştaki ünlenmeleri bir yana bırakın derim.&rdquo;4</p>

  <p><i>4- Lin Yutang, çeviri, The Chienese Theoiy of Art (New York, G.P. Putnam's sons), sf.206.</i></p>

  <p>Otuz yıl! Son derece büyük bir çaba gibi görünüyor, öyle değil mi? Fakat acaba gerçekten de öyle mi? Yoksa yalnızca zevkle yapılan bir iş mi? Acaba zevkle yapılan bir iş bir çaba olarak görülebilir mi? Bence son soru oldukça can alıcı Bir soru. Ne yazık ki bunu ortaya koyacak nesnel bir bilimsel yöntem bilmiyorum. Böyle bir yolun var&nbsp; olmadığını ya da gelecekte bulunamayacağını söylemek istemiyorum, yalnızca ben böyle bir nesnel yol bilmiyorum. Bu soruyu yalnızca kendi kişisel deneyimlerime dayanarak yanıtlayabilirim. Defalarca, sevdiğim bir konuyu incelerken, bu konuyu öğrenmek ne kadar yılımı alırsa alsın kendimi herhangi bir çaba sarf ediyormuş gibi hissetmediğimi gözlemledim; oysa sevmediğim bir şeyi öğrenirken (ki bunların çoğu genellikle aptal ve yararsız okul dersleri olurdu) gerçekten de son derece korkunç ve tümüyle boş yere harcanan bir çaba sarf etmek zorunda kalırdım. Ve sevdiğim bir konuyu herhangi bir bilinçli çaba harcamadan çok iyi öğrenmeme karşın, sevmediğim bir konuyu çok daha büyük bir çaba harcamama karşın iyi öğrenemem.</p>

  <p>Bir konuda ustalaşmak için acı verici bir çabanın gerekli olup olmadığı halen tartışmalı bir şey. Benim gibi, "Eğer bir konuyu gerçekten seviyorsan onu öğrenmek için çaba sarf etmene gerek yok" diyenler var. Diğerleri ise, "Hıh, söylemesi kulağa hoş geliyor, ama gerçekte yalnızca bir hüsnü kuruntu" derler. Acaba hangi taraf haklı? Ya da üçüncü bir olasılık mı var? Sanırım bu durum en iyi şekilde aşağıdaki yazıda sonuca vardırılmaktadır.5</p>

  <p><i>P'ang Yün'ün Diyalo</i><i>ğ</i><i>u</i> ve <i>Ay</i><i>ı</i> <i>İ</i><i>ş</i><i>aret Etme Kay</i><i>ı</i><i>tlar</i><i>ı</i> 'nda, P'ang Yün ve karısının bir oğulları ve bir de kızları olduğunu ve tüm ailenin kendilerini Ch'an'a* adadıklarını görüyoruz. Bir gün P'ang Yün, tapınakta dingin bir şekilde otururken şöyle der:</p>

  <p class="p4">"Ne kadar zor!</p>

  <p class="p4">Ne kadar zor!</p>

  <p class="p4">Çalışmalarım, tıpkı yüzlerce kilo keten ipini ağaçlara asarak kurutmaya benziyor"</p>

  <p>&nbsp;</p>

  <p>Fakat karısı;</p>

  <p class="p4">"Benim işim gerçekten de kolay.</p>

  <p class="p4">Pirlerin öğretilerini çiçek açan bitkilerin tepesinde buldum" der.</p>

  <p>&nbsp;</p>

  <p>Kızları bu konuşmayı duyduğunda şöyle şarkı söyler:</p>

  <p class="p4">"Benim işim ne zor ne de kolay.</p>

  <p class="p4">Karnım acıkınca yiyorum,</p>

  <p class="p4">Yorulunca dinleniyorum."</p>

  <p>&nbsp;</p>

  <p><i>5- Chang ChungYuan, Onginal Teachings of Ch 'an Buddhistn (Pantheon Book, 1969), sf.144.</i></p>

  <p><i>* Ch'an, zen Budac</i><i>ı</i><i>l</i><i>ığı</i><i>n Çince söyleni</i><i>ş</i> <i>biçimidir. (Ç.N.)</i></p>
</body>
</html>
