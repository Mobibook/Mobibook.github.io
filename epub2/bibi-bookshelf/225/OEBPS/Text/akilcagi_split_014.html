<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>akilcagi.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_12"><br class="chapter" />
  <br class="chapter" />
  X<br class="chapter" />
  &nbsp;<br class="chapter" />
  Tanrı Düşüncesi, Varlığı Üzerine Düşen Işık ve Kitab-ı Mukaddes'in Yüklediği Anlamlar</h2>

  <p class="normal">&nbsp;</p>

  <p class="normal">İnsanoğlunun Tanrı adına yüklediği tek anlam, ilk neden, tüm şeylerin nedeni olmasıdır. İlk nedenin ne olduğunu anlamanın kavranamaz ölçüde güç olması ve ona inanmamanın on kat kadar daha zor olması nedeniyle insanoğlu inanma noktasına varır. Tanımının ötesinde uzayın sonsuz olduğunu algılamak zordur; ama bir sonu olduğunu düşünebilmek daha da zordur. Zaman dediğimiz sonsuzluğu kavramak insan gücünün ötesindedir; fakat zaman olmadığında bir zaman kavramını algılamak daha da zordur.</p>

  <p class="normal">Benzer biçimde akıl yürütecek olursak, gördüğümüz her şey kendi içinde, kendi kendini oluşturmadığına dair içsel bir kanıt taşır. Her insan kendisini yaratanın kendisi olmadığının bir kanıtıdır; ne babası, ne dedesi ne de ataları kendilerini yaratmışlardır; ne ağaç, ne bitki ne de hayvanlar kendi kendilerini yaratmıştır; tüm bu kanıtlara bakarak sonsuzlukta var olan ilk nedene, doğanın bildiğimiz maddi varlıktan tümüyle farklı olduğuna ve tüm varlıkları yaratan bir güce inanma kaçınılmaz olmaktadır; insanlar bu ilk nedene Tanrı demektedir.</p>

  <p class="normal">İnsan, Tanrı'yı akıl yürütme yoluyla keşfedebilir. Bu aklı ortadan kaldırdığınızda herhangi bir şeyi anlama yetisini kaybeder; bu durumda Kitab-ı Mukaddes adlı kitabı, bir insan ya da bir ata okumak aynı biçimde tutarlıdır. Öyleyse insanlar aklı reddetmeye nasıl bahane bulurlar?</p>

  <p class="normal">Kitab-ı Mukaddes'de bizi Tanrı düşüncesine götüren bölümler Eyüp'te ve 19. Mezmur'da yer almaktadır; başkasını hatırlamıyorum; Bu bölümler gerçek Tanrı derlemeleridir; çünkü tanrısallığı onun çalışmalarında tanımlamaktadırlar. Yaratılışı Tanrı Kelamı olarak kabul etmektedirler; başka bir kitaba atıfta bulunmazlar; tüm çıkarımları o kitaptandır.</p>

  <p class="normal">İngilizceye Addison tarafından yorumlanmış 19. Mezmur'u buraya alıyorum. Düzyazı mıydı hatırlamıyorum, şu anda da bakabilecek durumda değilim:</p>

  <p class="indentmetin">&nbsp;</p>

  <p class="indentmetin">Yukarıda engin semalar,</p>

  <p class="indentmetin">Yedi katı mavi gökyüzü,</p>

  <p class="indentmetin">Simlere batmış gökler, o parıltılı çatı,</p>

  <p class="indentmetin">Bunlar hakikati ilan ediyor.</p>

  <p class="indentmetin">Usanmak bilmez güneş her gün,</p>

  <p class="indentmetin">Yaradan'ın kudretini gösteriyor,</p>

  <p class="indentmetin">Ve vuruyor her yere mührünü,</p>

  <p class="indentmetin">Kadir-i mutlak bir elin eserleri.</p>

  <p class="indentmetin">Yakında çökecek akşamın karanlığı,</p>

  <p class="indentmetin">Ay sürdürecek bu harika hikâyeyi,</p>

  <p class="indentmetin">Ve geceleyin dünyayı dinleyerek</p>

  <p class="indentmetin">Onun doğuş hikâyesini yineleyecek;</p>

  <p class="indentmetin">Tüm yıldızlar onun ateşiyle dönerken,</p>

  <p class="indentmetin">Ve sırası geldiğinde tüm gezegenler,</p>

  <p class="indentmetin">Müjdeler geldikçe hâkim kılınsın,</p>

  <p class="indentmetin">Yayılsın hakikat bir kutuptan diğerine.</p>

  <p class="indentmetin">Her şey vakarla korusa da sükûnetini,</p>

  <p class="indentmetin">Katetsin bu karanlık arz küresini,</p>

  <p class="indentmetin">Bulunmasa da ne tek bir ses ne bir seda,</p>

  <p class="indentmetin">Işıltılı gezegenlerin ortasında,</p>

  <p class="indentmetin">Şenlendirirken aklın kulağını hepsi,</p>

  <p class="indentmetin">Ve muazzam bir avaze salarken,</p>

  <p class="indentmetin">Işıldadıkça her dem terennüm ederler</p>

  <p class="indentmetin">İLAHİDİR BİZİ YARATAN O EL.</p>

  <p class="indentmetin">&nbsp;</p>

  <p class="normal">İnsan, bu şeyleri yapan gücün ya da elin ilahi olduğunu ya da her şeye gücü yettiğini bilmekten daha fazla ne ister? Bırakalım, aklını kullansa bile karşı çıkamayacağı bu güce inansın ve ahlaki yaşamının kurallarını da buna göre belirlesin.</p>

  <p class="normal">Eyüp'te yer alan sözlerin tümü bu Mezmur'dakilerle aynı çizgidedir; bunlar bilinen gerçeklerden bilinmeyenleri çıkarmak olarak tanımlanabilir.</p>

  <p class="normal">Bu kitaba alıntılamak için Eyüp'te yer alan pasajları tam olarak hatırlamıyorum; ama biri var ki tam benim değindiğim konuya denk düşmektedir. "Arayarak Tanrı'yı bulabilir misin: Tanrı mükemmelliğine ulaşabilir misin?"</p>

  <p class="normal">Kitab-ı Mukaddes'im olmadığından baskı makinelerinin bu pasajı nasıl bastıklarını merak ediyorum; bu pasaj iki farklı cevap isteyen iki farklı soru sormaktadır.</p>

  <p class="normal">Birincisi, "Arayarak Tanrı'yı bulabilir misin?" Evet. Çünkü ilkin beni ben yaratmadım ama varım; doğada diğer şeyleri ararken bunların da kendilerini yaratmadığını keşfettim; başka milyonlarca şey var; bu araştırma sonucunda olumlu bir çıkarsamayla tüm şeylerin üzerinde bir güç olduğunu ve bu gücün de Tanrı olduğunu biliyorum.</p>

  <p class="normal">İkincisi, "Tanrı mükemmelliğine ulaşabilir misin?" Hayır. Sadece yaratılış sırasında onun sergilediği güç ve bilgeliğin benim tarafımdan anlaşılamaz olmasından da değil; aynı zamanda, bana uzaktan görünen milyonlarca öteki dünyanın yaratılması ve varlıklarını sürdürmesi, büyük bir ihtimalle bu sonsuz güç ve bilgeliğin küçük bir bölümünün sergilenmesi nedeniyledir.</p>

  <p class="normal">Her iki sorunun da insanların aklına hitap ettiği açıktır; ilk soruya olumlu yanıt verilirse ikinci soru geçerlilik kazanır. Eğer birinci soruya olumsuz yanıt verilirse bu takdirde ikinci soru gereksiz, hatta saçma olurdu. İki sorunun amaçları farklıdır. Birincisi Tanrı'nın varlığına ikincisi özelliklerine değinir. Akıl birini keşfeder, ama diğerinin tümünü keşfetmede son derece yetersiz kalır.</p>

  <p class="normal">Havarilerin Tanrı hakkında düşüncelerini yansıttıkları herhangi bir metin hatırlamıyorum. Bu konuda yazılanlar tartışmalıdır; değindikleri, bir kişinin haça çakılı olarak acı içinde ölmesi gibi bir konunun kasveti, yaratılışın açık havasında nefes alan insana göre, hücresindeki dâhi bir rahibin kasvetine daha uygundur. Tanrı'nın yaptıklarına ve dolayısıyla onun gücü ve bilgeliğine İsa tarafından değinen tek pasaj, gereksiz kaygıya bir çare olarak ileri sürülmüştür. "Topraktaki kır zambaklarına bakın, ne çalışırlar ne de iplik eğirirler." Ancak bu söylem Eyüp ve 19. Mezmur'da yer alanlara göre çok daha alçak düzeydedir; ama düşünce olarak aynıdır, insan alçakgönüllüğüne eşdeğer hayali bir alçakgönüllülük taşımaktadır.</p>
</body>
</html>
