<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" title="4 Lowell Akademisi" xml:lang="en-US"><span class="FontStyle79"><span style="font-size:18.666668px" xml:lang="tr-TR">4</span></span></h2>

  <p dir="ltr" style="text-align: center;" xml:lang="en-US"><span class="FontStyle73"><span style="font-weight:bold;font-size:18.666668px" xml:lang="tr-TR" xmlns:xml="http://www.w3.org/XML/1998/namespace">Lowell Akademisi</span></span></p>

  <p class="Style28" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">Sevgili Anneciğim ve Babacığım,</span></span></p>

  <p class="Style29" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">Sizi arayamamamın nedeni şu: çarşamba akşamı gelemedik, ancak perşembe sabahı içeri girebildik. Perşembe aramaya kalktığımda santral memuru Deimos'un Güney Kolonisi'nden battığını söyledi. Sizi tekrar Deimos kanalıyla aramam için üç gün gerekiyordu, mektup daha çabuk olacaktı ve ödemeli aramaya göre dört buçuk kredi cebimize kalacaktı. Şimdi size bu mektubu hemen yollayamayacağımın farkına vardım, belki de telefon etseydim daha çabuk ulaşabilirdim size. Okulda bizi ne kadar meşgul ettiklerini ve insanın günde kaç taleple karşılaştığını size anlatmam zor. Her neyse büyük ihtimalle Frank'in annesinden buraya sağ salim ulaştığımızı duydunuz ve gördüğünüz gibi hâlâ telefon etmeyip sizi dört-buçuk krediden kurtardım.</span></span></p>

  <p class="Style29" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">Şu anda Phyllis'in tasarruf ettiğim dört buçuk krediyi kendime havale ettireceğimi söylediğini duyabiliyorum fakat öyle bir şey yapmıyorum çünkü öyle bir şey yapmazdım ve gitmeden bana verdiğiniz parayla, doğum günü paramın bir kısmı hâlâ duruyor; dikkatli idare edersem, buradaki her şey bizim oradan pahalı olmasına rağmen, siz Göç'le buraya gelene kadar daha fazlasına ihtiyacım olmayacak. Frank turist alışverişinden dolayı fiyatların kazık olduğunu söylüyor ama etrafta hiç turist yok ve önümüzdeki hafta</span></span> <span class="FontStyle84"><span style="font-weight:normal;font-size:16.0px" xml:lang="tr-TR">Albert Einstein</span></span> <span class="FontStyle83"><span style="font-weight:normal;font-size:16.0px" xml:lang="tr-TR">gelene kadar da olmayacak. Her neyse, farkı aramızda bölüşsek de iki çeyrek kredi kârınız olacak.</span></span></p>

  <p class="Style29" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">Çarşamba akşamı buraya gelemememizin nedeni sürücünün buzun dayanıksız olduğuna karar vermesiydi, böylece Cynia Istasyonu'nda kaldık. Frank ve ben güneş batana kadar etrafta dolaşıp vakit öldürdük.</span></span></p>

  <p class="Style29" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">Frank ve benim aynı odayı paylaşmamıza izin verildi, şık bir odamız var. Bir kişilikmiş ve tek çalışma masası var, ama çoğunlukla aynı konuları aldığımızdan projektörü çoğunlukla beraber kullanabileceğiz. Bu mektubu çalışma masamın kayıt cihazına okuyorum çünkü Frank bu akşam mutfağa yardıma gitti ve bütün çalışmam gereken birazcık tarih, onu da geldiğinde Frank'le çalışmak için bekletiyorum. Profesör Steuben daha fazla oda olmadan buraya öğrenci göndermeye devam ederlerse ne yapacaklarını bilmediğini söylüyor. Belki onları kancalara asarız diyor ama kesinlikle şaka ediyor. Sürekli şaka yapıyor ve herkes ondan hoşlanıyor,</span></span> <span class="FontStyle84"><span style="font-weight:normal;font-size:16.0px" xml:lang="tr-TR">Albert Einstein'la</span></span> <span class="FontStyle83"><span style="font-weight:normal;font-size:16.0px" xml:lang="tr-TR">gittiğinde ve yeni müdür işe başladığında herkes üzülecek.</span></span></p>

  <p class="Style29" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">Şimdilik bu kadar çünkü Frank döndü ve yarın için çalışmamız lazım, sistem tarihi üzerine sınavımız var.</span></span></p>

  <p class="Style28" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">Sizi seven oğlunuz,</span></span></p>

  <p class="Style28" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">James Madison Marlowe, Jr.</span></span></p>

  <p class="Style28" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"></p>

  <p class="Style29" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">Not: Frank şimdi kendisinin da ailesine yazamadığını söyledi. Annesine telefon edip iyi olduğunu ve gelirken unuttuğu kamerasını lütfen hemen yollamasını acaba söyleyebilir misiniz diyor.</span></span></p>

  <p class="Style29" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">Notun Notu: Willis sevgilerini yolluyor. Ona şimdi sordum.</span></span></p>

  <p class="Style29" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle83"><span style="font-weight:normal;font-size:16.0px" xml:lang="tr-TR">Notun Notunun Notu: Phyllis'e söyleyin burada kızlar saçlarını çizgi çizgi boyuyorlar. Bence çok salak görünüyor.</span></span></p>

  <p class="Style25" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle85"><span style="font-weight:normal;font-size:16.0px" xml:lang="tr-TR">JIM</span></span></p>

  <p class="Style25" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Eğer Profesör Otto Steuben emekli olmasaydı, Jim'in Lowell Akademisi'ndeki hayatı farklı olacaktı. Fakat profesör emekli olup, tamamen hak ettiği bir istirahate kavuşmak için San Fernando Vadisi'ne geri döndü. Bütün okul onu uğurlamaya Marsport'a gitti. Etrafındaki herkesin elini sıkıp biraz da ağladıktan sonra onları, Dünya'dan yeni gelip idareyi devralan Marquis Howe'un himayesine emanet etti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim ve Frank uzay limanından döndüklerinde ilk gelenlerin ilan tahtası etrafında toplandığını gördüler. Kalabalığa yaklaşıp ilgiyi çeken maddeyi okudular.</span></span></p>

  <p class="Style20" dir="ltr" style="margin-left:0;margin-right:0;text-indent:30.274017px" xml:lang="en-US"></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:center" xml:lang="en-US"><span class="FontStyle83"><span style="font-size:16.0px" xml:lang="tr-TR">ÖZEL UYARI</span></span></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:center" xml:lang="en-US"></p>

  <p class="Style27" dir="ltr" style="margin-left:30.274017px;margin-right:30.274017px;text-indent:0;text-align:justify" xml:lang="en-US"><span class="FontStyle83"><span style="font-size:16.0px" xml:lang="tr-TR">Bütün öğrencilerin üst-başlarını ve odalarını her zaman temiz ve muntazam tutmaları gerekmektedir. Sınıf başkanlarının bu konuları denetlemesi tatmin edici görülmemiştir. Bundan böyle resmi denetim Okul Müdürü tarafından her hafta yapılacaktır. Bu denetimlerin ilki 7 Ceres cumartesi günü saat onda olacaktır.</span></span></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:right" xml:lang="en-US"><span class="FontStyle83"><span style="font-size:16.0px" xml:lang="tr-TR">İmza</span></span></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:right" xml:lang="en-US"><span class="FontStyle83"><span style="font-size:16.0px" xml:lang="tr-TR">M. Howe Okul Müdürü</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px" xml:lang="en-US"></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hay Allah kahretsin!" diye patladı Frank. "Bu konuda ne düşünüyorsun, Jim?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim kara kara baktı. "Sanırım bugün Ceres'in altısı."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Evet de fikrin ne? Burasının ıslahhane olduğunu sanıyor galiba.'' Frank tam şu ana kadar koridorların sorumlusu olan büyük bir öğrenciye döndü. "Anderson, bu konuda ne düşünüyorsun?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Gerçekten bilmiyorum. Şu ana kadarki tarzımızın doğru olduğunu sanıyordum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne yapacaksın peki?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ben mi?" Genç adam cevap vermeden bir müddet düşündü. "Diplomama sadece bir dönem var, sonra burada olmayacağım. Herhalde dişimi sıkarım, ağzımı tutup dayanmaya çalışırım."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Öyle mi? Senin için söylemesi kolay ama benim önümde tam on iki dönemim var. Neyim ben? Cani mi?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"O senin problemin arkadaşım," diyen büyük öğrenci gitti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Kalabalıktaki öğrencilerden biri uyarıdan dolayı rahatsız olmamış gibiydi. Herbert Beecher, Şirket'in Yerleşim Genel Temsilcisi'nin oğluydu, ikisi de Mars'a ve okula yeni gelmişlerdi. Diğer çocuklardan biri sırıtışının farkına vardı. "Hey turist, ne bakıyorsun öyle ukala ukala?" diye sordu. "Bunu daha önceden biliyor muydun?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tabii ki biliyordum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Eminim bunu sen düşünmüşsündür."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır, fakat benim ihtiyar uzun zamandır çok başı boş kaldığınızı söylüyor. Benim ihtiyar Stoobie'nin bu okulda disiplin uygulayamayacak kadar yumuşak olduğunu söylüyor. ' Benim ihtiyar diyor ki..."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hiç kimse senin ihtiyarın ne dediğini takmıyor. Defol!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Benim ihtiyarla ilgili öyle konuşmasan senin için daha iyi olur. Ben.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sana defol dedim!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Genç Beecher hasmına göz attı —kızıl saçlı delikanlının ismi Kelly'ydi- ve söylediğinde ciddi olduğuna karar verdi. Ortalıktan kayboldu. •</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sırıtır tabii," dedi Kelly acı acı; "babasının yanında yaşıyor. Bu sadece okulda yaşamak zorunda olanlar için bir sorun. Bu sınıf farkı gözetmektir; başka bir şey değil." Çocukların üçte biri gündüz öğrencisiydi; bunların çoğunluğu Syrtis Minor'da yerleşmiş Şirket çalışanlarının çocuklarıydı, özellikle de atmosfer projesinde çalışanların. Bunların çoğunluğu Bolivyalı ve Tibetliler'di; ek olarak birkaç da Eskimo vardı. Kelly onlardan birine döndü. "Buna ne diyorsun Chen? Buna tahammül edecek miyiz?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Geniş Asyalı suratta hiçbir ifade belirmedi. "Heyecanlanmaya değecek bir şey değil," deyip gitmeye yeltendi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Öyle mi? Yani hakların için mücadele etmeyecek misin?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Böyle şeyler geçer."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim ve Frank odalarına döndüler ama tartışmaya devam ettiler. "Frank," dedi Jim, "bunun arkasında ne var? Aynı işi kız okulunda da çeviriyorlar mı dersin?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Dolores Montez'i arar öğrenirim."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hım... zahmet etme. Önemli olacağını sanmam. Soru şu: Biz ne yapacağız?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne yapabiliriz ki?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bilmiyorum. Keşke babama sorabilseydim. O her zaman haklarım için mücadele etmemi söylerdi — fakat belki de bu olanların normal olduğunu söylerdi. Bilmiyorum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bak," diye önerdi Frank, "niye babalarımıza sormuyoruz?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Yani bu akşam onları arayalım mı? Bu akşam bağlantı var."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır, onları aramayalım, çok pahalıya patlar. Bizimkilerin Göç'le buraya gelmelerine kadar bekleyelim; zaten pek fazla zaman yok. Eğer bir yaygara koparacaksak bizimkiler bizi desteklemek için burada olmalı yoksa bir halt edemeyiz. Beklerken dişimizi sıkıp bize ne denirse yapmalıyız. Pek bir şey olacağını zannetmiyorum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Şimdi, anlamlı konuşuyorsun." Jim ayağa kalktı. "Sanırım önce bu çöplüğü temizlemeye çalışmalıyız."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tamam. Söylesene, Jim, şimdi aklıma bir şey geldi. Şirket'in başkanının ismi Howe değil mi?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"John W. Howe," diye onayladı Jim. "Ona ne olmuş?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"İyi de, müdürün ismi de Howe."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hımm." Jim kafasını salladı. "Bu bir anlama gelmez. Howe çok rastlanan bir isim."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"İddiaya girerim bunun bir anlamı var. Dok MacRae sıkı şirketlerde iş bulmak için birisinin kuzeni olmanız gerekir derdi. Dok bir şirketin teşkilatı aynı büyük mutlu bir aile gibidir ve 'kâr ar amacı gütmeyen şirket' kavramı da tarihte icat edilmiş en büyük şakadır derdi."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hımm... Bilemeyeceğim. Bu ıvır zıvırı nereye koyacağız?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Ertesi sabah kahvaltıda "Denetleme için Odaların Resmi Düzenlenmesi" diye tanımlanan kâğıtlar dağıtıldı; çocuklar akşam yaptıkları işi bir daha yaptılar. Okul Müdürünün talimatı, iki çocuğun bir kişilik odada kalacağı olasılığı düşünülmemiş olduğu için iflas etti, bir kişilik odanın iki kişinin yaşaması için tekrar düzeltilmesi kolay değildi ve çocuklar saat onda hazır olamadılar. Neyse ki Okul Müdürü ancak iki saat sonra onların odasına varmıştı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Müdür kafasını içeri uzattı, tam gitmek üzereydi ki fikir değiştirip içeri girdi. Elbise dolabının yanındaki kancalarda asılı dışarı kostümlerini işaret etti. "Niçin maskelerinizden bu vahşi süsleri silmediniz?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Çocuklar şaşırmış görününce Howe devam etti. "Bu sabah ilan tahtasına bakmadınız mı?"</span></span></p>

  <p class="Style21" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Şey, hayır efendim."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bakın o zaman. İlan tahtasında bildirilen her şeyden sorumlusunuz." Kapıya doğru bağırdı. "Emir Eri!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Büyük öğrencilerden biri kapının girişinde belirdi. "Evet, efendim."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Teftiş gereklerini yapmadıklarından bu ikisinin hafta sonu izinleri ertelendi. Her birine beşer ihtar." Howe etrafa bakındı. "Bu oda inanılmaz derecede dağınık ve düzensiz. Niçin emredilen çizelgeyi takip etmediniz?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sorunun adaletsizliğinin açıklığından Jim'in dili dolandı ve kekelemeye başladı. Sonunda, "Burası tek kişilik bir oda, biz de elimizden geleni yaptık," diyebildi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Mazeret bulmayın. Eğer eşyalarınızı düzgünce yerleştirecek yeriniz yoksa, fazla eşyalarınızdan kurtulun." Gözü ilk defa her şeyden uzak, bir kenara çekilmiş ve kendini dış şamataya kapamış Willis'e takıldı. "Spor malzemeleri ya dolapların üzerine yerleştirilmeli ya da spor salonunda bırakılmalı. Köşelere fırlatılmamalı."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim tam cevap verecekken Frank'ten topuğuna bir tekme yedi. Howe kapıya doğru giderken nutkuna devam ediyordu. "Gördüğüm kadarıyla siz gençler medeniyetten çok uzaklaştırılmışsınız; kaliteli bir toplumun avantajlarına sahip değilsiniz; fakat bunu düzeltmek için elimden geleni yapacağım. Karar verdim, her şeyden önce, bu okuldakileri medenileşmiş genç centilmenlere çevireceğim." Kapıda durup ekledi. "Maskelerinizi temizlediğinizde odama gelip rapor verin."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Howe menzil dışına çıktığında Jim sordu. "Beni niçin tekmeledin?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Seni geri zekâlı, o Willis'i top zannetti."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Biliyorum, ben de ona doğrusunu söyleyecektim."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank aşağılayan bir ifadeyle, "Ne zaman çeneni tutacağını bilmiyor musun? Willis'le beraber olmak istiyorsun, değil mi? Howe yeni kurallar uydurup onu yasaklayabilir."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır, öyle bir şey yapamaz!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tabii ki yapar. Dostumuz Stoobie Howe'un bütün hünerlerini ortaya koymasını engelliyormuş meğerse. Söyle bakalım, 'ihtar' demekle ne kastetti?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bilmiyorum, ama kulağa pek hoş gelmiyor." Jim respiratör maskesini alıp, kaplan çizgilerine baktı. "Biliyor musun Frank, ben hiç de 'medenileşmiş genç centilmen' olmak istemediğimi düşünüyorum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ben de!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Maskelerini temizlemeden önce daha fazla belaya bulaşmamak için ilan tahtasına bir göz atmaya karar verdiler. Teneffüs salonuna inip tahtaya baktılar. Tahtada şu yazı iğneliydi-</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px" xml:lang="en-US"></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:center" xml:lang="en-US"><span class="FontStyle83"><span style="font-size:16.0px" xml:lang="tr-TR">ÖĞRENCİLERE UYARI</span></span></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:center" xml:lang="en-US"></p>

  <p class="Style15" dir="ltr" style="margin-left:30.274017px;margin-right:30.274017px;text-indent:0;text-align:justify" xml:lang="en-US"><span class="FontStyle65"><span style="font-size:16.0px" xml:lang="tr-TR">1.</span></span> <span class="FontStyle83"><span style="font-size:16.0px" xml:lang="tr-TR">Respiratör maskelerinin, kimlik çizgi ve şekilleri diye bilinen boyama çalışmaları durdurulacaktır. Maskeler sade olacaktır ve her öğrenci, dışarı elbiselerinin göğüs ve omzu arasına iki buçuk santimlik harflerle ismini yazacaktır.</span></span></p>

  <p class="Style15" dir="ltr" style="margin-left:30.274017px;margin-right:30.274017px;text-indent:0;text-align:justify" xml:lang="en-US"><span class="FontStyle65"><span style="font-size:16.0px" xml:lang="tr-TR">2.</span></span> <span class="FontStyle83"><span style="font-size:16.0px" xml:lang="tr-TR">Öğrencilerin odaları dışında, her yerde ve her zaman gömlek ve ayakkabı ya da terlik giymesi gerekmektedir.</span></span></p>

  <p class="Style15" dir="ltr" style="margin-left:30.274017px;margin-right:30.274017px;text-indent:0;text-align:justify" xml:lang="en-US"><span class="FontStyle83"><span style="font-size:16.0px" xml:lang="tr-TR">3.</span> <span style="font-size:16.0px" xml:lang="tr-TR">Hayvan beslemeye izin verilmeyecektir. Bazı durumlarda, bilimsel örnek olarak incelenecek olanlar gibi, hayvanların biyoloji laboratuvarında bakılıp beslenmesi sağlanabilir.</span></span></p>

  <p class="Style15" dir="ltr" style="margin-left:30.274017px;margin-right:30.274017px;text-indent:0;text-align:justify" xml:lang="en-US"><span class="FontStyle83"><span style="font-size:16.0px" xml:lang="tr-TR">4.</span> <span style="font-size:16.0px" xml:lang="tr-TR">Yatakhanelerde yiyecek saklanmamalıdır. Ailelerinden yemek paketi alan öğrenciler onları iaşe ve levazım sorumlusuna teslim edecekler, makul miktarlar yemeklerden hemen sonra, cumartesi sabah kahvaltıları hariç, geri alınabilecektir. Doğum günü ve benzeri durumlardaki eğlence saatlerinde "kurabiye partileri" için özel izin alınabilir.</span></span></p>

  <p class="Style15" dir="ltr" style="margin-left:30.274017px;margin-right:30.274017px;text-indent:0;text-align:justify" xml:lang="en-US"><span class="FontStyle83"><span style="font-size:16.0px" xml:lang="tr-TR">5.</span> <span style="font-size:16.0px" xml:lang="tr-TR">Disiplin nedenlerinden dolayı hafta sonu izinleri kaldırılan öğrenciler, kitap okuyabilir, ders çalışabilir, mektup yazabilir, enstrüman çalabilir ya da müzik dinleyebilirler. Kâğıt oynamalarına, başka öğrencilerin odalarını ziyarete ya da herhangi bir nedenle okul alanını terk etmeye izin yoktur.</span></span></p>

  <p class="Style15" dir="ltr" style="margin-left:30.274017px;margin-right:30.274017px;text-indent:0;text-align:justify" xml:lang="en-US"><span class="FontStyle83"><span style="font-size:16.0px" xml:lang="tr-TR">6.</span> <span style="font-size:16.0px" xml:lang="tr-TR">Ailelerini telefonla aramak isteyen öğrenciler yoklama formunda yazılı bir istek onaylatacaklar ve ana ofisteki haberleşme kulübesinin anahtarını alacaklardır.</span></span></p>

  <p class="Style15" dir="ltr" style="margin-left:30.274017px;margin-right:30.274017px;text-indent:0;text-align:justify" xml:lang="en-US"><span class="FontStyle83"><span style="font-size:16.0px" xml:lang="tr-TR">7.</span> <span style="font-size:16.0px" xml:lang="tr-TR">Öğrenci meclisi dağıtılmıştır. Öğrenci yönetimi, sadece öğrenciler bunu hak ettiğinde yeniden başlayacaktır.</span></span></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:right" xml:lang="en-US"><span class="FontStyle83"><span style="font-size:16.0px" xml:lang="tr-TR">İmza</span></span></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:right" xml:lang="en-US"><span class="FontStyle83"><span style="font-size:16.0px" xml:lang="tr-TR">M. Howe, Okul Müdürü</span></span></p>

  <p class="Style20" dir="ltr" style="margin-left:0;margin-right:0;text-indent:30.274017px" xml:lang="en-US"></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim ıslık çaldı. Frank, "Şunu bakar mısın Jim?" dedi. "Öğrenci Meclisini dağıtıyor - olacak şey mi bu! Kaşınmak için izin almamız gerekecek galiba? Bizi ne zannediyor ki?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bilmiyorum Frank, bir gömleğim bile yok."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tamam, sen alana kadar sana bir sweat-shirt ödünç verebilirim. Fakat üçüncü paragrafa bir göz at - acele etmen gerekiyor."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ha? Niçin?" Jim tekrar okudu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"En iyisi biyoloji hocasına yağ yapman, ancak bu yolla Willis için bir şeyler ayarlayabilirsin."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne?" Jim hayvanları ilgilendiren maddeyle Willis arasındaki bağlantıyı kuramamıştı; Willis'i hayvan olarak düşünmemişti. "Hayır, bunu yapamam Frank. Acayip mutsuz olur."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"O zaman en iyisi eve yollayıp, sizinkilerin ona bakması." Jim inatla baktı. "Bunu yapmak istemiyorum. İstemiyorum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"O zaman ne yapacaksın?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bilmiyorum." Bunun üzerine düşündü. "Hiçbir şey yapmayacağım. Sadece onu saklayacağım. Howe ona sahip olduğumu bile bilmeyecek."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"İyi... böylece kurtarabilirsin, ta ki birisi ispiyonlayana kadar."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hiç kimsenin böyle bir şey yapacağını zannetmiyorum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Odalarına geri gidip maskelerindeki süsleri çıkarmaya çalıştılar. Başarılı olamadılar, plastiğin içine işlemişti. Sadece boyalan etrafa yaymayı başardılar. O anda Smythe isimli bir öğrenci kafasını kapıdan içeri soktu. "Sizin için maskelerinizi temizleyeyim mi?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ha? Mümkün değil, boyalar içine işlemiş."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bunu keşfeden yalnız sen değilsin. Fakat kalbimin iyiliği ve topluma hizmet aşkımdan dolayı maskelerinizi gerçek rengine uyacak şekilde boyayacağım - her maske için bir çeyrek krediye."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bunda bir üçkâğıt olduğunu biliyordum," diye cevapladı Jim.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"İstiyor musunuz, istemiyor musunuz? Acele edin insanlar bekliyor."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Smitty, sen büyükannenin cenazesine bile bilet satarsın." Jim bir çeyrek kredi hazırladı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"İyi fikir. Biletleri kaç paradan satabilirim dersin?" Diğer bir çocuk bir fırçayla bir kutu boya çıkardı ve hızla maskenin gerçek zeytinsarısı rengine uyacak bir boyayla Jim'in azametli dizaynını boyadı, "İşte! Birkaç dakika içinde kuruyacak. Sen ne diyorsun, Sutton?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank de, "Tamam, kan emici," diyerek razı oldu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Kurtarıcınızla böyle mi konuşmanız gerekiyor? Kızlar tarafında önemli bir randevum var ve ben burada kıymetli cumartesimi size yardım ederek harcıyorum." Smitty aynı hızla Frank'in maskesini de boyadı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Zamanımı harcayıp randevum için para topluyorum, demek istedin," diye düzeltti Jim. "Smitty yeni müdürün çıkardığı bu hileli kurallar hakkında ne düşünüyorsun? Teslim mi olacağız, yoksa acı acı bağıracak mıyız?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Acı acı bağırmak mı? Niçin?" Smitty malzemelerini topladı. "Her birinde yeni bir iş fırsatı var, eğer görebilecek aklınız varsa. Şüpheniz varsa, gelin Smythe'ı görün — her saat özel servis." Kapıda durakladı. "Büyükannemin cenaze biletleri hakkında konuşmayın; eğer öğrenirse o da pay ister. Ninemin gözü para konusunda çok açıktır."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Smythe gittikten sonra Jim "Frank," dedi, "bu herifte hoşlanmadığım bir şey var."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank omuz silkti. "Bizim işimize yaradı ama. Hadi kontrole gidip ceza listesinden silinelim."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Doğru. Bu adam bana Dok'un bir zamanlar söylediği bir şeyi hatırlattı. 'Yazılan her yeni kanun rüşvete yeni bir yol açar.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Şart değil. Hadi yürü."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Okul müdürünün ofisinin önünde uzun bir kuyruk buldular. Sonunda onluk bir grup olarak içeri alındılar. Howe maskelerine kısaca göz atıp konferansa başladı. "Umarım bu size sadece temizlikte değil göz açıklığında da bir ders olmuştur genç centilmenler, ilan tahtasında bildirilenleri okumuş olsaydınız, her biriniz denetime hazır olurdunuz. Buradan almanız gereken ders, maskelerinize çizdiğiniz çocukça ve vahşi şekiller meselesini aşıyor; hoş, zaten çok da çirkindiler."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Durup dikkatle dinlediklerinden emin oldu. "Kolonistlerin tavırlarının kaba ve adi olması gerekir diye bir şart yok ve ben bu kuruluşun başı olarak, aile geçmişinizden gelen hataların, her ne olursa olsunlar, onarıldıklarını görmeye kararlıyım. Eğitimin ilk, belki de tek amacı karakterin geliştirilmesidir - ve karakter sadece disiplinle geliştirilebilir. Kendimi övmek gibi olmasın ama bu görevi almak için mükemmel hazırlandım; buraya gelmeden önce Kayalık Dağlar Askeri Akademisi'nde on iki yıl müdürlük deneyimim var; mükemmel bir okuldur; oradan erkek yetişir."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Ya nefes almak ya da cümlelerinin iyice anlaşılabilmesi için tekrar durakladı. Jim yiyeceği azarı umursamamaya kendini hazırlayarak gelmişti ama okul müdürünün kibirli tavrı ve en önemlisi koloni ailelerini aşağı bir tabaka gibi göstermesi yavaş yavaş hiddetini artırdı. "Bay Howe?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne? Evet? Ne var?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Burası Kayalık Dağlar değil; burası Mars. Ve burası bir askeri akademi de değil."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Kısa bir an, Bay Howe, şaşkınlık ve kızgınlıkla şiddete başvuracakmış ya da felç olacakmış gibi göründü. Bir müddet sonra kendine hâkim oldu ve kenetlenmiş dişlerinin arasından "Senin ismin ne?" dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Marlowe, efendim. James Marlowe."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Eğer burası askeri bir akademi olsaydı senin için çok, çok daha iyi bir şey olacaktı Marlowe." Diğerlerine döndü. "Herkes gidebilir. Hafta sonu izinleri serbest. Marlowe, sen burada kal!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Diğerleri gidince Howe "Marlowe, dünyada hiçbir şey ukala bir çocuktan, haddini bilmeyen bir nankör sonradan görmeden daha rahatsız edici olamaz. Şirketin merhametiyle iyi bir eğitimin keyfini çıkarıyorsun. Şirket tarafından senin iyiliğin için ve eğitimini denetlemek için atanan kişilere ucuz espriler yapmak sana yakışmaz. Anladın mı?" dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim hiçbir şey söylemedi. Howe şiddetle "Hadi! Konuş oğlum — hatanı kabul et ve erkek gibi özür dile!" dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim hâlâ bir şey söylemiyordu. Howe masasının üzerinde parmaklarıyla tempo tutmaya başladı, sonunda da "Pekiyi, odana git ve tekrar düşün," dedi. "Düşünmek için bir hafta sonun var."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim odaya döndüğünde Frank ona bakıp takdir edercesine kafasını salladı. "Oğlum, ah oğlum!" dedi, "çeneni tutamadın değil mi?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"İyi de, birisinin bunu söylemesi gerekiyordu."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tabii ki gerekiyordu. Ama şimdi planlarına ne olacak? Boğazını mı keseceksin yoksa sadece manastıra mı kapanacaksın? İhtiyar Howie şu andan itibaren her an peşinde olacak. Bu durumda, senin oda arkadaşın olmak da pek emniyetli olmayacak."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Allah kahretsin, Frank, eğer öyle hissediyorsan, istediğin zaman kendine yeni bir oda arkadaşı bulabilirsin!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sakin ol, sakin ol! Seni terk edecek değilim. Sonuna kadar seninle beraberim. Atın ölümü arpadan olsun. Ona haddini bildirdiğine memnunum. Ben kendimde aynı şeyi yapabilecek cesareti bulamadım."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim kendini yatağa fırlattı. "Buraya dayanabileceğimi sanmıyorum. Durup dururken itilip kakılmaya alışık değilim. Şimdi daha beter olacak. Ne yapabilirim?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne bileyim?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Burası ihtiyar Stoobie varken iyi bir yerdi. Hoşlanacağımı sanmıştım, her şey iyiydi."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Stoobie iyiydi. Fakat ne yapabilirsin ki Jim? Susup, kabullenip unutmasını ummak dışında?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bak bu işten hoşlanan hiç kimse yok. Belki hep beraber karşı koyarsak onu durdurabiliriz."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Pek mümkün değil. Ağzını açabilecek kadar cesur bir sen vardın. Öff — seninle yüzde yüz aynı fikirde olmama rağmen sana arka bile çıkamadım."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Peki, hepimiz ailelerimize mektup yollasak?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank olmaz gibisine kafasını salladı. "Herkesi dahil edemezsin — namussuzun biri mutlaka ispiyonlar. O zaman da isyana kışkırtma ya da benzeri bir saçmalıktan sen arslanın ağzına atılırsın. Her neyse," diye devam etti, "mektupta ne deyip neye parmak basabilirsin ki? Bay Howe'un hakkı olmayan bir şeyi yaptığını nasıl ispat edersin? Benim ihtiyarın ne söyleyeceğini biliyorum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne söyleyecek?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Kaç kere Dünya'da gittiği okulla ilgili hikâyeler anlattı. Oldukça sıkı bir yermiş. Sanırım bundan gurur bile duyuyor. Eğer ona Howe odalarımıza kurabiye sokmamıza izin vermiyor dersem, bana sadece güler. Diyecektir ki..."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Abartma Frank, bunun odalarımızdaki yiyecek kuralıyla bir ilgisi yok; olayın bütünü."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Şüphesiz, tabii. Biliyorum, fakat gel de benim ihtiyara anlat. Bütün söyleyebileceğimiz böyle ufak şeyler. Ailelerimize bir şey yaptırabilmemiz için durumun çok daha kötüleşmesi gerekiyor."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Gün ilerledikçe Frank'in görüşü onaylandı. Haber yayıldıkça öğrenciler damlamaya başladı; bazıları Okul Müdürü'ne ağzının payını verdiği için Jim'in elini sıkmaya uğrarken bazıları da sadece otoriteye aşırı cüretle karşı gelen bu tuhaf karakteri merak ettiği için uğradı. Fakat ortaya çıkan gerçek iki uçluydu: Yeni okul müdüründen hoşlanan tek kişi bile yoktu ve herkes onun yeni disiplin tedbirlerinin bazılarına ya da hepsine kızmıştı ama hiç kimse kayıp olduğuna inandığı bir dava uğruna birleşmek niyetinde değildi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Pazar günü Frank Syrtis Minor'a gitti - dünyalı yerleşimine, yandaki Mars şehrine değil. Jim, oda hapsinde kaldı; ders çalışır gibi göründü ve Willis'le sohbet etti. Frank akşam yemeğine döndü. "Sana bir hediye getirdim," diyerek Jim'e ince bir paket attı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Arkadaşım benim. Nedir bu?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Aç da gör."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Rio'da basılmış, Dünya'dan direkt</span></span> <span class="FontStyle86"><span style="font-size:16.0px" xml:lang="tr-TR">Albert Einstein'h</span></span> <span class="FontStyle73"><span style="font-size:16.0px" xml:lang="tr-TR">gelmiş yeni bir tango kaydıydı, ismi de</span></span> <span class="FontStyle86"><span style="font-size:16.0px" xml:lang="tr-TR">Quien</span> <span style="font-size:16.0px;letter-spacing:-1.3228347px" xml:lang="tr-TR">Es</span> <span style="font-size:16.0px" xml:lang="tr-TR">La Senorita?</span></span> <span class="FontStyle73"><span style="font-size:16.0px" xml:lang="tr-TR">idi. Jim Latin müziğine pek düşkündü, Frank da bunu hatırlamıştı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Heeyooo!" Jim çalışma masasına gitti, kaseti alete sokup eğlenmeye hazırlandı. Frank onu durdurdu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Akşam yemeği zili çalıyor. Sonra dinleriz."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim isteksizce ona uydu, ama geri geldiğinde bütün akşam boyunca, Frank çalışmaları için ısrar edene kadar birçok kez kaseti çaldı. Işıklar sönmeden az önce bir daha dinlediler.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Yatakhane koridoru on beş dakika kadar karanlık ve sessizdi ta ki</span></span> <span class="FontStyle86"><span style="font-size:16.0px" xml:lang="tr-TR">Quie'n</span> <span style="font-size:16.0px;letter-spacing:-1.3228347px" xml:lang="tr-TR">Es</span> <span style="font-size:16.0px" xml:lang="tr-TR">La Senorita?</span></span> <span class="FontStyle73"><span style="font-size:16.0px" xml:lang="tr-TR">tekrar başlayana kadar. Sesi duyan Frank ayağa fırladı. "Ne oluyor yahu? Jim - şimdi çalmasana!</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ben çalmıyorum," diye itiraz etti Jim. "Willis olmalı. Bu Willis'tir."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"İyi o zaman sustur onu. Boğ onu. Kafasına yastık bastır."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim ışığı açtı. "Willis oğlum - hey Willis! Kes şu gürültüyü." Willis büyük ihtimalle onu duymuyordu bile. Döşemenin ortasında dikilmiş, göz çıkmalarıyla tempo tutup, büyük bir enerjiyle gösterisini sürdürüyordu. Marimbalar ve koroyla tamamlanan icrası mükemmeldi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim onu yakaladı. "Willis! Sus dostum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Willis çalmaya devam etti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Kapı şiddetle açıldı ve Okul Müdürü Howe göründü. "Tam düşündüğüm gibi," dedi zafer kazanmışçasına, "diğer insanların rahatına ve haklarına saygı yok. O aleti kapatın. Ve kendinizi önünüzdeki ay için odanızda hapis sayın."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Willis çalmaya devam etti. Jim gövdesiyle onu saklamaya çalıştı. "Emrimi duymadınız mı?" diye ısrar etti Howe. "Müziği kapatmanızı söyledim. Çalışma masasına doğru yürüdü ve aletin düğmesini çevirdi. Zaten kapalı olduğundan bütün başardığı tırnağını kırmak oldu. Bir okul müdürüne yakışmayacak bir küfür savurdu ama sonra parmağını ağzına soktu. Willis üçüncü nakarata geçmişti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Howe etrafına bakınarak. "Bu şeyin bağlantısını nasıl kurdunuz?" diye tersledi. Cevap alamayınca Jim'e yaklaştı ve "Ne saklıyorsun?" diye sordu. Jim'i kenara itti ve inanmayan gözlerle Willis'e baktı. "Bu da nedir?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim sesini duyulabilecek kadar yükseltip "Şey, o Willis," diye cevapladı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Howe tamamen salak değildi, yavaş yavaş, duyduğu müziğin önünde duran tuhaf görünüşlü, kürklü küreden geldiğini anladı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Peki, bu Willis nedir, sorabilir miyim?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Şey, o bir... bir zıplak. Bir çeşit Marslı." Willis tam o anda parçayı bitirdi; akıcı konralto bir sesle</span></span> <span class="FontStyle86"><span style="font-size:16.0px" xml:lang="tr-TR">buenas noches</span></span> <span class="FontStyle73"><span style="font-size:16.0px" xml:lang="tr-TR">diyerek sustu - o an için.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bir zıplak mı? Daha önce hiç duymadım."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Şey, kolonisder arasında bile pek gören çıkmaz. Nadir bulunurlar."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Yeteri kadar nadir değil. Sanırım bir çeşit Mars papağanı."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Oh hayır!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"O da ne demek?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Onun papağanla bir ilgisi yok. Konuşur, düşünür — o benim arkadaşım."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Howe şaşkınlığını atlatıp ziyaret nedenini hatırladı. "Bunlar konunun dışında. Benim hayvanlar hakkındaki emrimi gördün."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Evet, ama Willis hayvan değil ki."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Peki o zaman ne?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"O hayvan olamaz. Hayvanlar maldır. Willis mal değil... Şey-oWillis işte."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Willis, tangonun son çalmışından sonra ilk duyduklarıyla devam etmek için tam bu anı seçti: Jim'in sesiyle "Neyse, bu müziği dinlediğimde o Howe denen herifi unutabiliyorum," dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank'in sesiyle devam etti: "Sen ona haddini bildirdiğinde keşke benim de seni destekleyecek cesaretim olsaydı, Jim. Hem biliyor musun? Sanırım Howe deli, gerçekten deli. İddiaya girerim ki çocukken korkağın biriydi ve bu da içini hâlâ yiyip bitiriyor."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Howe'un rengi beyaza döndü. Frank'in amatör psikanalizi tam hedeften vurmuştu. Vurmak ister gibi elini kaldırdı, sonra da indirdi, neye vuracağından emin olamamıştı. Willis çabucak bütün çıkıntılarını çekip dümdüz bir topa dönüştü.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Howe konuşabilecek kadar sakinleştiğinde "Bence bu bir hayvan," dedi vahşice. Willis'i kapıp kapıya yöneldi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim arkasından gözlerini dikti. "Hey! Bay Howe - Willis'i alamazsınız!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Okul Müdürü döndü. "Ya, alamam öyle mi? Yatağına dön. Sabaha beni ofisimde gör."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Eğer Willis'i incitirseniz, ben... ben..."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne yaparsın?" Bir an durdu. "Kıymetli hayvanın incitilmeyecek. Şimdi seni pataklamadan yatağına geri dön." Arkasını döndü ve emrinin yerine getirilip getirilmediğini görmek için bile durmadan çekip gitti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim açık kapıya bakakalmıştı, yaşlar çenesinden yerlere akıyor, kızgınlık hıçkırıkları ve sinirden titriyordu. Frank yanına gelip elini omuzuna koydu. "Jim. Jim bu kadar yaygara yapma. Duydun. Willis'i incitmeyeceğine söz verdi. Haydi yatağa şimdi, bu işi sabah çözümlersin. En kötüsü Willis'i eve gönderirsin."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim omuzundaki eli itti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank devam etti. "Seni öfkelendirmesine izin verme, dostum; eğer seni kızdırırsa, sen de salakça bir şey yaparsın, o zaman da haklı duruma geçer."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ben kızgınım zaten."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Biliyorum, bunun için de seni suçlamıyorum. Fakat bunu atlatıp kafanı kullanman lazım. Sana tuzak kuruyor — gördün. Her ne derse desin, her ne yaparsa yapsın sakin olup ondan daha uyanık olman lazım - yoksa seni suçlu duruma düşürür."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sanırım haklısın."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Haklı olduğumu biliyorum. Dok da böyle söylerdi. Şimdi yat artık."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Her ikisi de o akşam yeteri kadar uyuyamadılar. Sabaha karşı Jim bir kâbus gördü. Howe, küre halinde kapanmış bir Marslıydı; Jim bunun yanlış olduğunu bile bile onu açmaya çalışıyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Kahvaltı zamanı ilan tahtasında yepyeni bir haber asılıydı. Şöyle yazıyordu:</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px" xml:lang="en-US"></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:center" xml:lang="en-US"><span class="FontStyle83"><span style="font-size:16.0px" xml:lang="tr-TR">ÖNEMLİ UYARI</span></span></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0" xml:lang="en-US"></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:justify" xml:lang="en-US"><span class="FontStyle83"><span style="font-size:16.0px" xml:lang="tr-TR">Bundan böyle bütün kişisel silahlar her zaman silahlıkta saklanacaktır. Artık öğrenciler arasından silah emanet görevlisi seçilmeyecektir; silahlara Okul Müdürü tarafından sadece öğrencinin okul ve çevre yerleşim merkezi sınırlarını terk etmesi durumunda çıkış izni verilecektir. Mars hayvanlarından görünür bir tehlike olmayan yerlerde silah taşımak yasaklanmıştır.</span></span></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:right" xml:lang="en-US"><span class="FontStyle83"><span style="font-size:16.0px" xml:lang="tr-TR">İmza</span></span></p>

  <p class="Style28" dir="ltr" style="margin-left:30.274017px;margin-right:30.274017px;text-indent:0;text-align:right" xml:lang="en-US"><span class="FontStyle83"><span style="font-size:16.0px" xml:lang="tr-TR">M. Howe, Okul Müdürü</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px" xml:lang="en-US"></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim ve Frank beraber okudular. "Anlayamadım," dedi Jim. "Niye başına böyle bir bela alıyor? Özellikle de çoğumuzun lisansı varken?" Bütün öğrenciler genellikle silahlarını silahlıkta saklarlardı, ama silah sorumlusu olan öğrenci sadece lisansı olmayanların silahlarını takip ederdi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank ilanı inceledi. "Ne düşünüyorum biliyor musun?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır, neymiş?"</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sanırım, senden kişisel olarak korkuyor."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Benden mi? Niçin?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Dün akşam olanlardan dolayı. Gözlerinde ölüm vardı, o da gördü bunu. Sanırım senin silahını almak istiyor. Geri kalanların silahlarını umursayacağını sanmıyorum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Gerçekten öyle mi düşünüyorsun? Hım... belki silahlarımızın şu anda yanımızda olması iyi bir şey."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Soru şu: Bu konuda ne yapacağız?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim düşündü. "Silahımı bırakmayacağım. Babam da bunu istemezdi. Bundan eminim. Her halükârda lisanslıyım ve vermem gerekmez. Ben diplomalı bir nişancıyım. Psikolojik testi geçtim ve and içtim. En az onun kadar silah taşımaya hakkım var."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tamam, seninle beraberim. Fakat bu sabah onu görmeye gitmeden önce bir şey ayarlamalıyız."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Kahvaltıda ampul yandı - Smythe adındaki öğrenci. Frank kısık sesle konuyu anlattı; kahvaltıdan sonra Smythe'ı çağırdılar ve onu odalarına götürdüler. "Bak Smitty," dedi Jim, "sen çok yönü olan bir insansın değil mi?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hımm... olabilir. Ne var?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bu sabahki uyarıyı gördün değil mi?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tabii ki. Görmeyen var mı? Herkes şikâyet edip duruyor.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Silahından vazgeçecek misin?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Benim silahım çoktandır silahlıkta duruyor. Burada silaha ne için ihtiyacım olsun ki? Benim aklım var."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bu durumda sen silah kontrolü için çağrılmayacaksın. Şimdi düşün ki sana emanet olarak iki paket verildi. Onları açmak istemiyorsun ve içlerinde ne olduğunu da bilmek istemiyorsun. İstenildiğinde anında geri verebileceğin gerçekten emin bir yer bulabilir misin?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sanırım bu şeylerden — paketlerden başka hiç kimseye bahsetmemi de istemezsiniz?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Evet. Hiç kimseye."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hımm... bu çeşit bir hizmet pahalıya gelir."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne kadar pahalı?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Şey, şimdi... haftada iki krediden aşağı bu işi yapmaya gücüm yetmez."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bu çok fazla," diye Frank araya girdi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Şey - siz benim arkadaşımsınız. Size senenin geri kalanı için düz bir hesap yapayım: sekiz kredi."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Çok fazla."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Öyleyse altı kredi - daha fazla inmem. Riskin karşılığını ödemek zorundasınız."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Anlaştık," dedi Jim, Frank pazarlığı daha fazla uzatmadan.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim Okul Müdürü'nün odasına gitmeden, Smythe, elinde bir torbayla uzaklaştı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"></p>
</body>
</html>
