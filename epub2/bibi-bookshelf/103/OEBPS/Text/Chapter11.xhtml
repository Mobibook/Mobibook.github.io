<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" title="11 Kuşatmada" xml:lang="en-US"><span class="FontStyle63"><span style="font-weight:bold;font-size:18.666668px" xml:lang="tr-TR">11</span></span></h2>

  <p dir="ltr" style="text-align: center;" xml:lang="en-US"><span class="FontStyle71"><span style="font-weight:bold;font-size:18.666668px" xml:lang="tr-TR" xmlns:xml="http://www.w3.org/XML/1998/namespace">Kuşatmada</span></span></p>

  <p class="Style42" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Saçma görünüyordu, ama araştırınca fark ettiler ki gerçekten kapana kıstırılmışlardı. On ve arka çıkışlar silahlı adamlar — herhalde Beecher'ın polisleri- tarafından tutulmuştu. Hiç riske girmeden, binadan çıkan herkesi yakabileceklerdi. Kapıların basınç kilitli olması yüzünden ani bir çıkış yapmaya kalkmak intihar demekti.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Okul yerleşim birimlerinden uzaktaydı; tünellerle de bağlı değildi. Pencereleri yoktu. Kolonide yüzlerce lisanslı silah taşıyıcısı vardı - ve bir avuç dolusu adam onları içeride tutabiliyordu.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Dok MacRae'nin gürleyen sesinin etkisiyle toplantı devam etti. "Yeni bir şey söylemeden önce," dedi Marlowe, "teslim olmak isteyen var mı? Eminim ki Pottle'lar dışarı dikkatsizce, haber vermeden çıktılar. Eğer bağırıp beyaz bir şey sallarsanız herhalde teslim olmanız kabul edilir."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Bekledi. Biraz sonra bir adam ve karısı ayağa kalktı, onu bir başkası takip etti. Birkaç kişi daha çıktı. Ölüm sessizliği içinde salonu terk ettiler.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Onlar gittikten sonra Marlowe örgütlenme işine başladı. Bayan Palmer'ı iaşe ve levazım sorumlusu yaptı. Dok'u yönetici memur olarak tayin etti. Kelly'yi bina içi muhafızlardan sorumlu nöbet memuru olarak görevlendirdi. Sutton ve Toland'a Bay ve Bayan Pottle'ı mıhlayan yaylım ateşini engelleyecek taşınabilir bir çeşit kalkan icat etme işi verildi. Jim bütün bunları, müfreze liderleri atanıp, babasının çocuklara çatışmada görev vermeyeceği açık olarak ortaya çıkana kadar heyecanlı bir ilgiyle izledi. Okuldaki öğrenciler iki müfrezeye ayrılmış, yedek olarak tayin edilmiş ve serbest bırakılmışlardı.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Jim ortalarda dolanıp babasını yakalamaya çalıştı. En sonunda onunla göz göze gelmeyi başardı. "Baba."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Bizi şimdi rahatsız etme, Jim."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ama baba, sen bana Copais'e gitmek için Marslılardan yardım alma konusunda seni görmemi söylemiştin."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Marslılar mı? Ha..." Bay Marlowe düşündü, sonunda "Unut onu, Jim," dedi. "Buradan çıkana kadar, ne bu ne de başka bir proje işe yarar. Git annene bak ne yapıyor?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Böyle baştan savılınca, Jim kederle uzaklaştı. Tam çıkarken Frank yanında bitti. "Biliyor musun Jim, bazen her zamanki kadar salak olmuyorsun."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Jim onu şüpheyle süzdü. "Eğer bu bir iltifatsa teşekkürler."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"İltifat değil, Jim, işin doğrusu bu. Senin sıkıcı fikirlerine pek katılmam genellikle, ama bu defa muhteşem bir fikrin olduğunu kabul ediyorum."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Nutuk atmayı bırak da konuya gel."-</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Peki. Konu: Marslılar'dan yardım istemeyi önerdiğinde çok akıllıca davran din."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"İyi, sağol da, çıkar yolu ben de göremiyorum. Babamın söylediği gibi buradan dışarı bir yol bulana kadar bu konuda yapacak hiçbir şey yok. Sonra da zaten onların yardımına ihtiyacımız olmayacak."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Çok çabuk teslim oluyorsun. Haydi Dok'un dediği gibi durumu analiz edelim. İlk adımda baban bizi burada kapana kıstırdı."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Babamı karıştırma."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Babanı özellikle seçmedim. Baban tatlı bir herif. Fakat bir beyefendi gibi davranıyor; bizi köşeye sıkıştırdı ve dışarı çıkamıyoruz. Onu suçlamıyorum ama durum bu. Peki ne yapacaklar? Senin moruk benim morukla Toland'a kapının dışında savaşabileceğimiz bir açıklığa çıkmamızı sağlayacak zırh gibi bir kalkan üzerinde çalışmalarını söyledi. Onların şansları olduğunu sanıyor musun?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Şey, bu konuyu hiç düşünmemiştim."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ben düşündüm. Hiçbir yere varamayacaklar. Babam iyi bir mühendis. Ona malzeme ve alet ver sana istediğini yapsın. Fakat çalışacak ne var elinde? Okulunun atölyesi var ama onun ne kadar feci bir döküntü olduğunu biliyorsun. Şirket alet almak için asla para harcamadı; sadece cilt yapmaya yarıyor. Malzeme? Neyle kalkan yapacaklar? Yemek masalarından mı? Isıtıcı masayı peynir gibi keser."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Belki etrafta kullanabilecekleri başka bir şey vardır."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ne mesela?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"İyi de ne yapmamızı istiyorsun^" diye öfkeyle sordu Jim. "Teslim mi olalım?"</span></span></p>

  <p class="Style57" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">• "Kesinlikle hayır. Yaşlılar takılıp kaldılar, işte burada biz kurnazlık göstereceğiz - senin fikrini kullanarak."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Senin fikrin demeyi bırak. Benim fikrim filan yok."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Tamam, şu andan itibaren bu işin şerefi bana ait. Gekko'ya yardıma ihtiyacımız olduğu haberini ulaştırmalıyız. O bizim su dostumuz, mutlaka yardım edecektir,"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Gekko bize nasıl yardım edebilir? Marslılar savaşmazlar ki."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Doğru, ama bunun sonucu ne? insanlar Marslılar'la asla savaşmazlar, asla. Beecher Marslılar'ı gücendirmek riskini göze alamaz. Herkes Şirket'in ilk kez Marslılar'dan buraya yerleşme izni almak için ne boktan günler geçirdiğini bilir. Şimdi düşün, yirmi ya da otuz Marslı —bir tane bile olsa— buranın kapısının önüne durursa Beecher'ın aynasızları ne yaparlar?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ne?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ateşi keserler, biz de dışarı fırlarız. Bu Gekko'nun bizim için yapabileceği bir şey. Beecher'ı silahşörlerini geri çağırmaya zorlayabilir. Beecher mecbur kalır."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Jim düşündü. Kesinlikle haklı bir yanı vardı. Mars'a ayak basan herkesin kafasına zorla şu sokulurdu: Marslılar'ı kızdırmamak, âdetlerine karışmamak, en önemlisi incitmemek, kısacası hiçbir biçimde müdahale etmemek şarttır. Marslılar'la ilişki kuran ilk neslin acıklı ve acayip tarihi bunun Mars'taki yerleşimin ilk kuralı olduğunu ortaya çıkarmıştı. Jim, Beecher'ın bu kuralı bozmasını hayal bile edemedi - Şirket polisi de bunu yapamazdı. Normal zamanlarda polisin esas görevi, Dünyalı turistlerin Marslılar'la temas kurmama kuralına riayet etmelerini sağlamaktı.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Bir tek eksiğin var, Frank. Diyelim Gekko ve arkadaşları yardıma hevesli, yardıma ihtiyacımız olduğunu ona nasıl haber vereceğiz? Ona telefon edip söyleyemeyiz ki!"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Evet, söyleyemeyiz — fakat burada sen devreye giriyorsun. Sen ona bir mesaj yollayabilirsin."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Nasıl?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Willis."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Sen deli misin?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Niye deli olayım? Diyelim ön kapıdan çıktın - fısst! İşin biter. Ama diyelim Willis çıktı. Kim bir zıplağa ateş eder ki?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Bundan hoşlanmadım. Willis incinebilir."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Eğer burada oturup hiçbir şey yapmazsak, onun ölmüş olmasını tercih edersin. Beecher onu Londra Hayvanat Bahçesi'ne satacak."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Jim düşündükten sonra cevap verdi. "Her neyse, senin planında bir yığın eksik var. Willis dışarı sağ salim çıksa bile Gekko'yu bulamaz; bir mesaj vereceğine de güvenilemez. Büyük ihtimalle ya şarkı söyleyecek ya da Dok'un ayyaş fıkralarından bazılarını ezberden söyleyecektir. Benim daha iyi bir fikrim var."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Peki, beni ikna et bakalım."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"İddiaya girerim ki Beecher'ın serserileri çöp boşaltıcısını gözetlemeyi düşünmemişlerdir. Gekko'ya mesajı ben götürürüm.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Frank bir daha düşündü. "îyi değil. Eğer boşaltıcıyı izlemiyorlarsa bile arka kapıyı izleyenler bulundukları yerden seni görebilirler. Sen ayağa bile kalkmadan seni zımbalarlar."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Karanlık olana kadar beklerim."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Hımm... Olabilir. Ama bu işi ben yapacağım. Ben senden daha hızlıyım."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Konuşana bak."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Tamam! Beraber yapacağız, bir saat arayla," diye devam etti Frank. "Ama bu Willis'i kurtarmıyor. O da denemeli. Birimiz aradan geçebiliriz belki. Şimdi bir dakika dur - sen küçük dostunu hafife alıyorsun. Biz ona sadece ne söylemesi gerektiğini öğreteceğiz. Sonra ona Mars şehrine gidip karşılaştığı ilk Marslıya, öğrettiklerimizi ezberden okumasını söyleyeceksin. Mesajda her şeyi söyleyeceğimiz için Marslı gerisini halleder.</span></span></p>

  <p class="Style42" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Tek problem Willis'in senin ona söylediklerini tekrarlayacak kadar zeki olup olmadığı. Bu konuda ciddi şüphelerim var."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Jim kızdı. "Sen hep Willis'i salak gibi göstermeye çalışıyorsun. O salak değil; sadece sen onu anlamıyorsun."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Tamam, o zaman şehrin yolunu bulup mesajı verebilir. Veremez mi?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"İyi de, ben bundan hoşlanmıyorum."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Neyi tercih edersin, Willis'le ufak bir risk almayı mı yoksa annen ve ufak kardeşinle kışı Güney Koloni'de geçirmeyi mi?</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Jim dudaklarını ısırdı. "Tamam, deneyeceğiz. Gidip Willis'i alalım."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Acele etme. Ne sen ne ben Mars dilini söylemek istediklerimizi kıvıracak kadar bilmiyoruz. Ama Dok biliyor. Bize yardım eder."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"O yetişkinler arasında güvendiğim tek kişi zaten. Haydi yürü."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">MacRae'yi buldular ama onlarla hemen konuşabilecek durumda değildi. Haberleşme kabininde ekrana bağırıyordu. Çocuklar konuşmanın yarısını duyabildiler. "Doktor Rawlings'le konuşmak istiyorum. Orada oturup kurşun kalemini çiğneyeceğine bul onu. Söyle ona ben Doktor MacRae'yim. iyi günler Doktor! Hayır şimdi geldim... işler nasıl Doktor? Hâlâ iş kazalarını mezara mı yolluyorsun?.. iyi de hepimiz öyle değil miyiz?.. Kusura bakma, gelemem, hapsedildim... Hapsedildim dedim... H... A... P... S... E... D... İ... L... D... İ... M, ahlaksız bir sarhoş gibi... Hiç bir nedeni yok. Şu moron maymun, Beecher... Evet, duymadın mı? Bütün koloni okul binasına kapatıldı, burnumuzu dışarı çıkarsak ateş ediyorlar... Hayır, şaka yapmıyorum. Şu bir deri bir kemik Pottle'ı biliyorsun, o ve karısı öldürüleli iki saat bile olmadı. Gelip gözlerinle gör de sizi nasıl bir delinin yönettiğini anla..." Ekran birden karardı. MacRae küfredip kontrollerle oynadı.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Biraz uğraştıktan sonra, aletin tamamen devre dışı kaldığını anladı. Omuz silkerek dışarı çıktı. "Sonunda beni yakaladılar," dedi odadaki herkese, "ama bu arada üç önemli insanla konuştum."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ne yapıyorsun Dok?" diye sordu Jim.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Beecher'ın hatlarının ardında beşinci kol eylemi başlatıyorum. Her yerde iyi insanlar vardır oğlum, ancak onlara bunu hatırlatman lazım."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Baksana Dok, bize zaman ayırabilir misin?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Niçin? Babanın benden istediği bir yığın şey var Jim."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Bu önemli." MacRae'yi kenara çekip planlarını açıkladılar.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">MacRae düşünceli düşünceli baktı. "İşe yarayabilir. Marslılar'ın dokunulmazlığını kullanma fikri harika. Frank, politikaya atılmalısın. Bununla beraber yapılacak öbür işe gelince çöp tenekesi komando harekâtı— eğer babana sorarsan veto edecektir."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Sen soramaz mısın? Seni dinler."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ben 'sorarsan' dedim."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ha, anladım."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Diğer meseleye gelince, ufak canavarı kapın ve benimle 'C sınıfında buluşun; orasını ofis olarak kullanıyorum."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Jim ve Frank işe koyuldular. Jim annesi ve Oliver'ı uykuda buldu; kız kardeşi ve Willis ise ortada yoktular. Gitmeye hazırlanırken annesi uyandı. "Jimmy?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Seni uyandırmak istememiştim anne. Phyl nerede? Willis'i bulmak istiyorum."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Kız kardeşin mutfakta sanırım, yardım ediyor. Willis burada değil mi? Oliver ve benimle birlikte yatağın üzerindeydi."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Jim tekrar etrafa bakındı ama Willis'ten bir iz bulamadı. "Gidip Phyl'e soracağım. Belki geri gelip.Willis'i almıştır."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Uzağa gitmemiştir. Özür dilerim Jim."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Onu bulacağım."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Mutfağa gidip kızkardeşini buldu. "Nereden bileyim?" dedi Phyl. "Ben ayrılırken annemleydi. Bana öyle bakma."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Jim Frank'in yanına döndü. "Hay Allah, onu dolaşmaya bırakmışlar. Aramamız lazım."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Bir saat ve yüzlerce soruşturma sonucunda zıplağın eğer okuldaysa kendine çok özel bir saklanma yeri bulduğuna ikna oldular. Jim o kadar kızmıştı ki içinde bulundukları esas tehlikeyi tamamen unutmuştu, "İşte, kadınlara güvenirsen böyle olur," dedi acı acı. "Frank şimdi ne yapacağım?"</span></span></p>

  <p class="Style48" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Hiç bir fikrim yok." - Binada eski odalarına en uzak noktadaydılar. Belki şansa Willis geri gelebilir diye tekrar odalarına doğru yürümeye başladılar. Giriş holünü geçiyorlardı ki Jim birden durdu. "Onu duydum!"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">İkisi de dinlediler. "Açın!" diyordu Jim'in sesinin bir kopyası. "Willis'i içeri bırakın!" Ses kapı hoparlöründen geliyordu.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Basınç kilidine fırlayan Jim, nöbetçi tarafından durduruldu. "Hey," diye protesto etti, "kilidi açın. O Willis."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Tuzak gibi görünüyor. Geri dur."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Onu içeri bırakın. O Willis, size söylüyorum." Nöbetçi onu önemsemedi fakat kilidin dönmesine yarayacak düğmeyi çevirdi. Herkesi menzil dışına çıkardı, sonra da silahı elinde kapıyı yandan izlemeye başladı.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">İç kapı açıldı ve Willis badi badi içeri yürüdü.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Willis mülayim bir tavırla olayı açıkladı. "Gitti Jim. Gitti herkes. Gitti Willis dolaşmak için."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Dışarı nasıl çıktın?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Gittim dışarı."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ama nasıl?" Willis bunun neresinin zor olduğunu anlayamıyor gibiydi; ayrıntılara girmedi.</span></span></p>

  <p class="Style42" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Belki Pottle'lar çıktığında o da çıkmıştır," dedi Frank. "Belki... Önemli de değil zaten."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Gittim insanları görmeye," dedi Willis. Marslı isimlerinden oluşan bir liste saydı. "Hoş vakit. Su dostları. Verdi Willis'e iyi su, çok çok içti." Kendi dudağı olmamasına rağmen Jim'in dudak şapırtısı sesini taklit etti.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Daha bir hafta evvel içmiştin," dedi Jim suçlarcasına.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"İyi çocuk Willis!" diye karşılık verdi Willis.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Bir dakika bekle," dedi Frank. "O Marslılar'la berabermiş.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ha? Kleopatra'yla bile olsa umurumda değil, kaçmamalıydı."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Görmüyor musun? Demek ki Marslılar'a ulaşabiliyor. Yapacağımız tek şey onlara Gekko'ya verilmek üzere bir mesaj götürmesini sağlamak."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Konu MacRae'ye nakledilince, ilgisini artırdı. Üçü birlikte bir mesaj yazdılar, MacRae de tercüme etti. "Selamlar," diye başlıyordu mesaj. "Bu Jim Marlowe'dan" -buraya Cynia' nın hecelenemeyen ve en telaffuz edilemeyen Mars dilindeki ismini soktular- "şehrinden su dostu Gekko'ya bir mesajdır. Her kimseniz, dostumun dostu, bu haberi Gekko'ya götürmenizi rica ediyorum: Başım büyük bir belada ve yardımına ihtiyacım var." Mesaj belanın içeriğinin anlatılmasıyla devam etti; sorumlu belirtildi ve Gekko'dan ne beklendiği açıklandı. Willis'in sinir sistemi binlerce kelimeyi on kelime kadar kolay tutabildiğinden, telgraf kısaltmalarına kalkışmadılar.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">MacRae tercümeyi bitirdikten sonra Jim okuma alıştırması yaptı, sonra da Willis'e ne yapacağını öğretmeye çalıştılar. Willis istekliydi, ama her soruna olduğu gibi buna da kuş beyinli bir oyunculukla yaklaşması onları kızgınlıktan neredeyse isteri krizine soktu. Sonunda ev ödevini başaracakmış hissini vermeye başladı; en azından (a) ne zaman ne yapman gerekiyor diye sorulduğunda "git gör arkadaşlar" diye cevap veriyor; ve (b) onlara ne anlatacaksın diye sorulduğunda ise (genellikle) mesajı ezberden okuyarak cevap veriyordu.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"İşe yarayabilir," dedi MacRae. "Marslılar'ın hızlı haberleşmeleri olduğunu biliyoruz, ne tür bir sistem olduğunu bilmesek bile. Eğer bizim tombul arkadaşımız ne yaptığını ve bu yolculuğu niye yaptığını unutmazsa.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Jim Willis'i ön kapıya götürdü. MacRae'nin izniyle nöbetçi geçmelerine izin verdi. Jim kilit açılırken Willis'i tekrar sorguya çekti; zıplak yapacağı işi biliyor gibiydi, bununla beraber gene arada bir damdan çardağa atlıyordu.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Willis kapının önünden yuvarlanıp giderken, Jim ateş hattının dışına, kapının gerisine çekilmişti. Pottle'lar hâlâ düştükleri yerde yatıyordu; Willis onlara baktı, sonra da sokaktan aşağı zikzak çizerek ilerledi, Jim'in kapı çerçevesinin engellediği görüş alanından çıkıp kayboldu. Jim periskop gibi kullanmak için bir ayna getirmiş olmayı diledi. Sonunda cesaretini topladı, yere yattı ve kapının en alt kenarından etrafı gözetledi.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Willis sokağın oldukça aşağısındaydı ve ona hiçbir şey olmamıştı. Sokağın başında bir çeşit siper yapılmıştı. Jim bunun ne olduğunu anlamak için kafasını birkaç santim çıkardığında, kapı çerçevesinin köşesinden bir duman yükseldi; Jim birkaç santimle ıska geçen elektrik şokunun titreşimini hissetti. Kafasını geri çekti ve basınç kilidine girdi.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">İçinde kötü bir his vardı ve Willis'i bir daha hiç göremeyeceğine inanıyordu.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"></p>
</body>
</html>
