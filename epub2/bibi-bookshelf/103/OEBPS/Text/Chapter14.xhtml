<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" title="14 Willis" xml:lang="en-US"><span class="FontStyle79"><span style="font-size:18.666668px;letter-spacing:2.0031495px" xml:lang="tr-TR">14</span></span></h2>

  <p dir="ltr" style="text-align: center;" xml:lang="en-US"><span class="FontStyle94"><span style="font-size:18.666668px" xml:lang="tr-TR" xmlns:xml="http://www.w3.org/XML/1998/namespace">Willis</span></span></p>

  <p class="Style42" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Dört gün sonra Doktor MacRae aynı ofise sendeleyerek girdi. Marlowe hâlâ yorgun görünüyordu ama bu sefer tükenmiş olan MacRae'ydi. "Buradaki herkesi dışarı çıkar, Kaptan.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Marlowe onları yollayıp kapıyı kapadı. "Eee?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Mesajımı aldın mı?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Evet."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Özerklik Bildirisi yazıldı mı? Herkes onayladı mı?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Evet, yazıldı. Korkarım Amerikan Bağımsızlık Bildirisi'nden epeyce arakladık ama sonunda yazdık."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"İşin belagat kısmı beni ilgilendirmiyor. Sonuç nedir?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Onaylandı. Burada kolay oldu. Proje kamplarından bazı şaşkın sorular geldi ama bu kadarını bekliyorduk. Sanırım Beecher'a bu konuda teşekkür borçluyuz; bağımsızlığın iyi bir fikir gibi görünmesini o sağladı."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Beecher'a hiçbir borcumuz yok. Neredeyse hepimizi öldürtecekti."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"O da ne demek?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Söyleyeceğim, ama önce Bildiriyi görmek istiyorum. Bazı vaatlerde bulunmam lazım. Dünyaya yollandı mı?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Dün akşam Şikago'ya yollandı. Çok yakında bir cevap alabiliriz. Şimdi de ben sana bir soru sorayım: basardın mı?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Evet." MacRae bezginlikle gözlerini ovdu. "Kalabiliriz. 'Müthiş bir kavgaydı, ama ben kazandım anneciğim.' Kalmamıza izin verecekler."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Marlowe ayağa kalkıp bir kayıt cihazı hazırlamaya başladı. "Tekrar etmekten kurtulmak için kaydetmek ister misin?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">MacRae olumsuzca elini salladı. "Hayır. Resmi raporu hazırladığımda çok dikkatle düzeltilmesi gerekecek. Önce hikâyenin tamamını anlatayım." Durdu ve düşünceli düşünceli baktı. "Jamie, Mars'a ilk insanın ayak basmasından beri ne kadar zaman geçti? Elliden fazla Dünya yılı, değil mi? Bence son birkaç saatte Marslılar hakkında öğrendiklerim bu elli yılda öğrenilenden çok fazla. Ve onlar hakkında hâlâ hiçbir şey bilmiyorum. Biz onları devamlı insan gibi düşünmeye, onları kendi kalıplarımıza sokmaya çalışıyoruz. Fakat onlar insan değil; bize hiç benzemiyorlar."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Ekledi: "Gezegenler arası uçuşları milyonlarca yıl önce yapmışlar... ve bırakmışlar."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ne?" dedi Marlowe.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Boş ver. Önemli de değil. O yaşlı kişiyle konuşurken öğrendiklerimden yalnızca biri bu; Jim'in konuştuğu aynı yaşlı Marslı. Aklıma gelmişken, Jim hayal görüyormuş; o tam bir Marslı değil."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Bir dakika, peki ne o zaman?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Herhalde Mars'ın yerlisi, ama bizim "Marslı" dediklerimizden değil. En azından bana öyle gibi görünmedi."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Nasıl bir şeydi? Tarif et."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">MacRae şaşkınca baktı. "Edemem ki. Belki Jim de ben de ne görmek istiyorsak onu gördük. Boş ver. Willis mümkün olduğu kadar çabuk Marslılara geri dönmeli."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ne yapalım," diye cevapladı Marlowe. "Jim bundan hoşlanmayacak ama eğer onları mutlu edecekse, yüksek bir bedel dcgjl."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Anlamıyorsun; hiçbir şey anlamıyorsun. Willis bütün olayların anahtarı."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Şüphesiz epeyce bulaştı işlere," diye onayladı Marlowe; "ama niye anahtar olsun ki?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">MacRae şakaklarını ovdu. "Her şey karmakarışık, nereden başlayacağımı da bilmiyorum. Willis önemli. Bak Jamie, sen ülkemizin babası olarak tarihe geçeceksin, bundan şüphem yok, fakat laf aramızda, Jim de ülkenin kurtarıcısı olarak tarihe geçmeli. Kolonistlerin tahtalı köyü boylamamaları ve bugün hâlâ hayatta olmaları, doğrudan doğruya Jim ve Willis yüzünden - Willis'in Jim'e sevgisi ve Jim'in onunla sadık arkadaşlığı. Bu gezegeni terk etmemiz ültimatomu Jim için tanınan bir ayrıcalıktı; aslında bizi yok etmeyi tasarlamışlardı."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Marlowe'un ağzı açık kaldı. "Fakat bu imkânsız! Marslılar böyle bir şey yapmazlar."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Yapabilirlerdi ve yapmadılar," dedi MacRae kısaca. "Uzun zamandır bizim hakkımızda şüpheleri vardı. Beecher'ın Willis'i hayvanat bahçesine yollama fikri onları zıvanadan çıkardı - fakat Jim'in Willis'le ilişkisi onlara geri adım attırdı. Uzlaştılar."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Bunu yapacaklarına inanmıyorum," diye itiraz etti Marlowe, "nasıl yapabileceklerini de anlamıyorum."</span></span></p>

  <p class="Style46" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Beecher nerede?" diye sordu MacRae sertçe. Şey... evet.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Öyleyse ne yapıp yapamayacakları hakkında fikir yürütme. Onlar hakkında hiçbir şey bilmiyoruz — tek bir şey bile."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Seninle tartışamam. Fakat şu Jim'le Willis arasındaki sırrın birazını açıklayabilir misin? Niye bununla ilgileniyorlar? En nihayet Willis sadece bir zıplak."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Açıklayabileceğimi sanmıyorum," diye kabullendi MacRae, "ama birtakım süslü teoriler öne sürebilirim. Willis'in Marsça ismini biliyor musun? Ne anlama geldiğini biliyor musun?"</span></span></p>

  <p class="Style17" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Onun öyle bir ismi bile olduğunu bilmiyordum."</span></span></p>

  <p class="Style17" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Şöyle okunuyor: 'Bir dünyanın tüm umutlarını birleştiren kişi.' Bu sana bir fikir veriyor mu?"</span></span></p>

  <p class="Style17" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Hay Allah, hayır!"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Kötü tercüme etmiş olabilirim. Belki manası 'Genç Ümit', ya da yalnız 'Ümit'tir. Belki Marslılar da bizim gibi şiirsel anlamıyla ilgileniyorlardır. Benim ismimi al, 'Donald'. Anlamı 'Dünya Hükümdarı'. Ailem kesinlikle çuvallamış. Belki Marslılar zıplaklara hoş isimler vermekten zevk alıyorlar. Bir zamanlar, ister inan ister inanma, 'Belvedere'in Büyük Şampiyonu Mançu Prensi' isminde bir Pekin köpeği tanıyordum." MacRae birden şaşırmışça baktı. "Biliyor musun, şimdi o köpeğin aile içindeki ismini hatırladım. Willis'ti."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Yok canım!"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Yeminle öyle." Doktor çenesindeki sakalları kaşıdı ve bu aralarda, mesela birkaç hafta içinde, tıraş olmayı düşündü. "Fakat bu bir tesadüf değildi. Jim'e Willis ismini ilk ben önerdim, belki de o Pekin köpeği vardı aklımda. Sevimli küçük şeytan, aynı Willis -bizim Willis- gibi patlak gözlü bir bakışı vardı. Yani kısacası, iki Willis'in de isimlerinin bir anlamı olması şart değil."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Uzun süre hiçbir şey söylemeden oturunca Marlowe konuştu. "Esrarı çözmeye pek yardımcı olmuyorsun. Willis'in gerçek isminin bir anlamı olduğunu düşünüyorsun değil mi, yoksa bundan bahsetmezdin."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">MacRae aniden silkelenerek doğruldu. "Evet. Gerçekten de öyle düşünüyorum. Sanırım Willis'in ismi bir gerçeği yansıtıyor. Hey bir dakika dur, bir şey fırlatma. Delirmedim. Willis'in ne olduğunu düşünüyorsun?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Ben mi?" dedi Marlowe. "Bence o çevresiyle uyumlu, yarı-akıllı, enteresan bir Mars faunası örneği."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Büyük laflar," dedi doktor. "Bence de o bir Marslı'nın büyümeden önceki hali."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Marlowe acıyla baktı. "Yapı olarak hiçbir benzerlik yok. Tebeşirle peynir kadar farklılar."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Pekâlâ. Kelebekle tırtıl arasındaki benzerlik nedir?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Marlowe ağzını açtı ve kapadı. "Seni suçlamıyorum," diye devam etti MacRae, "biz asla gelişkin canlılarda —'gelişkin canlı' her ne demekse- böyle bir metamorfoz olabileceğini düşünmedik. Ama bence Willis tam da bu; bu da yakında halkının yanına dönmesi gerektiğini ortaya koyuyor. O şimdi tırtıl döneminde ve neredeyse koza dönemine girmek üzere bir çeşit uzun kış uykusu. Dışarı çıktığında bir Marslı olacak."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Marlowe dudaklarını çiğnedi. "Bunda mantıksız bir şey yok, sadece ürkütücü."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Mars hakkındaki her şey ürkütücü. Fakat eğer benim teorim doğruysa -ille de doğrudur demiyorum- Willis'in niye bu kadar önemli bir varlık olduğu açıklanabilir. Değil mi?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">Marlowe "Bir seferde her şeyi birden anlamamı istiyorsun," dedi bezginlikle.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Daha lafımı bitirmedim. Bence Marslılar'ın geçtiği başka bir aşama daha var: Konuştuğum 'yaşlı kişi'nin aşaması, ve sanırım hepsinin en tuhafı da bu. Jamie, Cennet'Ie —kendi cennetleriyle- her gün yakın ilişkileri olan, diyelim Birleşik Devletler'le Kanada arasındaki ilişkiler kadar sıradan yakınlıkta bir millet hayal edebilir misin?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Dok, bana söyleyeceğin her şeyi hayal edebilirim."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Marslıların 'öteki dünyasından bahsetmiştik; bundan ne anlıyorsun?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Hiçbir şey. Hintliler'in yaptığı gibi bir çeşit transa geçmr herhalde."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Soruyorum, çünkü ben öteki dünya'dan biriyle konuştum, yani öyle olduğunu söylediler — yaşlı kişiyi kastediyorum. Jamie, sanırım ben yeni kolonileşme antlaşmamızı bir hayaletle müzakere ettim.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Tamam, tamam, sakin ol," diye devam etti MacRae. "Niçin olduğunu anlatacağım. Müzakereler bir yere varmıyordu, ben de konuyu değiştirdim. Ha, bu arada, Temel ingilizce konuşuyorduk; Jim'in beyninden almış. Jim'in bilebileceği her kelimeyi biliyor, Jim'in bilemeyeceği hiçbir şeyi de bilmiyordu. Ona, farz edelim kalmamıza izin verildi, dedim, sırf tartışma olsun diye, o zaman Marslılar Copais'e gitmemiz için metro sistemlerini kullanmamıza izin verecekler miydi? Toplantıya bu metrolardan biriyle gittim. Çok zekice; oda, toplar üzerine monte edilmiş gibi, ivme her zaman düşük. Yaşlı kişi ne istediğimi anlayamadı. Sonra da bana Mars'ın bir küresini gösterdi; çok doğal görünüyordu ama kanallar yoktu. Gekko tıpkı Jim'le beraber olduğu gibi benimle de beraberdi. Yaşlı kişi ve Gekko benim hangi senede olduğuma dair bir tartışma yaptılar. Sonra da küre gözlerimin önünde azar azar değişti. Mars'ın yüzeyinde kıvrılarak uzanan kanalları gördüm. Onların yapılışını gördüm, Jamie.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Şimdi sana soruyorum," dedi MacRae, "o ne tür bir varlıktı ki hangi çağda olduğunu hatırlamakta güçlük çekiyordu? Ona hayalet desem kızmazsın, değil mi?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Hiçbir şeye kızmıyorum artık," diye temin etti Marlowe. "Belki hepimiz hayaletiz."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Sana bir teori anlattım Jamie; bak, bu da başka bir teori: zıplaklar, Marslılar ve Yaşlı Kişiler tamamen ayrı ırklar. Zıplaklar üçüncü sınıf vatandaşlar, Marslılar ikinci sınıf vatandaşlar ve yeraltında yaşayanlar ise hiç görmediğimiz gerçek mal sahipleri. Uslu çocuklar olduğumuz sürece gezegenin yüzeyinde istediğimizi yapabiliriz. Parkı kullanabiliriz, hatta çimenlere bile basabiliriz ama kuşları ürkütmemeliyiz. Belki de 'yaşlı kişi' yoktu, yalnızca Gekko beni hipnotize etmişti; belki sadece zıplaklar ve Marslılar var. Sen karar ver."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Veremem," dedi Marlowe. "Mars'ta kalmamıza izin verecek bu anlaşmayı sağlaman bana yeter. Galiba Marslılar'ı anlamamız için yıllar gerek."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Sen işi biraz basite alıyorsun, Jamie. Beyaz adam Kolomb'dan beş yüz yıl sonra hâlâ Kızılderililer'i inceleyip onu farklı yapan nedenleri anlamaya çalışıyor; Kızılderililer ve Avrupalılar - ikisi de insan, iki bezelye tanesi gibi. Bunlar Marslı. Onları hiç anlayamayacağız; hatta aynı yönde bile gitmiyoruz."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">MacRae kalktı. "Yıkanıp biraz da uyumak istiyorum... sonra Jim'i göreceğim."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Bir dakika. Dok, ne dersin bu özerklik bildirisini kabul ettirmekte zorlanacak mıyız?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Edeceklerdir. Marslılar'la ilişkiler bizim düşündüğümüzden sekiz kat daha hassas; Dünya'da yaşayanların işleri yönetmesi mümkün değil artık. Bunun gibi bir konuyu Dünya'da, tek bir Marslı bile görmemiş yönetim kurulu üyelerinin oylarıyla çözmeye çalıştığını bir düşün."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Onu demek istememiştim. Nasıl bir direnişle karşılaşacağız?"</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">MacRae çenesini kaşıdı. "İnsanlar daha önce de özgürlükleri için savaştılar, Jamie. Bilmiyorum. Bu bizim Dünya'dakileri özerkliğin gerekli olduğuna ikna etmemize bağlı. Dünya'daki yiyecek ve nüfus sorunu böyle kaldıkça, göçmen yollamaya devam edebilsinler diye barışı korumak için ellerinden gelen her şeyi yapacaklardır. Yeter ki neyle karşı karşıya olduklarını anlasınlar. Projeyi durduracak hiçbir şeye razı olmazlar."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Umarım haklısındır."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Uzun vadede haklı çıkarım herhalde. Ne de olsa Marslılar da bizim takımda oynuyor. Eh, ben artık haberleri Jim'e vermeye gidiyorum."</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Bundan hoşlanmayacak," dedi Jim'in babası.</span></span></p>

  <p class="Style43" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle71"><span style="font-size:16.0px" xml:lang="tr-TR">"Bunu da atlatır. Belki de başka bir zıplak bulur, İngilizce öğretir ve ona da Willis adını verir. Sonra da büyür ve zıplak beslemekten vazgeçer. Bunun önemi kalmaz artık." Düşünceyle baktı ve ekledi. "Willis değişim geçirdiğinde neye dönüşecek acaba? Keşke bilseydim."</span></span></p>
</body>
</html>
