<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" title="3 Gekko" xml:lang="en-US"><span class="FontStyle79"><span style="font-size:18.666668px" xml:lang="tr-TR">3</span></span></h2>

  <p dir="ltr" style="text-align: center;" xml:lang="en-US"><span class="FontStyle73"><span style="font-weight:bold;font-size:18.666668px" xml:lang="tr-TR" xmlns:xml="http://www.w3.org/XML/1998/namespace">Gekko</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Çarşamba sabahı, Mars'ta her zaman olduğu gibi açık ve soğuk bir gün doğuyordu. Sutton'lar, Marlowe'lar ve küçük Oliver, Strymon kanalının batı ayağındaki Koloninin kargo limanında oğullarının gidişini görmek için toplanmışlardı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sıcaklık yükseliyor, tan rüzgârı sebatla esiyordu, fakat hava hâlâ en az eksi otuzun altındaydı. Strymon kanalı bu paralelde gün boyu erimeyecek çelik mavisi kalın bir buz örtüşüydü. Syrtis Minor'dan gelen posta moto-kayığı limanda kanalın üzerinde yatıyordu, tekne gövdesi jilet uçlu kızaklarla desteklenmişti. Sürücü hâlâ limandaki depodan çektiği kargoyu yüklüyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim'in maskesindeki kaplan çizgileri, Frank'in maskesindeki savaş boyaları ve Phyllis'inkindeki gökkuşağı motifi gençlerin kolayca tanınmalarını sağlıyordu. Yetişkinler sadece boy, biçim ve tavırdan tanınabilirdi; fazladan iki kişi vardı, Doktor MacRae ve Peder Cleary. Rahip alçak ve ciddi bir tonda Frank'le konuşuyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sonra dönüp Jim'le konuşmaya başladı. "Papazın sana 'güle güle' dememi söyledi, oğlum. Ne yazık ki zavallı adam Mars boğazı olmuş. Maskesini saklamasaydım her halükârda gelecekti." Protestan papazı, rahip gibi bekârdı; ikisi aynı evi paylaşıyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Çok mu hasta?" diye sordu Jim.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"O kadar da değil. Fakat onun dualarını aldın — ve benimkileri de," deyip elini uzattı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim seyahat çantasını yere bıraktı, Willis'i ve buz patenlerini sol koluna geçirdi; el sıkıştılar. Bunun arkasından gelen acayip sessizliği, sonunda Jim bozdu. "Niye hepiniz donmadan bir an önce içeri girmiyorsunuz?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Evet," diye onayladı Francis. "İyi fikir."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sürücü de hazır galiba," diye Bay MarIowe karşılık verdi. "Evet oğlum, kendine dikkat et. Göç zamanı görüşürüz." Ciddice el sıkıştı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Allahaısmarladık baba."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Bayan Marlowe oğlunu kucaklayıp maskesini göğsüne bastırdı ve "Ah, benim küçük oğlum, evden uzaklara gitmek için çok küçüksün daha," dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Aman anne, lütfen!" deyip annesini kucakladı Jim. Sonra da kucaklama sırası Phyllis'e geldi. O arada sürücü bağırdı:</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tekneye!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Herkese eyvallah!" deyip dönen Jim dirseğinden yakalandığını hissetti. Doktor, "Kendine dikkat et Jim. Ve kimsenin seni ezmesine izin verme," dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Teşekkürler, Dok." Jim dönüp okul izin kâğıtlarını sürücüye verirken doktor da Francis'le vedalaşıyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sürücü kâğıtlara bakıp, "İkiniz de beleşçisiniz demek?" dedi, "İyi, gördüğüm kadarıyla bu sabah başka paralı yolcu olmadığına göre izleme kubbesinde yolculuk edebilirsiniz." Kendi kopyasını yırttı, Jim içeri tırmanıp sürücü bölümünün üst ve arkasındaki kıymetli izleme koltuklarına yerleşti. Frank de ona katıldı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sürücü kızakları buzdan ayırmak için kaldırınca araç titredi, sonra da türbinlerden gelen gürleme ve yumuşak bir itmeyle yola koyuldu. Hız arttıkça, kıyı, süratle akıp giden özelliksiz bir duvara dönüşmeye başladı. Buz ayna gibi dümdüzdü, sonunda sefer hızı olan saatte iki yüz elli milin üstüne çıktılar. Sürücü maskesini çıkardığında onu gören Jim ve Frank de aynı şeyi yaptılar. Araç şimdi kendi hareketinin rüzgârına karşı kuvvetle çarpan havayla basıncını dengeledi; içerisi hava basıncından dolayı daha da ısındı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Şık değil mi?" dedi Francis.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Evet, Dünya'ya bak."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Ana gezegenleri kuzeydoğuda Güneş'in çok yukarısında yükseliyordu. Koyu mor bir geri planın üzerinde parlak yeşil renkteydi. Yanında, çıplak gözle rahatça seçilebilecek küçükçe, bembeyaz bir yıldız vardı - Ay. Dünya'nın uydusu. Onların kuzeyinde, seyahat ettikleri yönde, ufkun yirmi derece üstünde Mars'ın dış uydusu Deimos asılıydı. Güneş'in ışınları arasında neredeyse kaybolmuş, Dünya'nın gölgesinde kalmış sönmüş bir yıldızdan biraz büyük donuk bir diskti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">İç uydu Phobos görünürde yoktu. Charax bölgesinde kuzey ufkundan asla sekiz dereceden fazla yükselmezdi; günde iki defa, bir saat ya da daha az. Gündüz ufkun maviliğinde kaybolurdu, akşam ise o soğukta onu izleyecek hiçbir deli bulunmazdı. Jim kolonilerarası göç hariç Phobos'u gördüğünü hiç hatırlamıyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Francis bakışlarını Dünya'dan Deimos'a çevirdi. "Sürücüye radyoyu açmasını söylesene," diye fikir verdi. "Deimos yükseldi."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Radyo yayını kimin umurunda?" diye Jim cevap verdi. "Ben manzarayı seyretmek istiyorum." Kıyı artık yüksek değildi, izleme kubbesinden ilerdeki tarlaları görebiliyordu. Mevsim sonu olmasına rağmen kanalın yanındaki sulama kuşağı hâlâ yeşildi ve izledikçe daha da yeşeriyordu; bitkiler sabah güneşini aramak için yerden yükseliyorlardı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Ara sıra millerce uzakta açık çöl tepelerindeki yakut kumları görebiliyordu. Kendi kanallarının doğu ayağındaki yeşil kuşağı göremedi; kuşak ufkun ötesinde kalmıştı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sürücü ısrara gerek kalmadan radyoyu açtı; müzik aracı doldurup turbo-jetin monoton, kısık gürültüsünü bozdu. Dünyaya ait bir müzikti, Sibelius'un, başka bir çağa ait klasik bir bestecinin müziği. Mars kolonisi kendi sanatını geliştirecek zaman bulamamıştı ve kültürü de hâlâ ödünçtü. Fakat ne Jim ne Frank bestecinin kim olduğunu biliyorlardı; umurlarında da değildi. Kanalın kıyıları tekrar yaklaşmaya başladı; buz şeridinden başka görecek hiçbir şey yoktu; onlar da arkalarına yaslanıp hayale daldılar.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Willis dışarının soğuğuyla çarpıldığından beri ilk defa canlanmaya başladı. Göz çıkıntılarını uzatıp etrafa merakla baktı, sonra da onlara uyup zaman geçirmeye başladı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Birden müzik durdu ve bir ses: "Burası D.M.S istasyonu, Mars Şirketi, Deimos," dedi. "Şimdi size genel istek üzerine Syrtis Minor'dan naklen bir program sunuyoruz. Doktor Graves Armbruster'ın konuşması 'Deneysel Suni Ortakyaşamın Ekolojik İçeriği ve...' "</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sürücü çabucak radyoyu kapattı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Onu dinlemek isterdim," diye itiraz etti Jim. "Enteresan görünüyordu."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hava atma," dedi Frank. "Sen o kelimelerin ne manaya geldiğini bile bilmezsin."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Yaa, bilmiyormuşum! Onun manası..."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Kapa çeneni ve uyukla." Kendi tavsiyesine uyan Frank uzanıp gözlerini kapadı. Bununla beraber uyumaya hiç şansı olmadı. Willis'in aklını, akıl olarak kullandığı her neyse, galiba biraz önce dinlediği program kurcalıyordu. Nefesli sazlar ve her şey dahil olmak üzere Sibelius'u tekrar çaldı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sürücü geri, yukarı baktı, ürkmüş görünüyordu. Bir şeyler söyledi ama Willis onu da bastırdı. Willis en sondaki yarım kalan anonsa kadar iyice saçmaladı. Sürücü en sonunda kendini duyurabildi. "Hey, çocuklar! Orada ne var yanınızda? Portatif kayıt cihazı mı?"</span></span></p>

  <p class="Style30" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır, bir zıplak."</span></span></p>

  <p class="Style30" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bir ne?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim Willis'i sürücü görebilsin diye kaldırdı. "Bir zıplak. ismi Willis." Sürücü bakakaldı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Yani o şeyin kayıt cihazı olduğunu mu söylüyorsunuz?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır o bir zıplak dedim ya. ismi de Willis."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bunu görmem gerekiyor," dedi sürücü. Kontrol tablosunda bir şeyler yaptı ve geri dönüp beline kadar izleme kubbesine girdi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank, "Hey! Kaza yapacaksın!" dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sakin olun," dedi sürücü. "Gemiyi eko-otomatiğe bağladım. Bundan sonraki birkaç yüz milde sahil yüksek. Evet, şimdi, nedir bu zıpçıktı? Onu tekneye getirdiğinizde voleybol topu zannetmiştim."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır, o Willis. Bu adama merhaba de Willis."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Merhaba, adam,", diye tatlılıkla cevap verdi Willis.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sürücü kafasını kaşıdı. "Bu benim Keokuk'ta gördüğüm her şeyi geçer. Bir çeşit papağan değil mi?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır o bir zıplak. Bilimsel bir ismi de var ama sadece 'Marslı Yuvarlakkafa' manasına geliyor. Daha önce hiç görmediniz mi?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır. Biliyorsunuz beyler burası bütün sistemin en boktan ve acayip gezegeni."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Eğer burayı beğenmiyorsan," diye sordu Jim, "niye geldiğin yere geri dönmüyorsun?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Durun bir dakika gençler, bozulmayın. Bu zıpçıktı için kaç para istersiniz? Aklıma bir fikir geldi, işime yarayabilir."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Willis'i satmak mı? Deli misin?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bazen öyle olduğumu zannediyorum. Peki tamam, bu sadece bir fikirdi." Sürücü bölümüne geri dönerken bir defa daha durup geriye, Willis'e baktı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Çocuklar seyahat çantalarından sandviçlerini çıkarıp seslice çiğneyerek yediler. Arkasından da Frank'in kestirme fikri iyi bir fikir olarak göründü. Aracın yavaşlamasıyla uyanana kadar uyudular. Jim ayağa kalktı, gözlerini kırpıştırıp aşağıya bağırdı. "Ne oldu?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Cynia İstasyonu'na geliyoruz. Güneş batana kadar buradayız. "</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Buz tutmayacak mı?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Belki tutar. Belki tutmaz. Sıcaklık yüksek, şansımı deneyeceğim." Araç yavaşça kayıp stop etti sonra tekrar çalıştı ufak bir rampadan yukarı doğru kıvrılıp tekrar stop etti. "Herkes dışarı," diye bağırdı sürücü. "Güneş batarken burada olun — yoksa burada kalırsınız." Dışarı çıktı; çocuklar da onu takip ettiler.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Cynia istasyonu Strymon'un Oeroe kanalıyla birleştiği yerdeki eski Cynia şehrinin batısındaydı. Sadece bir lokanta, bir otel ve bir sıra prefabrik depodan oluşmuştu. Doğuda gökyüzünde parlayan Cynia'nın tüysü kuleleri su üzerinde yüzer gibiydiler; o kadar güzeldiler ki gerçekten ziyade hayal gibiydiler.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sürücü ufak otele girdi. Jim etrafta dolaşıp şehri keşfetmek istedi; Frank ise lokantada kalmayı tercih etti. Frank baskın çıkınca içeri girdiler; kısıtlı sermayelerinin bir kısmını tedbirlice kahve ve sıradan bir çorbaya yatırdılar.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sürücü yemeğinden başını kaldırıp, "Hey, George! Daha önce hiç böyle bir şey gördün mü?" deyip Willis'i işaret etti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">George garsondu. Aynı zamanda kasadar, otel bekçisi, istasyon amiri ve de Şirket'in temsilcisiydi. Willis'e bir göz attı. "Evet."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Gördün mü? Nerede? Ben de bir tane bulabilir miyim, ne dersin?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Pek şansın yok bence. Onları bazen Marslıların etrafında takılırken görürsün. Pek ortalıkta bulunmazlar." Okumasına geri döndü — iki yıldan eski bir</span></span> <span class="FontStyle86"><span style="font-size:16.0px" xml:lang="tr-TR">New York Times.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Çocuklar yemeklerini bitirip hesaplarını ödediler ve dışarı çıkmak için hazırlandılar. Aşçı-garson-istasyon amiri, "Durun," dedi. "Nereye gidiyorsunuz çocuklar?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Syrtis Minör."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır o değil. Şimdi nereye gidiyorsunuz? Niye koğuşlarda beklemiyorsunuz? isterseniz uyuyabilirsiniz de."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Dışarıda etrafı gezmeyi düşünüyorduk," diye açıkladı Jim.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tamam. Fakat şehirden uzak durun."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Niye?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Çünkü Şirket izin vermiyor da ondan, izinsiz olmaz. Kısacası oraya bulaşmayın."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Nasıl izin alabiliriz?" diye ısrar etti Jim.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Alamazsınız. Cynia işletmeye daha açılmadı," deyip okumasına devam etti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim tam konuya devam ediyordu ki Frank kolundan çekti. Dışarı beraber çıktılar. Jim "Bence bizim Cynia'ya gidemeyeceğimize o karışamaz," dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne fark eder ki? isterse öyle düşünsün."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne yapacağız şimdi?"</span></span></p>

  <p class="Style33" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tabii ki Cynia'ya gideceğiz. Sadece hazrete danışmayacağız."</span></span></p>

  <p class="Style33" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ya bizi yakalarsa?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Nasıl yakalayacak ki? O iskemleden kımıldamaz, ısınıyor. Hadi yürü."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tamam." Doğuya doğru yollandılar. Yürümek kolay değildi; etrafta yola benzer bir şey yoktu ve kanalın kenarlarında büyüyen bitkiler öğle güneşinin ışınlarını yakalamak için etrafa bütün gövdeleriyle yayılmışlardı. Fakat Mars'ın düşük yerçekimi engebeli arazide bile yürümeyi kolaylaştırıyordu. Kısa süre sonra Oeroe'nun kıyısına ulaştılar ve kanalı sağa doğru takip ederek şehre yollandılar.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Kıyının düz taşları üzerinde yol rahattı. Kanalın yüzeyinin bir kısmı hâlâ donuk olmasına rağmen hava ılık ve hoştu. Güneş yüksekti; güneş doğduğundan beri ekvatora ulaşana kadar neredeyse bin mil kat etmişlerdi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sıcak," dedi Willis. "Willis inmek ister."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tamam," diye onayladı Jim, "fakat kanala düşme."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Willis düşmez." Jim onu yere koydu. Ufak yaratık kıyı boyunca atlayıp zıplayıp yuvarlanarak ilerledi; arada da bir yavru köpeğin yeni bir çayırı keşfe çıkması gibi sık bitkilerin arasına seferler yapıyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Belki bir mil kadar gitmişlerdi; şehrin kuleleri gökyüzünde iyice yükselmişti ki bir Marslı 'yla karşılaştılar. Boyu üç buçuk metreden fazla olmayan, türünün küçük bir örneğiydi. Üç ayağı da yerde, sakince ayakta duruyordu; görünüşte neyin hangiliği konusunda tefekküre dalmıştı. Gözü onlara dönüktü, kırpmadan bakıyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim ve Frank Marslılara alışıktılar tabii; bunun da "öbür dünya"yla meşgul olduğunu anladılar; konuşmayı kesip ayaklarına çarpmamaya dikkat ederek yanından yollarına devam, ettiler.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Willis öyle yapmadı. Marslı'nın bir ayağından öbür ayağına atılıp, onlara sürtündü; sonra durdu ve mahzun kurbağa sesleri çıkarttı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Marslı canlandı, etrafına bakındı ve birden eğilip Willis'i yakalayıp kaldırdı.</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hey!" diye bağırdı Jim. "Onu yere bırak!" Cevap yoktu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim hızla Frank'e döndü. "Onunla konuş Frank. Ben derdimi anlatamam. Lütfen!" Jim Marslılar'ın ana lisanını biraz anlar, azıcık da konuşurdu. Frank ondan biraz daha iyiydi; görece olarak. Marsça konuşanlar bu dilin boğazlarını acıttığından şikâyet ederlerdi.</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne diyeceğim?"</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ona Willis'i yere bırakmasını söyle."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sakin ol. Marslılar hiçbir zaman hiç kimseye zarar vermezler."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"İyi ya, o zaman ona Willis'i yere bırakmasını söyle."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Deneyeceğim." Frank ağzını büzüp işe koyuldu. Aksanı zaten kötünün iyisiydi, respiratör ve sinirden daha da kötüleşmişti. Yine de Jim'in isteğini ifade eder gibi görünen bir cümleyi kendi tarzıyla gıdaklayıp vaklıyarak anlattı. Hiçbir şey olmadı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Farklı bir deyim kullanarak tekrar denedi, gene bir şey olmadı. "İşe yaramadı Jim," diye kabullendi. "Ya beni anlamıyor ya da dinlemeye zahmet etmek bile istemiyor."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim bağırdı. "Willis! Hey, Willis! İyi misin?"</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Willis iyi."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Aşağı atla! Seni yakalayacağım."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Willis iyi."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Marslı kafasını iki yana salladı. Sanki ilk defa Jim'in yerini saptamaya çalışıyordu. Willis'i bir koluyla kavradı, diğer iki kolu aniden aşağıya kıvrıldı ve Jim'i kaptı; bir el-kanadını çocuk oturduğu yerden düşmesin diye beşik gibi yaptı, diğeriyle de karnından tuttu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim tutulup kaldırıldığını hissetti, sonra da ona bakan Marslı'nın iri şeffaf gözüyle karşı karşıya geldi. Marslı "adam" kafasını bir öne bir arkaya çevirip iki gözünün de iyice görebilmesini sağladı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim ilk defa bir Marslı'ya bu kadar yakındı ama bu hiç de umurunda değildi. Kımıldanarak kurtulmaya çalıştı ama kırılgan görünüşlü Marslı ondan daha kuvvetliydi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Birden Marslı'nın sesi kafasının üzerinden gürledi. Jim ne dediğini anlamamasına rağmen cümlenin başındaki soru işaretini tanıdı. Fakat Marslı'nın sesi üzerinde tuhaf bir etki yapmıştı. Her ne kadar vaklama gibi ve garipse de, öyle bir sıcaklık, sempati ve dostlukla doluydu ki Marslı onu daha fazla korkutmadı. Tam tersine eski ve güvenilir bir arkadaş hissi verdi.</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Marslı soruyu tekrar etti. "Ne dedi, Frank?"</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Anlayamadım. Dostça konuşuyor ama anlayamıyorum." Marslı bir daha konuştu. Frank dinledi. "Zannederim onunla gitmen için seni davet ediyor."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim yarım saniye tereddüt etti. "Söyle ona, tamam."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Jim sen deli misin?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tamam, her şey yolunda. Niyeti iyi. Bundan eminim."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"İyi - tamam." Frank kabul cümlesini vakladı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Marslı bir ayağını toplayıp, uzun adımlarla çabuk çabuk şehre doğru yürüdü. Frank de arkalarından koştu. Aradaki mesafeyi korumak için bütün kuvvetini kullandı ama yürüyüşteki sürat onun için çok fazlaydı. Durdu, soluduktan sonra da bağırdı. "Beni bekleyin!" Sesi maskesinde boğuldu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim durmak için bir cümle denedi, sonra vazgeçti, birden ilham geldi. "Söyle, Willis - Willis oğlum. Ona Frank'i beklemesini söyle."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Frank için beklemek?" Willis şüphelice sordu. "Evet. Frank için beklemek."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tamam." Willis yeni arkadaşına ötmeye başladı, Marslı durdu ve üçüncü ayağını yere koydu. Frank nefes nefese geldi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Marslı Jim'i tutan kollarından biriyle Frank'i kucakladı. "Hey!" diye itiraz etti Frank. "Bırak beni."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sakin ol," diye uyardı Jim. "Fakat ben taşınmak istemiyorum."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank'in cevabı Marslı'nın tekrar harekete geçmesiyle gürültüye geldi. Yükleme tamamlanınca, Marslı her zaman en az ikisi yerde olan üç bacaklı yürüyüşüne döndü. Sallantılı olmasına rağmen inanılmayacak kadar hızlıydı.</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bizi nereye götürüyor dersin?" diye sordu Jim.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sanırım şehre." Frank ekledi. "Moto-kayığı kaçırmayalım."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Daha saatler var. Canını sıkmayı bırak."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Marslı başka bir şey demeyip Cynia'ya doğru yürüyüşüne devam etti. Willis anlaşıldığı kadarıyla çiçekçi dükkanındaki bir arı kadar mutluydu. Jim de gezinin tadını çıkarmak için duruldu. Şu anda yerden üç metre yüksekte taşınıyordu; manzarası oldukça artmıştı, kanal boyunca yetişen bitkilerin tepelerini görebiliyordu, onların ötesinde de Cynia kulelerini. Kuleler Charax'takiler gibi değildi; Mars şehirlerinin hiçbiri ötekine benzemez. Sanki her biri eşit olmayan bir sanat eseri ve her anlatım farklı bir sanatçının düşünceleri gibiydi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim kulelerin niçin inşa edildiğini, ne işe yaradıklarını, ne kadar eski olduklarını merak etti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Kanal ekinleri etrafa yayılmıştı; Marslı'nın zorlukla içinde ilerlediği koyu yeşil deniz bel yüksekliğindeydi. Geniş yapraklar yüzleri güneş ışınlarına dönük açılmış, hayat veren ısı enerjisine hırsla uzanmışlardı. Marslı'nın gövdesi değdikçe kenara kıvrılıyor, geçtikten sonra da tekrar açılıyorlardı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Kuleler yakınlaştıkça büyüdü; Marslı aniden durdu ve çocukları yere bıraktı. Willis'i taşımaya devam etti. İlerilerinde üstüne asılı bir yeşilliğin altında gizlenmiş bir merdiven korkuluğu aşağıya doğru meyilli bir tünel ağzından içeri giriyordu. Jim bir göz atıp "Ee, ne düşünüyorsun Frank?" diye sordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Vallahi bilmiyorum." Çocuklar daha önce Charax ve Copais şehirlerinde bulunmuşlardı ama sadece yer seviyesindeki terk edilmiş bölümlerde. Kararlarını tartışacak zamanları olmadı, rehberleri yokuş aşağı hızla yürümeye başladı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim arkasından koşup bağırdı. "Hey, Willis!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Marslı durdu ve Willis'le bir şeyler konuştu, zıplak dışarı seslendi. "Jim bekle."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ona seni yere bırakmasını söyle."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Willis iyi. Jim bekle." Marslı Jim'iri yetişmesi mümkün olmayan yürüyüşüne başladı. Jim kederlice rampanın başlangıcına geri döndü ve kaya çıkıntısının üzerine oturdu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne yapacaksın?" diye sordu Frank.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bekleyeceğim sanırım. Başka ne yapabilirim ki? Sen ne yapacaksın?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Oh, ben de takılacağım. Ama moto-kayığı da kaçırmayacağım.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tabii ki ben de. Burada zaten güneş battıktan sonraya kadar kalamayız."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Mars'ta güneş batımındaki ani ısı düşüşü bir Dünyalı insan için, özel elbiseleri yoksa ve devamlı hareket etmiyorsa donarak ölüm demekti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Oturup beklediler; fırıldak böceklerinin su üzerinde kaymasını izlediler. Biri Jim'in dizinin yanında durdu; iki buçuk santim kadar, üç ayaklı ufak bir yaratık; sanki Jim'i araştırır gibiydi. Jim ona dokununca kanatlarını açıp döne döne uzaklaştı. Su-arayanlar Marslılar'ın yerleşim bölgelerine sokulmayacağından tetikte bile olmadan, yalnızca beklediler.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Belki yarım saat sonra Marslı -ya da aynı büyüklükte başka bir Marslı- geri geldi. Yanında Willis yoktu. Jim'in yüzü buruştu. Fakat Marslı kendi dilinde "Benimle gel," dedi soru işaretini başlangıçta belirterek.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Gidiyor muyuz gitmiyor muyuz?" diye sordu Frank.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Gidiyoruz. Söyle ona." Frank söyledi. Üçü aşağı doğru ilerledi. Marslı iki oğlanın omuzuna da büyük kanat-ellerini koyarak onlara yol gösterdi. Biraz sonra durdu ve onları omuzuna vurdu. Bu sefer itiraz etmediler.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Birkaç yüz metre yeraltına girmelerine rağmen tünelde gün ışığının değişmeden kaldığını gördüler. Işık her yerden, özellikle de tavandan geliyordu. Tünel insan standartlarına göre büyük olmasına rağmen Marslılar için ancak rahat edebilecekleri genişlikteydi. Birçok Marslı'nın yanından geçtiler; rehberleri hareket edenlere gürlemeyle selam verdi; karakteristik translarına girmiş, hareketsiz duranlara ise hiçbir şey söylemedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Rehberleri bir keresinde yaklaşık bir metre çapında bir topun üzerinden adadı. Jim önce bunun ne olduğunu çıkaramadı sonra bir daha baktı ve daha da şaşırdı. Kafasını çevirip ona bakmaya başladı. Olamazdı — fakat öyleydi!</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Ancak birkaç insanın gördüğü ama hiçbir insanın bir daha görmek istemeyeceği bir şeye bakıyordu: bir Marslı katlanıp, yuvarlanıp bir topa dönmüştü, el-kanatları, eğik sırtı hariç her yerini kaplıyordu. Marslılar -modern, uygarlaşmış Marslılar— kış uykusuna yatmazlar fakat bazen, çok eski atalarının bir zamanlar yaptığı gibi, eğer isterlerse, hâlâ eklemleri buna uygun olduğundan, uykuya uygun, sıcağı ve nemi koruyan küre şeklini alabilirler.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Fakat kolay kolay böyle bir şey istemezler.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Bir Marslı için kapanmak ahlaki açıdan Dünya'daki ölümüne düelloyla eşdeğerdir; ancak buna, Marslıya karşı büyük bir kabahat işlendiğinde, daha azı yetmeyeceğinden başvurulur. Anlamı "Seni dışarı atıyorum, dünyanı terk ediyorum, yarlığını reddediyorum"dur.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Mars'a gelen ilk öncüler bunu anlamadılar ve Marslılar'ın âdetlerini bilmediklerinden birden fazla kabahat işlediler. Bu Mars'taki insan koloniciliğini yıllarca geciktirdi; istenmeyen zararı onarmak için Dünya'nın en yetenekli diplomat ve anlambilimcileri uğraştı. Jim inanmayan gözlerle dünyadan çekilmiş Marslıya baktı ve koskoca şehre kızmasına neden olacak şeyin ne olabileceğini merak etti. Aklına Doktor MacRae'nin ikinci Mars seferiyle ilgili anlattığı korkunç hikâye geldi. "Yani o enayi dangalak," demişti doktor, "bir doktor teğmendi; her ne ise, bunu itiraf etmekten nefret ediyorduk ama, bu salak, zavallının kanatlarını yakaladı ve onu açmaya çalıştı. Sonra da olan oldu."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne oldu?" diye sormuştu Jim.</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"O yok oldu."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Marslı mı?"</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hayır, tıp subayı."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ha? Nasıl oldu da yok oldu?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bana sorma, ben görmedim. Şahitler -dördü de, yeminli ifadeleriyle- teğmen oradaydı ve birden ortadan yok oldu dediler. Sanki bir 'boojum'Ia karşılaşmış gibi."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim, "Boojum nedir?" diye sordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Siz modern veletler hiç okumuyorsunuz değil mi? Boojum bir kitapta geçen bir yaratıktır; senin için bir kopyasını bulmaya çalışacağım."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Peki nasıl oldu da yok oldu?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bana sorma. İçini rahatlatacaksa kitle hipnotizması de. Ben böyle diyerek rahatlıyorum, ama fazla değil. Bütün söyleyebileceğim şu: buzdağı sekizde yedisini asla göstermez." Jim hiç buzdağı görmemişti, böylece doktorun örneği de boşa gitti - fakat kapanmış Marslıyı gördüğünde kesinlikle rahatlamadı.</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Onu gördün mü?" diye sordu Frank. "Keşke görmeseydim," dedi Jim. "Ne olduğunu merak ediyorum."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Belki Belediye Başkanlığına adaylığını koyup kaybetti."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bu şaka yapılacak bir şey değil. Belki o - şşşşt!" Jim birden durdu. Başka bir Marslı gördü; hareketsiz ama kapanmamış; nezaket sessizlik gerektiriyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Onları taşıyan Marslı sola keskin bir dönüş yaptı ve bir salona girdi, onları yere indirdi. Oda onlar için çok büyüktü, Marslılar içinse büyük olasılıkla hoş sosyal toplantılara uygundu. Odada iskemle gibi kullanılan bir yığın çerçeve vardı ve çember şeklinde yerleştirilmişlerdi. Oda yuvarlak ve kubbeliydi; Mars göğünü taklit eden kubbeli tavan onlara dışarıdaymışlar hissini veriyordu; ufukta solgun mavi, sıcak maviye, sonra da mora dönüşüyor ve tam tepede, mor-siyah zemini delermiş gibi görünen yıldızlar parlıyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Oldukça inandırıcı, minyatür bir güneş batıda asılı duruyordu. Resimdeki ufuklar bazı perspektif hileleriyle uzakmış gibi görünüyorlardı. Kuzey duvarında Oeroe geçmişe akarmış gibiydi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank'in yorumu "Vay, harika" oldu. Jim o kadarını bile beceremedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Ev sahipleri onları iki çerçevenin yanına yerleştirdi. Çocuklar onları kullanmaya kalkışmadılar, ayaklı seyyar merdivenler daha konforlu ve kullanışlıydı. Marslı, büyük kederli gözlerle, önce onlara sonra da çerçevelere baktı. Sonra da odayı terk etti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Kısa zaman sonra iki arkadaşıyla geri geldi, üçü de yığınla renkli kumaş taşıyorlardı. Hepsini odanın ortasına bir küme halinde boşalttılar. İlk Marslı Jim ve Frank'i tutup kaldırdı ve yığının üzerine yavaşça koydu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sanırım 'Bir iskemle çek,' demek istiyor," diye yorum yaptı Jim.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Bunlar dokunmamış kumaşlardı; örümcek ağı gibi kesintisiz bir tabakaydı; en az o kadar yumuşak ve çok daha dayanıklıydı. Üzerlerinde bütün renkler vardı, pastel maviden, canlı koyu kırmızıya kadar. Çocuklar kumaşların üstüne yayılıp beklediler.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Ev sahipleri dayalı çerçevelerden birinin üstüne rahatça oturdu, diğer ikisi de aynı şeyi yaptılar. Hiçbiri herhangi bir şey söylemedi, iki çocuk da kesinlikle turist değildi; bir Marslı'yı aceleye getirmeye çalışmamanın daha iyi olduğunu biliyorlardı. Bir müddet sonra Jim'in aklına bir fikir geldi; denemek için tedbirlice maskesini yukarı kaldırdı. Frank omuzuna vurdu. "Söylesene, ne yapmak istiyorsun? Boğularak ölmek mi?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim maskesini takmadı. "Tamam, her şey yolunda. Basınç yükseldi."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Olamaz. Basınç kilidinden geçmedik ki."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Sen bilirsin." Jim maskesini takmadı. Jim'in ne morardığını, ne boğulduğunu, ne de uyuştuğunu gören Frank cesaretini toplayıp kendisi de denedi. Sorunsuz nefes alabildiğini keşfetti. Basıncın evde alıştığı kadar iyi olmadığından emindi ve bir Dünyalı'ya kesinlikle çok zayıf gelecekti, fakat hareket halinde olmayan bir insan için yeterliydi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Daha birçok Marslı içeri daldı ve acele etmeden çerçevelerin üzerine yerleştiler. Bir müddet sonra Frank sordu. "Ne olduğunu biliyor musun Jim?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Iııh - belki."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Bunun belkisi falan yok. Bu bir 'beraber-gelişme'."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Beraber-gelişme" onların en sıradan toplumsal faaliyetini betimleyen bir Mars deyiminin eksik tercümesidir — basit terimlerle, sadece daire şeklinde oturup hiç konuşmamaktır. Aynı terimlerle, keman müziği de kurutulmuş kedi bağırsağı üzerinden at kuyruğu çekmek gibidir diye tanımlanabilir. "Sanırım haklısın," diye onayladı Jim. "En iyisi ağzımızın fermuarını kapatalım."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tamam."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Uzun zaman hiçbir şey konuşulmadı. Jim'in düşünceleri uzaklara sürüklendi, okula ve orada ne yapacağına, ailesine, geçmişteki şeylere. Bir süre sonra geri gelip hemen kendinin farkına vardı ve uzun zamandır olmadığı kadar mutlu olduğunu hissetti; ortada da elle tutulur belirli bir neden yoktu. Bu sakin bir mutluluktu, ne gülmek ne de gülümsemek istiyordu, ama tamamen rahatlamıştı ve memnundu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Marslılar'ın varlığının farkındaydı hem de her bir Marslı'nın; her geçen saniyede daha da fazla farkına varıyordu. Daha önce onların ne kadar güzel olduklarına hiç dikkat etmemişti. "Bir Marslı kadar çirkin" kolonistler arasında çok sık rastlanan bir tabirdi; Jim şaşkınlıkla kendisinin bile kullandığını hatırladı ve acaba niye yaptım diye merak etti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank'in da yanında olduğunun farkındaydı ve onu ne kadar çok sevdiğini düşündü. Güvenilir - bu Frank için iyi bir terimdi, sırtınızı dayayabileceğiniz iyi bir adam. Niye Frank'e onu sevdiğini hiç söylemediğini merak etti.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Willis'i biraz özledi, ama onun için kaygılanmadı. Bu tip bir parti Willis'e göre değildi, Willis gürültülü, tantanalı ve kibar olmayan şeylerden hoşlanırdı. Jim, Willis düşüncesini bir kenara koydu, sırt üstü uzandı ve yaşamanın keyfine daldı. Büyük bir zevkle farkına vardı ki odayı tasarlayan bilinmeyen sanatçının yaptığı güneş, tavan boyunca hareket ediyordu, tıpkı gerçek güneşin gökyüzü boyunca hareket ettiği gibi. Güneşin batıya doğru gitmesini izledi; birazdan güneş çizilmiş ufka doğru düşmeye başladı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Arkasından nazik bir gürleme geldi -kelimeleri yakalayamadı- ve başka bir Marslı cevap verdi. Bir tanesi dinlenme yerinden kalkıp salınarak odadan dışarı çıktı. Frank ayağa kalktı ve "Rüya gördüm galiba," dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Uyudun mu?" diye sordu Jim. "Ben uyumadım."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Hadi oradan, uyudun. Hem de Dok MacRae gibi horladın."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Nasıl olur, uykulu bile değildim."</span></span></p>

  <p class="Style18" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"O sana öyle geliyor."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Odayı terk eden Marslı geri döndü. Jim onun giden olduğundan emindi, artık hepsi birbirinin aynı görünmüyorlardı. Marslı bir sürahi taşıyordu. Frank'in gözleri dışarı fırladı. "Ne dersin bize su mu sunacaklar?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Öyle gibi," diye korkulu bir sesle cevap verdi Jim."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Frank kafasını salladı. "Bunu kendimize saklamalıyız, hiç kimse bize asla inanmayacak."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Haklısın."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Ayin başladı. Sürahili Marslı adını söyledi, dudağını sürahinin ağzına dokundurdu ve diğerine geçirdi. Diğer Marslı adını verdi ve içme taklidi yaptı. Sürahi çemberdekileri dolaşıp onları içeri taşıyan Marslıya geldi; Jim isminin "Gekko" olduğunu öğrendi; isim Jim'e çok sevimli ve sahibine uygun geldi. Sonunda sürahi Jim'e geldi. Marslı bir dilekle eline tutuşturdu. "Dilerim hiçbir zaman susuzluk çekmezsin." Kelimeler Jim için oldukça açıktı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Etrafındaki cevap veren koro "Dilerim ne zaman istersen kana kana içersin," dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim sürahiyi aldı; aklına Dok'un Marslılar'ın insanlara çekici gelen hiçbir şeyleri olmadığını söylediği geldi. "Jim Marlowe," diye kendini tanıttı; ağzına sürahiyi dayayıp bir yudum aldı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Geri verdiğinde, ana lisan hakkındaki eksik bilgisini eşeledi, aksanı üzerinde zihnini odaklayıp, "Dilerim her zaman temiz ve bol suyunuz olur," demeyi becerdi. Etraftaki beğeni mırıltıları içini ısıttı. Marslı sürahiyi Frank'e verdi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Ayinin bitmesiyle, parti neredeyse insan gevezeliği kadar gürültüyle dağıldı. Jim kendi boyunun üç misli yüksekliğindeki bir Marslı'nın ne dediğini boşuna takip etmeye çalışırken Frank, "Jim! Güneşi gördün mü? Buz kayığını kaçıracağız!" dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne? O gerçek Güneş değil ki, sadece bir oyuncak."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Evet, ama o gerçek Güneş'le uyuşuyor. Benim saatim de aynı şeyi söylüyor."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ya, vay canına! Willis nerede? Gekko — Gekko nerede?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Gekko, ismini duyunca yanlarına geldi; Jim'in dediğini anlamak ister gibi gıdakladı. Jim sıkıntılarını açıklamak için çok uğraştı; söz diziminde tökezledi, yanlış yol gösteren semboller kullandı ve aksanını da tamamen karıştırdı. Frank yanında bitip işi devraldı. Derhal "Bizi güneş batmadan oraya götürecekler ama Willis burada kalacak," dedi.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Ne? Bunu yapamazlar."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Söylediği bu."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Jim düşündü. "Ona Willis'i buraya getirmesini ve ona sormasını söyle."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Gekko razı oldu. Willis getirilip yere kondu. Jim'e doğru badi badi yürüdü ve "Selam, Jim oğlum! Selam Frank oğlum!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Willis," dedi Jim ciddiyetle. "Jim buradan gidiyor. Willis Jim'le gelir mi?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Willis şaşırmış göründü. "Kal burada. Jim kal burada. Willis kalır burada. İyi."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Willis," dedi Jim çılgınca. "Jim'in gitmesi gerekiyor. Willis Jim'le gelir mi?"</span></span></p>

  <p class="Style30" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Jim gider?"</span></span></p>

  <p class="Style30" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Jim gider."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Willis neredeyse omuz silker gibi, "Willis Jim'le gider," dedi üzgünce.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Söyle Gekko'ya." Willis söyledi. Marslı şaşırmış göründü, fakat daha fazla tartışma olmadı. Çocukları ve zıplağı toplayıp kapıya yollandı. Başka irice bir Marslı -Jim adını G'kura diye hatırlıyordu- Gekko'dan Frank'i alıp peşlerine takıldı. Tünelden yukarı tırmanırlarken Jim aniden maskeye ihtiyacı olduğunu hissetti; Frank de kendi maskesini taktı.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Kapanmış Marslı hâlâ yolu tıkıyordu, ama taşıyıcıların ikisi de üzerinden yorum yapmadan atlayıp geçtiler.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Yüzeye çıktıklarında güneş oldukça alçalmıştı. Bununla birlikte bir Marslı asla acele ettirilemez; normal adımları yeterinden hızlıydı; uzun bacaklı çift Cynia Istasyonu'na geri kalan üç millik yolu bir hiçmiş gibi katettiler. Çocuklar ve Willis limana vardığında güneş ufka gelmiş, havada da keskin bir soğuk başlamıştı. İki Marslı bir an önce şehirlerinin sıcaklığına geri dönmek için aceleyle gittiler.</span></span></p>

  <p class="Style30" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Güle güle Gekko!" diye bağırdı Jim. "Güle güle G'kuro!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Sürücü ve istasyon amiri limanda dikilip duruyorlardı; bu sürücünün yolcuları beklediği ve yola çıkmaya hazır olduğunun deliliydi. "Ne halt ediyordunuz?" dedi istasyon amiri.</span></span></p>

  <p class="Style30" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Biz gitmeye hazırız," dedi Jim.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Görüyorum," dedi sürücü. Geri dönen yaratıklara baktı. Gözlerini kırptı ve amire döndü. "O son dubleleri içmeyecektik George," dedi. "Tuhaf şeyler görüyorum." Çocuklara döndü. "Hadi tekneye."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">İçeri girip kubbeye tırmandılar. Araç rampadan aşağı buz yüzeye doğru ağır ağır kaydı, sola Derae kanalına döndü ve hızlandı. Güneş ufkun ardında kayboldu. Manzara Mars'ın kısa günbatımıyla azıcık aydınlanmıştı. Çocuklar iki kıyıdaki bitkilerin gece için içeri çekildiklerini görebiliyorlardı. Birkaç dakika içinde, yarım saat önce bitki dolu olan topraklar, gerçek bir çöl gibi çıplaklaştı.</span></span></p>

  <p class="Style30" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">Yıldızlar çıkmış pırıl pırıl parlıyorlardı. Günbatımının hafif perdeleri ufuk çizgisinde asılıydı. Batıda ufacık sabit bir ışık yükseldi ve yıldızların hareketine karşı yukarı doğru ilerlemek için savaştı, "İşte Phobos," dedi Frank. "Bak!"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Gördüm," diye cevapladı Jim. "Hava soğudu. Hadi içeri girelim."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Tamam. Ben açım."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Kalan birkaç sandviçim var." ikisi de birer tane yedi, sonra da iç kompartmana giderek kanepelerin üzerine kıvrıldılar. Araç daha sonra Herperidum şehrini geçti ve batı-kuzeybatıya Erymanthus kanalına döndü; Jim bunun farkında değildi; Jim rüyasında Willis'le birlikte, şaşkın şaşkın bakan Marslılar'a bir düet söylüyordu.</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle80"><span style="font-weight:normal;font-size:16.0px" xml:lang="tr-TR">"</span></span><span class="FontStyle73"><span style="font-size:16.0px" xml:lang="tr-TR">Herkes dışarı! Son durak!" Sürücü onları dürtüyordu.</span></span></p>

  <p class="Style16" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle80"><span style="font-weight:normal;font-size:16.0px" xml:lang="tr-TR">"Ha?"</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"><span class="FontStyle73"><span style="font-size:16.0px" xml:lang="tr-TR">"Kalk arkadaşım. İşte geldik. Syrtis Minör."</span></span></p>

  <p class="Style19" dir="ltr" style="margin-left:0;margin-right:0;text-indent:30.274017px;text-align:justify" xml:lang="en-US"></p>
</body>
</html>
