<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3"><span class="t15">&nbsp;</span></p>

  <h2 class="h21"><a id="ncx93"></a><a id="a45"></a>Açıklık Korkusu</h2>

  <p class="p15">Evreni ve olgularını, benzerini ve edimlerini anlayıp açıklama çabası insanın en eski ve en soylu çabasıdır. Bilim de, sanat da, tarihin en eski çağlarından beri &ldquo;kuramsal sorunlarını çözmek&rdquo; amacıyla üretegeldiği söylenler de hep bu soylu çabaya tanıklık eder Bu çabanın bugün bizi hangi noktaya getirdiğini biliyoruz, daha hangi noktalara götürebileceğini tasarlamamız da zor değil. Dün olduğu gibi bugün de hâlâ anlayamadığımız, açıklayamadığımız olgular saymakla bitmeyebilir; ama, ne denli eskilere gidersek gidelim, karşımızda hep daha fazlasını, daha ötesini anlamaya çalışan insanı bulduğumuza göre, anlaşılması olanaksız olgulardan sözetmek kendi içinde tutarlı bir tutuculuk bile sayılmaz. Bu nedenle, daha önce birçok yazılarını severek okuduğum Oğuz Demiralp&rsquo;ın <span class="t14">Olu</span><span class="t14">ş</span><span class="t14">um</span>&rsquo;un Mayıs 1980 sayısında, her biri bir başka bağlamdan koparılmış birtakım alıntılara dayanarak yazın ve sanat yapıtlarının anlaşılmazlığını kanıtlamaya çalıştığını, &ldquo;bütün sanat yapıtları, genel olarak sanat, bir muammadır&rdquo; gibi deneyimlerimize ters düşen, benimsenmesi olanaksız bir sav çevresinde dönüp durarak anlaşılmazlığı yazın yapıtının &ldquo;varlık nedeni&rdquo; olarak tanımladığını görünce, şaşırıp kaldım.</p>

  <p class="p15">Söylemek bile fazla, anlaşılması güç yapıtlar vardır, çok açık gibi görünmelerine karşın, karmaşık bir nitelik taşıyan, yanlış ve yarım anlaşılan yapıtlar vardır, herkesin her yapıtı aynı biçimde değerlendirmesi de beklenemez; ama bunlar kesinlikle gizemciliği seçerek yazın yapıtlarını birer &ldquo;anlaşılmaz nesne&rdquo; saymaya yetmez, bir Balzac&rsquo;ı, bir Proust&rsquo;u, bir Kafka&rsquo;yı &lsquo;muamma&rdquo; gibi göstermeye yetmez, Demiralp&rsquo;ın kanıtları da yetmiyor. Yetmek şöyle dursun, birer kanıt niteliği bile taşımıyor bunlar: yeterince anlaşılmamış, bulanık kavramlar oluşturuyorlar yalnızca, bunun için de yazarı çelişkiler arasında sürükleyip duruyorlar. Örneğin yazınsal dil önce &ldquo;ham&rdquo; ve &ldquo;kullanmalık&rdquo; diye adlandırılan birtakım varsayımsal dillerle karşılaştıktan sonra, birdenbire doğal dilin de karşıtı oluveriyor: &ldquo;Yazınsal dilin malzemesi doğal dilinkinden ayrıdır&rdquo;, diyor Demiralp, sonra da, doğal dilin belirttiği nesnelerle özdeşleşmediğinin yüzyıllardır bilinen bir şey olduğunu unutarak, yazınsal olunca &ldquo;nesneden ayrımını gördüğünü, gerçeklik ile ilişkisini özdeşlik saymaktan kurtulduğunu&rdquo; söylüyor; hemen arkasından, &ldquo;gerçeklik ile ilişkisini özdeşlik saymaktan kurtulan&rdquo; bu yazınsal dilin &ldquo;anlatım aracı değil, öznenin kendisi&rdquo; olduğunu, yani bir başka düzlemde gerçeklikle özdeşleştiğini kesinliyor; bunun arkasından, doğal dili &ldquo;bildirme aracı değil, insan varlığının üstün olanağını düzenleyen olay&rdquo; diye tanımlayarak az önce karşıtı gibi gösterdiği yazınsal dille özdeşleştiriyor. &ldquo;Yazın yapıtı anlam bakımından bir gücüllüktür, ancak okuma yoluyla etkinliğe dönüşen bir gücüllüktür&rdquo;, derken de kendi koyduğu karşıtlığı gene kendisi yadsıyor Demiralp, çünkü sözünü ettiği gücüllük yalnız yazın yapıtı için değil, gazete haberi için de geçerlidir.</p>

  <p class="p15">&ldquo;Yazınsal dilin kullanmalık dilden yananlamlama olaylarının çokluğuyla ayrıldığı doğrudur. Yananlamlama olayı, bir bakıma anlam artığının sürekli olarak üremesidir&rdquo; sözlerinin de gösterdiği gibi, Demiralp&rsquo;ın yazının bir &ldquo;muamma&rdquo; olduğunu savunurken başvurduğu ikinci kanıt &ldquo;yananlam&rdquo; olgusu. Ama dilbilim ve göstergebilim konusunda kulaktan dolma bilgilerle yetinenlerce bir maymuncuk gibi kullanılan bu kavram da fazla uzaklara götürmez bizi, çünkü yananlam &ldquo;düzanlam&rdquo;dan bağımsız, kendi başına buyruk bir veri değil, anlamın bir Öğesidir. Bunun için, ünlü dilbilimci Hjelmslev, yananlamın da tıpkı düzanlam gibi, aynı yöntemlerle çözümlenmesi gerektiğini (dolayısıyla <span class="t14">çözümlenebilece</span><span class="t14">ğ</span><span class="t14">ini</span>) söyler. Bu durumda, &ldquo;sınırsızlığa açılmak, varlığın başdöndürücü sonsuzluğunu, anlamakla tükenmezliğini içinde barındırabilmek&rdquo; gibi şiirsel sözler karşısında ancak gülümsenir. Demiralp gibi süslü konuşmak gerekirse, yazın yapıtı bir &ldquo;Protée&rdquo; değildir.</p>

  <p class="p15">Yazın yapıtının &ldquo;özgöndergeli&rdquo; olması da, Demiralp&rsquo;ın ileri sürdüğünün tersine, onun her anlama &ldquo;açık&rdquo; değil, kendi üzerine &ldquo;kapalı&rdquo;, kendi kendisiyle &ldquo;sınırlı&rdquo; olduğunu gösterir. Öğeleri arasındaki bağıntılarla belirlenen bir dizgedir yazın yapıtı, bunun için de çözümlenebilir, açıklanabilir. Ne var ki, çözümleme etkinliğini basit okumayla karıştırmamak, belirli zorunlukları, değişik düzeyleri bulunduğunu, ilk koşulunun da öğeler arasındaki bağıntılara yönelmek, süreçten dizgeye gitmek olduğunu unutmamak gerekir. Yapısalcılığın bu temel ilkesini yadsır da &ldquo;estetik dili bilimsel öte-dile aktarmak&rdquo;tan sözeden Demiralp&rsquo;ın yaptığı gibi açıklamayı sözcüğü sözcüğüne bir çeviri sayarak öğeler düzleminde kalırsak, ağacın çiçek açmasından havaya atılan taşın yere düşmesine dek her şey &ldquo;muamma&rdquo;, her şey &ldquo;bilmece&rdquo; niteliğine bürünür ve her türlü çözümlemeden umudu kesmek gerekir.</p>

  <p class="p15">&ldquo;Umudu kesmek&rdquo; diyorum ya Oğuz Demiralp&rsquo;ın hiç değilse yazın yapıtının yaşayabilmesi konusundaki biricik umudunun bu olduğu anlaşılıyor: tümüyle anlaşılacak olursa, yapıt tükenecektir ona göre, &ldquo;anlam tam olarak açıklandığına göre bir daha onu okumaya gerek kalmayacak&rdquo;, başka bir deyişle &ldquo;varlık nedeni&rdquo; ortadan kalkacak, yaşamı sona erecektir. Çok tuhaf bir mantık doğrusu! Bir soralım kendi kendimize: La Fontaine ya da Cervantes, Sofokles ya da Moliere bugün hâlâ tümüyle anlaşılmadıkları için mi okunuyorlar, dört beş kez üst üste okuduğumuz yapıtlar anlamlarını bir türlü kavrayamadığımız yapıtlar mıdır? Hayır.</p>

  <p class="p15">Yazın yapıtının tükenmezliği oluşturduğu bildirişimin niteliğinden gelir, niceliğinden değil.</p>

  <p class="p10"><span class="t14">Cumhuriyet</span>, 15 Haziran 1980</p>
</body>
</html>
