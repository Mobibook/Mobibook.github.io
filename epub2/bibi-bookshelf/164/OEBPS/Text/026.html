<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3">&nbsp;</p>

  <h2 class="h21"><a id="ncx279"></a><a id="a75"></a>ABC&rsquo;nin Eleştirisi</h2>

  <p class="p15"><span class="t14">Kara Kitap</span> konusundaki eleştirimin <span class="t14">Gösteri</span>&rsquo;de yayımlanmasının üzerinden bir yılı aşkın bir süre geçti. Aradan geçen sürede, bu eleştiri üzerine pek çok yazı yazıldı; görüşlerimi paylaşanlar olduğu gibi, düşüncelerimi bırakıp kişiliğime saldıranlar da çıktı: kimi yıllardır okumadığını kesinlediği çalışmalarım konusunda ayrıntılı yorumlara girişti; kimi kırk yıl önce yazılmış bir delikanlılık denemesine sarılarak bana yazın ve sanat dersleri vermeye kalktı. Bu saldırılar karşısında kendimi savunmak için tek satır yazmadım, yazmayı da düşünmedim. Ama, bir süre sonra, ateşli saldırıları ortak özellikler gösteren, başka tür yazılar izledi: Pamuk savunucuları, bu kez, çok açık bir biçimde benim savlarımı çürütmeye çalıştıkları zaman bile, adımı anmamaya özen gösteriyor, öte yandan, &ldquo;<span class="t14">Kara Kitap</span> konusunda herkes kendi açısından birşeyler söyledi; ben de burada kendi kişisel gözlemlerimi dile getireceğim&rdquo; türünden girişler yardımıyla, &ldquo;yıkıcı eleştiri&rdquo;yi unutturmak, hiç değilse nice eleştiri arasında bir eleştiri gibi göstermek istiyorlardı. Bir başka yazarsa (Mustafa Ever, &ldquo;Adlar ve Kitaplar&rdquo;, <span class="t14">Argos</span>, Ağustos 1991), büyük ölçüde Berna Moran&rsquo;ın yazdıklarını yinelemesine karşın, <span class="t14">Kara Kitap</span> üzerine yazılmış bunca yazı içinde tek geçerli yazının kendi yazısı olduğunu anıştırarak çatlak sesleri hiçleme sorununa daha köktenci bir çözüm getirmeyi denedi. Bu arada, hemen herkes, Pamuk&rsquo;un kendine özgü diline hiç dokunmamayı yeğledi.</p>

  <p class="p15">Bir tek kişi, &ldquo;Bir Orhan Pamuk okuyucusundan&rdquo; adlı yazının yazarı Jale Baysal, göze aldı bu yiğitliği (<span class="t14">Gösteri</span>, Haziran 1991). Ama nasıl? &ldquo;Ali gitti, Veli geldi&rdquo; türünden tümcelerle roman yazmayı küçümsediğini söyleyen yazarın tam da bu tür tümcelerinde derinliğini halktan alan güzellikler bularak, &ldquo;<span class="t14">... büründü</span><span class="t14">ğ</span><span class="t14">ü bu yeni ki</span><span class="t14">ş</span><span class="t14">ili</span><span class="t14">ğ</span><span class="t14">in, bir zamanlar oldu</span><span class="t14">ğ</span><span class="t14">u Galip adl</span><span class="t14">ı</span> <span class="t14">çocuk oldu</span><span class="t14">ğ</span><span class="t14">unu hissetti</span>&rdquo; türünden tümcelerin aksak ve yabanıl biçimler değil, anlatıma yoğunluk kazandıran buluşlar olduğunu savunarak, &ldquo;<span class="t14">herkesin yemek masas</span><span class="t14">ı</span><span class="t14">n</span><span class="t14">ı</span> <span class="t14">çevreleyen duvarlar d</span><span class="t14">ı</span><span class="t14">ş</span><span class="t14">ı</span><span class="t14">ndaki sonsuz bir noktaya bakt</span><span class="t14">ığı</span><span class="t14">, renksiz ve yavan ak</span><span class="t14">ş</span><span class="t14">am yemekleri</span>&rdquo; (sonsuz bir nokta! Orhan Pamuk&rsquo;ta yanlış tükenmiyor!) türünden biçimlerin &ldquo;türkçenin değişik tadlarını&rdquo; duyurduğunu kesinleyerek. Yazar bununla da yetinmiyor, Havel&rsquo;in bir sözüne sığınarak yazarların dillerini yanlış kullanmalarını neredeyse bir doğa yasasına dönüştürdükten sonra, öğrencilerimize bile tanımadığımız bir ayrıcalığı yazarlara tanıyarak, kendine özgü türkçesiyle, &ldquo;Bence, iki cümlede bir yanlış biraz fazla, ama en güzel konuşan bile (yazan da), kendini anlattığının büyüsüne kaptırıp &lsquo;dil sürçmesi&rsquo; yapabilir&rdquo;, diyebiliyordu.</p>

  <p class="p15">Bu yazı Jale Baysal&rsquo;m imzası altında değil de benim imzam altında yayımlanmış olsaydı, Orhan Pamuk gene çok öfkeli demeçler vererek kendisiyle alay ettiğimi söylerdi. Ama, alay izleniminin gerçek olmayanı gerçek gibi sunmaktan kaynaklandığı düşünülürse, Fatma Erkman Akerson&rsquo;un &ldquo;<span class="t14">Kara Kitap</span> üstüne bir yorum denemesi&rdquo; (<span class="t14">Gösteri</span>, Mart 1991) adlı yazısıyla Sevda Şener&rsquo;in &ldquo;İşaretleri değerlendirme kitabı&rdquo; (<span class="t14">Gösteri</span>, Temmuz 1991) adlı yazısının da <span class="t14">Kara Kitap</span>&rsquo;ı &ldquo;okumuş&rdquo; olanlarca birer alay örneği olarak algılanabileceği rahatlıkla söylenebilirdi. Örneğin Sevda Şener, benim &ldquo;Her yerin &lsquo;sır&rsquo;la, &lsquo;esrarla dolup taştığı, her şeyin kendinden daha derin, daha zengin bir şeyin &lsquo;işaret&rsquo;i olduğu, kendinden daha öteye gönderdiği söylenirse de &lsquo;sır&rsquo; nedir, &lsquo;esrar&rsquo;ı ne oluşturur, ne neyin göstergesidir, nereye gönderir, belirtilmez; &lsquo;esrar&rsquo;ın varlığı kesinlenir yalnızca&rdquo; biçiminde dile getirdiğim bir gözlemi çürütmek amacıyla, &ldquo;Yüzler, fotoğraflar, yazılar, krokiler, haritalar gizli bir gerçeğin işaretleri olarak ele alınır&rdquo; türünden kesinlemelere girişiyordu. Ama &ldquo;gösteren&rdquo;le &ldquo;gösterilen&rdquo; arasında nasıl bir bağıntı kurulmaktaydı? Hangi yüzler hangi gerçeğin &ldquo;işaretleriydi? Bunu bize söylemiyor, herhangi bir örneklendirme ya da kanıtlama çabasına girişmeden, çoktan çürütülmüş savı yinelemekle kalıyordu.</p>

  <p class="p15">Fatma Erkman Akerson da &ldquo;&lsquo;gösterge&rdquo; kavramının çevresinde dönüp duruyor, bu kavramı bir tür &ldquo;&lsquo;maymuncuk&rdquo;&lsquo; gibi kullanarak olmayacak yönlere çekiyordu: bir bakıyordunuz, &ldquo;gösteren&rdquo;le karıştırıyordu onu; bir bakıyordunuz, &ldquo;Bu yüzden açık seçik bir göstergeye dönüşmemiştir, neyi simgelediği tam bilinemez&rdquo;, diyerek &ldquo;simge&rdquo;yle özdeşleştiriyordu; bir bakıyordunuz, &ldquo;asıl/kopya&rdquo; karşıtlığı yanında &ldquo;gerçek/gösterge&rdquo; karşıtlığını kullanarak terimi &ldquo;gerçeğin&rdquo; karşıtı (ya da karşılığı) gibi gösteriyordu; bir bakıyordunuz, &ldquo;gerçek/gösterge&rdquo; karşıtlığından &ldquo;asıl/gösterge&rdquo; karşıtlığına geçerek &ldquo;kopya&rdquo;ya dönüştürüyordu; bir bakıyordunuz, &ldquo;göstergesel ve çarpıtıcı gözlükler&rdquo;den, &ldquo;gerçeği göstergeleyen gizli ipuçları&rdquo;ndan, &ldquo;göstergesel ve kurmaca&rdquo; yazından sözediyordu; bir bakıyordunuz, &ldquo;Göstergenin tanımında, neyi simgelediği yolunda bir uzlaşma olması bulunur&rdquo; türünden tanımlar ya da &ldquo;yaşam ve göstergeler hep ipuçları dayatıyorlar&rdquo; türünden sözler ederek sizi türkçe bir yazı okuduğunuzdan bile kuşkuya düşürüyordu. Akerson&rsquo;a göre, <span class="t14">Kara Kitap</span>&rsquo;ın bildirisi de yaşamda karşıtlık diye bir şey bulunmadığı, daha doğrusu onu bizim uydurduğumuzdu, &ldquo;çözüm&rdquo;ün (neyin çözümünün?) &ldquo;iki kutbu, yani asılla göstergeyi zıt şeyler gibi algılamamakta&rdquo;ydı.</p>

  <p class="p15">Söylemek gerekir mi, bilmem, Orhan Pamuk&rsquo;un dört koca yıl çalışarak yüzlerce dil ve mantık yanlışını bize bu bildiriyi iletmek için yaptığına inanmak kolay olmadığı gibi, bu bildirinin düşünsel ya da kılgısal olarak işimize yarayabilecek bir bildiri olduğu da çok kuşkulu; gene de teşekkür ederiz. Ama bir de dilekte bulunalım: Akerson örneğin şu &ldquo;göstergesel ve çarpıtıcı gözlükler&rdquo;, &ldquo;gerçeği göstergeleyen gizli ipuçları&rdquo;, &ldquo;yaşam ve göstergeler hep ipuçları dayatıyorlar&rdquo; sözlerini bir de ingilizce ya da almanca söylemeyi denesin.</p>

  <p class="p15">&ldquo;Üstkurmaca olarak <span class="t14">Kara Kitap</span>&rdquo; adlı yazısıyla Berna Moran (<span class="t14">Gösteri</span>, Mayıs 1991), &ldquo;Adlar ve Kitaplar&rdquo; adlı yazısıyla da Mustafa Ever, daha ileri bir atım atıyor, bir yandan ünlü kitabın anlatı geleneği içindeki yerini belirlerken, bir yandan da çok katmanlı, geleneksel, çağdaş ve &ldquo;postmodern&rdquo; niteliklerini ortaya koymaya çalışıyorlardı. Moran&rsquo;a göre, &ldquo;Orhan Pamuk&rsquo;un yapmak istediği şeylerden biri, Doğu edebiyatı bağlamında ve o gelenekten yararlanarak çağdaş bir roman yazmak&rdquo;tı; bu amaçla, <span class="t14">Binbir Gece Masallar</span><span class="t14">ı</span>, <span class="t14">Mant</span><span class="t14">ı</span><span class="t14">k al-tayr</span>, <span class="t14">Mesnevî</span> ve <span class="t14">Hüsn ü A</span><span class="t14">ş</span><span class="t14">k</span>&rsquo;ın kurgu ve biçimlerini, yer yer de içeriklerini kullanmıştı. Bu yapıtların çoğunda, kurgunun temel özelliği, anlatının bir çerçeve öykü içine yerleştirilmiş değişik öykülerden oluşmasıydı; çerçeve öykü de genellikle bir yolculuk (aynı zamanda bir arayış biçiminde) eklemlenirdi. Orhan Pamuk&rsquo;un romanında, bunlara bir de özdeşleşme çabası eklenmekteydi: örneğin Şeyh Galip&rsquo;in çiftili Galip, Mevlana Celalettin&rsquo;in çiftili Celâl&rsquo;le özdeşleşmeye, böylece onun gibi yazar olmaya çalışıyordu. İleri sürüldüğüne göre, bu özdeşleşme, hangi mucizeyle, bilinmez, aynı zamanda kendi öz kimliğini bulmakla birdi.</p>

  <p class="p15">İlk yazımda, öncelikle bir öykünü olarak tanımlanan bu özdeşleşmenin karşımıza aynı zamanda bir &ldquo;öldürme&rdquo; (hem de, yazarlarımız kusura bakmasınlar, özü bakımından, bir başkalaşma, bir yabancılaşma) biçiminde çıktığını, dolayısıyla öldürmenin bir bakıma üstün edim olarak sunulduğunu belirtmiştim. &ldquo;Başka bir uygarlığa öykünme yüzünden yozlaşan ve kimliğini yitiren Türk toplumu&rdquo; konusuna parmak bastığı ileri sürülen romancının &ldquo;kendi kendisi olma&rdquo; koşulunu &ldquo;gerçek olan&rdquo;ı yok edip yerine &ldquo;öykünüsünü&rdquo; getirmeye bağladığını da göstermiştim. Ama Mustafa Ever, Galip&rsquo;in yolculuğunun Galata Köprüsü&rsquo;nden başlayıp Atatürk Köprüsü yoluyla Nişantaşı&rsquo;na varması gibi tuhaf bir gerekçeyle (bu yol batılılaşmanın izlediği yolmuş!) çelişkiyi çelişkinin eleştirisine dönüştürmekte hiçbir sakınca görmüyor; Berna Moran&rsquo;sa, öykünüye aynı zamanda hem yazınsal, hem varoluşsal bir yücelik katarak, &ldquo;Galip&rsquo;in aradığı Celâl yazarlığı, yazma edimini, yaratmayı temsil eder gibi görünmektedir ve Galip Şehrikalp apartmanında Celâl&rsquo;e dönüştüğünde, ya da ikinci kişiliğini bulduğunda yazar olur, yazmaya başlar&rdquo;, dedikten sonra, gerçekten şaşırtıcı bir sıçrama yaparak, &ldquo;Öyleyse birçok postmodernist romanda olduğu gibi <span class="t14">Kara Kitap</span>&rsquo;ın konusu da anlatının kendisidir&rdquo;, diye ekleyerek bir taşla iki kuş vuruyordu. Nereden nereye!</p>

  <p class="p15">İlk yazımda, Orhan Pamuk&rsquo;un &ldquo;Aynaya girdi hikâye&rdquo;, &ldquo;Hikâyeci değil, hikâye&rdquo;, &ldquo;Ama, bunları yazan ben&rdquo; gibi bölüm başlıklarıyla birtakım çağcıl anlatı yordamlarını dener gibi görünmeye çalıştığını, ancak çabasının havada kaldığını söylemiştim. Berna Moran&rsquo;sa, hem kavramları, hem gerçekleri zorlayarak, &ldquo;üstkurmaca&rdquo; ve &ldquo;metinlerarası ilişki&rdquo; kavramlarından yola çıkıp &ldquo;postmodernist&rdquo;, dolayısıyla çağdaş, dolayısıyla yeni, dolayısıyla özgün bir roman karşısında bulunduğumuz gibi oldukça şaşırtıcı bir sonuca getiriyordu bizi. Ona göre, <span class="t14">Kara Kitap</span> bir &ldquo;üstkurmaca&rdquo;ydı, çünkü kurmaca ve gerçeklik, kopya ve asıl, vb. birçok yazınsal sorunu irdeliyor; bunu da, yukarıda belirtildiği gibi, büyük ölçüde başkalarının metinlerini kullanarak, bunları yineleyerek, bunlara öykünerek, bir başka deyişle helal &ldquo;mirî malı&rdquo; çalarak yapıyordu. Berna Moran, düşüncesini güçlendirmek için şunları da ekliyordu: &ldquo;Ne ki yapısalcılık sonrasında, yapıtların, daha önce yazılmış yapıtlardan bağımsız, tek ve özgün olamayacağı, her metnin kendinden önce gelen metinlerle ilişkili olduğu (<span class="t14">intertextuality</span>) ortaya konuldu. Bir anlamda, metinleri meydana getiren daha önceki metinlerdir deniyordu. Çünkü yazar yansıtmak istediği gerçeklikle başbaşa kalamaz, araya girmiş başka metinler vardır ve gerçekçi roman bu olguyu ne kadar gizlemeye, hissettirmemeğe çalışırsa çalışsın, yazar başka metinlerin gerçekliği yansıtma yollarını sergilemekten kurtulamaz. Bunu yaparken elbette ki bir yenilik getirebilir, ama yazarın katkısı, bu yeniliği bile ancak başka yapıtlarla karşılaştırıldığında ortaya çıkar. Çağımızın postmodernist yazarları ise, gerçekçilerin tersine, bu olguyu açığa vurmaya, görünür hale getirmeye çalışıyor ve romancıların kullanagelmekte oldukları taktikleri, kurgu mekanizmalarını, konvansiyonları kendi romanlarının konusu yapıyorlar. Romana, dış gerçekliği yansıtan, sosyoloji, ahlak ya da felsefe alanlarında doğruları dile getiren bir metin değil, kurmacanın kendi dünyasında oynanan bir oyun olarak bakıyorlar&rdquo;.</p>

  <p class="p15">Üzülerek belirtelim ki, değişik çalışmalarıyla adına yaraşır bir bilim adamı olduğunu kanıtlamış olan Berna Moran&rsquo;ın olguları zaman içinde birbirlerini izleyişleri ve özgül nitelikleri açısından bu denli basite indirgemesi ve bu denli çarpıtması şaşkınlık vericidir. Öyle ya, bizim bildiğimiz kadarıyla, metinler ya da yapıtlar arası ilişki, &ldquo;yapısalcılık sonrası&rdquo; ortaya konulmadığı gibi, bilinçli olarak &ldquo;mirî malı&rdquo; çalmakla da fazla bir ilgisi yoktur. &ldquo;Yapısalcılık sonrası&rdquo; ortaya konulduğu söylenen bu olguyu XIX. yüzyılın ortalarında doğan &ldquo;gerçekçi roman&rdquo;ın &ldquo;gizlemeye, hissettirmemeğe&rdquo; çalıştığı savı da aykırı bir savdır. Buna bakarak, gerçekçilikten önce, gerçekçilikle çağdaş ve gerçekçilikten sonra gelmiş birçok yazın (ve roman) akımının metinler arası ilişki sorununu açıklıkla ortaya koyduğunu mu söyleyeceğiz? Yoksa bütün yazın akımlarını kolaylık olsun diye &ldquo;gerçekçilik&rdquo; adı altında toplayarak çağımızın &ldquo;postmodernist&rdquo; yapıtlarıyla mı karşılaştıracağız? Ayrıca, durmamacasına sözü edilen ve bir tür söylev kanıtı olarak kullanılan bu &ldquo;postmodernist&rdquo; yazının öncüleri ve uygulayıcıları kimlerdir? Hangi &ldquo;postmodernist&rdquo; yazarlar hangi &ldquo;kurmaca metinlerle&rdquo; bağlar kurarak üstkurmacalar yaratmışlar? Berna Moran bütün bu konularda hiçbir açıklık getirmiyordu bize. Ama &ldquo;postmodernist&rdquo; romancı bu olguyu &ldquo;görünür hale getirmeye&rdquo; çalışan ve/ya da başka &ldquo;romancıların kullanagelmekte oldukları taktikleri, kurgu mekanizmalarını, konvansiyonları&rdquo; kendi romanının konusu yapan kişiyse, Cervantes&rsquo;i &ldquo;postmodernizm&rdquo;in öncüsü, gerçekçiliğin babası sayılan <span class="t14">İ</span><span class="t14">nsanl</span><span class="t14">ı</span><span class="t14">k Güldürüsü</span> yazarını bu akımın da babası, <span class="t14">Kalpazanlar</span> yazarınıysa en yüksek doruklarından biri olarak nitelemek, kısacası, gerçekçiler de işin içinde olmak üzere, hemen her romancıyı postmodernist saymak gerekir. O zaman, &ldquo;geleneksel&rdquo;in öykünülerini &ldquo;postmodernist&rdquo; ya da &ldquo;çağdaş&rdquo; diye değerlendirmek en azından bir tuhaflık olarak belirir. Geriye de kala kala romanı &ldquo;kurmacanın kendi dünyasında oynanan bir oyun olarak&rdquo; görmenin aykırılığı kalır.</p>

  <p class="p15">Ama, öyle anlaşılıyor ki, Orhan Pamuk&rsquo;u yüceltmek söz konusu olunca, ölçüler kaçırılıyor: Orhan Pamuk kitabını büyük ölçüde şu ya da bu biçimde başka yapıtlardan alınmış öğelerle oluşturmuş ya, önce eski gelenek tanık gösterilerek bir değer olarak özgünlüğün hiç mi hiç önemi bulunmadığı vurgulanıyor, metinler arası ilişki kavramına sığınılarak olanaksız olduğu kesinleniyor, sonunda da hem Doğu, hem Batı geleneğinde bol bol kullanılmış bir kurgu biçimi ne olduğu pek anlaşılmayan &ldquo;postmodernizm&rdquo; akımının bir uygulaması diye sunularak az önce kapıdan kovulan değer bacadan içeri alınıp eski çağdaşa, yineleme özgünlüğe dönüştürülüyor (&ldquo;çağdaş roman yazma&rdquo;nın başka ne amacı olabilirdi?). Böylece, Berna Moran, <span class="t14">Kara Kitap</span>&rsquo;ın kahramanı Celâl için &ldquo;önemli olanın yeni bir şey &lsquo;yaratmak&rsquo; değil, daha önceden, binlerce zekâ tarafından binlerce yılda yaratılmış olan harikaları bir köşesinden, bir ucundan değiştirerek yepyeni bir şey söyleyebilmek olduğunu&rdquo; belirttikten sonra, &ldquo;<span class="t14">Kara Kitap</span> da bu görüşün somutlandığı bir roman değil mi?&rdquo; diye soruyor. &ldquo;Evet, öyledir&rdquo;, diyelim. Ama, o zaman, burada, &ldquo;binlerce zekâ tarafından binlerce yılda yaratılmış olan harikaları bir köşesinden, bir ucundan değiştirerek&rdquo; söylenen &ldquo;yepyeni&rdquo; şeyin ne olduğunu sormak hakkımız olmaz mı? Bu yepyeni şey nedir gerçekten? Yinelemenin özgünlük, öykününün yaratıcılık olduğu mu? Süha Oğuzertem, &ldquo;İktidarı öven Galip&rdquo; adlı çözümlemesinde (<span class="t14">Defter</span>, Nisan-Temmuz, 1991) <span class="t14">Kara Kitap</span>&rsquo;ın tutucu içeriğini çok güzel sergiliyordu. Hiç kuşkusuz, tutuculuk da bir tutumdur, ayıplanması gerekmez. İnsanoğlunun başdöndürücü yaratışlarına tanık olduğumuz bir çağda, yaratıcılığı eskiyi yineleme ve eskiye öykünme koşuluna bağlamak da hoş görülebilir. Aykırı olan, bütün bunları yaparken, yenilik ve özgünlük savında bulunmak ve en azından kendimizinkiyle aynı türden bir öykünme olarak niteleyebileceğimiz batılılaşma ve çağdaşlık yönelimlerini horgörüyle yadsırken, Batı&rsquo;dan alınma kalıp-kavramlara (postmodernizm gibi) sığınarak Batılı gibi görünmeye çalışmaktır.</p>

  <p class="p15">Pamuk hayranlarının insana aykırı gelen bir başka tutumları da yalnızca amaçlananı (ya da amaçlandığını sandıklarını) vurgulayıp bunun ne ölçüde ve hangi düşünsel dağarcıkla, hangi dille, hangi biçemle gerçekleştirildiğini bir an bile göz önüne almamaları, almak istememeleri. Örneğin Celâl Sâlik&rsquo;in aynı zamanda Mevlana Celalettin olduğunu, &ldquo;Sâlik&rdquo; sözcüğünün de &ldquo;bir tarikata girmiş bulunan; gerçek yolcusu&rdquo; anlamına geldiğini söylemekle <span class="t14">Kara Kitap</span>&rsquo;ın çok boyutlu, dolayısıyla üstün bir roman olduğunu kanıtladıklarını sanmaları. Bir zamanlar, yaşlı bir kasap tanımıştım; ikide bir, &ldquo;Kasap deyip de geçmeyin; kasap arapçada eti kesen demektir&rdquo;, der ve kasap sözcüğünün arapçada &ldquo;eti kesen&rdquo; anlamına gelmesinin kendisine her konuda konuşma yetkisi verdiğine inanırdı. Pamuk hayranları da bunu yapıyorlar gerçekte: her şeyin bir daha öncesi bulunduğunu kesinledikten sonra, &ldquo;mirî malı çalma&rdquo;yı &ldquo;hünere dönüştürüyor, &ldquo;mirî malı çalma&rdquo;yı &ldquo;hüner&rdquo;e dönüştürdükten sonra, kendi çağdaşlarını (örneğin Oğuz Atay&rsquo;ı) yinelemeyi de bir erdem gibi sunuyorlar. Böylece, örneğin bir Roland Barthes bunu &ldquo;yüz kızartıcı&rdquo; bir edim, kitle ekininin &ldquo;yoz&rdquo; bir biçimi olarak nitelerken, onlar yapıtın değerini (ve çağcıllığını) içerdiği öykünü ve yinelemelerin çokluğuyla ölçmeye yöneliyor, eski metinlerden bir güldeste oluşturuyor diye &ldquo;edebiyatımızda bir benzeri bulunmayan yeni, modern&rdquo; bir roman karşısında bulunduğumuza inanmamızı istiyorlar.</p>

  <p class="p15">Ama neden yalnız bizim &ldquo;edebiyatımız&rdquo;da? &ldquo;Bir benzeri bulunmamak&rdquo; gerçekten &ldquo;çok benzeri bulunmak&rdquo; demekse, <span class="t14">Kara Kitap</span>&rsquo;ın dünya yazınında da benzersiz olduğu söylenebilir ve örneğin Umberto Eco&rsquo;nun ikinci romanı <span class="t14">II Pendolo di Foucault</span> (Foucault Sarkacı), hem kurgusu, hem içeriğiyle, Pamuk&rsquo;u övme yolunda tükenmez bir kaynak olarak kullanılabilir. Öyle ya, bu roman da öncelikle bir &ldquo;ansiklopedi-roman&rdquo;dır; bu roman da öncelikle başkalarının metinleri üzerine kurulmuştur; bu romanda da her bölüm şu ya da bu biçimde içeriğine göndermede bulunan bir alıntıyla başlar; bu romanda da bir yandan oldukları gibi bütüne katılmış metinler (burada Belbo&rsquo;nun <span class="t14">file</span>&rsquo;ları tıpkı Celâl Sâlik&rsquo;in köşe yazıları gibi kullanılır), bir yandan göndermede bulunulan, yorumlanıp yeniden yazılan sayısız metinler vardır. Bu romanda da metinler arasında, özellikle gizli bilim alanında gerçekleştirilen yolculuk (ama, acemi özetlemelerle yetinmediğinden, Eco&rsquo;nun bu alanda çok daha zengin olduğunu söylemek gerekir) yeraltı dünyasında yeraltı halkları, bu arada &ldquo;mankenler&rdquo; arasında ilginç yolculuklarla bütünlenir, hatta, sözcüğü sözcüğüne, &ldquo;kara yapıtın yeraltına inmek&rdquo;ten sözedilir. Bu romanda da &ldquo;başkalarının kitaplarını yeniden yazmak&rdquo; kendi özgün yapıtını yazmaktan daha iyidir: Kelly, William adıyla William&rsquo;m yerine yazar, William gerçek Bacon&rsquo;dır, Bacon da başka bir ad altında başka şeyler yazmaktadır; günümüzde de birileri <span class="t14">Romeo ile Juliet</span>&rsquo;i ya da <span class="t14">Sava</span><span class="t14">ş</span> <span class="t14">ve Bar</span><span class="t14">ı</span><span class="t14">ş</span><span class="t14">&rsquo;</span>ı yeniden yazıp dururlar; böylece, Pamuk&rsquo;un dünyasında da gördüğümüz gibi, öykünü yoluyla başkasının yerine geçerek kendi kendisi olur herkes. Nasıl olsa, her şey her şeye gönderebilir, her şey her şeyi açıklayabilir; nasıl olsa, gerçek evirmecenin (<span class="t14">anagramme</span>) evirmecesinden başka bir şey değildir istenirse, bu benzerlikler daha da çoğaltılabilir, örneğin Sloane&rsquo;nin dükkânıyla Alâaddin&rsquo;in dükkânı arasında ilginç benzerlikler bulunabilir.</p>

  <p class="p15">Varsın &ldquo;postmodernizm&rdquo;e ters düşmekle suçlasınlar, ben gene de Roland Barthes gibi düşünüyorum.</p>

  <p class="p10"><span class="t14">Gösteri</span>, 1 Ocak 1992</p>
</body>
</html>
