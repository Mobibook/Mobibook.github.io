<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3">&nbsp;</p>

  <h2 class="h21"><a id="ncx128"></a><a id="a48"></a>Bir Açıklama</h2>

  <p class="p15">İster yaşamda olsun, ister yazıda, ne kendimden sözetmek ten hoşlanırım, ne de sözü döndürüp dolaştırıp kendine getirenlerden. Ama bundan kaçınamadığımız durumlar da olmuyor değil. Evinin kapısından her çıkışında sırtında çalınmış bir ceket taşımakla suçlanan bir adam düşünün: suçlamanın ve suçlayıcının niteliği ne olursa olsun, bu adam işin içyüzünü bilmeyenlerin kendisine kuşkuyla bakmalarını istemiyorsa, giydiği ceketin öyküsünü anlatmak gibi saçma bir çabaya girişmek zorundadır. Bir süredir, Milliyet Sanat Dergisi&rsquo;nin değişik sayılarında, şaşırtıcı bir gözükaralıkla, yapısalcılığı yeren, bu arada Batı&rsquo;nın yeni bir kenter yutturmacası olduğunu düşündüğü bu akımı yurdumuza &ldquo;sıçratmak&rdquo; ya da &ldquo;ithal etmek&rdquo; için &ldquo;çırpınmak&rdquo;la suçladığı &ldquo;üç beş kişi&rdquo; arasında beni de saymayı unutmayan Alpay Kabacalı&rsquo;nın yazıları en sonunda bu türlü bir çabaya zorladı beni, hiç hoşuma gitmemekle birlikte, &ldquo;ceket&rdquo;ten sözetmek zorunda bıraktı.</p>

  <p class="p15">Alpay Kabacalı ile yapısalcılık konusunda tartışmaya girişecek değilim. Yapısalcılık bir &ldquo;slogan&rdquo; demeti değildir, kimilerinin sandığı gibi bir yazın akımı da değildir, insan bilimlerinin birçok dalında geçerliliğini kanıtlamış bir araştırma yöntemidir her şeyden önce. Bilimsel bir yöntemi değerlendirebilmek için de okur-yazar olmak yetmez, belirli bir bilgi birikimi gerekir. Konuyu olabildiğince yalınlaştırarak yapısalcılığın nesnenin çevresinde, gelmişinde, geçmişinde dolaşacak yerde, doğrudan kendisine yönelip onu öğelerinin karşılıklı bağıntıları içinde kavramayı içeren bir temel yaklaşımı benimsediğini, bu yaklaşımının özellikle dilbilim, budunbilim, göstergebilim alanlarında devrimsel nitelikte ilerlemeler sağladığını, yalnızca Lévi-Strauss, Hjelmslev, Benveniste, Greimas gibi öncülerin adlarının bile bunu kanıtlamaya yeteceğini söylesem, bütün bunlar Alpay Kabacalı&rsquo;nın kafasında neyi çağrıştırır? Yazılarının gösterdiği kadarıyla hiçbir şeyi.</p>

  <p class="p15">Bununla birlikte, <span class="t14">Milliyet Sanat Dergisi</span>&rsquo;nin 1 Nisan 1977 sayısındaki yergisine konu olan yazılarımdan ikincisinin yer aldığı <span class="t14">Dilbilim</span> dergisinde Berke Vardar&rsquo;ın A. J. Greimas&rsquo;la yapıtığı konuşmayı okusaydı, hiç değilse olgu düzeyinde nasıl bir haksızlık yaptığını yapısalcılığın büyük kuramcılarından birinin ağzından öğrenmiş olacaktı. Öyle ya, bu konuşmada açıkça görüldüğü gibi, Kabacalı&rsquo;nın bizim &ldquo;ithal etmek&rdquo; için çırpındığımızı söylediği bu yaklaşımın en güçlü damarlarından biri, bundan yıllarca önce, hem de daha bu yaklaşımın Batı&rsquo;da bile belirli bilim çevreleri dışında pek bilinmediği bir dönemde, Türkiye&rsquo;de oluşmuş, yapısalcı yöntemin temel yapıtlarınızın biri olan <span class="t14">Sémantique structurale</span>, ilk olarak İstanbul Üniversitesi Edebiyat Fakültesinde yapılan bir dizi dersten doğmuştur. Öte yandan, konuya yabancı olmayanların bildikleri gibi, bu ünlü kitabın sonuç bölümü tümüyle benim <span class="t14">L&rsquo;lmaginaire de Bernanos</span> adlı çalışmamın yorum ve eleştirisine ayrılmıştır, Greimas&rsquo;ın ilk basımı 1966&rsquo;da yapılan ünlü kitabında bu çalışmaya böylesine geniş bir yer vermesinin usa ilk gelecek nedeniyse, o dönemde bu türde fazla örnek bulunmamasıdır. Bu nedenle, örneğin Fransa&rsquo;da ve Belçika&rsquo;da, &ldquo;Greimas örneklerini ve yöntemini Tahsin Yücel&rsquo;den almıştır&rdquo;, diyen (J. M. Klinkenberg, <span class="t14">Le Français Moderne</span>, Temmuz 1973) ya da adımdan &ldquo;Greimas&rsquo;ın esinleyicisi&rdquo; diye sözeden (Groupe Mu, <span class="t14">Rhétorique de la prose</span>, 1977) bilim adamları da vardır. Ne olursa olsun, Fransa&rsquo;da, İngiltere&rsquo;de, birtakım bilimsel dergilerde, <span class="t14">L&rsquo;lmaginaire de Bernanos</span> üzerine yazılar yazılmış, katkıları vurgulanmıştır.</p>

  <p class="p15">Bugüne değin bunları birer övünç ve ün aracı olarak kullanmayı düşünmedim, bundan sonra da kullanacak değilim. Kabacalı hiç üzülmesin: yapısalcılık korktuğu gibi tehlikeli bir mikropsa, uğraş alanımın da zorlaması sonucu, onunla kendi yurttaşlarımdan önce, yabancıları zehirlediğimi düşünebilir. Yüreğine su serpecek bir şey daha söyleyeyim: <span class="t14">Milliyet Sanat Dergisi</span>&rsquo;nin 31 Aralık 1976 tarihli sayısında yapısalcılığa bağladığı yazıların başlıca özelliği belirli bir düzeyin üstünde olmaları; kendi sataşmaları nasıl marksçı kuramın uygulamaları değilse, Enis Batur&rsquo;un, Ülker Onart&rsquo;ın ve benim söz konusu yazılarımız da yapısalcı yöntemin birer uygulaması değil. Dahası var: dilimize çevrilen iki küçük parçasına dayanarak &ldquo;küçük burjuva ideolojisini anlayıp yorumlamaktan başka işlevi olmayan yapısalcılık&rdquo; gibi temelsiz sözler etmesine yol açan kitap, yani Roland Barthes&rsquo;ın <span class="t14">Mythologies</span>&rsquo;si (<span class="t14">Ça</span><span class="t14">ğ</span><span class="t14">da</span><span class="t14">ş</span> <span class="t14">Söylenler</span>) de yapısalcılığın bir uygulaması olarak nitelenemez. Kısa denemelerden oluşan bu kitap yapısalcı bir araştırma sayılabilseydi, Leon Bloy&rsquo;un daha yapısalcılığın adı bile yokken, 1913&rsquo;te yazdığı <span class="t14">Exegeses des lieux communs</span>&rsquo;ü de aynı yöntemin en geçerli uygulamalarından biri saymak gerekirdi.</p>

  <p class="p15">Alpay Kabacalı, eleştirdiğini sandığı &ldquo;Roland Barthes ve deneme&rdquo; başlıklı yazımın onda birini anlayabilseydi, bu konuda da yanıldığını açıklıkla görebilir, göklere çıkardığımı ileri sürdüğü bu yazarı başarılı bir araştırmacı diye değil, büyük bir denemeci diye nitelediğimi saptayabilirdi. Durum bu olunca, Roland Barthes&rsquo;ı &ldquo;yapısalcılığın peygamberi&rdquo; saymak, olsa olsa konuyu hiç bilmeyenlerin işi olabilir.</p>

  <p class="p15">Ne olursa olsun, bütün bunlara şaşmamak gerekiyor: Alpay Kabacalı, Barthes&rsquo;ın devingen kişiliğini kavrayabilmek şöyle dursun, benim Türk Dilinde yayımlanan &ldquo;Yaratım süreci&rdquo; başlıklı yazımı bile anlayamamış. Bu yazımda, açık ve yalın bir biçimde, bol bol da örnek vererek, bir romanın kendi kendini yazarının düzensiz hazırlık çalışmalarına ilişkin belgelerden daha iyi açıkladığını, yazılacak roman için tutulmuş &ldquo;notlar&rdquo;ın da daha çok bitmiş romanın yardımıyla bir anlam ve bütünlük kazanabildiğini söylemiştim. Ne var bunda? Bulanıklık, aykırılık bunun neresinde? Elimizde hazırlanışı sırasında tutulmuş bir günlük yok diye <span class="t14">Don Quichotte</span>&rsquo;un <span class="t14">Kalpazanlar</span>&rsquo;dan daha güç anlaşılır olmadığını anlamak için ille de yapısalcı mı olmak gerekir? Kabacalı&rsquo;nın bir karşı savı varsa, eveleyip gevelemeden açıklayabilir mi bize?</p>

  <p class="p15">Soruyorum ya yanıt beklemiyorum doğrusu. Çünkü, anladığım kadarıyla, Kabacalı bilinçli bir biçimde karşı olduğu şeylere karşı çıkmıyor gerçekte, içgüdüyle kendisini aştığını sezdiği şeylere karşı çıkıyor. Yazık ki, bu duygusal bile değil, içgüdüsel tutum, okur-yazar olmadan yazar olunamayacağını kavramasını önlüyor.</p>

  <p class="p10"><span class="t14">1978</span></p>
</body>
</html>
