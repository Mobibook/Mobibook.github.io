<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3"><span class="t15">&nbsp;</span></p>

  <h2 class="h21"><a id="ncx227"></a><a id="a71"></a>Dilin Kemiği</h2>

  <p class="p15">Fransızcada kimi kez bir horgörü, kimi kez bir hoşgörü, çoğu kez de bir hayranlık duygusuyla kullanılan bir sözcük vardır: <span class="t14">autodidacte</span>. Yeterli öğrenim görmemiş, ama kendi kendini yetiştirmiş kişi anlamına gelir bu sözcük. Kendi kendini yetiştirme çabası insanın en yüce yanlarından birini ortaya koyan, saygıdeğer bir çaba olduğu için bu sözcüğün daha çok hayranlık duygusuyla kullanılması doğaldır. Ulusça kendileriyle övündüğümüz <span class="t14">autodidacte</span> yazarlarımız, sanatçılarımız, düşün ve eylem adamlarımız bulunması da bunu kanıtlar. Ama küçük bir sakıncası vardır <span class="t14">autodidacte</span>&rsquo;lığın: sonradan görmeliğe benzer. Sonradan görmeliğin ikide bir incelik göstereceğim derken olmadık potlar kırması gibi, <span class="t14">autodidacte</span> da arada bir en olmayacak yerlerde en beklenmedik yanlışları yapar. Örneğin Kemal Tahir, Türk tarihine roman aracılığıyla yeni bir yorum getirmeye girişir, ama bunu yaparken, XIV. yüzyıl başlarında şövalyelere latince konuşturtur, insanlara gözlük taktırtır, gemileri dürbünlerle donatır; örneğin Attilâ ilhan, &ldquo;Çabuk çabuk, ağızdan, olabildiği kadar&rdquo;, yani okumuş bir Fransız&rsquo;ın bile pek altından kalkamayacağı, güç bir işi başararak, Claude adlı Fransız dostuna &ldquo;Divan ozanlarının kıt&rsquo;a ve gazellerini&rdquo; çevirdiğini yazar; sonra tutar, basit bir dilbilgisi kuralının her yerde geçerli olduğunu sanarak athée sözcüğünü athé yapıverir.</p>

  <p class="p15">Yalnız <span class="t14">autodidacte</span>&rsquo;lara mı özgüdür bu türlü yanılgılar? Hayır kuşkusuz. Hem iyice düşünülecek olursa, <span class="t14">autodidacte</span> &ldquo;öğrenimlinin yüzde yüz karşıtı da değildir her zaman. Kendi uzmanlık dalının dışında kalan alanlarda derinleşmeye çalışan kişi de <span class="t14">autodidacte</span>&rsquo;tır bir anlamda. Fazla fazla, gerçek uzmanlığın ne demek olduğunu bildiği için, her alanda bir uzman ağzıyla konuşmanın sakıncalarını bildiği ya da bilmesi gerektiği düşünülebilir. Kimi gerçek <span class="t14">autodidacte</span>&rsquo;larsa, ilgi ve bilgi alanlarını şaşırtıcı bir ivecenlik ve yöntemsizlikle genişletirken, yanılma olasılıklarını alabildiğine artırırlar. Örneğin Attilâ ilhan bu gözlemi sık sık doğrulamış bir yazarımızdır.</p>

  <p class="p15">Söylemek bile fazla, Attilâ İlhan yazınımıza birçok güzel şiir, ortanın üstünde birkaç anlatı kazandırmış bir sanatçıdır. İlk bakışta insana ilginç gelen düşünce yazılan da yazar. Ama, ye-tişimi gereği, her yerde kendi alanında olduğunu sandığı için, çocuksu yanlışlar yapar, şaşırtıcı çelişkilere düşer. Gene yetişimi gereği, el attığı konunun uzmanlarının hiç mi hiç önemsemedikleri basit el kitaplarından, dağınık alıntılardan, haftalık dergi yazılarından yola çıkarak her soruna kendi özgün çözümünü getirmek, önemsiz bir ayrıntıdan kapsamlı bir bireşime gitmek ister. Üstelik, dayandığı bilgi kırıntılarının her şey olduğuna, bu her şeyin de kendisinden başka hiç kimsede bulunmadığına inanıyormuş gibi bir izlenim uyandırır. Örneğin Maurice Nadeau gibi oldukça sıradan bir yazarı &ldquo;Fransızların önemli edebiyat adamlarından birisi&rdquo; diye niteler; örneğin, 1972 yılında, çoğu Fransız aydınlarının kendisinden gülümseyerek sözettikleri Etiemble&rsquo;ı &ldquo;Fransız kültür yaşantısının en ilginç kalemlerinden biri&rdquo; sayar; üstelik, kendisinin bu yazıyı yazmasından tam on yıl önce bu &ldquo;ilginç kalem&rdquo;in yurdumuza geldiğini, yazın dergilerimizde konuşmaları, resimleri yayımlandığını bilmez, &ldquo;ülkemizde adı ilk defa sanıyorum ki bu yazıda anıldı&rdquo;, deyiverir.</p>

  <p class="p15">Geçenlerde, kendine özgü güvenle, televizyonda konuşurken de aynı özellikleri sunuyordu Attilâ ilhan. Örneğin ekin ve dil konusunda geliştirdiği parlak görüşleri arapça/türkçe ilişkisini latince/fransızca ilişkisiyle özdeşleştirmeye dek götürüyor, &ldquo;Fransızlar dillerindeki latince kökenli sözcükleri hiç yadırga-mazlar, çünkü bunları attınız mı geriye fransızcadan pek bir şey kalmaz&rdquo; türünden sözler ediyordu. Böylece, iyice görülüyordu ki, dilbilimsel konularda yeterli bir bilgisi bulunmak şöyle dursun, çok düşkün olduğu <span class="t14">Clefs</span> dizisinin bu konuya ilişkin kitabını bile okumamıştı. Okumadığı, bilmediği için de &ldquo;ağızdan&rdquo; gazel çevirebilecek ölçüde iyi konuştuğunu çıtlattığı dilin latinceden doğduğunu, yani onun dönüşmüş bir biçimi olduğunu, dolayısıyla fransızca sözcüklerin latince kökenli olmasını yadırgamanın fazlasıyla gülünç kaçacağını düşünemiyordu.</p>

  <p class="p15">Söylemesi acı, ama Attilâ Ilhan&rsquo;ın 7 Mart 1982 tarihli Milliyet ekinde yayımlanan &ldquo;Dili bir çıkmaza saplamışızdır!...&rdquo; adlı söyleşisi de aynı yılmaz <span class="t14">autodidacte</span> özelliklerini ortaya koyuyor. Bu yazıda, Atatürk&rsquo;ün kendi başlattığı dil devrimini en sonunda çıkmaz bir yol olarak gördüğünü kanıtlamaya çalışıyor Attilâ İlhan. Bu güç işi başarmak için de Atatürk&rsquo;ün 1 Kasım 1938&rsquo;de, Büyük Millet Meclisi&rsquo;nde okunan açış konuşmasından bol osmanlıcalı bir bölümle 1934 ve 1935 yıllarında yaptığı iki konuşmadan bol öztürkçeli iki bölüm almanın yeteceğini sanıyor. Ne var ki, sözünü ettiği 1 Kasım 1938 konuşmasında, &ldquo;Türk Dil Kurumu, en güzel ve verimli bir iş olarak, türlü bilimlerle ilgili türkçe terimleri bulmuş, böylece dilimiz, yabancı dillerin etkisinden kurtulma yolunda büyük adımını atmıştır. Bu yıl okullarımızda öğretimin türkçe terimlerle yazılmış kitaplarla başlamış olması, kültür yaşamımız için önemli bir olaydır&rdquo; sözlerinin de bulunduğunu bilmiyor. Büyük Atatürk&rsquo;ün 1937 yılında kendi eliyle yazdığı Geometri kitabında birçok terimi türkçeleştirdiğini de bilmiyor. Ya da bilmezlikten geliyor.</p>

  <p class="p15">Attilâ ilhan, Atatürk&rsquo;ün kendi başlattığı dil devrimini yaşamının sonuna doğru bir tehlike olarak gördüğü kanısında olduğunu söyledikten sonra da dil devriminin yasaya bağlanmamış olmasını bu düşüncesini doğrulayan bir kanıt olarak gösteriyor. Yöntemli araştırma, tutarlı düşünme alışkanlığı olan bir yazar, böylesine aşırı bir sav ileri sürmeden önce, öteki devrim yasalarının hangi tarihlerde çıkarıldığını anımsamak ya da öğrenmek gereksinimini duyar, Atatürk&rsquo;ün bu dönemlerde dil devriminden yana olduğunu kendisi de yadsımadığına göre, böyle bir yasayı gerekli görmemesinin nedenlerini araştırır. Attilâ İlhan böyle bir araştırmaya girişmiyor. Söyleyelim kendisine: Atatürk dil devrimini yasaya bağlamamışsa, böyle bir devrimin yasayla gerçekleştirilmeyeceğini bildiği içindir. Ama önce dilimizin &ldquo;yeni Türk harfleriyle kendini göstereceği&rdquo; düşüncesiyle &ldquo;Türk harflerinin kabul ve tatbiki hakkında kanun&rdquo;u çıkartmış, sonra da Türk Dil Kurumu&rsquo;nu kurmuştur.</p>

  <p class="p15">Türk Dil Kurumu&rsquo;ndan beklenen işlevse, Attilâ İlhan ne derse desin, &ldquo;dilin, gerek öteki Türk dilleriyle, gerekse Osmanlıcayla ilişkilerinin büsbütün kopmamasına göz kulak olmak&rdquo; olmamıştır. Türk Dil Kurumu bir gizli örgüt değil, büyük Atatürk&rsquo;ün kurduğu tarihsel bir kurumdur, kuruluş amaçları, tüzükleri, yönetmelikleri ortadadır, dileyen alıp okuyabilir. Üstelik, dilbilimcilerin çok iyi bildikleri, sağduyulu insanların da kolayca anlayabilecekleri gibi, türkçemiz de bütün diller gibi toplumsal koşullarla bağıntılı olarak sürekli bir gelişim içinde bulunduğuna göre, Türkiye türkçesinin öteki Türk dilleriyle &ldquo;ilişkilerini korumak&rdquo; hem boş bir düştür, hem de Attilâ İlhan&rsquo;ın &ldquo;Kemal Paşa&rsquo;nın yurt milliyetçiliği&rdquo; dediği ilkeyle bağdaşmaz. Türkçenin osmanlıcayla bağıntılarına gelince, Atatürk&rsquo;ün yazı devrimini öncelikle bu bağıntılara son vermek için gerçekleştirdiği bilinir. Attilâ İlhan&rsquo;ın sandığının tersine, &ldquo;ulusun tarih bilinci&rdquo;nin sürdürülmesi dilimizde osmanlıca öğelerinin yaşatılmasına bağlı değildir. Bu bilinci dilin değişmezliğinde aramanın tutarsızlığını Saussure&rsquo;den bu yana bütün dilbilim yapıtları gösterir bize, olgular da kesinlikle doğrular. İsteyen bizim gerçek dilbilimcilerimizin yapıtlarında da bulabilir bunun kanıtlarını.</p>

  <p class="p15">Attilâ İlhan, yazısının sonunda, &ldquo;Dilin kemiği yoktur derler ya, yalan!&rdquo; diye kesip atıyor, ama görüşünü kendisi için de geçerli saymak kolay görünmüyor. Öyle ya, bundan tam on yıl önce, yani yurdumuzda bölücülüğün kötü bir çıban gibi uç verdiği ve kimi çevrelerden sinsice destek gördüğü bir dönemde, <span class="t14">Hangi Bat</span><span class="t14">ı</span> adlı kitabında, o her zamanki çok bilmiş <span class="t14">autodidacte</span> ağzıyla, &ldquo;Din birliği, dil birliği, cart curt, falan filan... Yok efendim yok. Eğer Kürt kürtçe, Laz lazca, Fellah arapça konuşuyorsa, bu bizim hem şerefimiz hem suçumuz&rdquo;, diye yazıyor, kimi Batı ülkelerinde başlayan küçük soy dillerini öne çıkarma eğilimini parlak bir örnek gibi göstererek Türk Dil Kurumu&rsquo;nu bundan ders almaya çağırıyordu; bugün, ulusçuluk anlayışı öne çıkarıldıktan sonra, &ldquo;tek yurt, tek halk, tek dil&rdquo; ilkesini savunuyor; gene bugün, siyasal partiler kapatıldıktan sonra, bütün ulusa mal olmuş bir devrimin &ldquo;siyasal bir partinin sloganı&rdquo; olduğunu ileri sürerek yapışılacak yakalardan sözediyor.</p>

  <p class="p15">Bu &ldquo;kemiksiz dil&rdquo;, bu dans adımları, bir süre için bir autodidacte&rsquo;ı bir televizyon yıldızına dönüştürebilir, ama ne Atatürk&rsquo;ün düşüncelerini ters yüz etmeye yeter, ne Atatürk devrimlerini yolundan saptırmaya.</p>

  <p class="p10"><span class="t14">Cumhuriyet</span>, 20 Mart 1982</p>
</body>
</html>
