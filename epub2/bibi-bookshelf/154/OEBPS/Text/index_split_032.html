<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_31"><br /></h2>

  <h1 class="calibre1" id="sigil_toc_id_27">" <b class="calibre5">ZAFER SENİN, İNTİKAM BENİM OLSUN!</b> "</h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Dünya bana tekinsiz geldi mi erkenden yatarım. Goethe gibi "mutad çarem" derim buna. Üç gündür kendime bu tedaviyi uyguluyorum. Celine'e tabloyu kopyalamaktan vazgeçtiğimi nasıl söyleyeceğimi düşünüyorum. Bunun sonunda neler olabileceğini. En son telefon konuşmamızda bana, çok şaştığım bir kararlılıkla, neler olup bittiğini açıklamam için üç gün süre vermiş, "Üç günün sonunda sana geleceğim,"&nbsp;<span style="font-size: 1em;">demişti. Gelmesine dakikalar kalmış olmalı. Üç gün boyunca sefil bir biçimde atölyede uyuyup, uyanıyorum.&nbsp;</span><span style="font-size: 1em;">Daha doğrusu bütün birikmiş uykularımı kusuyor, bir şeyler yiyip yatıyorum. Telefonlara bakmıyorum, kimler aramış bilmiyorum. Sadece bir kere, o da üç gün önce Oleg'le konuştum. Gelmek istiyordu ama onunla konuşacak güçte değildim. Güya yazar, jaguarıyla ona çarpmış, Sedefle görüşmesine izin vermiyormuş. Sedef tutsakmış. Ona, "Beni buradan kurtar," diye bir not ulaştırmış. Şebnem İşigüzel tarafından Oleg'in çalıştığı atölyeye bırakılmış bu not. "Yardım edin," diyordu telefonda. "Bunu ancak sizin yardımınızla çözebilirim."</span></p>

  <p class="calibre1">Nedense Oleg'in söylediklerine inanmadım. Sedef, bizim Arnolfini'nin bir başka türünü bulmuştu ve kendi rızasıyla Salim Abidin'in yanında barınıyordu. Bu çağda, Nobel ödüllü bir yazarın malikânesinde tutsaklık ne mümkün? Bu kadarını şimdi düşünebiliyorum. Oleg'le konuştuğumda takıldığım tek nokta, bu ketum Rus'un düştüğü acınası durumdu. Serçe parmaksız Oleg'i atölyemde ilk gördüğüm günle, bugün arasındaki farktı beni üzen. Aşkın insanı sefilleştiren gücü, büyüsü. Allah bilir, yetenekli Oleg atölyedeki işlerini de asıyordur. Yine de bana kalırsa bir Rus bu kadarını yapamaz. Çalışkanlık ve görev duyguları kanlarına işlemiş onların. Bir yandan bu ani ve büyük aşkın, Vladimir Starov'un korkunç ölümünün Oleg'in ruhunda açtığı yaranın merhemi olduğunu düşünüyorum. Sonra annemin sol omzumuzda taşıdığımızı söylediği şeytan kulağıma fısıldıyor: Ne yarası, ne acısı?</p>

  <p class="calibre1">Bütün kalbimle Oleg ve Sedefin birlikte bir hayatları olacağına inanıyorum. Bunu üç gün önceki telefon görüşmemizde ağlamaklı bir sesle benden yardım dileyen Oleg'e de söyledim. "Buna inan," dedim. "İnanmaktan başka çarem yok," dedi. Sisli, puslu bir gündü. Perdenin aralığından hiç ışık sızmıyordu. Sıcacık yatağımda olduğuma şükrettim. Oleg'in telefonunu kapattıktan sonra canım Ludmilla'yı aramak istemişti. Dolayısıyla, Ludmilla'yla da en son üç gün önce görüşmüş oldum. Parayı annesine göndermişti. Sesimi duyar duymaz bana bunları rapor etmişti. Kırılmıştım. Ondan şefkat ve sevgi dolu birkaç şey duymak isterdim. Ev ve para raporları içime kurt düşürdü. Muhtemelen Ludmilla beni ekecekti. Gerçi kurnaz kız, laf arasında annesinin uygun bulduğu evlerin fotoğraflarını göndereceğini, bunlara birlikte bakıp bir karara varmamız gerektiğini söyleyip beni ısrarla daça hayaline sokuyordu ama, kalbimin ve aklımın bir köşesi "gidemeyeceksin" diyordu. Ben de haliyle, "Ya gidemezsem, ya Ludmilla beni ekerse," diye düşündüm. İstanbul'daki bunca karışıklığa daha fazla tahammül edemezdim. Celine belasını başımdan savamaz, Oleg, Sedef, Salim Abidin arasında denge kuramazdım, Hayal'i hastaneye yatıramazdım, Van Gogh'u evden sepetleyemez, anneme daha fazla katlanamazdım; kendimi bir daçaya kapatıp resim yapmaya şartlandırdığımdan, İstanbul'da kalıp resim de yapamazdım, portre ressamlığına dönmem ise hiç mümkün değildi, 'Ekber'in Acısı'nı bile yanımda Celine olmasa beceremezdim ve nitekim beceremeyeceğime kanaat getirmiş, bu çabamdan vazgeçmiştim. Evet, kendimi Rusya'da bir daçaya kapatmazsam İstanbul'da bir hiçtim ve evle birlikte kendimi de yakmaktan başka çarem yoktu. Ah, bu daça hayaline nasıl kapıldım. Söyler misiniz bana? Siz hatırlıyor musunuz?</p>

  <p class="calibre1">Celine için hazırlanmaya başlamadan önce, duş yapıp sakal tıraşı olduktan sonra, kapımın altından bir kâğıdın atıldığını gördüm. Annem arayanları not etmişti. Beni günler boyunca bir tek Oleg aramıştı. Defalarca.</p>

  <p class="calibre1">Takıntılı anneciğim dakikasına kadar not etmişti aradığı saatleri. Ne vardı? Aşk acısından gebermiş miydi? Duş&nbsp;<span style="font-size: 1em;">boyunca, Oleg gibi sersem bir âşığa dönüşüp dönüşmediğimi düşündüm. Bence Ludmilla karşısında o kadar da aciz değildim. Onu ilk gördüğüm günden bu yana ateşim sönmüştü. Belki bu kış sonu, bahar başı Rusya'da bir daçaya kapansak ondan iyice soğuyacaktım. Ludmilla yağlanıp irileşecek, yağlanıp irileştikçe o Bebek'te oturan portresini yaptığım yatalak şişko gibi olacaktı. Bütün gün yataktan çıkmayacak ve osuruğu yatak odasını havaya uçuracak kadar havayı ağırlaştıracak, belki Salim Abidin gibi boğmaya bile gerek duymadan, bir kibrit çakarak onu havaya uçurabilecektim. Bunu şimdi yapmalı, bir kibrit çakıp daça hayalini uçurmalı. İyi ve olumlu düşünmeliyim: Kışları Moskova'da lapa lapa yağan karın altında geniş kapılı evimizde, yazları Hazar Denizi kıyısında, yeşillikler içinde kamelyalı bir daçada Ludmilla'yla çok mutlu olacağım. Sadece kendim için resimler yapacağım. Belli olmaz, belki Picasso'nun 'Guernica'sı gibi bir başyapıtım olur. Artık öldükten sonra tanınacağımdan, resimlerimin elden ele dolaşacağından eminim.</span></p>

  <p class="calibre1">Kapı. Gelen Celine olmalı. Bakalım benim için ne tür bir ceza düşündü. 'Ekber'in Acısı'nın tam orta yerine o&nbsp;<span style="font-size: 1em;">'Rüya Ekranı'nı kurarken ele geçirdiğim güvenim, kuşlara kırıntı oldu. Neredeyse bunun için pişmanım. Kapıyı açıyorum.</span></p>

  <p class="calibre1">Karşımda günler öncesinin o zavallı kadını yok. Celine'in gözleri çakmak çakmak. Siyah bir şapka takmış.</p>

  <p class="calibre1">Hayret, çok yakışmış! İçi Burberry kareli, siyah bir de paltosu var. Belindeki kemerini sıkmış. Çizmeleri sivri topuklu, sivri burunlu. İntikamının ne beter bir şey olacağını belirtmek istercesine özel olarak hazırlanmış.</p>

  <p class="calibre1">Dinlenmiş, güzelleşmiş. Ludmilla'yı ne yapacaksın, çeyrek asırlık aşkın avucuna konmuşken, dedirtecek kadar kendinden emin. Beni çemberine alan gücü buydu. Otoriter, kibirli, güçlü. Pera Palas'ın 217 numaralı odasında Ekber hergelesinin aşkıyla sefilleşmiş Celine'den daha farklı göründüğü bir gerçek.</p>

  <p class="calibre1">Atölyeye girer girmez paltosunu çıkarıp bir kenara fırlatıyor.</p>

  <p class="calibre1">"Seni dinliyorum, Ali."</p>

  <p class="calibre1">"Ne içersin?"</p>

  <p class="calibre1">"Boşver şimdi Türk misafirperverliğini... Ben seni dinliyorum."</p>

  <p class="calibre1">"Tahmin etmişsindir."</p>

  <p class="calibre1">"Neyi?"</p>

  <p class="calibre1">Ah, söylemeye gücüm yok! Neyi olacak Allanın cezası, elbette resme devam etmeyeceğimi! Nasıl söyleyebilirim bunu?</p>

  <p class="calibre1">"Ekber'in Acısı'nı kopyalamaktan vazgeçtim."</p>

  <p class="calibre1">"Sonuna gelmiştik."</p>

  <p class="calibre1">"Evet, gelmiştik." "İyi gidiyordu." "Öyle, çok iyi gidiyordu." "Atölyede mi bir terslik oldu?" "Yo, yo..."</p>

  <p class="calibre1">"Korkuyor musun?"</p>

  <p class="calibre1">Celine gözlerini bana dikmiş, cevabımı bekliyor. Korkuyorum demek en kestirme yol öyle değil mi?</p>

  <p class="calibre1">"Korkuyorum."</p>

  <p class="calibre1">Öfkeyle yerinden fırlıyor Celine. Yırtıcı bir hayvana benziyor o an. Ludmilla'yla birlikte yaşadığımız daçamızın bahçesine girmiş aç bir sırtlan, tilki, kötülük etmeye hazır bir yılan.</p>

  <p class="calibre1">"Ali, sen biliyor musun ki özel koleksiyonların çoğu sahte resimlerden oluşuyor. Ya da güvenlik nedeniyle pek çok resim kopyalanıyor. Sen 'Mona Lisa'nın orijinalini mi gördüğünü düşünüyorsun?"</p>

  <p class="calibre1">"Evet," dedim şaşkınlıkla. 'Mona Lisa'nın orijinali Louvre'un duvarında asılı değilse başka nerede olabilirdi ki? Ben de bu sorunun cevabını sizin kadar çok merak ediyordum ama Celine cevap vermedi. Ben Vatikan'da Papa'nın yatak odasında filan asılı olacağını düşündüm nedense. Celine'in çığlık gibi haykırışıyla yerimden fırladım:&nbsp;<span style="font-size: 1em;">"Paloma Picasso neredeyse bütün Picasso'larını sattı. Duvarlarında babasının tablolarının kopyaları asılı."</span></p>

  <p class="calibre1">Sessizlik. Bir kibrit alevinin sesi. Ne güzel bir ses. İyi ki sigarasını sessizce 5ir çakmakla yakmadı. Hah, şimdi hatırladım. Celine ısrarla çakmak kullanmaz. Nadiren içtiği sigaralarını kibritle yakar ve kibriti ondan daha güzel kimse çakamaz. "Korkmamalıydın. Kimsenin ruhu duymayacaktı. Çünkü hatalarına, kabaran boyalarına ve rötuşlarına kadar, tablonun tüm ayrıntılarını biliyorduk."</p>

  <p class="calibre1">"Ne kadar safsın, Celine. Bunun ortaya çıkmamasının imkânı var mı?"</p>

  <p class="calibre1">&nbsp;"Var!"</p>

  <p class="calibre1">"Mantıksızsın, Celine..."</p>

  <p class="calibre1">"Mantıksız olan sensin!"</p>

  <p class="calibre1">Bağırıyor Celine. Öfkeden kulaklarına kadar kızarıyor. Ortalıktaki bir şeyleri deviriyor, tekmeliyor. Onu sıkıca kavrayıp sarsıyorum:&nbsp;<span style="font-size: 1em;">"Kendine gel!"</span></p>

  <p class="calibre1">"Bunu bana nasıl yaparsın?" diye bağırıyor.</p>

  <p class="calibre1">Beni terk ettiğinde ben de böyle bağırıyordum. Bu intikamım sayılabilir mi?</p>

  <p class="calibre1">"Tabloyu ne hale getirdin, bana göster." Zeki kadın. 'Ekber'in Acısı’na bir numara çektiğimi anladı.&nbsp;<span style="font-size: 1em;">Tereddütle, korkuyla tabloyu yanına getiriyorum. Yaralı, korkunç bir yüzü görmek istemez gibi başını titreyerek çeviriyor. Bakıyor ama bakmak istemiyor.</span></p>

  <p class="calibre1">"Ona ne yaptın böyle?"</p>

  <p class="calibre1">"Tablonun tam ortasına simsiyah bir dikdörtgen çizdim. Rüya ekranı. Zihnimde onun için bu isim canlandı."</p>

  <p class="calibre1">"Bütün emeğimiz, umutlarım, her şey psikopat ruhunun çizdiği o dikdörtgenin altında kalmış."</p>

  <p class="calibre1">"Rüya Ekranı, Celine."</p>

  <p class="calibre1">"Bir benzerini Finlandiyalı bir sanatçı yapmıştı sersem! Maaria Wirkkala. Boş bir duvara simsiyah bir dikdörtgen çizmiş, Rüya Ekranı adını vermişti."</p>

  <p class="calibre1">"Bilmiyorum. İlya Kabakov ve Rebecca Horn dışındaki enstalasyoncuları özellikle takip etmem. Zaten o sanat ne işe yarar, onu da bilmem."</p>

  <p class="calibre1">İkimiz de bu süreçte ciddi olarak hastalanmış olabilirdik. Konuşmamız birden başka bir noktaya kaymıştı.</p>

  <p class="calibre1">Ruhsal dengemizin altüst olduğunu buradan anlamış olmalısınız. Birdenbire, kotaramadığımız pis ortaklığımızın dışında bir muhabbete dalmıştık. Kendini ilk toparlayan Celine oldu. 'Ekber'in Acısı'nı unutturmak için enstalasyonun gereksizliğinden girip Celine'i "sen ne biçim sanatçısın" tartışmasına odaklayabilmeyi umuyordum.</p>

  <p class="calibre1">Eski sevgilim bugün çok akıllı, çok yırtıcı, çok kararlıydı: 'Ekber'in Acısı'nı, bu tabloyu dört gözle bekleyen Mısırlı hergelesini hatırladı. Elinde tabloyla döndüğünde kendisini geceler boyu düzecek Mısırlı boğasını...</p>

  <p class="calibre1">"Ekber günlerdir, yemeden içmeden, uyumadan bu tabloyla ona dönmemi bekliyor. Bana inandı ve bekliyor.&nbsp;<span style="font-size: 1em;">Şimdi benim ne yapacağımı düşünüyorsun? Hiç böyle bir durum karşısında ne halde kalacağımı düşündün mü?&nbsp;</span><span style="font-size: 1em;">'Ekber'in Acısı'nın orta yerine o iğrenç dikdörtgeni kondururken beni düşündün mü?"</span></p>

  <p class="calibre1">Öncelikle 'Rüya Ekranı' diye düzelttim Celine'i. Öyle ya, "o iğrenç dikdörtgen" dediği şeyin zihnimde canlanan bir adı vardı. Kendisinden önce beliren adı.</p>

  <p class="calibre1">"Celine, Rusya'ya yerleşip yeni bir hayata başlıyorum. Bu kış hayatımın en kötü günlerini geçirdim. Artık hiçbirinizi istemiyorum."</p>

  <p class="calibre1">"Beni İstanbul'dan göndermek için sözünü tutmak zorundaydın."</p>

  <p class="calibre1">"Ne yani, bana Mısırlı hergelenin tutturması o tabloyu kopyalattırana kadar yakamdan düşmeyecek misin?"</p>

  <p class="calibre1">"Kendine gel! Ben, senin yakandan düşmeyecek bir bok değilim! Asıl sen yıllarca benim peşimde dolaşan bir boktun!"</p>

  <p class="calibre1">"Bunu seni sevdiğim için yaptım."</p>

  <p class="calibre1">"Ben de Ekber'i sevdiğim için senden böyle bir şey istemiştim."</p>

  <p class="calibre1">"Sevmek, aşk böyle bir şey değildir. Aşkın şartları yoktur, kanıtları yoktur, daralıp genişlemez aşk..."</p>

  <p class="calibre1">"Aşk takip etmek ve uygun bir yerde kurbanını boğmaktır, değil mi Ali?"</p>

  <p class="calibre1">"Neler zırvalıyorsun?"</p>

  <p class="calibre1">"O Polonyalı kızı sen öldürdün! Onu takip ettin, ettin, sonunda onu boğup Thames'e attın."</p>

  <p class="calibre1">"Hayır! Yabancı olduğum için, o kızla gezip tozduğum için suçlandım biliyorsun. Hem Picasso bana tanıklık etti."</p>

  <p class="calibre1">"Picasso şeytana da tanıklık ederdi. O seni bir deha olarak gördüğü için İngiliz hapishanelerinde çürümeyesin diye kurtardı. O hafta sonu Picasso'nun evinde değildin. Picasso seni o hafta sonu hiç görmedi.&nbsp;<span style="font-size: 1em;">Çünkü benimle kavga edip trene bindikten sonra ilk istasyonda indin ve o Polonyalı köylü kızını hakladın."</span></p>

  <p class="calibre1">"Yeter, saçmalıyorsun! Onu ben öldürmedim ama seni öldürmeyi düşündüm. Senin tutkundan yakamı kurtarmak için seni vurmayı düşündüm. Tam ense kökünden. Keşke bunu yapabilmiş olsaydım."</p>

  <p class="calibre1">"Konuşmamız bitmiştir. Sen hastasın."</p>

  <p class="calibre1">"Asıl hasta sensin! Kaltak, defol git buradan. Bütün hayallerimi yıktın."</p>

  <p class="calibre1">"O yazar bozuntusu arkadaşın gibi Boğaz'ın sularına gömülmeni dilerim!"</p>

  <p class="calibre1">"Ne dedin sen?"</p>

  <p class="calibre1">"Gerçi kurtulmuş. Bütün boklar yakayı son anda kurtarırlar zaten."</p>

  <p class="calibre1">"Hiçbir şey anlamıyorum."</p>

  <p class="calibre1">"Dünya döner, zaman geçer ve Ali Ferah kaotik evinde oturup hiçbir şey anlamaz!"</p>

  <p class="calibre1">"Salim Abidin'in başına bir şey mi geldi?"</p>

  <p class="calibre1">Celine şık, pahalı paltosunu giyerken biraz önce "kaltak" diye haykırdığım kendisi değilmiş gibi bana inanmış gözüktü. İkimiz de hafızasız olmalıydık. Çünkü şaşkınlıkla sordu. Hiç kızgın değilmiş gibi, biraz önceki olağanüstü kavga doğaüstü yaratıkların başından geçmiş gibi:&nbsp;<span style="font-size: 1em;">"Gerçekten haberin yok mu?"</span></p>

  <p class="calibre1">"Hayır."</p>

  <p class="calibre1">Karşılıklı bakışarak sessiz kaldık. Korkudan bayılabilirdim. Salim Abidin'e bir şey olduysa gerçekten üzülebilirdim, ki öyle görünüyordu.</p>

  <p class="calibre1">"Ben felaket tellalcısı değilim."</p>

  <p class="calibre1">"Bana tanıdığın üç günlük süreyi uyuyarak geçirdim, bütün hayatım karıştığından bu yana doğru dürüst uyumamıştım. Bu yüzden neler olup bittiğini bilmiyorum."</p>

  <p class="calibre1">"Merak etme, sana yakında ebedi uykuyu vereceğim. Ne olup bittiğini de o zaman öğrenirsin."</p>

  <p class="calibre1">Ne yani, beni öldürecek miydi? Yoksa aramızdaki traji-komik diyaloglar çerçevesinde bu, pek önemsenmeyecek bir şey miydi? Sizce, Celine'in son söylediğini dikkate almalı mıydım? Belki şimdi söylediğini işittikten sonra, evet:&nbsp;<span style="font-size: 1em;">"Benim kutsal kitabım şöyle der, Ali Ferah: Zafer senin, intikam benim olsun!"</span></p>

  <p class="calibre1">"Ne anlamlı bir deyiş. Böylesini ancak tanrı söyleyebilir. Ancak tanrı, zaferi yarattığı kuluna, intikamı kendisine hak görebilir."</p>

  <p class="calibre1">"Zafer senin, Ali."</p>

  <p class="calibre1">"Benim elimdeki zafer ne olabilir ki, Celine?"</p>

  <p class="calibre1">"Ne kadar alçakgönüllüsün, sevgilim! Kabul et, zafer senin. Ama bil ki intikam benim olacak."</p>

  <p class="calibre1">Celine nihayet gidiyordu. Merdivenlerde durup önüne bakarak düşündü.</p>

  <p class="calibre1">"Tabloyu o haliyle onu bana verebilir misin?"</p>

  <p class="calibre1">"Elbette."</p>

  <p class="calibre1">'Ekber'in Acısı'nı paketlemeye koyuldum. Celine yırtıcı bir kuş gibi sessizce arkamdan yaklaşıp, "Gerek yok," dedi. "Bu haliyle gerek yok!"</p>

  <p class="calibre1">Dikkat ettim de ağlamaklı gibiydi. Sesi titriyordu. Tabloyu elimden çekerek aldı. Ekber mezar başında durmuş, acıyla, açılmış ağzı, rüya ekranının tam üzerine denk gelmişti. Celine önemsiz bir şeymiş gibi tabloyu elinde sallayarak merdivenlerden indi. Kapıyı "baammm" diye kapatıp, vurup çarpıp çıktı gitti. Koşarak yukarı, atölyeye çıktım. Niyetim pencereden, arkasından bakmaktı. Baktım da, onun elinde artık önemsiz saydığı tabloyla yürüyüp gittiğini, tam köşede bir taksi çevirdiğini gördüm. Onu gözlediğimi hissetti. Yılların alışkanlığıyla hissetti bunu. Bakışları nefret doluydu ve aklıma, "Zafer senin, intikam benim olsun," deyişini getirdi. Koskoca İncil'in affetmek, merhamet, vazgeçmekle ilgili bölümleri yok muydu sanki? Neden içinde intikam barındıranını seçmişti. Aptal, çünkü senden intikam alacaktı!</p>

  <p class="calibre1">Hâlâ pencereden bakıyorum. Celine'in bindiği taksi uzaklaştı. Tanrı sonunda beni varlığına inandırabilir.</p>

  <p class="calibre1">İnandırabilir, çünkü yazarın malikânesinde olduğunu düşündüğüm Sedef orada, tam karşımda, evinde. Sedefin kendi evinde ne işi var? Sedef gittiğinden beri evinin penceresine dikkatlice bakmıyordum bile. Arnolfini çoğu zaman tek başına yemek yiyor, gazete okuyordu. Onu seyretme niyetinde değildim. Zaten günün bu saatlerinde işte olduğundan, evde görünmüyordu bile. Ama şimdi Sedefle birlikte salonda oturuyorlardı. Sedef ayaklarını uzatmıştı. Üzerinde gecelik gibi bir şey vardı. Solgundu, durgundu. Arkasına güçlükle yaslanıyor gibiydi. Bir elini Arnolfini'ye, diğerini annesine uzatmıştı. Başında birkaç kadın daha bekleşiyordu ve kimi zaman o kadınların biçimsiz iri popoları Sedefin yüzünü görmemi engelliyordu. Yanındakiler dikkatle ona bakıyorlardı.</p>

  <p class="calibre1">Salonun ışığı Vermeer'in resimlerindeki kadar olağanüstüydü. Dışarıdaki kurşun gibi gökyüzünün odanın içini öylesine yumuşak bir ışıkla doldurması imkânsızdı. Sedefe endişeyle bakan gözler, Vellazquez'in başyapıtı sayılan Las Meninas'ı, Picasso'nun bu resmi yorumladığı tablolarını anımsattı. Prensesin, nedimelerinin, soytarıların ve köpeğin İspanya Kralı'nın portrelerinin yapılışını seyretme anı. O korkunç illüzyon ve perspektif mucizesi: Resmi seyredenin gördüğü şey, resimdekilerin de baktığı şeydir. İşte, şimdi bir benzeri gerçekleşiyor.</p>

  <p class="calibre1">Bayılacak kadar şaşkınım.</p>
</body>
</html>
