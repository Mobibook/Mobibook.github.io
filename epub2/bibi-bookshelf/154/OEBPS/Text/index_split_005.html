<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_4"><br /></h2>

  <h1 class="calibre1" id="sigil_toc_id_3"><b class="calibre5">MEŞHUR YAZAR YAZDIĞI GİBİ YAŞIYORDU</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">"Nadya Tatyankova. Okunduğu gibi."</p>

  <p class="calibre1">Salim Abidin içeride telefonla görüşüyordu. Pırıl pırıl bir Cumartesi sabahıydı ve doktorla birlikte Nobelli meşhur yazarımızın Bebek sırtlarındaki evindeydik. İzninizle kendimi tutamayıp, yine kış olmasına rağmen, pırıl pırıl bir Cumartesi sabahıydı diyeceğim, çünkü gerçekten öyleydi. Hayatım boyunca hiç o kadar ışıklı, gökyüzünün, yeryüzünden daha fazla yer tuttuğuna sizi inandıracak bir salon görmemiştim. Resimde, Barbizon Okulu ekolü vardır. Bıkıp usanmadan doğayı resmetmişlerdir. İşte, onlardan birisinin; Carot ya da Millet'in ufuk çizgisinin epey aşağıda çizildiği pastoral tablolarından birinin içinde gibiydik. Denizi, muntazam çatıları, ağaçlı bahçeleri gören bir yokuşun tepesindeydi ev. Kendi kendine açılan bahçe kapısı, bu kapıdan evin girişine kadar uzanan ağaçlı yoluyla ev değil, bir malikaneydi aslında ve böylesine görkemli haliyle bir yazara, sanatçıya ait olması beni çok şaşırttı.</p>

  <p class="calibre1">"Demek burada oturuyorsunuz," diyerek, bu şaşkınlığımı ister istemez ifade ettim.</p>

  <p class="calibre1">"Bana çok yakışan bu evde oturuyorum," diye vurguladı Salim Abidin.</p>

  <p class="calibre1">Çok tanınmış ve tüm dünyada çok satan, üstüne üstlük 1 milyon dolarlık Nobel ödüllü Türk yazarı olarak, servetini tartışmaya gerek yoktu. Yine de yaratıcılığı, zenginliğin içine oturtamıyordum. Bir tek Picasso, zenginliğini hak eden ve taşıyabilen bir sanatçıydı. O da sanatçıdan öte bir şeydi. Yarı tanrı gibiydi, efsaneydi, resimlerinden çok adı bilinen, bir tuhaf adam. O an aklımda Salim Abidin'in, Onasis'e ait olması daha doğal olan bu evin önünde bir portresini yapmak geldi. Suratındaki o küstah gülümseyişle, evinin önünde dimdik ayakta duracaktı. Evi ise arkasında pitoresk, derin, yumuşak bir manzara içinde bir dekordan ibaret olacaktı. Margret de bahçede bir yerde, küvetin içinde yıkanıyor görünebilirdi. Bu öyküsel sahne, resmin içinde rastlantısal olarak yer alıyormuşçasına, geride olmalıydı. Yazarın diğer kadınları da -artık her kimlerse- erkeklerinin ciddi ciddi poz verdiği portresinin arka planında, muzip küçük melekler şeklinde görünebilirlerdi.</p>

  <p class="calibre1">Salim Abidin içeride telefonla konuşuyor, ben de başkası tarafından seçilmiş 18. yüzyıla ait, kültürlü, ince zevkli seçkinlerin evi gibi duran eşyaları, duvarlardaki tabloları inceliyordum.</p>

  <p class="calibre1">Doktor, şöminenin üzerinde evin seçilmişliğini bozan, Salim Abidin'in, çoğu tanınmış kişilerle çekilmiş&nbsp;<span style="font-size: 1em;">fotoğraflarına bakarken meşhur yazarımız sadece, "Nadya Tatyankova, okunduğu gibi," bölümünü duyduğum telefon görüşmesini bitirip yanımıza döndü.</span></p>

  <p class="calibre1">Salim Abidin beni şaşırtan şeyler yapıyordu. Yaptığı telefon görüşmesini açıklamak gibi. Şömine üzerindeki fotoğraflarının açık ettiği üzere, kesinlikle eğitimli bir aileden gelmiyordu. Ama 18. yüzyılı kopya eden bu evle bir asil gibi davranmakta üstüne yoktu.</p>

  <p class="calibre1">"Asistanlığımı yapan Rus kız kayıp." Bunu söyledikten sonra, aslan ayaklı etejerin minik çekmecesini çekip gümüş bir sigaralık çıkardı. Bir sigara alıp yaktı, ara sıra içiyor olmalıydı. Sigarayı, iki parmağının tam ortasına değil de, en dibine sıkıştırıyor, sonra bütün dumanı içine çekiyordu. Karşı penceremdeki Sedefi izlemek gibi, Salim Abidin'i izlemek de çok eğlenceliydi.</p>

  <p class="calibre1">"Birdenbire kayboldu," dedi. Evet, portresini yaparken, üzerinde mutlaka bu muntazam dikişli kostümü, hastalığımdan dolayı ne renk olduğunu çıkaramadığım boyunbağı ve el yapımı olduğu her halinden belli ayakkabıları olmalıydı.</p>

  <p class="calibre1">"Bütün eşyaları burada. Hiçbir şeyini almadan nereye gider?"</p>

  <p class="calibre1">"Banyo küvetinde olmasın?"</p>

  <p class="calibre1">Salim Abidin gür bir kahkaha attı. Bunu, ne yapacağını bilemediği için yapmıştı.</p>

  <p class="calibre1">"Benim gibi küstahlıkta üstünüze yok, dostum," dedi.</p>

  <p class="calibre1">Yüzünü on beş, yirmi dakikadan fazla görmediği birisine, hatta hatırlayınız, dün akşam nörologun muayehanesinde şaşkın demekte sakınca görmediği bendenize "dostum" demek, Salim Abidin'in vereceği en büyük unvanlardan birisi olmalıydı. Doktorumuz, gözlüğünü -nedense- burnunun ucuna kadar indirip ikimize baktı. Daha önceden iki yakın dost olduğumuzu düşünüyor olabilirdi.</p>

  <p class="calibre1">"Keşke onu da ben boğmuş olsaydım. En azından nerede olduğunu bilebilirdik."</p>

  <p class="calibre1">"Kız kardeşim de size bunu sormamı tembihlemişti. Acaba karısı Margret'i o mu boğdu?"</p>

  <p class="calibre1">"Bunu gerçekten öğrenmek istiyor musunuz?"</p>

  <p class="calibre1">"Ben değil, kız kardeşim merak ediyor."</p>

  <p class="calibre1">"Azizim, sizin için anlatılanların doğru olduğuna şimdi inanıyorum."</p>

  <p class="calibre1">Salim Abidin hafife alınacak bir adam değildi. "Sizin için anlatılanlar," diyerek beni mat etmişti işte.&nbsp;<span style="font-size: 1em;">Demek, ortak dostlarımız vardı. Ya da beni merak etmiş, benimle ilgili bilgi toplamıştı. Anlaşılan hakkımda anlatılanlar hiç de tekin değildi. Görünüşe bakılırsa, masumca bir "patavatsızın teki" yakıştırmasıyla geçiştirilecek gibi de değildi anlatılanlar. Zavallı nörologumuz, sinir uçları iltihaplanmış bir bunak gibi, aramızda geçen diyalogları anlamaya çalışıyordu. Dün akşamki gibi tartışacağımızı, kendisi için, Nöroloji Kongresi'nde sunabilmesi için, pek önemli olan buluşmamızın güme gideceğinden korkmuş olabilirdi.</span></p>

  <p class="calibre1">"Ben sizin Nobel alan kitabınızı okumuştum," diyerek sohbete dahil olmaya, kendince bizi yatıştırmaya çalıştı.</p>

  <p class="calibre1">"Nobel tek bir kitaba verilmez. Nobel'i alan yazarın kimliği ve bütün eserleridir. Hatta temsil ettiği toplum ve ülkedir. Sunduğu fikirdir, doktor."</p>

  <p class="calibre1">Yazarı çıldırtacak soru, renkleri birbirinden ayıramayan beynimin parlak bir köşesinde, noktasına, virgülüne kadar canlandı:&nbsp;<span style="font-size: 1em;">"Demek ödülü, ustaca işlediğiniz cinayetlerle hak ettiniz."</span></p>

  <p class="calibre1">"Ülkemin tarihindeki ve benim kitaplarımdaki leşler, bana ün ve para getirdi dostum."</p>

  <p class="calibre1">Salim Abidin ikinci defa "dostum" diyordu. Hayret, ben hayatımda hiç kimseye böyle hitap etmemiştim.&nbsp;<span style="font-size: 1em;">Gerçi Salim Abidin'e karşı da bir yakınlık hissediyordum, belki ölüm döşeğindeki babamın hayranlık duyduğu bir yazar olarak, ama böyle özel hitaplarda bulunacak kadar değil.</span></p>

  <p class="calibre1">Hizmetçi, ama gerçekten bir hizmetçi -zira beyaz önlüklü siyah bir üniforması ve fırfırlı beyaz bir başlığı var viskilerimizi getirdiğinde, Salim Abidin pencerenin önünde dikilmiş, bahçeyi seyrediyordu.</p>

  <p class="calibre1">"Düşünmek için bu geniş bahçede yürürüm," dedi. "Bu yüzden bu evi satın aldım. Bahçesi, daha doğrusu özel ormanım, çok kuytu ve çok büyük. Benden önceki ev sahibi, botanikçinin marifetleriyle dolu geniş bir bahçe, orman var evin arkasında. Bir saatlik yürüyüşüm bir sayfayı yazmama yetecek hayalleri kafamda canlandırmaya yeter. Arzu ettiğiniz bir zaman sizinle de yürüyelim."</p>

  <p class="calibre1">"Ben de size romanlar yazdıracak malzemeler yok yalnız..."</p>

  <p class="calibre1">"Biliyor musunuz, dinleseniz kaleme alacağınız çok ilginç bir hikâye duydum," diyerek aramıza girdi sersem doktorumuz. Dua edelim, üst üste içtiği viskiler onu bu hale getirmişti.&nbsp;<span style="font-size: 1em;">Salim Abidin, boşverin gibilerinden elini salladı. Haliyle sinirlenmişti. Doktoru bir an önce sepetlemek yerinde olurdu. O da öyle yaptı:&nbsp;</span><span style="font-size: 1em;">"Doktor, sizi fazla meşgul etmeyelim. Kongrede benimle ilgili istediğiniz bilgiyi verebilirsiniz. Muhtemelen Ali Ferah da benimle aynı fikirdedir."</span></p>

  <p class="calibre1">Başımı sallayarak onayladım onu. Ama nörologun nasılsa beni dikkate aldığı yoktu. O, meşhur yazarın doktoru olmakla övünmek istiyordu.</p>

  <p class="calibre1">"Peki, basına tarafımdan tedavi edildiğinizi duyurabilir miyim?"</p>

  <p class="calibre1">"İstediğinizi yapabilirsiniz."</p>

  <p class="calibre1">"Sadece hastalıktan sonra çalışma yönteminizin ne olduğu konusunda bilgim yok."</p>

  <p class="calibre1">"Hastalığım ortaya çıktığından bu yana bir şey yapmıyorum. Yazdıklarımı düşündüğüm bir dönemim vardır.&nbsp;<span style="font-size: 1em;">Kahramanlar gelirler, tek tek karşıma oturur, yatağıma girer, anlatırlar, anlatırlar. Uzun zamandır bekliyorum, düşünüyorum, ama sanki eskiden yazar değilmişim, o romanları ben yazmamışım gibi aklıma hiçbir şey gelmiyor."</span></p>

  <p class="calibre1">"Beyninizin o köşesinin ayakları yere basmalı," dedi doktor. Bunu ağzında öyle bir geveledi ki. Sarhoş&nbsp;<span style="font-size: 1em;">olmuştu, dili dönmüyordu. Yine de aklımdan geçenleri söyleyerek beni şaşırttı. Ya da ben, Hayal gibi onun aklından geçenleri duymuştum da kendime şaşırdım. Bilemiyorum. Doktor şöyle bir şey söyledi:&nbsp;</span><span style="font-size: 1em;">"Yaratıcılığımızı kontrol eden sinir hücrelerimizin başına benim sarhoşluğum gibi bir şey geldi. Hepsinin başı dönüyor, harfleri hatırlayamıyor, yazamıyorlar."</span></p>

  <p class="calibre1">Ama bakın, bundan sonra söylediklerini aklımın ucundan bile geçirmemiştim:&nbsp;<span style="font-size: 1em;">"Bu halde yazamamanız çok doğal."</span></p>

  <p class="calibre1">"Fiziksel bir şeyden bahsetmiyorum, doktor. Kafamın içinde yaratabilsem, tanıyamadığım boktan harfleri dize getirmek için zaten bir yazıcı tutarım. Bir ara, kendimle öyle inatlaşmıştım ki ne kadar berbat olursa olsun bir şeyler yazmaya karar vermiştim. Nadya bana yardımcı olmuştu. Türkçesi yazmaya elverişli değildi. Zaten ben de ilk kitabımdan bu yana İngilizce yazıyordum."</p>

  <p class="calibre1">"Bu dile Nabokov'dan daha hâkimsiniz." Ah, bu girişi yaparak bir kere daha Salim Abidin'in kalbini kazanmıştım. Çocuk gibi gülüp sevinerek, bu saflığını bozan viski kadehini bana doğru kaldırdı ve devam etti:&nbsp;<span style="font-size: 1em;">"Kitaplarım da Türkçe'den önce, İngilizce olarak çıkar nihayetinde. Nadya yazmaya çalışırken beni teselli ediyordu. İşte, bildiğiniz gibi, şimdi de o ortadan kayboldu."</span></p>

  <p class="calibre1">"Nereye gitmiş olabilir?" Bunu soran bendim elbette. Viskilerin başını döndürdüğü her halinden belli olan nörologumuz, elindeki ses kaydediciyi kurcalayıp duruyordu. Nadya'ya ne olduğunu merak edecek hali yoktu.</p>

  <p class="calibre1">Bir kez daha Salim Abidin'in akıllı bir adam olduğuna inandım. Çünkü, "Gördüğünüz gibi bütün kadınlar elimden uçup gidiyor," dedi. Kendisiyle yine dalga geçti ve elindeki viski bardağını bir kere daha usulsüzce havaya kaldırdı:&nbsp;<span style="font-size: 1em;">"Nadya için içiyorum. Şaşkın ve güzel Nadya için."</span></p>

  <p class="calibre1">Ünlü yazar tarafından bu kadar kolay dostluğa kabul edilmek ve viski bardağını bir şeyin şerefine kaldırmak nerede görülmüştü? Yazara eşlik etmedim elbette.</p>

  <p class="calibre1">"Tekrar mı öğreneceğiz, yoksa hatırlayacak mıyız?" diye sordu.</p>

  <p class="calibre1">"Bilmiyorum. Bazı meslektaşlarımla yazıştım. Yakın zamanda sadece İsviçreli bir nörologun elinden böyle bir vaka geçmiş. Ona sordum."</p>

  <p class="calibre1">Salim Abidin çok heyecanlanmıştı. Bunu açıkça belli etmesine doğrusu çok şaşırmıştım. Sorunun cevabını bir an önce duymak için sabırsızlanıyor gibiydi. Zavallı doktorun sarhoşluğu yüzünden, ağzındaki kelimeler elindeki bardağın içindeki buzlar gibi başıboş dönüp duruyordu. O sarhoş haliyle gülmemek için kendini zor tuttuğunu hissedebiliyordum:&nbsp;<span style="font-size: 1em;">"O da bana cevap yazdı ve dedi ki, hastam harfleri hatırlayamadan da hayatını sürdürebileceğini söyledi.&nbsp;</span><span style="font-size: 1em;">Çünkü kendisi İsviçreli bir çiftçiymiş. Tabelalardan daha çok ineklerimi görüyorum, diyerek tedaviyi reddetmiş."</span></p>

  <p class="calibre1">Salim Abidin şok geçiriyordu. Oturduğu koltuğa iyice gömülmüştü.</p>

  <p class="calibre1">Nörologumuz konuşmak için kendisini zorluyordu. Bu defa söze, "Her ikiniz de..." diyerek başladı. Renkleri tekrar hatırlama umudum olmasa da onu dikkatle dinliyordum:&nbsp;<span style="font-size: 1em;">"Her ikiniz de ilaç tedavilerine olumlu cevap vermediniz. Belki başka bir tedavi yöntemine gideceğim. Ya da hormonlarınızı, sinir hücrelerinizi, beyninizin o masum köşesini rahat bırakmakta fayda var. Bakın, İzlanda'nın kuzeyinde, yerli diyebileceğimiz bir hasta da sizin gibi Ali Ferah, renkleri karıştırıyormuş. Tedaviye yanıt vermiş ve düzelmiş. Üstelik ilaç tedavisi çok programlı sürmemiş."</span></p>

  <p class="calibre1">"Verdiğiniz iki örnek de, bizim gibi absürd. İneklerini çok seven ve hayatı boyunca İsviçre Alplerini seyreden bir çiftçi ve gördüğü her şey, zaten tek bir renkten ibaret olan bir eskimo."</p>

  <p class="calibre1">"Bunu romanınızda konu etseniz, size kimse inanmaz."</p>

  <p class="calibre1">Yazar sonunda patlamıştı:&nbsp;<span style="font-size: 1em;">"Böyle saçmalıklar, benim romanlarıma asla konu olamaz."</span></p>

  <p class="calibre1">"Ama hayatta başınıza gelebilir."</p>

  <p class="calibre1">"Hayat, beni ilgilendirmiyor doktor. Ben yazmak için yaşıyorum."</p>

  <p class="calibre1">"Ve yazamıyorsunuz." Salim Abidin'in yarasına parmak basan bu son cümle bana aitti.</p>

  <p class="calibre1">Doktorun yüzü gittikçe kızarıyordu. Minik, kılcal damarları kanla dolup, burnunun üzerinde ve yanaklarında daha da incelen cilt derisinin altından belli oluyorlardı. Yüzünde bir anda karışık bir harita çizilivermişti. Orada olmasam da devam edebilir bir sohbet gibi görünüyordu. Ciddiye alınmadığımı düşünmüyordum. İnsan kendisini, kendisi hakkında hissettikleri ve düşündükleriyle yaratır. Babamın da çok takdir ettiği bir tarafımdı bu.&nbsp;<span style="font-size: 1em;">Kendim hakkında -şimdiye kadar tanık olmamış olsanız bile- hep olumlu ve iyi düşünürüm. Belki de bu yüzden, çok parlak bir sanatçı olamadım. Bu yaşıma kadar, bunu da dert etmemiştim ama, sanırım bu hastalık kafamda bazı şeylerin yerlerini değiştirdi. Salim Abidin'i izlerken, kendime neden ünlü olamadığımı sordum. Şu küçücük, mütevazı sohbette bile, bir yerim yoktu gördüğünüz gibi. Ayrıca bu, kendimi hasta olarak hissetmememe yol açıyordu.</span></p>

  <p class="calibre1">Zaten renkleri karıştırma meselesini hiçbir zaman kafama takmamıştım. Belki bu yaştan sonra, bu hastalık sayesinde, yani yaptığım kırmızı, mor saçlı portreler sayesinde ünlü olabilirdim. Tahmin ettiğiniz üzere, bu teselliyi tedavinin en başında devreye giren psikiyatristten -ki kendisi nörologun karısıydı- almıştım. Kocasıyla paslaşarak çalışmasından da belliydi, kadın işine pek asılmıyordu. Kabalık etmek istemem ama, kadına psikiyatrist filan da denemezdi. Bu yüzden beni, bir yakınım gibi teselli etmişti. Diyeceğim, kadının şaşılacak vasıfsızlığından ötürü, aramızda o hasta-doktor uzaklığı yoktu. Marifeti buydu. Derdimi, tanımadığım bir kadına açmışım da, ondan yumuşak nasihatler alıyor gibiydim. Üstelik filtre kahvenin yanında, İskoçya ziyaretinden getirdiğini söylediği zencefilli kurabiyeler veriyordu ki, bu da güzeldi. Kurabiyelerin getirildiği İskoçya, bana kendi İskoçya ziyaretimi ve puslu manzaraları hatırlatmıştı. Psikiyatristin ikram ettiği zencefilli kurabiyeler sayesinde o an, o manzarayı bütün renkleriyle görebilmiştim. Orada olsaydım, bütün dalların yeşillerini, tonlarıyla ayırabilirdim. Ağaçların gövdesindeki kızıl yosunların, yavaş yavaş bir araya gelip, bu manzaranın aşağısında bir kızıllık yarattığını, bu kızılın adını resimde, Oidipus kızılı diye tanımladığımızı, Matisse kırmızısıyla arasında dağlar kadar fark olduğunu, anlatabilirdim. Ağzımdaki zencefil tadıyla, o manzarayı, o kadar canlı görebilmemin tek bir nedeni vardı, o sisin içinde dağılan renkleri Celine'le beraber seyretmiştik.&nbsp;<span style="font-size: 1em;">Celine, benim gözümde yıllarca, o İskoçya manzarasının önünde kalmıştı. Ah Celine, Fransız asıllı, İngiliz kız.&nbsp;</span><span style="font-size: 1em;">Londra Güzel Sanatlar Okulu'ndaki atölye arkadaşım, ilk aşkım. Okul bitimi yaptığımız bu seyahatten sonra onunla aramız açıldı. Picasso'nun Londra yakınlarındaki evinde düzenlenen bir hafta sonu davetine katılmak üzere Victoria İstasyonu'na geldiğimizde kavga etmiş ve ayrılmıştık. O lanetli hafta sonu ben Picasso'ya, Celine de Marble Arch'daki öğrenci evine gitmişti!</span></p>

  <p class="calibre1">Hayalimde hâlâ, o manzaranın önünde, sislerin içinde. Yıllar sonra ondan, kurnazca seçilmiş ve yazılmış&nbsp;<span style="font-size: 1em;">kartpostallar aldım. Topu topu, üç tane. Ne yaptığından, nasıl olduğundan hiç söz etmiyordu. Bense 1969'dan bu yana onu izliyor, evlenip iki çocuk doğurduğunu, Oryantalistler üzerine yoğunlaşıp Monet'leri restore eden bir atölyenin şefliğine kadar yükseldiğini biliyordum. Paris'e kadar gidip gizlice onu uzaktan izlediğimi ve köpek gibi peşinde dolaştığımı, onun beni görmediğini, ama peşi sıra gelen hayaleti hissettiğini bilmem söylememe gerek var mı? Doğrudur belki, Celine benim yaratıcılığımın, resmimin mezarı olmuştur. Bunun için üzülmüyorum. Ama bakın şimdi, damağımda kalan zencefil tadıyla uçup gittiğim, İskoçya tatili hayaliyle kaçırdığım sohbetin orta yerinde, nörologumun söyleyeceği şeyi bir zamanlar ben de yapmak istemiştim. Terk edilmenin acısıyla Celine'i ve kendimi öldürmek istemiştim:&nbsp;</span><span style="font-size: 1em;">"Karımı öldürmek istiyorum! İkiniz de onu tanıdınız. Sizce bunu hak etmiyor mu?"</span></p>

  <p class="calibre1">Sehpanın üzerine, nörolog tarafından yerleştirilmiş ses kaydedici, alkolde şişmiş ve bacakları uzamış, irice bir örümcek gibi duruyor ve zavallı sahibinin itiraflarını kaydediyordu. Salim Abidin'in her şeyi kontrol altında tuttuğundan hiç kuşkum yoktu. Öyle olmasa, ses kaydediciyi kapatıp şöyle der miydi:&nbsp;<span style="font-size: 1em;">"Herkes öldürülmeyi hak eder. Şimdi evinize gidin, ılık bir duş alın ve uyuyun. Uyanınca bizden özür dilemenize gerek yok. Sizi bağışlamamızı gerektirecek bir durum da yok.</span> <i class="calibre6" style="font-size: 1em;">Paha Biçilmez Margret</i><span style="font-size: 1em;">’i okuyun.&nbsp;</span><span style="font-size: 1em;">Karınızı öldürmenize yardımcı olacaktır."</span></p>

  <p class="calibre1">Yazarın kahkahasını bir kere daha duyuyordum. Gerçekten kahkaha atabilen insanlardandı. Bu da bir beceridir. Çoğumuzun kahkahası yoktur. Sessiz ve sıradan gülüşleri vardır.</p>

  <p class="calibre1">Sarhoş doktorumuz, yazarın şoförünün yardımıyla, evine doğru yola çıktı. Pencereden, onun jaguarın arka koltuğuna oturtulmasını, yığılmasını izledik. Biraz şaşkın olabilirdik. Bize ciddi ve verilmesi gereken bir cevabı olan sorular soran, konusunda gerçekten uzman nörologumuzun, bir öğle üstü, viskileri yuvarlayıp, iki müstesna hastasıyla görüşme yaptığı bir salonda sarhoş olacağını düşünemezdik doğrusu. Sanırım kendi adıma konuşsam daha iyi olacak; düşünemezdim. Salim Abidin hayatta her şeye hazırlıklı görünüyordu. Romanlarında öyle dünyalar kuruyor, onları bir anda öylesine yıkıveriyordu ki, bu yüzden ona her şey, romanının bir parçası gibi görünüyor olabilirdi. Bana kalırsa yazarın bir hastalığı daha vardı: Yazıyı hayattan ayıramama. Her şeyi romanına dahilmiş, bir gün yazacakmış gibi mi yaşıyordu? Yoksa bu benim kuşkum muydu? "Dostum, tedavi edilemez bir hastalıkla karşı karşıyayız." Gariptir, onun da hastalığını aniden önemsemediğini ya da hastalığına alıştığını hissettim. Söylediklerini kaleme alan asistanlarla çalışmak ona zor gelmiyor olmalıydı. Hatta o gereklilik, yanında hep birisinin olmasını zorunlu kılmış gibiydi. Yazar, yalnız kalmayı sevmeyenlerdendi ve bu hali yazıya ihanetti. Yaratıcılık, yalnızlara mahsus bir şeydi.</p>

  <p class="calibre1">"Margret'i sen mi öldürdün, dostum?" Evet, ona özellikle dostum dedim. Belki benim ağzımda çok yapmacık kaldı ama, benim de onu dost olarak kabul etmeye çalıştığımı düşünsün istedim:&nbsp;<span style="font-size: 1em;">"Bir soruyu ikinci defa sormak, sizin gibi dehalara yakışmıyor."</span></p>

  <p class="calibre1">Ne güzel bir cevap. Bir romancı olarak, böyle bir cevabı verme hakkı onun.</p>

  <p class="calibre1">Salim Abidin bir roman kahramanı gibi yaşıyor. Hayatı da küçük hayal kırıklıklarıyla süslüyor. Cevabını tartmam için, kısa bir es verdikten sonra şunu ekledi:&nbsp;<span style="font-size: 1em;">"Nadya bunu benim için söylerdi."</span></p>

  <p class="calibre1">"Kaybolan Nadya mı?"</p>

  <p class="calibre1">"İsterseniz, başına ne geldiğini bilmediğimiz Nadya diyelim."</p>

  <p class="calibre1">O sırada, bir tiyatro oyununda yaşanabilecek bir şey gerçekleşti, ardına kadar açık, kanatlı geniş kapıdan, saçlarının Oidipus kırmızısı olduğunu düşündüğüm bir kadın girdi. Peşindeki hizmetçi, kadına engel olamadığını, boynunu eğip, kapının iki adım ilerisinde sadece yere bakarak, neredeyse hiç kıpırdamadan durarak çok iyi izah etti. Saçları kesinlikle Oidipus kırmızısına yakın bir renkte olmalıydı. Renkleri karıştırmama rağmen, kırmızıyı hâlâ algılayabildiğin» söylemiştim. Kadın, Salim Abidin'in son cümlesinin üstüne gelmişti.&nbsp;<span style="font-size: 1em;">Aksanlı Türkçesiyle, "Nadya'ya ne oldu?" diye bağırdığında onun kim olduğunu anlamıştım: Ludmilla. Hani şu, Türkleri şanslı, İstanbul'u karanlık bulan Ludmilla. Onu hiç böyle hayal etmemiştim. Bu yüzden, İstanbul'da fahişelik yapıyor olması dedikodu olarak geçiştirilmiş olmalı. Su perisi Nadya'nın biricik ablası, Moskova'nın bütün yollarını yapan mühendis Yuri'nin altın damlası kızlarından Ludmilla, iyi bir ev uğruna gönüllü yaptığı bu işi -fahişeliği- saçlarının rengiyle çoktan onaylamıştı. Görüyorsunuz ya, ucuz portre ressamı tespitlerim peşimizi bırakmıyor.</span></p>

  <p class="calibre1">Ludmilla, kapıdan girdiği andaki enerjisiyle çok ters düşen bir rahatlıkla, çantasını nörologun sarhoş olup kalktığı koltuğun yanına bıraktı ve aynı koltuğa yığılırcasına oturdu. Şimdi, Moskova'nın bütün yollarını yapan Yuri'nin altın damlası kızlarından birisi olmuştu işte. Hayat onu İstanbul'a sürmemiş, şanslı Türklerin altına atmamış da, geniş, büyük kapılarından dolayı bana Rus evlerini hatırlatan bu evde, bizimle, alelade bir iş için görüşmeye gelmiş gibiydi. Neydi Ludmilla'nın gerçek işi? Beden eğitimi öğretmeni filan mıydı? Masözlük diploması da var mıydı? Pekâlâ kendi topraklarında, zengin bir beyefendiye masaj yapmaya gelmiş, iyi eğitimli bir kız olabilirdi. Bir sarmaşık gibi nereye uzanacağı ve hangi dala dolanacağı belli olmayan hayatlarımızın bize ettiği... Ludmilla'nın Oidipus kızılı cılız dalları da karanlık İstanbul'a, oradan memleketimizin Nobelli yazarına dolanmıştı. Oturduğu yerde, bir çocuk gibi dizlerini bitiştirmiş, ayaklarını ayırmıştı. Bu haliyle Salim Abidin'i azarlayabilir miydi?</p>

  <p class="calibre1">"Neden sizden duymadım? Polisler söyledi bana!" "Bak Ludmilla, bir dostumla sohbet ederken, böyle ansızın gelmen uygun değil. Sıkıntını tahmin edebiliyorum. Elimden gelen her şeyi yaptığımı bilmeni isterim."</p>

  <p class="calibre1">"Yapabilirsiniz! Siz Nadya'yı bulabilirsiniz. Prezidan'lar sizin arkadaşınız. Arayın onları!"</p>

  <p class="calibre1">Ludmilla'nın bu eve defalarca geldiği, Salim Abidin'in geçmiş başbakan ve cumhurbaşkanlarıyla kol kola çektirdiği fotoğraflarının durduğu kuytu köşeyi bilmesinden, "Prezidan'lar sizin arkadaşınız," derken o kuytu köşeciği işaret etmesinden belliydi:&nbsp;<span style="font-size: 1em;">"Onun kötü bulunmasını istemem. Bunu istemem!" "Bunu kimse istemez, Ludmilla. Bir köşede tecavüze uğramış, kesilmiş, tanınmaz hale getirilmiş."</span></p>

  <p class="calibre1">"Susun! Düşünemiyorum."</p>

  <p class="calibre1">"Rusların başına art arda kötü şeyler geliyor, değil mi?"</p>

  <p class="calibre1">"Seri bir cinayetten mi söz ediyorsunuz, Ali Ferah?"</p>

  <p class="calibre1">Yazarın dünyadan haberi yoktu. Ya da fazlasıyla vardı.</p>

  <p class="calibre1">"Hayır, seri bir cinayet denilemez ama, bazı kendini bilmez polisler bile Rus kadınlarına tecavüz ediyor, bunu meşru görüyorlar."</p>

  <p class="calibre1">"Evet, evet," diye başını sallıyordu Ludmilla. Ağlamaya başlamıştı ve yine kırmızıya boyanmış olduğunu düşündüğüm tırnaklarının çok belirgin durduğu eli, gözyaşlarını silmeye yetişemiyordu. Salim Abidin, nereden bulduğunu bilemediğim kâğıt mendillerle, müşfik bir büyüğü gibi Ludmilla'nın yanına geldi. Omzuna dokunup ona elindeki mendili uzatırken, bir aziz gibi gülümsüyordu. Aziz Salim Abidin. Bakın, onun böyle bir portresini de yapabilirdim. Ağlayan bir fahişeyi teselli eden, 21. yüzyıl azizi. Renkleri birbirine geçirip, başına bir hale kondurmaktan çekinmeyeceğim azizin saçlarını tuhaf bir renge boyasam bile, bu iyi bir tablo olabilirdi.</p>

  <p class="calibre1">"Annem, bütün tecavüz haberlerini biriktirir. Oradan biliyorum siz Rus kadınlarının başına gelen kötü hikâyeleri."</p>

  <p class="calibre1">Karşımda ağlayan bu güzel kadını, safça, kardeşinin akıbetinin kötü olacağına alıştırmaya çalışıyordum.</p>

  <p class="calibre1">Dünyayı parmağında döndürdüğünü düşünen bencil yazarımız, "Annenizin özel merakı mıdır, tecavüz haberlerini biriktirmek?" diye sordu.</p>

  <p class="calibre1">"Evet. Yanılmıyorsam elli, elli beş yıldır yapıyor bunu."</p>

  <p class="calibre1">"Araştırmacı filan mı?"</p>

  <p class="calibre1">"Hayır. Bunu yapmak için özel bir nedeni var."</p>

  <p class="calibre1">"Tecavüze filan mı uğramış?" Ludmilla'nın pek meraklı bir kız olduğunu, ve benim kötü kehanetlerime rağmen, Nadya’nın su balesi yaptığı günlerdeki gibi havuzun, havuzla benzeştirebileceğimiz bir şey olan hayatın bir köşesinden fırlayıp çıkıvereceğini ve dansına kaldığı yerden devam edeceğini düşündüğünü söyleyebiliriz.&nbsp;<span style="font-size: 1em;">Onu fahişe yapan da bu olmalıydı; soğukkanlılığı.</span></p>

  <p class="calibre1">"Evet, tecavüze uğramış."</p>

  <p class="calibre1">Salim Abidin birdenbire beni teselli etmeye kalkıştı. Bunu o kadar hararetli biçimde yaptı ki, bana hiçbir zaman hissettirilmemiş bir şeyi, "sikilmiş bir ananın evladı olma halini" anında hissettirdi. Artık hiç kuşkum yoktu. Meşhur yazar, yazdığı gibi yaşıyordu.</p>
</body>
</html>
