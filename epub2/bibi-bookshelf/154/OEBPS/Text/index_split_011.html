<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3 sigil_not_in_toc" id="calibre_pb_10"><b class="calibre4"><br /></b></h1>

  <h1 class="calibre3 sigil_not_in_toc" id="calibre_pb_10"><b class="calibre4">EN TEMEL HESAPLARDA&nbsp;</b><b class="calibre5" style="font-size: 1em;">ŞAŞIRIP YANILDIĞI OLSA DA</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Savcı, göreve yeni başlayan kadın memura morg penceresini kapamasını söyledi. Gecenin bir vakti öyle bir rüzgâr çıkmıştı ki, açık pencereyi örten perde yelken gibi şişiyordu.</p>

  <p class="calibre1">"Pencereyi neden açıyorsunuz?" diye sordu genç savcı.</p>

  <p class="calibre1">"Buranın kokusu için," diye karşılık verdi kadın memur.</p>

  <p class="calibre1">Savcı gülümsedi: "Ölüler hep böyle kokar. Bok gibi. İlaçlar ve deliklerine tıkılan pamuklar sayesinde, biraz daha hafif bir bok gibi."</p>

  <p class="calibre1">Sedefin doğurmaya giderken, yol kenarında gördüğü kadın cesedi çoktan morga getirilmişti. Şişmiş bedeni, morarmış yüzüyle kayıp fotoğraflarına bakarak kimliğini teşhis etmek çok zordu. Yine de bu işi, tereyağından kıl çeker gibi yapanlar vardı. Kimliği belirsiz ölülerin yüzüne bakıp, ardından kayıp fotoğrafları şöyle bir taradıktan sonra, morg çekmecesinde bekleyenin adını soyadını fısıldayanlara, bu işi doku testine, diş filmine ihtiyaç duymaksızın yapanlara kriminal laboratuvar camiasında 'Ermiş' denilirdi. Biraz önce kadın memura pencereyi kapatmasını söyleyen, ölülerin bok gibi koktuğunu itiraf etmekten çekinmeyen savcı da ermiş kategorisine girenlerdendi. Ama daha çok, hukuk eğitiminden önce mezun olduğu kolej vesilesiyle Kolejli Savcı ya da kökeni nedeniyle, Kıbrıslı Savcı diye anılırdı.</p>

  <p class="calibre1">Kıbrıs Türkü olmak, onu diğer Türk meslektaşlarından ciddi biçimde ayırıyordu. Hukuk eğitimini İstanbul'da almasına ve Türk ana babadan doğmasına rağmen Kıbrıslı olmasının kendisini diğerlerinden bu kadar kesin biçimde ayırmasına, mesleğe ilk başladığı yıllarda epey kafa yormuştu. Türklerin, kendilerinden başka kimseyi sevmediğine emindi. Buna karşı kendince bir strateji belirlemiş, asla o kopuk memleket parçasının dilinde bıraktığı aksanını değiştirmemişti. Aksine daha fazla, Türklerden birisi değil, kabul gören birisi değil gibi konuşuyordu. Kıbrıslı bir Türk olduğunu vurgulayarak savcılık yapabilme başarısını ise, çalışkanlığı, bilgisi, görgüsü ve biraz önce açıklık kazandırdığım 'ermişliği' sayesinde göstermişti. Tanınmaz haldeki yüzleri, sağlıklı kayıp fotoğraflarındakiyle yüzleştirmek aslında savcının işi değildi. Ama kendi ilgilendiği vakalarda bu işi de üstlenirdi. Safkan Türkler de en çok, bu insanlıktan çıkmış suratları, bedenleri teşhis etmedeki becerisine şaşırıyorlardı. Yabancılık, doğa şartlarında gagasını ya da pençelerini daha fazla geliştiren hayvancıklar gibi teşhis yeteneğini geliştirmişti onun. Evet, bunun bu kadar basit bir açıklaması vardı. Çözülmez cinayetlerin bir numaralı savcısı olması, geçmişte Rumlardan yana tavır alan bir ailenin evladı olma şaibesine rağmen, sürünmeden, kovulmadan, hatta payeler verilerek mesleğini sürdürmesine yardımcı olmuştu.</p>

  <p class="calibre1">Bu defa, ermişlik payesini yakasından düşüren bir şey olmuş, diğer kör meslektaşları gibi -teşhis yeteneği zayıf olanlar da böyle anılırdı- cesedin kimliğini çıkaramamıştı. Ne garip, iki gün önce tamamen yanmış bir erkek cesedini, kör meslektaşlarıyla giriştiği iddia sonucu her zamanki gibi tıbbi veriler daha ellerine ulaşmadan teşhis etmişti. Tamamen yanmış cesetleri, bin yıllık mumyalara benzetirdi. Altı ay önce emniyetin Kahire gezisine katılmış, oradaki müzede gördüğü mumyalar gözüne yanmış cesetlerden farksız görünmüştü.&nbsp;<span style="font-size: 1em;">Mumyalanmış cesetlerde de, yanmış cesetlerde de zaman belli bir noktada durmuş olurdu. Ölüm bir noktada takılıp kalmış gibi. Oysa boğularak ölmüş, suda kalıp şişmiş cesetlerde, zaman da şişiyor, genişliyor, ölüm daha tamamlanmamış hissini veriyordu.</span></p>

  <p class="calibre1">Kıbrıslı Savcımız, üç gündür İstanbul'da bulunan kimsesiz kadın cesetleriyle özel olarak ilgileniyordu ve denizden çıkarılan bu cesedin kimliğinin saptanması için bu kadar acele edilmesi, otopsisinin yapılıp gecenin bir vakti cesedin başında buluşulması, hep onun verdiği emirler doğrultusundaydı.</p>

  <p class="calibre1">Doğurmaya giden Sedef, boğulmuş kadın cesedini iyi ki 1 üzerine kaşmir palto örtülü bir haldeyken görmüştü. Suda şişmiş kadın cesedi gerçekten tanınmaz bir haldeydi. Adli tıp uzmanlarının verdiği otopsi raporlarına göre, suya atılmadan önce telle boğulmuş, dizinden kopan sol ayağına, muhtemelen zincire bağlı bir ağırlık bağlanarak üç gün önce suya atılmıştı. ? Şimdi yerinde olmayan, ucuna ağırlık bağlanmış o ayak, boğazın dip akıntılarında, muhtemelen bir kanalizasyon borusuna takılarak, bağlı olduğu ağırlıkla beraber kopmuş&nbsp;<span style="font-size: 1em;">olmalıydı. Ağırlığından kurtulan ceset ise hop diye su yüzüne çıkıvermiş, boğazdan geçen bir geminin pervanesi tarafından sol kolunun üstünden, omzundan ve karnından yaralanmasına rağmen, yine de tek parça halinde Kabataş kıyısına kadar sürüklenmiş, kıyıda balık tutanlar tarafından fark edilip denizden çıkarılmıştı. 25&nbsp;</span><span style="font-size: 1em;">yaşlarında, 1.70 boyunda, uzun kumral saçlı, açık renk gözlü maktulün üzerinde, kahverengi, bir paçası olmayan, parçalanmış fitilli kadife bir pantolon ve tamamen parçalanmış (geminin pervanesine takılması, akıntı ve kaba etleriyle iç organlarının bir kısmını yiyen balıklar sonucu) yün boğazlı olduğu tahmin edilebilecek bir kazak vardı. Vücudun üç gün boyunca suda kalması sonucu şişmesiyle patlayan, ancak yine de vücutta kalabilen çamaşır ölçüsüne (sutyen ölçüsü 80, külot ölçüsü medium) dayanarak kadın cesedinin 52 kilo civarında, fazlasıyla geniş omuzlu olduğu söylenebilirdi. Kısa kesilmiş tırnaklarda renksiz bir cilanın varlığı ise kesindi.&nbsp;</span><span style="font-size: 1em;">Maktulün kimliğini belirleyecek tek şey, takıldığı gemi pervanesinin omuz üstüne kadar açtığı derin yaraya rağmen, boynundan mucizevi bir biçimde çıkmayan madalyon olabilirdi. Ortasında havuza atlamakta olan bir yüzücünün görüldüğü bronz madalyonu çepeçevre dönen yazıda Fransızca olarak, 2000 Paris Su Oyunları Gösterisi yazıyordu.</span></p>

  <p class="calibre1">Kıbrıslı Savcı, plastik bir torba içerisinde, çoktan dosya, bulgu numarasını edinmiş bronz madalyonun tersini çevirdi, ışıkta bir tur döndürdüğünde alt köşede incecik, neredeyse çizik gibi duran bir yazıyı fark etti.&nbsp;<span style="font-size: 1em;">Plastik eldivenleri geçirip, madalyonu cımbız yardımıyla plastik muhafazasından çıkarıp büyütecin altına tutuğunda yazı okundu:&nbsp;</span><span style="font-size: 1em;">Nadya Tatyankova.</span></p>

  <p class="calibre1">Nadya Tatyankova'ya ait bu madalyon bir başka kadının boynunda olabilir miydi? Bu olasılığı aklının bir köşesinde saklı tutsa da, parçalanmış, şişkince bir balığa benzeyen bu cesedin, meşhur yazar Salim Abidin'in kayıp asistanı Nadya Tatyankova'ya ait olduğundan emindi.</p>

  <p class="calibre1">"Ceset beni beklesin," deyip çıktı.</p>

  <p class="calibre1">Kadın memur, arkasından pencereyi açarken Kıbrıslı Savcımız aniden geri döndü:&nbsp;<span style="font-size: 1em;">"Hamile misin sen?" diye sordu kadın memura. Pencerenin koluna yapışmış, uykulu gözlerle mahmur mahmur kendisine bakan memure evet anlamında başını salladı.</span></p>

  <p class="calibre1">"İyi," dedi Kıbrıslı Savcımız ona cevaben. "İyi. Bu koku seni gerçekten rahatsız eder o zaman."</p>

  <p class="calibre1">Morgtan çıkar çıkmaz, meslektaşları arasında yine alay konusu olan, minik ses kaydedicisini cebinden çıkarıp ona konuştu:&nbsp;<span style="font-size: 1em;">"O memureyi kokusuz ve kansız bir göreve almalarını sağla!"</span></p>

  <p class="calibre1">Her ne kadar aklından çıkması imkânsız olsa da, ses kaydediciyi tekrar dudaklarına yaklaştırıp aklındakini kaydetmekte sakınca görmedi:&nbsp;<span style="font-size: 1em;">"Salim Abidin'in ifadesini al."</span></p>

  <p class="calibre1">Dışarıda rüzgâr, Kıbrıslı Savcımızı bir adım geri itecek kadar güçlüydü. Arabasına bindi, kontağı çevirdi, yarıda bıraktığı kaset yeniden dönmeye başladı. Yol alırken anlatı ya da birilerinin roman okuduğu kasetleri dinlemeyi alışkanlık edinmişti. Şimdi Leonardo da Vinci'nin, bilimi ve sanatını konu edinen bir kaseti dinliyordu. Hukukla ilgilenmese bir marangoz ya da Leonardo gibi bir mucit olmayı istediğinden, anlatı ona çok ilginç geliyordu. Oysa yanlış seçimdi; kaset daha çok Leonardo'nun resimlerini konu almıştı. Sadece şimdi dinlediği bölümde, üstadın geometri konusundaki bilgisinden söz ediliyor, "En temel hesaplarda şaşırıp yanıldığı olsa da, geometri konusunda ulaştığı sonuçlar kesin ve başdöndürücüdür," deniliyordu. Kıbrıslı Savcımız, Leonardo'nun doğalcı bir esinle yorumladığı oran ağacını merak etti. Anlatıcıya bakılırsa oran ağacı, sarmaşık gibiydi. Onu gözünün önüne getirmeye çalıştı ama olmadı. Hayalleri bir tek cinayetleri çözmesine yardımcı oluyordu.</p>

  <p class="calibre1">Bırakalım, savcımız Leonardo'nun sarmaşığa benzeyen oran ağacını düşünsün, anlatıcının 'hayatta her şeyin sarmaşığa benzediğinden yola çıkarak' görüşüne katılsın. Kendi adına, "Cinayetler de, aşklar da, aslında çok dilli, çok dinli, çok kültürlü bu toplum da sarmaşığa benziyor," yorumunu getirsin. Biz morga geri dönelim.&nbsp;<span style="font-size: 1em;">Savcımızın, peşinde olmasına rağmen bu geceyi Nadya'yla geçirme şansı olmasa da biz, numaralanmış&nbsp;</span><span style="font-size: 1em;">çekmecesine konulmamış, otopsisinin yapıldığı metal masanın üzerinde yatan, en son uçakta günlüğüne bir şeyler yazarken bıraktığımız Nadya'nın yanına bir duman gibi süzülelim.</span></p>

  <p class="calibre1">Otopsi masasının kenarlarındaki eğime ve biraz önce görevlinin minik şeffaf bir hortum yardımıyla tuttuğu tazyikli suya rağmen, kan pıhtıları Nadya'nın ayaklarından ve parmak uçlarından ayrılmamıştı.</p>

  <p class="calibre1">Nadya Tatyankova böyle ölmek istemezdi. Hele annesinin imkânsız kıldığı bir biçimde, boğularak. Tanrı'nın kötü gününe rastlamış olabilir mi Nadya'nın annesinin söyledikleri? Hatırladınız mı?</p>

  <p class="calibre1">"O pırıl pırıl Alex'in ayyaşın teki olup çıkacağına inanabiliyorsan, ben de senin boğularak öleceğine inanırım."</p>

  <p class="calibre1">Nadya'nın annesi kızının boğulmuş, bir bacağı kopmuş, omzu ve karnı bir pervane yüzünden derin yara almış, kaba etleri ve iç organları balıklarca kemirilmiş cesedinin, bir kış günü İstanbul Boğazı'nın soğuk sularından çekildiğine ve işi suyla dans etmek olan güzel Nadya'nın üzerine örtülen kaşmir bir paltoyla yol kenarında saatlerce yattığına, şimdi artık var olmayacak biçimde otopsi masasının üzerine uzatıldığına inanabilecek mi? Anneler hiçbir şeye inanmazlar. Hele ıstırap, ölüm, felaket, talihsizlik, trajedi dediğimiz şeyin özgürlüğün bedeli olduğuna hiç inanmazlar. Anneler, gizli inançsızlar! Nadya'nın, Sedef gibi trafik sıkışıklığında, araçlarının içinde mahsur kalmış fanilerden, üzerine kaşmir bir palto örtmek suretiyle gizlenen ölüsü gibi, anneler de isyankârlıkları, inançsızlıkları ve Tanrı'ya kafa tutuşlarını hayattan gizlerler. Nadya'nın annesinin şekerli ekmekleri gizlice, el çabukluğuyla kızının Paris bavuluna gizlemesi gibi maharetle yaparlar bunu. Belki de cennet onlara, bir türlü dize gelmemeleri yüzünden vaat edilmiştir.</p>

  <p class="calibre1">Nadya'nın ruhu şimdi cennette midir, bilinmez ama, ölüm anında cehennemin dibine batıp çıktığı kesindi.&nbsp;<span style="font-size: 1em;">Zor bir ölümdü onunki. Öleceğini anladığında, korkup sessizce ağlasa da itiraz etmemişti. Şuuru hâlâ yerindeyken, ona utanç veren tek şey, katilinin bir telle boğazını sıkarken onun kendini tutamayıp işemesiydi.&nbsp;</span><span style="font-size: 1em;">Bir süredir birlikte olduğu, tanıdığı katilinin önünde, ölmek üzere olsa bile işemek istemezdi.</span></p>

  <p class="calibre1">O gün, öleceğini aklının ucundan bile geçirmemişti. Hele hayatı boyunca İstanbul'da öleceğini hiç mi hiç düşünmemişti. Demek hayatta her şey olabilirdi. Denizin kabardığı, havanın zaman zaman sislendiği bir sabah, boğaza açılmışlardı. Salim Abidin'in yazmaya oturacağı yeni romanı böyle bir sahneyle açılacaktı: İstanbul Boğazı'nda, sisler içinde, kabaran suların arasında fındık kabuğu gibi sallanan bir sandalda.</p>

  <p class="calibre1">Bu kaçıncı boğaz gezisiydi? Ama Nadya son gezisine çıktığını bilmiyordu. Yine de katilinin elinde o tel parçasını gördüğünde, onunla boğazını sıkmaya başladığında ve bunun romanın bir bölümü değil de, gerçeğin ta kendisi olduğuna kanaat getirdiğinde korkmuyordu. En baştaki sessiz gözyaşları şaşkınlığındandı. İşediği için de utanmıştı. Ama korkmamıştı. Hatta nabzı kontrol edilip başı sandalın kenarından suya daldırıldığında, hayatta kalmayı becerebileceğini bile düşünmüştü. Bu sabah kendisini üst üste iki defa düzen, sikini de ısrarla ağzına veren katilinin onun ölüp ölmediğini bir kere daha kontrol ettiğini hissetmişti. Acaba o anda, ölmüş, ruhu yükselmek yerine balıklama, çok sevdiği suya atlamış, geride sadece dokunuşları hisseden cansız bedeni kalmış&nbsp;<span style="font-size: 1em;">olabilir miydi? Sol ayağının bileğine, ucuna ağırlık bağlı bir zincirin sarıldığını bile hissetmişti. Yarı baygın olduğunu düşünüyordu. Suya atıldığında sandalın kenarını yakalamayı başarmıştı. Doğru, tam olarak ölmemişti.&nbsp;</span><span style="font-size: 1em;">Çok sevdiği katili, bütün gücüyle tutunan parmaklarını yumuşakça sandalın kenarından çözmüş, onu ebedi yolculuğuna göndermişti. Boğazın karanlık sularında başaşağı giderken, ayağına bağlı ağırlığı taşıyan zincirin, sandalın kenarına sürtünme sesini duymuştu. Zincirin ucundaki ağırlık suya düşer düşmez gövdesi yön değiştirmişti. Parmağını bile oynatamadığına göre artık gerçekten ölmüştü.</span></p>

  <p class="calibre1">O andan itibaren denizin dibinde tuhaf şeyler görmeye başlamıştı. Alex'i görüyor, ölmüş olmasına rağmen düşünebiliyordu. Bu yüzden, o anda her şeyin sorumlusu olarak Alex'i lanetlemişti. Paris'te havuzun dibinde karşısına çıkmasaydı, şimdi çok daha farklı bir hayatı olabilirdi. İstanbul'a ve Boğazdaki bu trajik ölüme düşmezdi yolu.</p>

  <p class="calibre1">Salim Abidin'in, kendisini yatakta 'profesyonel seks işçisi' olarak tanımlamasından itibaren, ısrarla Alex'i rüyalarına almıyordu. Rüyalarında, Takrisa gölünün dibine yalnız iniyor, ışıl ışıl sudan tek başına fırlıyordu.&nbsp;<span style="font-size: 1em;">Alex'in içinde öldüğü, batan denizaltı Kursk, geçen yaz çıkarılmış, içindeki denizciler, soğuk tuzlu suyun korumasıyla, korkuyla açılmış gözleri, sarı saçları ve dökülmemiş parmaklarıyla bulunmuştu. "Hâlâ yaşadıklarını düşünen cesetler gibi," demişti Nadya. Kursk'un içinden çıkarılan, hâlâ canlı gibi duran Alex'in cesedinin, Paris'te havuzun dibinde, kendisiyle vedalaşmaya gelen suretinden farksız olduğunu hayal ediyordu. Alex'in yavaş yavaş ölürken, karanlıkta Nadya'sına yazdığı mektup da eline geçmişti:</span></p>

  <p class="calibre1">"...bir uğultu var. Bu ölümün sesi olabilir mi, Nadya? Peki, ölümün sesi olur mu, Nadya? Karanlıktayız ve bizi öldürecek olan şeyin havasızlık olduğunu biliyoruz. Boğularak öleceğiz. 'Bunu hiç düşünmemiştim,' diyor içimizden birisi: 'Neyi?' diyoruz? 'Boğularak öleceğimi,' diyor. Oksijenimizi harcamayalım emri veriliyor.&nbsp;<span style="font-size: 1em;">Konuşmak yasak. Sana söyleyeceğim son bir Şey olmalı. Kısa olmasına rağmen, güzel bir hayat yaşadığımı düşünüyorum. Bu güzel hayata yakışır biçimde ölmeden önce, gözümün önünden gitmeyen, güzel bir şey olsun isterdim. Ama ne görüyorum, biliyor musun? Takrisa gölü kıyısında, vurduğum yaban ördeklerini yolup, ağaca astığımı görüyorum. Yolunmuş ördekleri görüyorum."</span></p>

  <p class="calibre1">Nadya ağır ağır, boğazın derin sularında yol alırken, kelime kelime hatırlıyor bu mektubu. Bu mektubu ve Rus Devlet Başkanını.</p>
</body>
</html>
