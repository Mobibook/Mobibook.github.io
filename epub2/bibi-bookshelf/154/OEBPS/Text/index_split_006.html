<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_5"><br /></h2>

  <h1 class="calibre1" id="sigil_toc_id_4"><b class="calibre5">ŞEYTAN PEŞİMİ BIRAKMIYOR</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Salim Abidin, beni ve Aksaray'a gideceğini söyleyen Ludmilla'yı şoförünün bırakabileceğini teklif etme nezaketinde bulundu. Günün son sürprizini yapmak için bizi salonun diğer kapısından çıkartmak üzere yol gösterdi. Ludmilla, benim biraz önce düşündüğüm şeyi söyledi:&nbsp;<span style="font-size: 1em;">"Kapılar bizim memleketteki gibi ne büyük. Oysa Türklerin bütün kapıları daha küçük. O küçük kapılardan geçerken ruhunuz sıkılmıyor mu?"</span></p>

  <p class="calibre1">Zavallı Nadya kimin umurundaydı. Ludmilla'ya memleketini hatırlatan kapılar ardına kadar açıldı ve beni sersemleten o tablo tam karşımızda belirdi. 'Arnolfini ve Karısı.'</p>

  <p class="calibre1">"Bunu görmeniz için sizi bu koridordan geçirdim."</p>

  <p class="calibre1">Nobel ödülünün karşılığı olan 1 milyon dolar, tablonun orijinalini almaya yetmezdi. Bu, orijinali kadar iyi, mükemmel bir röprodüksiyondu. Tablonun boyutları bile, yanılmıyorsam orijinaliyle aynı olmalıydı. 'Arnolfini ve Karısı'nın yüzleri, Salim Abidin ve Margret olduğunu tahmin ettiğim kadınla yer değiştirmişti. Resimde görünen her şey, dokunulmak istenecek kadar gerçek duruyordu. Duvardaki tespihler, yerdeki terlikler, pencere önündeki meyveler, çiftin arkasından sarkan avize, giysilerin kürkleri, kıvrımları. Tablonun orijinalini mükemmel kılan, ressamının o dönem için özel sayılabilecek bir boya tekniği geliştirmiş olması ve elbette perspektifindeki başarıydı. Beş yüzyıl sonra, o boyaların en kusursuzu elimizde olmasına rağmen, kimsede Jan Van Eyck'e özgü sabır ve en önemlisi o bakış yoktu. Bu resim, sabrın ve mükemmel işçiliğin, tanrısal bir bakışın eseriydi. Tam ben de bir zamanlar bir çiftin yüzünü 'Arnolfini ve Karısı'nın yüzlerinin yerine işlediğimi söyleyecektim ki, tabloda, Jan Van Eyck'in ayna içindeki görüntüsünün yerindeki varlığımı fark ettim.&nbsp;<span style="font-size: 1em;">Utanmazca, birbirine geçmiş harflerle yazdığım, şimdi gözüme çok kiç gelen 'Ali Ferah Buradaydı' yazısını.&nbsp;</span><span style="font-size: 1em;">Tabloyu bana bir kadın sipariş etmişti ama bu Margret değildi. Kâhya filan gibi bir kadındı. Tabloyu isteyenin açık kimliği de yoktu. Sadece bir fotoğraf bırakıp gitmişti.</span></p>

  <p class="calibre1">Bütün yüzler, hafızamda sarmaşık gibi nasıl birbirine dolanır, böyle bir ayrıntıyı nasıl unuturum? Salim Abidin'in yüzünü nasıl hatırlamam? Sedefe bakıp, 'Arnolfini ve Karısı'nı düşünürken yıllar önce bu tablonun bir röprodüksiyonunu yaptığımı nasıl unuturum?</p>

  <p class="calibre1">Yazar beni dehşete düşürmeyi başarmıştı. Kendi yaptığımı hatırlamadığım tablonun karşısında donup kalmıştım. "Sizin için anlatılanlar," diye başlayan iğneleyici sözlerin kaynağı belliydi. Tabloyu sipariş eden, o kâhya kılıklı kadın, bir diplomat diliyle benimle ilgili izlenimlerini yazara aktarmış olmalıydı. Hoş, bunlar basit ve önemsiz şeylerdi ama, yazar beni tanıyordu. Vaktiyle bir tablo için bana para ödemişti. Hatta istediğimden fazlasını. Şuursuzca, kekeleyerek ağzımdan bunu da kaçırdım:&nbsp;<span style="font-size: 1em;">"İstediğimden daha fazlasını ödemiştiniz."</span></p>

  <p class="calibre1">"Bonkör müşteri," dedi yanı başımda, tabloya, kapıların genişliğine bakar gibi bakan Ludmilla. Ayaküstü bir fahişeyle ortak noktamız olmuştu:&nbsp;<span style="font-size: 1em;">"Bonkör müşteriler ne iyi olur."</span></p>

  <p class="calibre1">Kendimi çabucak toparladım ve yazarı biraz rahatsız edeceğini düşündüğüm şu soruyu sordum:&nbsp;<span style="font-size: 1em;">"Margret öldüğünde hamile miydi? Arnolfini'nin karısı gibi?"</span></p>

  <p class="calibre1">"Evet," dedi Salim Abidin. Aziz gülüşünü, kelebek gibi dudaklarına kondurup, tabloda Arnolfini'nin mahcup karısı rolünü oynayan Margret'in şişkin karnını okşadı:&nbsp;<span style="font-size: 1em;">"Boğulduğunda hamileydi. Nadya da bu tabloyu çok sever, hayran hayran seyrederdi. Bana, Paris'ten aldığı bu tablonun kartpostalını göstermişti. O denizaltında ölen çocukla yaşayacakları eve asmak için almıştı o kartpostalı. Kendimi ve Alex'i bu tablonun içinde gördüm, diyordu. Garip bir ortak noktamızdı bu."</span></p>

  <p class="calibre1">Jaguarın arka koltuğuna geçip, bizi uğurlayan yazarı selamladığımda başım döndü. Başımı döndüren, hafızamın derinliğinde kaybolan bu çok önemli ayrıntıydı hiç kuşkusuz. Böyle bir anıyı kaybetmeyi nasıl başarmıştım. Pencereyi açtım. Taze, serin bir rüzgâr içeri doldu. Şoför arabanın hâlâ kokup kokmadığını sordu.&nbsp;<span style="font-size: 1em;">Nörolog yolda küsmüştü. "Gerçi temizledim," diye gereksiz açıklamalarda bulundu. Bu gereksiz ayrıntıyı hafızama kaydetmemek için dişlerimi sıktım. Hep böyle oluyordu. Bir sürü önemsiz şeyi hatırlayıp, hayati bir olayı unutuveriyordum. Kendimi teselli etmek istedim. Binlerce tablo yapmıştım. Bunlar arasından, bana ısmarlanan bir tanesini rahatlıkla unutabilirdim. Kaç Mona Lisa gülüşlü, kaç Marie Derrien oturuşlu kadın çalışmıştım. Hepsini hatırlayamazdım. Belki de bu yüzden, hafızamda renklere bile yer kalmamıştı. Sanırım sinirlerimi bozan, yazarın yaptığı şeytanlıktı. Kafamı nedensizce o kadar karıştırmıştı ki, yol boyunca Ludmilla'nın Nadya'yla ilgili anlattıklarını dinleyemedim. Kardeşinin iki yıl önce İstanbul'a gelip, bir tesadüf sonucu yazarın yanında çalışmaya başladığını anlattı. Yazarla ilişkisinin ne boyutta olduğunu ima eden sözler de söylemiş olabilirdi. Dedim ya, yazarın yaptığı şeytanlık, aklımı başımdan almıştı. Oidipus kırmızısı kafanın anlattıklarını dinleyemiyordum. Muhtemelen, Nadya'nın nerede olduğuna dair, kafamda bazı şeylerin belirmesine yol açabilecek kadar önemli şeyler söylüyordu. Ama büyü tutmuştu. Üzgün, bitkin, binlerce tablo yapmış, işe yaramaz bir portre ressamı olarak, sarhoş nörolog gibi arka koltuğa kusabilirdim. Bana ait hiçbir şey yoktu. Hissettiğim ve beni derinden yaralayan şey de buydu.</span></p>

  <p class="calibre1">Jaguar, Cihangir'e çıkmak için garip bir yol izliyordu. Anlaşılan şoförümüzün, yazardan uzak kalmaya, yollarda oyalanmaya ihtiyacı vardı. Bu yüzden, Bebek'ten Tophane'ye gelmiş, Galatasaray'ın yanından Balık Pazarı'na çıkan bir yolla Taksim'e, oradan da Cihangir'e çıkmayı hedeflemişti. Yine de bir tilki gibi, hiçbir adımını boşa harcamamaya niyetliydi; en kolay yoldan gidiyordu, en kestirme olanından değil. Jaguarımız bir kalabalığın arasına düştü. Kapana sıkışmıştık. Araba bir hayvan gibi hırıltılar çıkarıyordu. Galatasaray Lisesi önünde, yine bildik bir eylem vardı. Cumartesi Anneleri, devletin elinde kaybolan çocuklarını arıyorlardı.</p>

  <p class="calibre1">"Onlar da kayıplarını arıyorlar," dedim Ludmilla'ya. Uyuklar gibi bir hali vardı, kalabalığa baktı.</p>

  <p class="calibre1">"Bana yardımları olur mu?"</p>

  <p class="calibre1">"Onların çocukları, siyasi kayıp."</p>

  <p class="calibre1">"Ama kayıp."</p>

  <p class="calibre1">Oradaki kalabalık ile Nadya arasında kabaca bir benzerlik kuruvermiş, arabadan inmişti. Eylemcilerin önündeki polis kalabalığının yanına doğru gidiyordu. Ben de arkasından indim. Çantasından kardeşinin bir fotoğrafını çıkarmıştı ve polislere onu gösteriyordu. Birazdan toplandıkları güne atfen, Cumartesi Anneleri adını verdikleri bu gösteri topluluğunun ağzını burnunu kıracak coplarını sıkıca kavramış polisler, Ludmilla'nın elindeki fotoğrafa bakıyorlardı. Karşılarındaki, her hafta dövüp, tıka basa otobüslere doldurup, karakollara pay ettikleri annelerden farklıydı. Üzerindeki giysiler yerel değildi. Yine de fazla şaşırmamışlardı. "Yabancı kayıp bürosuna gideceksin. Vatan Caddesi'ne," dediklerini duydum. Ludmilla'nın koluna yapışıp o kalabalıktan çıkardım.</p>

  <p class="calibre1">"Senin bu kayıplarla ilgin yok. Onların çocukları ölü. İstedikleri, çocuklarının ölüsü, ölüm hikâyeleri."</p>

  <p class="calibre1">Hırıltısı kesilmemiş bir halde, bir köşede bizi bekleyen jaguarımıza bindik. Kalabalık nefesimi kesmişti.&nbsp;<span style="font-size: 1em;">Onlarca kadının, evlatlarını umutsuzca bekleyişleri ruhuma bulaştı. Gerçi kendimi kolay kolay başkalarının yerine koymam. Hayatta fanatik bir görüşüm de yoktur. Ama o kadınların, kayıplarından habersiz geçirdikleri her günü düşündüm. Kafaları, kayıplarıyla meşgul hayaletler. Hepimiz, kendi dünyamız, bütün dünyaymış gibi yaşarız. Birbirimizle çarpışmadan, kendi gerçeklerimize doğru kayıp gideriz.</span></p>

  <p class="calibre1">Şoförümüz, sonsuza kadar korna çalmaya yeminli, sağ avucunun içini direksiyonun ortasına bastırmıştı.&nbsp;<span style="font-size: 1em;">Hayaletlerin enerjisi, düzgün burjuva başımı o tarafa döndürmem için beni zorluyordu. Size anlatamayacağım kadar yoğun bir duygu:&nbsp;</span><span style="font-size: 1em;">"Bak," diyordu. "Ali, bak ne göreceksin? Ali, her gün ölen o kadınların oturduğu tarafa bak."</span></p>

  <p class="calibre1">Birden donakaldım, yıllar önce İskoçya'nın sisli manzaralarının önünde bıraktığım Celine, Paris sokaklarında hayalet gibi kovaladığım, çıktığı odalara gizlice girip kokusunu içime Çektiğim kadın, o kalabalığın ortasında duruyordu. Oturmuş kadınlar ve başlarında bekleyen coplu polislerin arasında yalpalayarak yürüyordu.&nbsp;<span style="font-size: 1em;">Açık renk trençkotu ve yumuşakça omuzlarına inen saçları, omzundaki çanta, boynundaki çok sevdiği Burbbery karelerinden ipek fular, yabancılığını onaylıyordu. Derken, kalabalığın arasından çıkmayı başardı. Benim gibi nefesi kesilmişti. Arabamızın dört beş adım ötesindeydi. Onu tanımamam imkânsızdı. Celine'e olan aşkım, onu da yaptığım tablolar gibi çoğaltmış mıydı? Cumartesi Anneleri'nin arasından çıkan, onlar için endişelenen, Monet'nin kayıp renklerini arayıp bulan o kadın mıydı? Bu benim, biricik aşkım Celine miydi? Belki de şeytan peşimi bırakmıyordu. 'Arnolfini ve Karısı'nı taklit ettiğim tabloyu bana unutturan şeytan, şimdi de yıllarca, peşinde koştuğum bir kadını ansızın karşıma çıkartıyordu. Ya da beynim, sinir sistemim, hormonlarım, bana her türlü oyunu oynamaya yemin etmişlerdi. İşe renklerden başlamışlar, sıra hafızama ve hayatı belki görmek istediğim bir resim gibi algılamama kadar gelmişti.</span></p>

  <p class="calibre1">Rahatsız edici kalp çarpıntılarım başlamıştı. Ludmilla'nın tek bir sözünü duymak istemiyordum. İyi ki, o da konuşmuyordu. Cihangir Caddesi'ne geldiğimizde, "Ben burada inebilirim," dedi.</p>

  <p class="calibre1">Şaşırmıştım.</p>

  <p class="calibre1">"Aksaray'a gidecektim ama vazgeçtim. Kaldığım otel bu caddede, Oriental Otel."</p>

  <p class="calibre1">"O oteli biliyorum. Demek orada kalıyorsunuz."</p>

  <p class="calibre1">"Evet, ama sadece kalıyoruz. Orada çalışmıyoruz."</p>

  <p class="calibre1">"Otel benim evimden görünür."</p>

  <p class="calibre1">"İyi ya, bakınca beni düşünürsünüz. Ludmilla orada uyuyor dersiniz." Arabadan inerken dönüp bana baktı ve fısıldadı:&nbsp;<span style="font-size: 1em;">"Kimbilir Nadya nerede uyuyor? Onu bulmak için herkesten yardım istiyorum."</span></p>

  <p class="calibre1">Eve geldiğimde yorgun, mutsuz ve yenik insanlar gibi yorganı başıma çekip ben de uyumak istiyordum ama annem, Oleg Starov'un beni yukarıda, atölyemde beklediğini söyledi.</p>

  <p class="calibre1">Ayrıca, "Londra'dan eski bir okul arkadaşın, o asil isimli çocuk aradı," diye ekledi. "Ferdinand."</p>

  <p class="calibre1">Mutlaka aramalıymışım. Kaderimi değiştirecek kötü haberleri varmış.</p>

  <p class="calibre1">"Kaderini değiştirmek isteyen kim?" diye çıkıştım. "Hem benim kaderimi artık ne değiştirebilir ki!"</p>

  <p class="calibre1">"Kötü, çok kötü haberleri varmış. Tesadüf eseri, bu kötü haberlerde senin de adın geçiyormuş."</p>

  <p class="calibre1">"Londra'da, bütün kötü tesadüfler beni bulmuş ha!"</p>

  <p class="calibre1">Atölyemde beni bekleyen Oleg Starov'la görüşmeden önce, Ferdinand'ı aramalıydım. Doğamda olmayan bir şeydi ama merak etmiştim. Telefon defterimden Ferdinand'ın numarasını buldum. Tuşlara basarken Hayal, üzerinde adım yazan ama kimden geldiği belli olmayan, muhtemelen elden bırakılmış, ağzı kapalı bir zarfı elime tutuşturdu. Sıkıntıdan, zarfı masanın üzerinde fır fır döndürmeye başladım. Telefonu Ferdinand'ın karısı açtı.&nbsp;<span style="font-size: 1em;">Kim olduğumu söyleyince sesi tedirginleşti, telefonu kocasına iletti.</span></p>

  <p class="calibre1"><br /></p>
</body>
</html>
