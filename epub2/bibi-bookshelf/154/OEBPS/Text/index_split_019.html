<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_18" title="**DAMLA SUYA BENZER **, v"></h2>

  <p><br /></p>

  <p class="calibre1" style="font-size: 16px; font-weight: normal; line-height: normal;"></p>

  <h1 id="sigil_toc_id_14" style="line-height: normal;">İNSANOĞLUNUN RUHU BİR&nbsp;DAMLA SUYA BENZER</h1>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Pasif, edilgen annelerin oğulları, tıpkı babalarına benziyor. Döllenme sırasında ne biçim bir kapışma yaşanıyorsa, savaşı kıçtan asilzade Ferdinand kazanmış, kendine tıpatıp benzeyen bir oğlan yaratmayı başarmıştı.&nbsp;<span style="font-size: 1em;">Dimdik yürüyor, dönmesi ve bakması gerektiğinde boynu alçıdaymış ya da tutukmuş gibi başını çevirmek yerine, gözlerini deviriyor ya da bütün gövdesiyle dönüyordu. Yanında bir de fotoğrafçı oğlan vardı. Bu karanlık evde fotoğrafımı çekmeyi acaba nasıl becerebilecekti?</span></p>

  <p class="calibre1">Atölyeme çıktık. Charles resimlerimle ilgilendi. Babasından da duymuştu, nasıl resim yaptığımı. Röportajın iyi geçmesi için olsa gerek, birkaç övücü şey söyledi. Gözlerini göğsümdeki şarap lekesine dikip övgü dolu sözler sıraladı. Dilimin ucuna geldi, göğsümde iç içe geçmiş lekelerin anlamını açıklamak istedim. Ama vazgeçtim. Geç de olsa dilimi tutmasını öğrenmiştim. Bunun yerine kırmızı şarap açıp, daha önce Oleg'in içip koltuğun kenarına bıraktığı kadehi Charles'a, benim Celine'den gelen notu okuyup bayılacak gibi olduğumda, elimden düşürdüğüm, ama kırılmayan kadehi düştüğü yerden alıp, fotoğrafçıya verdim. Pencerenin kenarında, dibindeki kırmızı şarap tortuları kurumuş iki kadeh daha vardı. Bir tanesini elime aldım, ışığa tuttum. Renkler yine gidip geldiler. Kadehin üzerindeki sarı yağlıboyalı parmak izleri bu sayede dikkatimi çekti.</p>

  <p class="calibre1">Van Gogh, ben gittikten sonra gelmiş olabilir miydi? Hayal, atölyemi kullanmasına izin mi veriyordu?&nbsp;<span style="font-size: 1em;">Boşverdim, önemli değildi bütün bunlar.</span></p>

  <p class="calibre1">"Rimbaud'ya benzeyen o hergeleye yardım etmekten kıvanç duyarım."</p>

  <p class="calibre1">Bilmiyorum bu, yeni bir nörolojik rahatsızlığın başlangıcı olabilir mi? Düşünürken, düşündüklerimi kimseye söyleme niyetinde değilken, aklıma gelenler patır patır ağzımdan dökülüyordu.</p>

  <p class="calibre1">"Ne dediniz, Ali Ferah?"</p>

  <p class="calibre1">"Hiç önemli değil."</p>

  <p class="calibre1">Fotoğrafçı şeytan, üstüne vazifeymiş gibi mırıldandı:&nbsp;<span style="font-size: 1em;">"Rimbaud'ya benzeyen o hergeleye yardım etmekten kıvanç duyarım."</span></p>

  <p class="calibre1">"Demek Türksünüz."</p>

  <p class="calibre1">"Evet, İstanbul'da yaşıyorum."</p>

  <p class="calibre1">Charles açıklama yapma gereği duydu. Yurt dışındaki bazı özel röportajlara fotoğrafçı getirmeyen gazeteler, özellikle İstanbul ve Türkiye için onu kiralarlarmış. Ne demeye söylediklerimi İngilizce'ye çevirip ortaya döktü, anlayamadım. Guardian'daki fotoğraflarda asık suratlı çıkmam bu yüzdendi. Fotoğrafçının üstüne vazifeymiş&nbsp;<span style="font-size: 1em;">gibi yaptığı çeviri yüzünden röportaj da böyle açılmıştı:&nbsp;</span><span style="font-size: 1em;">"Rimbaud'ya benzeyen o hergele de kim, Ali Ferah?"</span></p>

  <p class="calibre1">Şarabımdan bir yudum aldım. Artık boş midemin ona işkence ettiğimden kuşkusu yoktu. İkinci yudumla ağzımı çalkalarken terüddütlüydüm. Tıpkı size yaptığım gibi, her şeyin kaçta kaçını itiraf edebilirdim.</p>

  <p class="calibre1">"Picasso, Van Gogh'un gençlik fotoğrafını Rimbaud'ya benzetmiştir. Ben de aklıma ne zaman Van Gogh gelse, onu Rimbaud'ya benzeyen hergele olarak anarım."</p>

  <p class="calibre1">"Şimdi, durup dururken Van Gogh da nereden geldi aklınıza?"</p>

  <p class="calibre1">"Biraz önce aşağıda karakalem bir şeyler karaladım. O zaman Van Gogh'u düşündüm. Bu röportajda size ruhumun mahrem köşelerini mi açmak zorundayım?"</p>

  <p class="calibre1">"Bunu yaparsanız memnun olurum."</p>

  <p class="calibre1">"Bu röportaj bir itiraf olmayacak ki. Neden ruhumun gizli köşelerini size açayım?"</p>

  <p class="calibre1">"Hem, insanoğlunun ruhu bir su damlası gibidir."</p>

  <p class="calibre1">Bunu söyleyen fotoğrafçıydı. Başlangıçta yaptığı densizliği telafi mi etmek istiyordu bilmiyorum ama, esaslı bir şey söylemiş, "Goethe'nin dediği gibi," diye de eklemişti.</p>

  <p class="calibre1">"Evet," dedim ben de. "İnsanoğlunun ruhu su damlası gibidir. Cıva gibi bölünüp parçalanamaz. Ne yöne gidecekse toptan gider, hepten parçalanır, ya da yok olur."</p>

  <p class="calibre1">"Sizin ruhunuz su mu yoksa bir cıva mı? Ayrıca hayal ile gerçeği karıştırır mısınız?"</p>

  <p class="calibre1"><i class="calibre6">Guardian</i> gibi bir gazeteye röportaj vermenin ciddiyetiyle, derin bir nefes alıp konuşmaya başladım:&nbsp;<span style="font-size: 1em;">"İzninizle sorunuzun ikinci bölümünden başlamak istiyorum."</span></p>

  <p class="calibre1">Charles başıyla sessizce onayladı. Bu da benim tepemi attırdı:&nbsp;<span style="font-size: 1em;">"Bunun için bir efendi gibi bana başınızla izin vermenize gerek yok."</span></p>

  <p class="calibre1">"Sizi kırdıysam özür dilerim. Ama başımla sizi onaylamamda hiçbir kasıt yoktu."</p>

  <p class="calibre1">"Pekâlâ."</p>

  <p class="calibre1">"Lütfen, devam edelim mi?"</p>

  <p class="calibre1">"Bu, bu... bakın ne diyeceğimi unuttum!"</p>

  <p class="calibre1">"Hayal ile gerçek."</p>

  <p class="calibre1">"Hayal ile gerçek benim kafamda zeytinyağı ve su gibidir. Tıpkı sizin ve şu fotoğrafçının olduğu gibi. İkisi birbirine geçerse, bu toplum içinde barınamazsınız. Ama yalan söylemeyi, yalan söyleyerek eğlenmeyi, yalanları bu hayat savaşında kendime kalkan yapmayı severim. Resim de yalan gibi bir şeydir işte. Ruhun su ve cıva olma haline gelince... Belki böyle felsefi soruları geçmekte fayda var."</p>

  <p class="calibre1">"Sizinle röportaj yapmaktaki amacımız zaten bu felsefi,sorulara cevap vermeniz değil. Haklısınız. Bizim sizden istediğimiz, Londra'nın, bütün İngiltere'nin konuştuğu iki olayda da sizin adınızın geçiyor olması."</p>

  <p class="calibre1">"Tesadüf. Rastlantılar içinde yaşarız. Hayatlarımız rastlantılar üzerine kuruludur. Ne derseniz deyin."</p>

  <p class="calibre1">"Duyunca şaşırdınız mı?"</p>

  <p class="calibre1">"Şaşırdım ama siz gelene kadar da unuttum."</p>

  <p class="calibre1">"Bütün olanlar, yani eski hocanız Vladimir Starov'un sizin adresinizi istemek için öğrenci işleri sekreterinin evine gitmesi ve boğazının kesilerek öldürülmesi, ardından şu kimsesizler yurdu müdiresinin sapkınlıkları ve bütün yaptıklarının sizin o tablonuzla tescil edilmesi... Size tuhaf gelmiyor mu?"</p>

  <p class="calibre1">"Bütün tesadüfler tuhaf ve ilahidir. İmkânsızlığı içerir. "</p>

  <p class="calibre1">"Bütün bu olanlar hayatınızın küçük tesadüfleri mi yani?"</p>

  <p class="calibre1">"Hayatımın en büyük tesadüfünü bugün yaşadım ve âşık oldum."</p>

  <p class="calibre1">"Adınız bir cinayet ve taciz davasına dolaylı bir şekilde karışsa da, <i class="calibre6">Guardian</i> gazetesi başyazarı efsanevi John Sack yazısında adınızı zikretse de, sizin hayatınızdaki en büyük tesadüf aşk mı?"</p>

  <p class="calibre1">"Yeniyetmeler gibi dakka başı âşık olmadığımdan, hayatımdaki en büyük tesadüf aşktır."</p>

  <p class="calibre1">"Resimden anlayan herkes, sizin çok parlak bir ressam olduğunuzu söylüyor. Ama geri çevirdiğiniz o kadar çok teklif, ilgilenmediğiniz öyle çok proje var ki. Neden yaratıcılığınızı yıllar yılı bu biçimde harcadınız, sakladınız?"</p>

  <p class="calibre1">"Hangi biçimde?"</p>

  <p class="calibre1">"İstanbul'da bu kaotik eve kapanıp ısmârlama portre yaparak."</p>

  <p class="calibre1">"Evim kaotik değil."</p>

  <p class="calibre1">"Affedersiniz, belki bütün sanatçı evleri gibi dağınık ve eski diyelim isterseniz."</p>

  <p class="calibre1">"Muhtemelen siz Londra'da daha eski bir evde oturuyorsunuzdur. Bu ev tam tamına yüz yıllık. Eşyalar ve yerleri yüz yıldır hiç değişmemiştir. Buna benim atölyem dahil. Şu koltuklar, yüz yıldır şömineye bakar vaziyette durur. Çalışma masası da arkamızda. Dedem, babam ve şimdi de ben, yüz yıldır bu düzen içinde çalışıyoruz. Onlar tüccarmış, ben ressamım, tek farkımız bu. Yaratıcılığımı harcamadım. Aksine, hep yarattım.&nbsp;<span style="font-size: 1em;">Sadece şimdiki sanat ortamını tasvip etmediğim için ortaya çıkmadım. Kendim için kurduğum dünyada, sizin ısmarlama diye aşağıladığınız portreleri yaparken mutluydum. Ben Leonardo'ların, Jan Van Eyck'lerin, Vermeer'lerin, Velasquez'in yaptıklarını yaptım. Portre ressamlığı, resmin dışında değil, içinde olma şansını verir. En sevdiğim şey budur, göz içinde göz olmak. Bakan, gören ve görülen. Ismarlama portreleri arzu edilen üslûpta çalışırım. Kendim için de resimler yaptım. Bu resimlerle pekâlâ sergi sergi dolaşır, koleksiyonlara girerdim. Ama benim bunun için isteğim yoktu. İçime bir hayvan çöreklenmişti ve elimde resimlerim kapı kapı dolaşmamı engelliyordu. Portre çalışırken mutlu olmak, kendim için resim yapmak bana yetiyordu.""</span></p>

  <p class="calibre1">"Tekrar tesadüfen bulaştığınız skandallara dönersek..."</p>

  <p class="calibre1">"Her iki skandal da bulaşılacak kadar pis mi?"</p>

  <p class="calibre1">"Sizce bir cinayet ve çocuklara taciz temiz duygular içerir mi?"</p>

  <p class="calibre1">"Çocuklara çok acırım. Ama insanın, öldürmek için hep bir nedeni vardır."</p>

  <p class="calibre1">"Nedenler hep vardır, Ali Ferah!"</p>

  <p class="calibre1">İkimiz de sustuk ve bütün röportajın böyle sıkıntıyla, kâbus gibi geçmesinden korktuk. Charles yutkundu ve ben ona nedense acıdım.</p>

  <p class="calibre1">"Biliyor musunuz, o kimsesizler yurdu müdiresinin aldığı tablo gerçek bir hikâyeden yola çıkarak yapılmıştır."</p>

  <p class="calibre1">"Öyle mi, nedir bu hikâye?" dedi Charles, röportajın umduğu gibi geçebileceğini düşünerek.</p>

  <p class="calibre1">"Başından beri tablonun adını düzeltmedim. 'Tecavüz' diye andığınız o tablonun asıl adı, 'Balyozlu Tombul Melek'tir. Ama doğru, 'Tecavüz,' bu isim, o resmi daha iyi anlatıyor. Resim, 12 yaşında babamın tecavüzüne uğrayan annemin anlattıklarıyla yapılmıştır. Aslında resimde un çuvallarının üzerinde bir kazıma yapılırsa alttan tabloya orijinal adını veren, balyozlu tombul bir melek çıkar. O meleği uçurup elindeki balyozu babamın kafasına patlattırmayı hiç düşünmedim. Çünkü o melek, benim ve kız kardeşimin kaderiydi aynı zamanda.&nbsp;<span style="font-size: 1em;">Üstelik ortada bir günah yok. Babam, annemle evlenmiş."</span></p>

  <p class="calibre1">"Ama dehşetli bir şey! Anneniz, kendisine 12 yaşında tecavüz eden bir adamla evlenmiş. Yani bu tecavüz meşrulaşmış ve hayatı boyunca sürmüş. Bunu nasıl babanız açısından değerlendirirsiniz?"</p>

  <p class="calibre1">Babası kıçtan asilzade Ferdinand'ın benimle ilgili bu bildik hikâyeyi oğluna anlatmamış olmasına şaşırmıştım:&nbsp;<span style="font-size: 1em;">"Meşrulaşan şeyler bize acı vermez."</span></p>

  <p class="calibre1">"Kimsesizler yurdu müdiresinin yaptıklarını da böyle mi değerlendiriyorsunuz?"</p>

  <p class="calibre1">"Hayır, çocuklara çok acıdığımı söylemiştim. Bir bebeğin ana karnında aylarca taşınma hali bana çok acıklı geliyor."</p>

  <p class="calibre1">"Yalnız kimsesizler yurdu olduğu için ortada anne yok."</p>

  <p class="calibre1">"Bu daha da acıklı ya!"</p>

  <p class="calibre1">"Çok ilginç, kimi zaman bir peygamber, kimi zaman marjinal bir sanatçı gibi konuşuyorsunuz. Ya Starov cinayeti?"</p>

  <p class="calibre1">"Tesadüf içinde tesadüf. O gün, Starov'un öldürüldüğünü haber aldığım gün, atölyemde, tam da sizin oturduğunuz yerde, oğlu Oleg Starov beni bekliyordu."</p>

  <p class="calibre1">"Ona haberi siz mi verdiniz?"</p>

  <p class="calibre1">"Hayır."</p>

  <p class="calibre1">"Hâlâ haberi yok mu?"</p>

  <p class="calibre1">"Sanırım yok."</p>

  <p class="calibre1">"Benim yüzümden diye düşündünüz mü hiç?"</p>

  <p class="calibre1">"Neyi?"</p>

  <p class="calibre1">"Cinayeti."</p>

  <p class="calibre1">"Siz cinayetin benim yüzümden işlendiğini mi düşünüyorsunuz?"</p>

  <p class="calibre1">"Hayır, ama garip bir nedensiniz sonuçta."</p>

  <p class="calibre1">"Bana kalırsa, Artemisia Judith yıllardır beklediği Starov'u, karşısında böyle sudan bir nedenle görünce çıldırdı. Bu cinayet bir delilik anı. Âşık olup yıllar yılı beklemek, bir insanı unutamamak, her şeyi yapmak için en büyük nedendir."</p>

  <p class="calibre1">"Tabii asıl size, Starov'un adresinizi niye aradığını sormam gerekirdi? Öyle ilginç şeylerden söz ettik ki, röportajın belkemiği olacak soruyu kaçırmama yol açtı bu. Evet, Starov niye sizin adresinizi arıyordu?"</p>

  <p class="calibre1">"İstanbul'da yaşayan oğlu Oleg Starov'a iletmek için."</p>

  <p class="calibre1">"Sadece bunun için mi?"</p>

  <p class="calibre1">"Evet."</p>

  <p class="calibre1">"Biliyor musunuz, Bay Ferah, sizin bir buz dağı olduğunuzu düşünüyorum. Şu anlamda: Sizi en yakından tanıyanların bile su altında kalan kütlenizin büyüklüğünü, heybetini anlayamaması, kavrayamaması açısından."</p>

  <p class="calibre1">"Ben bu kadar eksantrik değilim. Büyüttüğünüz gibi bir insan değilim. Sıradan, kendi halinde bir adamım ben. Konuşmamızın başından bu yana size, 'Burada ne işiniz var?' demek geliyor içimden. Bir portrenizi mi yaptıracaksınız, poz mu vereceksiniz, fotoğraf mı bırakacaksınız? Eğer fotoğrafınızın aynısını istiyorsanız başka adrese..."</p>

  <p class="calibre1">"Picasso bile resimlerinizi övmüşken, niye buradasınız?"</p>

  <p class="calibre1">"Bulunduğum yerin nesi var! Dönüp dolaşıp aynı yere geliyoruz. Londra'da tuhaf iki olayın yardımcı oyuncusu olmak dünyanın sonu değil. Benim hep İstanbul'da yaşayıp boktan heriflerin, hanımefendilerin resmini yapmam da. Ismarlama portre yapmasam meşhur olup resimlerimi satacaktım onlara. İkisi de aynı kapıya çıkar.&nbsp;<span style="font-size: 1em;">Hem portrelerini yaptığım insanların ruhlarına nüfuz ettiğimi, en azından resimde kaderlerini değiştirdiğimi düşündüğüm mistik bir duyguyu da besliyorum içimde. En son şişmanlıktan yatağa mahkûm olmuş bir kadının resmini yaptım. Benimle görülecek hesabı varmış gibi, bana kan kusturdu. Aylarca bir psikopat gibi ruhumu kemirdi. Evet, bütün bunları size niye anlatıyorsam... Yeteneğimi, ısmarlama portrelere harcamamın nedenleri arasından çıkamayacağım. Artık bu konuyu kapatalım, tamam mı? "</span></p>

  <p class="calibre1">"Picasso'dan söz edelim mi?"</p>

  <p class="calibre1">"Picasso'nun söz edilecek şeyi kaldı mı?"</p>

  <p class="calibre1">"Sizce efsanelerin sonu var mıdır?"</p>

  <p class="calibre1">"Picasso efsane değildi. O, Tanrı'ya koşut bir şeydi. Tanrı kadar büyük. Yaratıcılığı ona eşdeğerdi."</p>

  <p class="calibre1">"Efsaneyi aşan bir durum yani."</p>

  <p class="calibre1">"Elbette."</p>

  <p class="calibre1">"Starov'un ölürken Picasso diye sayıklaması size tuhaf gelmedi mi?"</p>

  <p class="calibre1">"Hayır. Bazı insanlarla aramızda doğaüstü şeyler olur. Starov'la Picasso'nun arasında var olan şey de buydu.&nbsp;<span style="font-size: 1em;">İlk gördüklerinde birbirlerini ne kadar iyi tanıyorlarsa, Picasso'nun ölümüyle son bulan dostluklarının sonunda da birbirlerini o kadar tanıyorlardı. Batıl bir şeydi onların dostlukları. Bu yüzden Starov'un Picasso'yu sayıklayarak ölmesine şaşırmadım. Dostum Salim Abidin'le benim aramda kurulan ilişkiye çok benzetirim bunu."</span></p>

  <p class="calibre1">"Salim Abidin, Nobel ödüllü Türk yazarı, değil mi?"</p>

  <p class="calibre1">"Ta kendisi. Tesadüfen tanıştık ve hemen birbirimizi çoktandır tanıdığımızı hissettik. Tanrı'nın bizimle oynadığını, bizi karşılaştırdığını ve eğlendiğini de."</p>

  <p class="calibre1">"Daha önce yakın bir dostunuz yok muydu?"</p>

  <p class="calibre1">"Hayatta hiçbir zaman dosta ihtiyacım olmadı. Üstelik Salim Abidin şimdi, bildiğiniz anlamda dostum değil."</p>

  <p class="calibre1">"Ruh eşiniz filan mı?"</p>

  <p class="calibre1">"Bu konuyu kapatalım, nasıl olsa anlayamayacaksınız!"</p>

  <p class="calibre1">"Ama anlamaya çalışıyorum: Salim Abidin'e hayran mısınız?"</p>

  <p class="calibre1">"Hayır, aksine onun yazarlığını takdir etmiyorum. Yaratıcılığını övmüyorum. Sadece ikimizin de 59 yaşında seçilmiş olduğumuzu düşünüyorum. Ama bazen çok tuhaf şeyler hissediyorum. Karşı penceredeki kadına bile yakınlık duyabiliyorum. Onu, yani karşı penceredeki kadını, tamamen adı konmuş bir sevgiyle seviyorum: Kız kardeşim gibi."</p>

  <p class="calibre1">"Bu sevginin oluşması için bir tanışıklık filan gerekmiyor mu?"</p>

  <p class="calibre1">"Hayır, mesele de bu. Picasso ve Starov gibi seçilmiş olmaktan öte bir şey gerekmiyor."</p>

  <p class="calibre1">"Tanrı inancınız çok mu güçlü?"</p>

  <p class="calibre1">"Her yaratıcı Tanrısını kendisi yaratır."</p>

  <p class="calibre1">"Sizde öyle mi yaptınız?"</p>

  <p class="calibre1">"Ben de Leonardo, Van Gogh, Picasso, Salim Abidin ve diğerleri gibi yaptım."</p>

  <p class="calibre1">"Ya bu skandallar bir şekilde resimlerinizi, sizin sanatçı kişiliğinizi ortaya çıkarır, bir tür miladınız olursa, bu durumdan memnun olur musunuz?"</p>

  <p class="calibre1">"Salim Abidin'in kendisine çok yakışan küstahlığını ödünç alarak size sormak istiyorum: Neredeyse röportajın sonuna geliyoruz, hâlâ beni tanıyamadınız mı? Ben zaten varım. Beni görmenize, onaylamanıza gerek yok. Bakın çok takdir ettiğim bir Rus sanatçı vardır: İlya Kabakov."</p>

  <p class="calibre1">"Kim dediniz?"</p>

  <p class="calibre1">"İlya Kabakov. Rusya çökene kadar okul kitaplarına illüstrasyon yapmış. Perestroika'yla birlikte o illüstrasyonları yaptığı bodrum katından çıkmış, bugün gördüğünüz işleri yapmış."</p>

  <p class="calibre1">"Sözünü ettiğiniz Rus sanatçı hakkında bir fikrim yok. Peki, siz de bir devrim filan mı bekliyorsunuz?"</p>

  <p class="calibre1">"Hayır, sadece size hayatıma yön vermeye çalışmadığımı anlatmaya çalışıyorum."</p>

  <p class="calibre1">"Kadercisiniz yani..."</p>

  <p class="calibre1">"Tam olarak değil. Sadece bir resim gibi oluşacağım bir zaman vardır."</p>

  <p class="calibre1">"Daha başka neler yapıyorsunuz? Kendiniz için de olsa, sansasyonel tablolar filan..."</p>

  <p class="calibre1">"Resim düşünüyorum ama bu akşam salonda o çirkin karga yavrusunun karakalem portresi dışında ilk defa, iki gündür resim çizmedim. Ama hayatımın en güzel resimlerini yapacak malzemeleri biriktiriyorum. Hepsine bir isim verip kafamda tasnif ediyorum. Yakın zamanda, oturup, önce sevdiğim bir arkadaşımın arzusu üzerine bir röprodüksiyon yapacağım. Muazzam bir hızla çalışırım. Sonra Rusya'da bir daçaya yerleşeceğim. Kış&nbsp;<span style="font-size: 1em;">bittiğinde, bir ay sonra gitmiş olurum. İşte, birkaç gündür kafamda beliren bütün resimleri, kapanıp orada yapacağım. Bunları size anlatıyorum, siz de mühim bir insanmışım gibi beni dinliyorsunuz. Alt tarafı iki skandalin, üstelik ikisi de birbirinden beter iki skandalin bir parçasıyım. Bütün bu söylediklerimi yazacak mısınız? Yoksa şahsımla ilgili benim bilmediğim daha vahim bir şey mi var?"</span></p>

  <p class="calibre1">"Biz sizi tanımak istiyoruz. Devam edelim mi? İyi resmin ölçüsü sizce nedir?"</p>

  <p class="calibre1">"Van Gogh'un, Rembrandt'ın 'Gece Nöbeti' ve 'Yahudi Gelin' tabloları için söylediğidir: Bu şekilde resim yapabilmek için pek çok kez ölmüş olmalı."</p>

  <p class="calibre1">"Yapmayın, o zaman insanlar sizin 'Tecavüz' tablonuza bakıp ne düşünürler sanıyorsunuz?"</p>

  <p class="calibre1">"Böyle bir şeyi yapmış olduğumu mu?"</p>

  <p class="calibre1">"Affedersiniz."</p>

  <p class="calibre1">Röportajın bir adım bile öteye gitmeyeceğini anlamıştım. Neden bilmem, karşımdaki İngilize de acımıştım.</p>

  <p class="calibre1">Marifetlerimi dökmeye karar verdim:&nbsp;<span style="font-size: 1em;">"Benim yakalandığım hastalığı biliyor musunuz?"</span></p>

  <p class="calibre1">Charles'ın gözleri şaşkınlıkla açıldı ve ben ona sizin pek iyi bildiğiniz hastalığımı anlattım. Sanırım bu, röportajı ilginç kılmaya yetmişti. Ardından keyfi yerine geldi ve sevgilim Ludmilla'nın dans gösterisini izlemeye gitme önerimi kabul etti. Aslında Charles'ın, "İnsanlar 'Tecavüz' tablonuza bakıp ne düşünürler?"&nbsp;<span style="font-size: 1em;">münasebetsizliği üzerine, "Senin sikilmiş bir orospu çocuğu olduğunu düşünürler," cevabını verip gırtlağına sarılacaktım, ama neden bilmem, bu gece onunla birlikte Ludmilla'yı izleme hayaline kapılmıştım. Takıntılarım, onarmayı asla beceremediğim taraflarımdandır. Ya, Charles yorgun olduğunu öne sürerek benimle gelmeyi reddetseydi? Bu da olabilirdi. İşte, o zaman dünya başıma yıkılır, Ludmilla'mı seyretmeye gidemezdim. Beni anlayın, kafamda başlangıçta kurduğum bir şeyin yön değiştirmesine dayanamıyorum. Ayrıca kendimi kaybetme hallerim vardır. Bu, öfke nöbetlerime filan benzemez. Konuşarak dökülürüm. Ruhumun en karanlık taraflarını, sırlarımı ortaya dökerim. Ludmilla'nın sahne alacağı kulübe doğru giderken bu oldu: Yazardan, Nadya'nın kuşkulu ölümünden, Kıbrıslı savcıdan, bunlar yetmezmiş gibi Celine'den, Ekber'den ve 'Ekber'in Acısı'ndan, o tabloya ilişkin dönecek dolaplardan, hatta daha önce penceredeki kadın dediğim Sedeften bile söz ettim. Charles bütün bunları, Cihangir'den Aksaray'a doğru yol alırken, yarı yarıya karanlık taksinin arka koltuğunda, ağzı şaşkınlık ve yorgunluk, biraz da aptallıkla açılmış biçimde dinledi ve kaydetti. Üst üste, "Bütün bunları yazabilir miyim?" diye sordu. Kendimi kaybetmiş bir biçimde, "Elbette," dedim."Elbette yazabilirsin."</span></p>

  <p class="calibre1">Charles'ın, İstanbul'da başına gelen talihsiz olaylar <i class="calibre6">Guardian</i> röportajının yayınlanmasını engellemeseydi, bütün bu anlattıklarım, ölümümün arkasındaki komployu anlaşılır kılmaya yeterdi. Bir ay sonra başıma gelecek tuhaf ve içinden çıkılması imkânsız durum karşısında, hep o röportajın kanıt oluşturacağını düşünmüşümdür.&nbsp;<span style="font-size: 1em;">Salim Abidin'in dediği gibi, "Yine de dikkatli bir okur, gerçek nedene ulaşabilir."</span></p>
</body>
</html>
