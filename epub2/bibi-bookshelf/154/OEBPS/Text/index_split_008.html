<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_7"><br /></h2>

  <h1 class="calibre1" id="sigil_toc_id_5">" <b class="calibre5">GÖRDÜKLERİM GARİP OLSA DA GERÇEĞİN TA KENDİSİDİR!</b> "</h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Telefonun diğer ucundaki, Londra Sanat Okulu yıllarından arkadaşım Ferdinand, "Nasıl anlatacağımı, nereden başlayacağımı bilemiyorum," diye yakınıyordu.</p>

  <p class="calibre1">Sesi gerçekten çok endişeliydi. Nedense sudan bir nedenle aradığını düşünüyordum. Hayatta Londra’da yaşayan eski bir dostun iletebileceği, benim de içine dahil olduğum nasıl bir felaket olabilirdi? Ferdinand sıkıntıyla oflayıp pufladıktan sonra işin ucunu buldu:&nbsp;<span style="font-size: 1em;">"Bay Starov’u hatırlıyor musun? "</span></p>

  <p class="calibre1">"Hatırlamak ne kelime, şu anda oğlu Oleg Starov atölyemde beni bekliyor."</p>

  <p class="calibre1">"Aman Tanrım! Babasının ölümünden haberi var mı?"</p>

  <p class="calibre1">"Bay Starov öldü mü?"</p>

  <p class="calibre1">"Bir cinayete kurban gitti. Cinayet hikâyesinde senin de adın geçiyor. Starov'u öldüren de kim, biliyor musun?"</p>

  <p class="calibre1">"Ben miyim yoksa?"</p>

  <p class="calibre1">"Sen küçücük bir nedensin sadece."</p>

  <p class="calibre1">"Yıllardır görmediğim, eski bir hocamın kurban gittiği cinayette küçük bir neden miyim? Oğlu bunun için mi geldi?"</p>

  <p class="calibre1">"Oğlunun seni ne için ziyaret ettiğini bilmiyorum, Ali Ferah, ama gazetelerde senin adın var."</p>

  <p class="calibre1">"Ferdinand, gazeteler ne yazıyor?"</p>

  <p class="calibre1">"Bay Starov, İstanbul'da yaşayan eski bir öğrencisinin, yani senin adresini almak için Artemisia Judith Motherwell'in evine gitmiş."</p>

  <p class="calibre1">"Bu, öğrenci işlerindeki sekreter değil mi? Şu Norveçli adamın, sanat aşkıyla yaptığı iş için, büroda bir gün boyunca üstü çıplak, daktilo başında oturan."</p>

  <p class="calibre1">"Evet, o çılgın. Artemisia Judith okuldan senin adresini isteyip Starov'a vermiş. Yıllar sonra, böyle bir nedenle kendisini görmeye geldiği için de, Starov'u boğazını keserek öldürmüş."</p>

  <p class="calibre1">"Korkunç!"</p>

  <p class="calibre1">"Bununla da bitmiyor."</p>

  <p class="calibre1">"Bir felaket daha mı?"</p>

  <p class="calibre1">"Tuhaf bir tesadüf, Ali Ferah. Yıllar önce yaptığın bir 'Tecavüz' tablosu vardı, okul bitirme ödevi olarak, hatırladın mı?"</p>

  <p class="calibre1">"Nasıl unuturum?"</p>

  <p class="calibre1">"Haklısın, ben bile gazetelerde görür görmez hatırladım."</p>

  <p class="calibre1">"Gazetelerde mi?"</p>

  <p class="calibre1">"O tabloyu kimsesizler yurdunun müdiresi mi almıştı?"</p>

  <p class="calibre1">"Evet."</p>

  <p class="calibre1">"Meğer kadının müdirelik yaptığı kimsesizler yurdunda yıllardır korkunç taciz ve tecavüz hikâyeleri yaşanırmış. Kadınla ilgili bütün deliller toplandı. Yıllar önce okul sergisinden aldığı o tablo da müdirenin sapkınlıklarını deşifre eden bir delil gibi sunuldu. Tablo, yatak odasında asılıymış. Gazeteler de onun sapıklığını, bu, on iki yaşında bir kız çocuğuna tecavüz edilişini gösteren tabloyla tescilleyip, manşetten verdiler haberi. En ilginç olanı, benim de çok severek okuduğum bir köşe yazarının, <i class="calibre6">Guardian</i> gazetesinden John Sacks'ın, her iki olaydan dolayı seni tespit etmiş olması."&nbsp;</p>

  <p class="calibre1">"Beni nasıl tespit etmiş?"</p>

  <p class="calibre1">"Bak, 'Hayatımızdaki Tesadüf başlığını taşıyan yazısının o bölümünü okuyabilirim: '...evet, sevgili okuyucular, hatırlayınız, Starov, katilinin evine İstanbullu eski bir öğrencisinin adresini almak için gitmişti.&nbsp;<span style="font-size: 1em;">Hayatın tesadüfüne bakın ki, Kimsesizler Yurdu Müdiresi'nin bütün sapıklığını ele veren o iğrenç tecavüz tablosunun altındaki imza da, Starov'un adresini istemek uğruna canından olduğu bu İstanbullu öğrenciye ait: Ali Ferah. Sapık müdirenin küçük bir kız çocuğuna tecavüz edilişini gösteren bu tabloyu aldığı yıllarda, Ali Ferah Londra Güzel Sanatlar Okulu'nda Starov'un öğrencisi. Hayatın, İstanbul'da yaşayan bu tesadüfünü hepinizden çok merak ederken, bütün bu karışık ve rahatsız edici, üzücü olaylar ve tesadüfi tek bir isim, aklıma eğlenceli bir İspanyol tekerlemesini getirdi: Bir havuz gördüm tutuşmuş/Bir ev gördüm selam durmuş/Bir balon gördüm kurşundan/Bir tabut gördüm olmuş canından/İki serçe gördüm, yarış koşuyor/İki at gördüm, dantel örüyor/Bir kız gördüm, tıpkı kedi/Bir de yavru kedi, takkeli/Bir adam gördüm, o da görmüş hepsini/Dedi: Gariptir gördüklerin, ama gerçeğin ta kendisi."</span></p>

  <p class="calibre1">İşte o tesadüf, gerçeğin ta kendisi olan garip gerçek, yani ben, elimdeki zarfı sıkıntıyla çevirerek Ferdinand'ın görüşmenin başındaki sıkıntısından eser kalmamış, hatta şimdi, sesinin orgazm olur gibi kıvrılıp bükülerek verdiği haberleri, okuduğu tekerlemeleri dinliyorum. Sessiz kalmaktan başka çarem yoktu. Susmalı ve birdenbire soğukkanlı İngiliz kimliğine giren Ferdinand'ın verdiği emirleri dinlemeliydim:&nbsp;<span style="font-size: 1em;">"Starov'un oğlu haberi bilmiyorsa bunu ona söylemek senin görevin, Ali. Ayrıca biliyorsun, büyük oğlum Charles, Guardian gazetesinde çalışıyor ve iki olayda da esrarengiz bir biçimde ortaya çıkan İstanbullu ressamla, yani seninle bir röportaj yapmak istiyor. Babasının çok sevgili dostu.olmandan ötürü de onu kırmayacağını düşünüyor. İstersen, yarın ilk uçakla gelebilir. Bu talihsiz olaylarla ortaya çıkan bir isim olarak, kimliğini, büyük bir sanatçı olduğunu, İngiliz halkına açıklaman gerekir."</span></p>

  <p class="calibre1">O anda, "İngiliz halkına açıklamam gereken bir şey yok," diyemedim.</p>

  <p class="calibre1">"Charles gelebilir," diye mırıldanmış olabilir miyim? Hiç sanmam. Bir şey var ki, bu gelişmeleri aklım almıyordu. Hayatımın en huzurlu ve en sakin son gününün, hikâyeyi size anlatmaya başladığım gün olduğunu nereden bilebilirdim. Bugün nörologum ve yazar Salim Abidin'le aramızda geçenler, sonra benim elimden çıkma&nbsp;<span style="font-size: 1em;">'Arnolfini ve Karısı' röprodüksiyonunun yaşattığı şok, Cumartesi Anneleri arasında gördüğümü sandığım Celine hayaleti, kayıp Nadya...</span></p>

  <p class="calibre1">Başıma gelenlerin ne kadar ağır olduğunu düşünürken, hepsinin hafiflemesi ve kefeye daha karışık ve daha ağır hikâyelerin eklenmesi. Ah, ah, ahhh! Kafamı duvarlara vurmak istiyordum. (Kontrol edebildiğim öfke krizlerinden birisini geçiriyordum.) Ahhh, bütün bunları yaşamak istemiyorum! (Merak etmeyin, çabucak sakinleşirim.)</p>

  <p class="calibre1">Yukarı çıkmak için merdivenlere yöneldim bile.</p>

  <p class="calibre1">Eve geldiğimde, Hayal'in ilettiği zarf hâlâ elimdeydi. Bu defa çok yumuşak atlattığım öfke krizinde bile elimden düşmemiş, aksine elime yapışmıştı. Öyleydi, çünkü onu orada bir yere savurmak, atmak istemiştim, ancak zarfın içinde her ne varsa, benden kopmak istemiyor gibiydi. Yani, elime yapışan tuhaf bir enerji hissettim. İçimden de söylendim: Bu da günün son sürprizi, hayatımın reddedilmez bir tesadüfü, olmalı diye.&nbsp;<span style="font-size: 1em;">Sonra babasının boğazlanarak öldürüldüğünü nasıl söyleyeceğimi bilemediğim -belki haberi duymuştu-, bu defa nasıl teselli edeceğimi bilemediğim, Oleg Starov'un yanına, atölyeme çıktım.</span></p>

  <p class="calibre1">Oleg pencereden bakıyordu.</p>

  <p class="calibre1">Beni görünce döndü, gülümsedi. Babasına hiç benzemiyordu. Epey yakışıklıydı. Vladimir Starov'un başına gelenlerden habersizmiş gibi duruyordu. Silkelendim ve bir anda misafirperver bir Türk oldum. Oysa bayılacak kadar yorgundum. Oleg'le ne konuşacağımı bilmiyordum. Zavallı yabancı, o da sessizce karşıma geçip oturmuştu. Çok güçlü görünüyordu ama benden daha çaresiz olduğu kesindi. Onunla ilgili ilk izlenimimi sorarsanız: Güvenilir ve tıpkı babası gibi, iyi bir insan olduğunu düşündüm.</p>

  <p class="calibre1">Günün bu saatinde, eğer hava güzelse atölye günün son ışıklarını alırdı. Tuhaf bir yerden, ilerideki çok katlı binanın cam yüzeyinden manevra yapardı bu ışık. Dün Sedefle konuştuğum noktada, üzerimize düşen ışık da aynı noktadan yansıyordu. Hayal, güneşin uzun zamandır doğduğu noktadan battığını söylüyordu ki, bu yansımaya bakarak, evden çıkmayan bir şizofrenin böyle bir tespitte bulunması doğaldı. Evet, Oleg Starov'la sohbete böyle başlayabilirdim: "Güneşin semtimizdeki yeni manevra noktası yüzünden düşündüklerimiz."</p>

  <p class="calibre1">Size anlattıklarımı ona da anlattım ve son olarak ikimizin de gülümsemesine neden olan Hayal'in tespitini aktardım. Oleg ilk kez konuştu ve ben onun sesini duydum: "Hayal sizin kız kardeşiniz mi?"</p>

  <p class="calibre1">"Evet, tanıştınız mı?"</p>

  <p class="calibre1">"Dün kapıyı annenizle birlikte o açmıştı. Şimdi de sizin eve geldiğinizi haber verdi ve..." "Tuhaf bir şey mi yaptı?"</p>

  <p class="calibre1">"Yoo, hayır, anlayışla karşılanabilecek bir şaka olduğunu düşündüğüm bir şey sordu: Van Gogh gitti mi?"</p>

  <p class="calibre1">"Hayal, katatonik şizofren ve dönem dönem birtakım önemli şahsiyetlerle dostluklar kurar. Onlara görüşmecim der. Şimdi de Van Gogh ha! Bugüne kadar bir ressamla dostluk kurmamıştı hiç."</p>

  <p class="calibre1">"Babam İstanbul'a, Picasso'yla birlikte gelmişti, değil mi?"</p>

  <p class="calibre1">"Evet, 1966 yazında, Picasso ölmeden yedi yıl önce, Paris'teki büyük sergisinin olduğu yıl."</p>

  <p class="calibre1">"Sizin de aralarında olduğunuz bir fotoğrafı göndermişti babam. Ayasofya'nın önünde çekilmiş bir fotoğraf."</p>

  <p class="calibre1">"Evet, Picasso İstanbul'a gizlice gelmişti. Fransızlar, Sultanahmet Meydanı'nda dolaşırlarken onu tanımışlardı. O da, 'Benzerlik,' demişti. 'Sadece benzerlik. Ama o şaklabanın yerinde olmak isterdim,' deyip herkesi güldürmüştü. Sonra, o kalabalıktan birisi, 'Hayır, sen kesinlikle Picasso'sun,' demişti. 'Hiç kimse böyle bakamaz çünkü.' 'Bütün deliler böyle bakar dostum,' demişti Picasso da. O meydanda durmuş, başrolünü kaptığı bir oyun oynuyordu ve çekip gitmiyor, lafı uzatıyordu. 'Hem,' demişti, 'ben Picasso olsam, hepinizin tek bir kelime etmeden ayaklarıma kapanmanız gerekmez miydi?' Birden inanılmaz bir şey olmuş, kırk kişilik turist kafilesi, Picasso'nun ayaklarına kapanmış, o da Sultanahmet Meydanı'nda 'Ben, Pablo Picasso!' diye çığlıklar atmıştı. Hafızamın en gizli köşesinde kalmış bir hatırayı uyandırdınız, Oleg."</p>

  <p class="calibre1">"Babam bunu yazmıştı. Picasso ve o kadınla, o zaman babamın sevgilisi olan kadınla, adını çok zor hatırlayabiliyorum, Artemisia Judith'di sanırım, yaptıkları bu seyahati bana bütün ayrıntısıyla yazmıştı."</p>

  <p class="calibre1">Uğursuz kadının adı geçtiğinde Oleg'den, babasının ölüm haberini daha fazla gizleyemeyeceğimi düşünüyordum ki kendisi, çok kibarca, fazla zamanımı almak istemediğini söyleyerek devam etti:&nbsp;<span style="font-size: 1em;">"Bay Ferah, İstanbul'da kendi işimle ilgisiz işlerde çalıştım. Resim restoratörüyüm. Bir süre daha İstanbul'da kalmam gerekecek ve bu defa ruhumu kirletmemek için başka bir iş yapmak istemiyorum. Hayatımda mutlaka renkler ve resim olmalı."</span></p>

  <p class="calibre1">Şaşırmıştım. Oleg o kadar akıcı ve düzgün bir Türkçe'yle konuşmuştu ki şaşırmıştım. Kısa ve özlü konuşması, bana yıllarca resmin ve kendi çapında bir yaratıcılığın ruhumu bütün kötülüklerden koruduğunu hatırlattı. Gururlu, çaresiz, yorgun ve benden küçük bir yardım istemekte zorlanan, artık yenilmiş olduğunu düşünen Oleg, oturduğu koltukta gövdesini öne eğmiş, gözlerini döşemeye dikmiş, iki elinin bütün parmaklarını birbiriyle eşleştirerek susmuştu. Bir tek sol elinin serçe parmağı eşini bulamamış, boşlukta kıvrılıp duruyordu.&nbsp;<span style="font-size: 1em;">Bu, resmedilecek kadar dramatik bir görüntüydü. Oleg'in bütün düşünceleri, hisleri, ısrarla eşini arayan bu serçe parmağın ucunda toplanmıştı. Zihnimde, solgun renkli, 'Olmayan Serçe Parmağının Bizi Üzdüğü Oleg'in Elleri'&nbsp;</span><span style="font-size: 1em;">tablosunu yaratmak yerine bir şeyler söylemem daha akıllıca olurdu:&nbsp;</span><span style="font-size: 1em;">"Size rahatlıkla yardım edebilirim. Bir vakfa ait resim restorasyon atölyesinin şefini, ayrıca vakfın sahibini yakından tanırım. Onlarla konuşup, o atölyede işe başlamanızı sağlayacağım. Eğer siz de böyle bir işi arzu ederseniz, Oleg."</span></p>

  <p class="calibre1">Serçe parmağı, boşlukta kıvranıp durmaktan, kimbilir ne zamandır yerinde olmayan eşini aramaktan vazgeçti. İyi huylu bir çocuk gibi sevindiğini, çok mutlu olduğunu açıkça belli etti. Bunu yaparken, yine de gerçek bir Rus gibi mesafeli, soğuk, temkinli davranmaya da özen gösterdi:&nbsp;<span style="font-size: 1em;">"Teşekkür ederim, Bay Ferah. Size çok teşekkür ederim."</span></p>

  <p class="calibre1">Gitmek için aniden doğruldu. Ben de aynı anda bir doğulu gibi ısrarcı, "Oturun, oturun," dedim. Niyetim, Bay Vladimir Starov'un başına gelenleri belki masum bir yalanla, kaza gibi anlatmaktı. Ah, ne kadar safça!</p>

  <p class="calibre1">"Bir şeyler içelim. Güzel bir kırmızı şarap?" Ruslar iyiyi ve kötüyü içerek kutlamazlar mı? Peki, ben bir ölüm haberini misafirime kırmızı şarapla birlikte sunabilir miyim? Müsaade edin, biraz geleneksel olayım. Bunu yapamazdım. Keşke, "Bir şeyler içelim mi?" teklifinin yerine, "Size anlatacaklarım var," filan deseydim.&nbsp;<span style="font-size: 1em;">Konuşmanın başından beri, Picasso'nun şaklabanlıklarını anlatana kadar, daha düşünceli ve rahatsız davransaydım.</span></p>

  <p class="calibre1">Oleg arkasına yaslanıp, kırmızı şaraba evet, anlamında başını salladı. Ağzına kadar birinci kalite kırmızı şarap dolu kutumu açtım. Stoğumu en son üç yıl önceki Paris seyahatimde yenilemiştim. Paris'e Celine'i görmeye gitmiştim. Bir korkak, bir hayalet gibi gizlice. Ya da böylesini sevdiğim için, gizlice. Aşkı, aşk olarak tutan sihir, onu uzaktan seyretmek ve görmektir. İşte dönüşümde, havaalanından almıştım bu şarapları. Bu şişeleri yüklenmek, şarap almayı istemek, Celine'e bir parça ihanet değil miydi? Demek hâlâ ayaklarım yere basıyordu, aklım basımdaydı ki, dönüşte biraz şarap alayım demişim. Ne saçmalık!</p>

  <p class="calibre1">"Aşk kendi kendimize oynadığımız bir oyundur çoğu zaman."</p>

  <p class="calibre1">Bir şarkı bu, atölyenin bir köşesinde, dibinde şarap tortularıyla kalmış kirli kadehlere, seçkin kırmızı şarabımızı akıtırken mırıldanıyorum:&nbsp;<span style="font-size: 1em;">"Aşk kendi kendimize oynadığımız bir oyundur çoğu zaman."</span></p>

  <p class="calibre1">Ben böyle aşk şarkıları mırıldanırken, Vladimir Starov'un başına gelenleri, kadehini bir Rus gibi değil de, zarif bir Avrupalı gibi kaldıran -hareketinde hafiflik olduğunu hissettiğim için böyle söylüyorum, oysa Rusların hareketlerinde bir kesinlik ve kararlılık vardır- Oleg'e nasıl anlatabilirim?</p>

  <p class="calibre1">"Bütün hayatınızı, bir sonraki adımınızı hesaplayarak yaşayabilir misiniz? O zaman resmi de önceden tasarlayamazsınız."</p>

  <p class="calibre1">Oleg ilgiyle dinliyor beni:&nbsp;<span style="font-size: 1em;">"Babanız söylerdi bunu. Çok kızdırırsak, 'Ben size hayatı öğretiyorum,' derdi."</span></p>

  <p class="calibre1">"Resim yapmayı size şeytanlar öğretecek."</p>

  <p class="calibre1">"Ah, biliyorsunuz! Size de mi bunu öğütlerdi, Oleg?"</p>

  <p class="calibre1">"Mektupları öğütler ve komik hikâyelerle doluydu. Bir de beni gördüğü rüyalar."</p>

  <p class="calibre1">"Siz hep Rusya'da mıydınız?"</p>

  <p class="calibre1">"Evet, hep Rusya'daydım. Babamı çocukluğumdan bu yana hiç görmedim."</p>

  <p class="calibre1">"Bunun için elinize hiç fırsat geçmedi mi?"</p>

  <p class="calibre1">"Hayatta bütün fırsatlar ele geçer..."</p>

  <p class="calibre1">"Siz aslında birbirinizi daha iyi görüyordunuz ve hep birlikteydiniz. Londra ziyaretinizdeki küçük bir tahammülsüzlük; 'boom!', ilişkinizi havaya uçurabilirdi. Bunun ne demek olduğunu çok iyi biliyorum. Şimdi birbirinizle ne sıklıkta haberleşiyorsunuz?"</p>

  <p class="calibre1">"Babam en son, sizin adresinizi vermek için aradı. Ben de sizinle görüşmemizi ona yazarım."</p>

  <p class="calibre1">"Telefon etmez misiniz?"</p>

  <p class="calibre1">"Hayır."</p>

  <p class="calibre1">Ona çok ısrarcı mı bakmıştım? Bu yüzden telefon edememesinin nedenini ağzında gevelemek zorunda kaldı, utandım.</p>

  <p class="calibre1">"Babamın başına talihsiz şeyler geldi."</p>

  <p class="calibre1">Bir an Oleg'in her şeyi bildiğini düşündüm. Heyecanlandım ve elimdeki kadehi başaşağı edip şarabımı üzerime döktüm. Kadeh gözlerimin önünde bir takla attı. Onu tutamadım. Düştü ama kırılmadı. Göğsüm, boğazım kesilmiş gibi kıpkırmızı olmuştu.</p>

  <p class="calibre1">"Önemli değil," dedim. "Hiç önemli değil. Ne diyordunuz, ' Oleg? Nedir Bay Starov'un başına gelen talihsiz şey?"</p>

  <p class="calibre1">"Bütün parasını kaybetti. Bütün varlığını demiştim bir defasında, yazdığım mektupta ve beni düzeltmişti:&nbsp;<span style="font-size: 1em;">'Varlığım yerinde, Oleg. Varlığımız; hislerimiz, düşüncelerimiz, anılarımız ve hayallerimizdir. Paramız varlığımız değildir. Bu yüzden bütün varlığımı değil, bütün paramı kaybettim.' Starov öğretileri..."</span></p>

  <p class="calibre1">"Şimdi ne yapıyor?"</p>

  <p class="calibre1">"Bir yaşlılar evinde ve kendisini telefona çağıran hemşirenin yüzünü görmek istemiyor. Onu rahatça arayamama nedenim bu. Zaten her zaman birbirimize yazmayı tercih etmişizdir."</p>

  <p class="calibre1">Pencere önünde durmuş, Oleg'i dinliyordum. Güneş batmıştı. Şimdi birdenbire hava kararacaktı. Sedef, odasının ışığını açtı, kanepeye uzandı. Yine ağlıyor muydu, yoksa ağlamaktan daha beter, çok kederli miydi? İki elini yanağının altına yastık yapmıştı. Benim evimin eşyaları gibi orada, o kanapenin üzerinde yüzyıllarca kalabilmeyi istiyor gibiydi. O kederli yatışı hiç sonlanmasın, hayat oracıkta yatarken geçip gitsin istiyordu.&nbsp;<span style="font-size: 1em;">Muhtemelen yattığı yerden beni görüyordu. Bunun için ona yavaşça el salladım. Cevaben, mutsuzlukla ağırlaşan elini salladı.</span></p>

  <p class="calibre1">Adıma bırakılan zarf, kendini hatırlattı. Atölyeye karanlık çökünce onu bıraktığım yükseltinin üzerinde, baskın tek bir renk oluvermişti. Zarfı aldım, ışığı açtım. Oleg'e, İstanbul'da nerede kaldığına dair bir şeyler soruyordum. Zarfın içinden çıkan mektubun üst köşesinde kıvrılan harflerle Pera Palas Oteli yazılmıştı, bunu okurken aklıma, "Nerede kalıyorsun?" sorusu gelmişti. Mektubu oluşturan yazının harfleri, uzun uzundu. Bu uzunlukta harfleri, bir tek Celine yazmayı becerirdi. Mektup Celine'dendi.</p>

  <p class="calibre1"></p>

  <p class="calibre1"><i class="calibre6">Sevgili Ali,</i></p>

  <p class="calibre1"><i class="calibre6">İstanbul'dayım. Dün geldim. Seni görmeyi çok istiyorum. Pera Palas'ta kalıyorum. Saat 19.00'dan</i> <i class="calibre6">sonra odamdan hiç çıkmayacak, seni bekleyeceğim. Oda numaram, 217. Seni bekliyorum.</i></p>

  <p class="calibre1"><i class="calibre6">Celine.</i></p>

  <p class="calibre1"></p>

  <p class="calibre1">Bir mektup değil, bir nottu. Ama Celine'in gösterişli yazısı bu kısacık notu uzun bir aşk mektubuna dönüştürmüştü. O an ne hissettim? Oleg, "Önemli mi?" diye sorduğuna göre, açıkça belli olacak şekilde, derinden bir şeyler hissetmiş olmalıyım. Ama ne hissettiğimi bilemiyorum. Hayatta anlatılamayacak, dile getirilemeyecek şeyler vardır. Umulmayacak şeyler. Zihnimizi, dilimizi düğümleyen şeyler.</p>

  <p class="calibre1">"Babanızın da öğrencisi olan eski bir dostumdan geliyor. İstanbul'daymış ve saat yediden itibaren beni otelinde bekliyormuş."</p>

  <p class="calibre1">"Ben çıkıyorum," diye ayağa kalktı Oleg.&nbsp;</p>

  <p class="calibre1">"Durun, beraber çıkalım. Nereye gidiyorsunuz?" Oleg cevap veremedi. Kendine bir yer bulamadı. Başını sokacak, sığacak bir delik?</p>

  <p class="calibre1">"Kalacak yeriniz yok mu yoksa?"</p>

  <p class="calibre1">"Olmaz olur mu? Daha sokaklara yükselmedim!"</p>

  <p class="calibre1">Allahtan boş bulunup, "Düşmedim," diye düzeltmedim onu. Onu ne kadar iyi anladığımı belirtir bir cümle gerekli miydi acaba?</p>

  <p class="calibre1">"Düştüğümüzü düşündüğümüz anlarda yükseliriz aslında. Bedenimiz düşer, ama ruhumuz asla! Sokakta yaşayanlar güçsüzler değil, güçlülerdir. Güçsüz korkaklar, bizim gibi evlerini de işte!"</p>

  <p class="calibre1">Oleg gülümsedi, bense kendimi aptal bir filozof gibi hissettim. Ya da bir aptaldan filozof olamayacağına göre, acemi, diyelim isterseniz. Yok hayır, bunun altına Goethe bile imzasını atabilir. O zaman söylediklerim iyi filozoflar hanesine yazılır.</p>

  <p class="calibre1">Aşağıya inerken Oleg, "Üzerinizi değiştirmeyecek misiniz?" diye sordu.''</p>

  <p class="calibre1">"Hayır, gereksiz zaman kaybı."</p>

  <p class="calibre1">"Randevunuz bu kadar mı acil, size engel mi oldum?" "Bana engel olmadınız. Randevuyu sizin yanınızda öğrendim. Aslında arkadaşımı görmeye ne kadar geç gitsem, o kadar iyi olur. Zamanı bir lastik gibi çekip uzatabilseydik zira..."</p>

  <p class="calibre1">"Herkesin ayrı bir zamanı vardır. İşe buna inanmakla başlayabilirsiniz."</p>

  <p class="calibre1">Hiç kuşkusuz filozofluk Oleg'in ruhunda var. Resmin ve sanatın içine girmesi mutlaka babasını anlamak, ona yakın olmak, kendi içinden bir Vladimir Starov çıkartmak için olmalıydı.</p>

  <p class="calibre1">Kaşmir paltomu giydim. Bu palto ancak bir zengine ait olabilirdi ve sırf bu yüzden göğsümde, uçuk mavi gömleğimin üzerinde belirgin duran kıpkırmızı leke, kazayla oluşmuş gibi dururdu. Bu kaşmir paltoyla kimse o lekeye, şaşkınlıkla, merakla bakmaz; o leke, kaşmir paltonun hikmetiyle görünmez kılınırdı. Salim Abidin'in hayatındaki kaşmir palto; yazma ve yaratma gücü olmalıydı. Hakkındaki şaibelerin üzerini örten birinci sınıf kumaş. Annemin uğradığı tecavüzü meşrulaştıran gücün onun deliliği, Hayal'i yaşatan şeyin onun zihnini örten şizofrenisi, Sedefi ayakta tutan gücün bir sır, Oleg'i hâlâ İstanbul'da yaşatan şeyin kendisinin mükemmel iradesi olması gibi. Gördüğünüz gibi, hepimizin birer kaşmir paltosu var, zaaflarımızın üzerini örten ve bizi her duruma karşı güçlü kılan yönümüzü süsleyen. Şöyle diyebilir miyiz; tanrı hepimize uygun birer kaşmir palto dikmiş.</p>

  <p class="calibre1">Oleg'le birlikte tam kapıdan çıkacakken, "Nereye?" diye soruyor Hayal. "Yemeğe kalmayacak mısınız?"</p>

  <p class="calibre1">"Benim çıkmam gerek ama belki Oleg'i davet edebilirsin?"</p>

  <p class="calibre1">"Oleg, annem ve benimle yemek yer misin?"</p>

  <p class="calibre1">"Teşekkür ederim. Gitmem gerek."</p>

  <p class="calibre1">Kapıdan dışarı adımımızı attık ama Hayal yine Oleg'e seslendi:&nbsp;<span style="font-size: 1em;">"O gürültüde uyuyabiliyor musun?"</span></p>

  <p class="calibre1">Yakışıklı, iyi kalpli Rus, ilk defa duygularını belli etti. Yine de verdiği cevap çok soğukkanlıca ve zekiceydi:&nbsp;<span style="font-size: 1em;">"Alıştım."</span></p>

  <p class="calibre1">Kaşmir paltolu, meraklı ve bir Türk olarak kendimi tutamadım:&nbsp;<span style="font-size: 1em;">"Oleg, gerçekten kalacak yerin var mı? Nerede kalıyorsun?"</span></p>

  <p class="calibre1">"Saçlarım temiz, üstelik kokmuyorum, değil mi? Demek daha sokaklara yükselmedim. Söylemiştim, değil mi?"</p>

  <p class="calibre1">Onu kızdırdığım ve yalan söylemek mecburiyetinde bıraktığım için üzgündüm:&nbsp;<span style="font-size: 1em;">"Bir otelde kalıyorum."</span></p>

  <p class="calibre1">Hiç konuşmadan, Cihangir Caddesi'ne uzanan merdivenleri çıktık. Geniş ve tenha caddeyi geçtik.</p>

  <p class="calibre1">"Ben buradan ayrılacağım," dedi Oleg. Üzerinde açık renk, yakasına daha koyu renkte deri iliştirilmiş, bir pardösü vardı.</p>

  <p class="calibre1">İlik kenarlarındaki kareler tanıdıktı. Celine'in çok sevdiği Burberry kareleri. Bu pardösü, Vladimir Starov tarafından çok sevgili mektup oğluna, çocukluktan kalma bir alışkanlıkla, Noel ya da doğum günü hediyesi olarak Londra'dan gönderilmiş olabilir miydi? İstanbul'daki çaresizliğinin, ne kadar dil oyunu yapsak da,&nbsp;<span style="font-size: 1em;">"düşmüşlüğü"nün üzerini örtecek şıklıkta bir pardösü.</span></p>

  <p class="calibre1">Oleg birazdan, fitilli kadife ceketinin kendisine yeteceğini düşünüp pardösüsünü satabilir mi? Benim, sözümü tutacağımdan emin çünkü. Zincirlikuyu'daki yeraltı geçidinin evsizler köşesinde, bir kenara sakladığı eşyalarını da alıp, bana yalan söylemiş olmamak için bu gece bir otelde kalacak. Pazartesi günü buluşmak üzere ayrılırken, tam el sıkışıp kendi yollarımıza gitmek üzereyken, Vladimir Starov'un ruhu bedenime üflenmiş gibi Oleg'e sarılmak istedim. Sarılmak ve onu teselli etmek; sarılmak ve teselli bulmak. Aklımın ve kalbimin bir köşesinde doğuştan bir babalık hissi varsa, bunu Oleg için harcamak istedim. Ama sadece arkasından, "Gurur en ilkel duygudur," diye seslenebildim.</p>

  <p class="calibre1">İrkildi. Bir hayvan gibi irkildi. O ince, ama bir o kadar güçlü titreyiş beni büyüledi. Yüzü beni anlamamış&nbsp;<span style="font-size: 1em;">gibi kasıldı mı? Bilemiyorum. Sadece sonrasında, Oleg bir daha gelmezse diye telaşlandım. Neye dayanarak,&nbsp;</span><span style="font-size: 1em;">"Gurur en ilkel duygudur," dedim ben. O güzel pardösösünü satıp, bana söylediği otel yalanını Rus ruleti kadar gururluca telafi edeceğini düşündüğüm için mi? Kafamda kurduğum bir gerçeğe dayanarak söylemiştim bunu.&nbsp;</span><span style="font-size: 1em;">Oleg bunu nasıl anlayabilirdi? İşin içinden çıkıp yine gelebilir miydi? Peşinden koşup size anlattığım gibi ona da anlatmalıydım ne demek istediğimi. Ama Celine beni bekliyor; Pera Palas'taki odasına çekilmiş, mutlaka beni düşünüyordu. Düşünmese bile, beni bekliyordu. Küçük bir kararsızlık. Oleg'in peşinden mi koşmalı, zaman kaybetmeden koşa koşa Celine'e mi gitmeli? Kararsızlık hareket etmemi engelliyordu, yürüyemiyordum.&nbsp;</span><span style="font-size: 1em;">Durdum, karar verdim ve peşimde Oleg'in beni yanlış anlayıp bir daha gelmeyeceği korkusuyla, koşa koşa Celine'e gittim.</span></p>

  <p class="calibre1">Rüzgârım göğsümdeki şarap lekesini kuruttu. Resepsiyonist, o kurumuş lekeye baka baka -ama hiç ayıplamadan, beni bir sokak serserisi sanmadan- geldiğimi haber verdi.</p>

  <p class="calibre1">"Asansörle ikinci kat," komutuyla ilerledim.</p>

  <p class="calibre1">217 numaralı odanın, Celine'in kaldığı, beni beklediği odanın önündeydim ve eski alışkanlığımdan, aşk oyunlarından kurtulamıyor, sessizce odayı dinlemeye, koklamaya, hissetmeye çalışıyordum. Kapıyı hiç çalmasaydım ya da kapı açılmasaydı, onu yaşadığı şehirde uzaktan izleyerek sevmeye devam etseydim. Şimdi çekip giderek bunu sağlamış olurdum. Ama kapı açılınca, benim tek taraflı, kendi adıma kurduğum ilişki başka bir şeye dönüşecekti. Bu aşkın o yeni hali, ruhumun, hayatımın yeni kaşmir paltosu olmaya yetecek miydi?</p>
</body>
</html>
