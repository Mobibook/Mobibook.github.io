<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_33"><br /></h2>

  <h1 class="calibre1" id="sigil_toc_id_29"><b class="calibre5">O HAYAT OKUYUCUYU DA YANILTIR!</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">"Her şeyi gören ve bilen birisi vardır," diyor yatalak şişko. Kazanın sonucunu, yazarın ve yanındaki kumral kadının akıbetini öğrenmişti. İkisi de kazadan sağ olarak kurtulmuşlardı. Kıbrıslı savcı ve yatalak şişko, kaza mevzuunu duvardaki portreye, o portrede pencereden görünen sandala bakarak noktaladılar. Sandaldakilerin yüzü belirgin değildi. Ama yatalak şişko, dürbünü sayesinde Boğaz'dan geçen her şeyi istediği netlikte ve büyüklükte görebiliyordu.</p>

  <p class="calibre1">Kıbrıslı savcının, portrenin altındaki imzayı okuması için bir dürbüne ihtiyacı vardı.</p>

  <p class="calibre1">Yatalak şişko, "Bu portreyi yapan, ressam Ali Ferah," dediğinde yerinden fırlamış, gözlerini kısarak portreye, imzaya yaklaşmış ve inanmıştı: Ali Ferah. Portreyi Ali Ferah yapmıştı demek. Yatalak şişko, tanışıyor olmalarına çok şaşırdı. Salim Abidin vasıtasıyla tanışıyor olmalarına daha çok şaşırdı.</p>

  <p class="calibre1">"Garip," dedi kendi kendine söylenerek. "Tanışıyor olmaları çok garip. Çünkü benim portremi yaparken tanımıyorlardı birbirlerini."</p>

  <p class="calibre1">"Portreniz ne zaman yapıldı?"</p>

  <p class="calibre1">"Bu kış. Yaklaşık bir ay önce bitti." Kadın şiş parmaklarıyla bir el hesabına girişti. Bu, şişmanlığının bile silemediği asaletini alıp götürdü:&nbsp;<span style="font-size: 1em;">"Neredeyse üç ay sürdü."</span></p>

  <p class="calibre1">"Ali Ferah'la yazarın tanışmadığını, dost olmadıklarını nereden biliyorsunuz?"</p>

  <p class="calibre1">"Çünkü ben, Salim Abidin sandalıyla geçerken, 'O kim biliyor musunuz?' demiştim. Kendisi, o güne kadar fotoğrafları ve televizyon dışında yazarı görmediğinden tanıyamamıştı. Bütün kitaplarını okuduğundan, yıllar önce ölen babasının tek bir kitabıyla yazara nasıl hayran olduğundan söz etmişti. Ben de Salim Abidin'in tek bir kitabını okuyamadığımı anlatmıştım. Stendhal'ın Kırmızı ve Siyah'ım sevdiğim halde hayret, onun hiçbir kitabını okuyamamıştım."</p>

  <p class="calibre1">"Ali Ferah'ın, Salim Abidin'i tanımadığından eminsiniz öyleyse."</p>

  <p class="calibre1">"Yalan söylememişse, evet."</p>

  <p class="calibre1">"Yalan söyler miydi peki?"</p>

  <p class="calibre1">Yatalak şişko kendisini daha da çirkinleştiren bir mimik yaparak dudak büktü:&nbsp;<span style="font-size: 1em;">"Bütün sanatçılar gibi o da tuhaftı. Aslında bütün insanlar biraz tuhaftır. Ruhlarımızın inik perdelerinin arkasında neler olup bittiğini bilemeyiz. Kimbilir, içerideki hizmetçi kızın ne pislikleri vardır. Benim, sizin.&nbsp;</span><span style="font-size: 1em;">Hayatta yanılmadan ve kafamızı sakatlamadan kalabilmemiz mümkün mü?"</span></p>

  <p class="calibre1">Kıbrıslı savcımız, bunu cevabı verilecek bir soru olarak görmedi. Dolayısıyla yatalak şişko devam etti:&nbsp;<span style="font-size: 1em;">"Ali Ferah'ı tanıyor olmanız büyük tesadüf." "İki kere Salim Abidin'in evinde karşılaştık. İlkinde Nadya'nın cesedi boğazdan yeni. çıkarılmıştı. Bilgisine başvurmak üzere yazarın evine gittiğimde yanında Ali Ferah da vardı. İkincisi de bir yemek davetiydi. Kazadaki kumral kadın da oradaydı. Evet, merakla söyleyeceklerinizi bekliyorum. Neyin görgü tanığısınız?"</span></p>

  <p class="calibre1">"Tabii ki cinayetin. Nadya'nın ölümünün. Onu kimin öldürdüğünü biliyorsunuz?" "Ama siz gördünüz."</p>

  <p class="calibre1">"Evet, bizzat gözlerimle gördüm. Nadya'yı Ali Ferah öldürdü."</p>

  <p class="calibre1">Yatalak şişko yanılıyordu. Hayır, katil konusunda değil, Kıbrıslı savcının Nadya'yı kimin öldürdüğünü bildiğini söylediğinde yanılmıştı. Kış güneşi altında yanıp tutuşan Boğaz kadar aşikârdı, kadının Ali Ferah'tan söz etmesi üzerine bile Kıbrıslı savcı ondan şüphe etmemişti. O komik, iyi kalpli tuhaf, Picasso'ya çok benzeyen adam öldürmüştü Nadya'yı ha! Yatalak şişko, karşısındaki genç adamın şaşırmasına sevinmişti. Cinayeti, gördüklerini anlatma heyecanı içerisindeydi. Kıbrıslı savcının, kadının olayı iyi hikâye edeceği konusunda kuşkusu yoktu. Ölçülü ses tonu ve yerinde vurgularıyla istediği kadar uzun anlatabilirdi. Dayanılması güç olan odanın ağır havasıydı. Tabii bir de katilin Ali Ferah olduğu gerçeği:&nbsp;<span style="font-size: 1em;">"Üç yıldır şişmanlığım yüzünden hareket etme kabiliyetimi yitirdim. Öncesinde yürüyebiliyor, dışarı çıkabiliyor, en önemlisi bir yengeç gibi yan yan olsa bile kapılardan geçebiliyordum. Şişmanlığınızın hikâyesini dinlemeye gelmedim diyeceksiniz ama beni mazur görmelisiniz. Fırsat bu fırsat, karşımda bir yabancı var ve beni dinliyor."</span></p>

  <p class="calibre1">Savcımız dinleyebilir, yatalak şişko istediği kadar uzun anlatabilirdi. Kendisine, Kıbrıs'ta annesiyle evde mahsur kaldıkları ve annesinin hep anlatarak onu oyaladığı, sonunda beklenen baskının gerçekleşip annesinin kazayla öldürüldüğü günü hatırlatmıştı. Annesinin ölüsüyle geçirdiği günler boyunca yemin edebilirdi ki yine aynı ses, annesinin sesi, anlatmayı, onu teskin etmeyi sürdürmüştü. Annesi annelerin en genci, en güzeli, en incesiydi. Vurulduğunda 29 yaşındaydı. Kıbrıslı savcının kendisini ebediyen annesiz hissetmesi bu yüzdendi.</p>

  <p class="calibre1">Şimdi baktığı fotoğraflar, en son hatırladığı yüz, kendisinden çok daha gençti. Artık anne olarak kabul edemeyeceği kadar genç kadının, şu yatalak şişkoyla hiçbir benzerliği yoktu, uzun uzun anlatması dışında:&nbsp;<span style="font-size: 1em;">"Dostlarımı ve hayatımı kaybettim bir anlamda, bu önüne geçilmez şişmanlıkla. Yatalaklığa bunca zaman dayanıp geçen yıl ciddi bir depresyona girdim. Canım sıkılıyordu. Şişmanlıktan değil, can sıkıntısından patlayacaktım. Evet, okuyordum. Salim Abidin'i okuyamasam bile diğer kitapları, romanları okuyordum. Belki çağımızın tek can sıkıntısı gidericisi televizyon ama korktuğum için televizyon da seyredemiyordum. Çünkü bir defasında benimle aynı kaderi paylaşan yatalak bir şişkonun haberini vermişti televizyonlar. Yataktan düşüp ayağını kırmıştı ve hastaneye götürülmesi gerekiyordu zavallıcığın. Ama onu taşıyan sedyeler kapılardan geçmiyordu. Sonunda evinin penceresini söktüler ve itfaiye yardımıyla onu pencereden aşağı sallandırdılar. Bir sedyede yatıyordu ve o sedye çelik halatların ucunda sallana sallana aşağı iniyordu. O kadının yüzündeki korkuyu paylaşıyordum. Onu anlıyordum. Komşuları kendilerine uzanan mikrofonlara kadının yataktan düştüğünde deprem olduğunu sandıklarını anlatıyorlardı gülüşerek, hayretle. Bir sirk hayvanı gibi izliyorlardı kadının sedyeyle havada dönüp durmasını. Korkunçtu. Televizyonu kapadım ve bir daha açmadım. Açtığımda aynı kaderi paylaştığım o zavallının hâlâ çelik bir haladın ucunda sallanıp durduğunu göreceğim korkusunu yaşıyordum. Dolayısıyla, beni can sıkıntısından kurtaracak televizyon da çöpe gitmiş oldu.</span></p>

  <p class="calibre1">"Günlerce can sıkıntımı nasıl gidereceğimi düşündüm. Geçmişte de insanların canlarının sıkıldığını ve kendilerini nasıl oyaladıklarını düşündüm. İşte, portremi yaptırmak o zaman aklıma geldi. Buraya her gün iyi bir ressam gelip istediği kadar çalışsa, benim de poz vermek gibi bir işim olsa belki oyalanırdım. Ressamı bulmam zor olmadı. Eskiden yalı komşumuz olan, sadece yazlan yalılarına gelen Ferah ailesi vardı. Cihangir'de eski bir apartmanda yaşadıklarını bilirdim. Babalarının ölümünden sonra yalıya gelmediler ve sattılar. Zaten geldikleri yazlarda da hiç görüşmezdik. İçe kapanık bir aileydi. Yarı deli bir anne ve kızları vardı. Anne müstehcen şeyler anlatırdı. Bir defasında, bahçe duvarından eğilerek bahçıvanımıza kocasının kendisine 12 yaşında tecavüz ettiğini anlatmış. Annem selam vermemizi bile yasaklamıştı Ferah ailesine. Hoş, onların da böyle şeylere alındıkları yoktu. Bu tuhaf ailenin oğullarının ressam olduğunu biliyordum. Londra'da resim eğitimi aldığını. İyi bir koleksiyona sahip olan bir kuzenim var. Ali Ferah'dan övgüyle bahsettiğini duymuştum. Çok iyi resimleri olduğunu ama ısmarlama portre yapmakta direttiğini. Ben resimden anlamam. Sanattan da. Yaratık gibi bir şey oldum bu şişmanlık illetiyle. En kötüsü ruhumla, ruhumla da bir yaratık oldum. Sonunda arzu eden herkesin klasik bir imzadan çıkmış gibi portresini yapmakla ünlü Ali Ferah'a bir portre siparişi verdim. Geldi, görüştük ve anlaştık. Kibarca, hangi üslûpta, kimin imzasına yakın bir portre istediğimi sordu. Dersimi çalışmıştım. Kuzenim beni ancak Botero gibi resmedebileceğini söylemişti. Botero'yu bilir misiniz? Figürleri şişmiş ve yuvarlaktır.&nbsp;<span style="font-size: 1em;">Meryem Ana ve kucağındaki İsa'yı bile şişman resmetmiştir. Ali Ferah herhalde kendimi 'Mona Lisa' gibi ya da Vermeer'in 'İnci Küpeli Kızı' gibi görmek isteyeceğimden korkuyordu. Birdenbire gülümsediğini hatırlıyorum.&nbsp;</span><span style="font-size: 1em;">Rahatlık gülümsemesi. Derken çalışmaya başladık. Çalışırken çok huysuz ve gergindi. Sürekli gözlerini kırpıştırıp ovuşturuyordu. Bir keresinde gözlerinin önünden binlerce renk pigmentinin uçuştuğunu gördüğünü söylemişti."</span></p>

  <p class="calibre1">"Hastalığının başlangıcı olabilir."</p>

  <p class="calibre1">"Hangi hastalığının?"</p>

  <p class="calibre1">"Ressamın renk körü benzen bir hastalığı olduğunu biliyorum."</p>

  <p class="calibre1">"Olabilir. Portremi yaparken iyiydi. Tansiyonum var diyordu. Bu yüzden sadece bir kere renkleri karıştırdığını söylemişti. İnci küpemi beyaz yapacağına pembe yapmıştı. İçimden çalışmanın çok uzun sürmesini diliyordum. Çünkü arada sohbet ediyorduk. Radyoda neşeli şeyler çalıyordu ve ben de yanımda birisi olduğu için neşeleniyordum. Bir keresinde 'Quizas, Quizas, Quizas' çalmıştı. Birlikte söylemiştik."</p>

  <p class="calibre1">O günleri anımsarken yatalak şişkonun yüzüne huzur çökmüştü. Toplu iğne başı kadar görülen ağzı neşeyle kıvrıldı. Elinde olmadan bir kere daha osurup, özür dileyerek anlatmaya devam etti:&nbsp;<span style="font-size: 1em;">"Çalışırken benimle ilgili sorular soruyordu. Yatakta nasıl oyalandığım gibi. O zaman pencereden Boğaz'ı izlediğimi söylemiştim ona. Yeğenimin bana bir dürbün hediye ettiğini, böylece daha çok eğlendiğimi. 'Şu akıp giden su bir yol kadar eğlendirebilir mi insanı?' demişti gülerek. Sonunda onun işlediği bir cinayeti buradan görebileceğimi düşünememişti. Her şeyi bilen ve gören birinin olduğundan habersizdi. Tanrı sevgisi ve korkusu yoktu çünkü onda. Bazen, o portremi yaparken garip bir telaşa kapılıyordum: Bu adam deli, sapık, ahlâksız bir aileden geliyor diyordum kendi kendime. Annemin çocukken onlara selam bile vermememizi tembihlediğini hatırlıyordum. Sonra yatağa mahkûm bir şişman olarak geliştirdiğim korkularım hortluyordu. Ya zorla üzerimdeki örtüyü kaldırır, geceliğimi sıyırır ve cinsel organımı görürse? İnsanların en çok kıpırdayamayacak kadar şişman birisinin cinsel organını ve dışkısının büyüklüğünü, çokluğunu merak ettiklerini düşünüyordum.&nbsp;</span><span style="font-size: 1em;">Ali Ferah'ın tuhaflıklarından korkuyordum. Bir keresinde tuvalete gidemediğim için yatağımın altına kurulan özel bölmeye dışkıladığımı, çişlerimi şeffaf bir hortumun yine aynı bölmeye ulaştırdığını fark etmişti. O fark etmiş, ben de açıklama gereği duymuştum. Sonra günlerce bu mahrem sırrı onunla paylaşmanın verdiği azapla Ali Ferah'ın ısrarla cinsel organımı görmek istediği kâbuslara gömülmüştüm. Belki bana inanmıyorsunuz?"</span></p>

  <p class="calibre1">"Niye?"</p>

  <p class="calibre1">"Çünkü Ali Ferah'a açtığımı söylediğim mahrem sırlarımı hiç tereddütsüz sizinle konuşuyorum. Bunu ikiyüzlülük olarak kabul edebilirsiniz."</p>

  <p class="calibre1">"Hayır, ben ilgiyle sizi dinliyorum."</p>

  <p class="calibre1">Kıbrıslı savcının nezaketi yatalak şişkoyu ağlatmak üzereydi. Gözlerinin nemini parmak uçlarıyla silmesi ve yutkunması bu yüzdendi:&nbsp;<span style="font-size: 1em;">"İşte, kendimi oyaladığım şu Boğaz görüntüsünün de portremde olmasına karar verdik. Derken bir iki defa yazar Salim Abidin geçti kayığıyla ve onun üzerine sohbet etmeye başladık. Portremde yer alan sandal da onunkidir. Onun ve şu Ali Ferah'ın boğduğu kızın, neydi adı?"</span></p>

  <p class="calibre1">"Nadya."</p>

  <p class="calibre1">"Ha, Nadya'nın yüz hatları pek seçilmez ama gözlerinizi kısarak bakarsanız sandalın adını okuyabilirsiniz."</p>

  <p class="calibre1">İkisi de gözlerini kısıp bakıyorlar.</p>

  <p class="calibre1">"Evet, gördüğünüz gibi oyunları var portrenin. Resimleri resim, romanları roman yapan da budur zaten: Herkesin göremeyeceği inceliklerinin, oyunlarının olması. Neyse, ressamımız bir süre sonra Salim Abidin'i çok merak ettiğini, onunla tanışmak istediğini söyledi. Hatta komik bir şey de anlattı: Yazarın evinin önüne çağırdığı basın mensuplarına kıçını gösterdiği bir protestosu vardı. Hatırladınız mı?"</p>

  <p class="calibre1">Savcımız evet anlamında başını salladı. Oturduğu koltukta iyice kaykılmıştı.</p>

  <p class="calibre1">"İşte, o protestonun fotoğrafları günlerce gazetelerde çıkmıştı. Ali Ferah böyle bir.fotoğraftan bir resim yapmış. Bir gün getirmişti, çok gülmüştük. Tam yazarın kıçını açtığı anı gösteren bir fotoğrafın yağlıboyası, düşünebiliyor musunuz? Aynı gün, bana o tabloyu getirdiği gün, bunu yazara hediye etmesini söyledim. Her gün hangi saatlerde denize açılıp döndüklerini biliyorduk. Muhtemelen kayığını Bebek Parkı önünde demirliyordu.&nbsp;<span style="font-size: 1em;">Orada bekleyip bu değerli tabloyu yazara takdim edebilirdi. Sanırım o gün, Ali Ferah parkta yazarı bekledi.&nbsp;</span><span style="font-size: 1em;">Hatta görmüş de olabilir. Ama tabloyu ona vermediğini biliyorum. Sonra garip bir şey oldu ve bir sabah yazarın sandalında Ali Ferah'ı ve yazarın asistanını gördüm. Penceremin yakınından değil de daha açıklardan gidiyorlardı. Önce kadının yanındakinin yazar olmadığını fark edip heyecanlanmıştım. Ondan başka kiminle Boğaz gezisine çıkabilirdi ki. Dürbünümü elime alıp bakmıştım. Kadının yanındaki kim diye. Şaşkınlıkla dürbünü düşürdüğümü hatırlıyorum. Dürbünün sağ tarafındaki çatlak bu yüzdendir. Ali Ferah ertesi gün geldiğinde bana bu geziden söz etmedi. Penceremin dibinden geçip gittikleri halde benim onları görmediğimi düşünüyor olmalıydı. Belki beni ciddiye almıyordu. Evet, görmediğimi düşünüyor olabilirdi. Bakmasını bilmediğimi. Zaten bu itirafı size bu yüzden yapıyorum. Ali Ferah beni hiçe saydığı için. Her şeyi bir bilenin ve bir görenin olduğunu aklına getiremiyordu. Ama Tanrı inancı olmayan bir adamdan bu beklenebilir miydi?&nbsp;</span><span style="font-size: 1em;">Şimdi cezasını çekerken, Tanrı'nın varlığını da kabul etsin. Bir yatakta çivilenmek ne demekmiş, bunu bir hücreye kapanarak anlarsın. Hoş, onu avutacak, önünde akıp gidecek bir su da yok."</span></p>

  <p class="calibre1">"Ali Ferah ve Nadya'yı kaç kere birlikte sandalla dolaşırken gördünüz?"</p>

  <p class="calibre1">"Üç kere."</p>

  <p class="calibre1">"Ali Ferah size hiç Nadya'yla tanıştığından söz etmedi, öyle mi?"</p>

  <p class="calibre1">"Bir hafta sonra, bana kalırsa kendini tutamayarak, kızla tanıştığını anlattı. Sonra hiç söz etmedi."</p>

  <p class="calibre1">"Size kızı, yani Nadya'yı nasıl anlattı?"</p>

  <p class="calibre1">"Bu soruşturmaya yön verecek bir soru değil, savcı bey? Siz de meraktasınız, öyle değil mi?"</p>

  <p class="calibre1">Yatalak şişko kırk yılın başı eline geçmiş fırsatları değerlendirmede becerikliydi:&nbsp;<span style="font-size: 1em;">"Bir tek kızın, ısrarla kız diyorum, Nadya'ydı adı, değil mi? İşte, Nadya'nın Rus olduğunu ve nişanlısının batan denizaltı Kursk'da öldüğünü anlattı bana. Bir buluşmalarında kız ona, nişanlısının denizaltının içinde havasızlıktan ölmek üzereyken yazdığı mektupları okumuş. O da bundan çok etkilenmiş filan. Asıl böyle şeylerden ben etkileniyordum. Sizlerin dışarıda, akıp giden hayatınızda başınıza onlarca şey gelebilir. Ama ben, çoğu zaman tek bir kişiyle, ya da hiç kimseyle konuşmadan kapatıyordum günü. Bana tuhaf şeyler anlatıldığında, bütün gece rüyalarımda o saçmalıklarla boğuşuyordum. Kursk denizaltısını unutmamam da bu yüzdendir. Geceler boyu kendimi o denizaltının içinde, tıkış tıkış yatarken gördüm. Sağıma soluma, sarı saçlı, soluk yüzlü, terli yapış yapış elli ve ürkütücü mavilikte gözleri olan denizciler dizilmişti. İçlerinden birisi havasızlıklarına çare olarak beni önerdi. Göğsünü açıp ciğerlerimdeki havayı boşaltacaklardı. Göz göre göre; bunu yaptılar da. Göğsümü yardılar ve bir balina büyüklüğünde olduğunu söyledikleri ciğerlerimi çıkardılar.&nbsp;</span><span style="font-size: 1em;">Sonra, 'Acıktın mı?' diye sordular bana ve cinsel organlarını çıkarıp zorla ağzıma soktular. 'Hot dog' diyorlardı.&nbsp;</span><span style="font-size: 1em;">İstersen mayonezini de yala yut! Hepsini görüyordum, korkunç bir acıyla, utançla, tiksintiyle kıvranıyordum. O&nbsp;</span><span style="font-size: 1em;">allahsız şeytan kafama Kursk'u soktuğunda, geceler boyu bu kâbusları gördüm."</span></p>

  <p class="calibre1">"Peki, cinayeti gördünüz mü?"</p>

  <p class="calibre1">"Gözlerimle gördüm. Sabah çok erkendi. Bakın o gün, o kızcağızın boğulduğu gün, önce Salim Abidin'le açıldılar Boğaz'a. Yarım saat sonra döndüler. Bir yarım saat sonra da Ali Ferah'la kızı birlikte gördüm. Yine açıktan gidiyorlardı. Ama ince bir akıntıya yakalanıp çok uzakta da olsalar penceremin önünde takılı kaldılar.&nbsp;<span style="font-size: 1em;">Kız geniş omuzluydu. Dimdik oturuyordu ve saçları fazlasıyla dağınıktı. Dudakları aralık, ha ağladı, ha ağlayacak bakıyordu. Zaten böyle düşündüğüm anda elleriyle yüzünü kapayıp ağlamaya başlamıştı! Ali Ferah'ın kızın önünde diz çöktüğünü gördüm. Onu ikna etmeye çalışır gibiydi. Sonra yerden aldığı bir şeyle kızın boğazını sıkmaya başladı. Kız sandalın ucundaki uzantıya sırtüstü uzanmıştı. Ali Ferah dizini kızın göğsüne bastırmıştı. Kızın ayakları ve elleri çok hızlı hareket ediyordu. Belli ki güçlü tekmeler ve yumruklar savuruyordu ama direnmeyi çabuk kesti, ölüme razı oldu. Ali Ferah kızın boğazını sıkmayı bırakmış, teknenin diğer ucuna geçmişti. Bir süre ellerini kenetleyip kızı seyretti. Kızın elleri ve kolları birkaç istemsiz hareketle oynadı. Bunun üzerine Ali Ferah oturduğu yerden kalkıp tekrar kızın başına gitti, eliyle yüzünü çevirdi. Sonra ayağına bir şey bağladı. Sadece zincirlerini görebildiğim bir şey. Sonra çevresine bakındı. Bana doğru da baktı. Dürbünün içinde göz göze gelmiştik. Yarı baygın gibi duran kızı yavaşça suya bıraktı. Yanından geçen birileri olsaydı bile onun bir kadını denize attığını düşünemezlerdi. Bir illüzyon gibi yaptı bunu. Kadının gövdesini sandalın kenarından ittirdi. Bu sandalın dengesini birazcık bozdu. Sandal yalpaladı. O anda göremediğim bir şey oldu, ama hissettim.&nbsp;</span><span style="font-size: 1em;">Kız tekrar sandala çıkmak, tutunmak istemişti, tam ölmemiş de suya girince açılmış ve yükselmiş gibi.&nbsp;</span><span style="font-size: 1em;">Ayağındaki ağırlıkla şansı kalmamış olmalıydı. Ali Ferah ağır ağır uzaklaştı. Geniş bir yay çizip geri döndü."</span></p>

  <p class="calibre1">Yatalak şişko susmuştu. Kıbrıslı savcı ne diyeceğini bilemiyordu. Kekeleyerek sordu:&nbsp;<span style="font-size: 1em;">"Ali Ferah’ı sevmemenizin kişisel nedenini öğrenebilir miyim?"</span></p>

  <p class="calibre1">"Bana kendi ailemi hatırlatıyordu. Onlar gibi dışarıdan, ilk bakışta, görünüşte yumuşak, iyi kalpli, saf görünüyordu. Ama asıl benlikleri çok çirkindi."</p>

  <p class="calibre1">"Bir cinayet işlediği için mi o kadar kızgınsınız ona, yoksa size kaba davrandığı için mi?"</p>

  <p class="calibre1">"Bana kaba davrandığını nereden çıkarıyorsunuz?"</p>

  <p class="calibre1">"Onun için hakarete varan şeyler söylediniz."</p>

  <p class="calibre1">"Öyle mi? Ali Ferah'la aramda kötü bir şey geçmedi. Hatta gençlik yıllarımda onların yalılarına geldiği yazlar uzaktan uzağa ondan hoşlanırdım da. Her şeyi anlattım. Bütün olanları, gördüklerimi."</p>

  <p class="calibre1">Kıbrıslı savcı ayağa kalktı, gitmek üzereydi. Yatalak şişko bir kere daha osurdu. Savcının gözleri yatağın kenarından inen şeffaf hortuma takıldı. Fazlasıyla sarı olduğu seçilen idrar hızla akıp gidiyordu. Tam kapıdan çıkmak üzereyken kadın sordu:&nbsp;<span style="font-size: 1em;">"Anlattıklarımı dikkate alacak mısınız?" Savcı cevap veremedi. Gözü hâlâ şeffaf hortumun içinden artık damla damla inmekte olan koyu idrardaydı. Yatalak şişkonun anlattıklarına inanmış mıydı?</span></p>

  <p class="calibre1">"Hayır, hayır, hiçbir şeye inanmıyorum," dedi kendi kendine. "Hiçbir şeye."</p>

  <p class="calibre1">Veda faslını kısa kesip yatalak şişkonun yanından ayrılmıştı. Kadın okkalı bir osurukla uğurlamıştı onu.</p>

  <p class="calibre1">Borazanlar çalmış, kalenin kapıları açılmış gibi. Hizmetçi kızın açtığı kapıdan çıktı savcımız. Ciğerlerini temiz havayla doldurdu. Kokusuz, soğuk, sert havayla. Yatalak şişkonun yanında havasız kaldığını şimdi daha iyi hissediyordu. O kadın bütün ağırlığıyla üzerine oturmuş da soluk almasını engellemiş gibiydi. Bir insan durduk yerde nasıl böyle kokabilir, vücudu mütemadiyen odayı havaya uçuracak kalitede gaz salgılayabilirdi? Arabasını Bebek Parkı'nın önüne park etmişti. Oraya kadar yürüdü ve bir kere daha sordu kendine: <span style="font-size: 1em;">"Ali Ferah'ın Nadya'nın katili olduğuna inanıyor musun?" O da bizim gibi yanılmış olmayı istemezdi.</span></p>
</body>
</html>
