<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_27"><br /></h2>

  <h1 class="calibre1" id="sigil_toc_id_23"><b class="calibre5">CEHENNEMİN KAPISINDA BEKLEŞEN&nbsp;</b><b class="calibre5" style="font-size: 1em;">ZEBANİLER, MEZARIMI DERÎN KAZIN!</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Neredeyse şarkı söyler gibi mırıldanacağım: "Cehennemin kapısında bekleşen zebaniler/Mezarımı derin kazın!"</p>

  <p class="calibre1">Kendim mi uyduruyorum, yoksa eski bir şiirden, kutsal bir kitaptan mı takılmış aklıma. Çengel gibi sallanıyor bu dize kafamda. Cenaze bugün.&nbsp;<span style="font-size: 1em;">Dün bütün günü Ludmilla'yla beraber, Nadya'nın gömülürken üzerinde olacak elbiseyi aramakla geçirdik.&nbsp;</span><span style="font-size: 1em;">Elimden gelse Ludmilla'm için bir düğün elbisesi, inciler, elmaslar, yakutlar almak isterdim. Tahmin edersiniz ki bunların hepsini almaya gücüm de yeterdi. Sadece, bir cenaze töreni için hiçbiri uygun düşmezdi. Neyse, anlaşılan Ludmilla'nın kafasında kız kardeşinin tabut kostümü olarak düşündüğü bir şey vardı ve onu bulmaya çalışıyordu.</span></p>

  <p class="calibre1">"Yumuşak bir kumaş," diyordu. "İpek gibi ama daha kolay kayıp gidecek."</p>

  <p class="calibre1">Aradığı kumaş türünün adını, daha doğrusu Türkçe'sini bilmiyordu. Bu yüzden tezgâhtar kızların yüzüne tükürecek kadar çok sinirleniyordu. Bir sigara yakıyor, sigarayı parmaklarının köküne kadar dayıyor, derin bir nefesle içine çekiyordu. Neydi aradığı kumaş türünün adı? Sonunda ilk defa onu o kadar bitkin gördüğüm bir anda, "Yabancılık zor," dedi.</p>

  <p class="calibre1">"Aha," dedim "Aradığın bir kumaşın adını bilemediğin için mi? Siz ilahi kadınlar! Hah ha!"</p>

  <p class="calibre1">Sonra oturduğu yerde iki büklüm olup ağlamaya başladı da olayın vahametini kavradım. Bazen en büyük acılar, dertler küçücük bir kıvılcımla alev alır ve patlar. Ludmilla'nın yabancılığı, aramızda öteki olması, işte böyle sıradan, sudan bir nedenle -neymiş efendim, aradığı kumaş türünün adını bizim dilimizde bilemiyormuş-&nbsp;<span style="font-size: 1em;">patlayıvermişti.</span></p>

  <p class="calibre1">"Bir yabancı hep aptal, hep tuhaf, hep salak," diyordu oturduğu yerde. "Ama ben öyle değilim. Sadece yabancıyım."</p>

  <p class="calibre1">Ah benim güzel Ludmillam! Gözyaşlarının yanağından kayıp kucağına, yere, eline düşmesine bile kıyamıyordum. Sonunda onu sakinleştirdim. Şaşkın şaşkın bizi seyreden tezgâhtarın yanından uzaklaştık.</p>

  <p class="calibre1">Ludmilla'yı kolumun arana sıkıştırdım ve öylece kalabalık, temiz, ışıltılı ve zengin Nişantaşı'nda biraz yürüdük.</p>

  <p class="calibre1">Şık vitrinler ve birbirine benzer giyinmiş, bu da yetmezmiş gibi saçlarını bile öyle taramış kadınlar arasında ilerliyorduk. Daçamızın ormana inen yollarında da böyle yürüyecektik, aşkla, huzurla. Dünyada bir tek ikimiz kalmış gibi. Ludmilla, o kızıl güzel biçimli kafasını koltuğumun altına saklamıştı ve aniden bir karara varmış&nbsp;<span style="font-size: 1em;">gibi kafasını kaldırdı:&nbsp;</span><span style="font-size: 1em;">"Belki bir elbise aramamalıyım. Güzel bir gecelik ya da sabahlık da iyi olabilir. En yumuşak kumaşlar onlar içindir. Aradığım kumaş mutlaka onlarda kullanılmıştır."</span></p>

  <p class="calibre1">Bir ölünün gömülürken üzerinde ne olması, hatta bir şey olup olmaması gerektiği konusunda bir fikrim olmadığından, ona katılmaktan başka çarem yoktu. Birden sevinç içinde yanımdan uzaklaşıp önüm sıra yürümeye başladı. Keşke o da takip ettiğim kadınlardan birisi olsaydı! Adımlarımı sıklaştırıp ona yetiştirmeye çalışmadım. Aksine, arkasına bile bakmadan yürümesini istiyordum. Takip etme zevkine erişemediğim tek kadın. Belki daçamızda ya da Moskova'da onu gizli gizli takip ederim. Kuşum, tekrar dönüp bana sarılıyor.</p>

  <p class="calibre1">Elinde olmadan beni sevmeye başlıyor. Başka birisinin yerine koyarak da olsa, beni sevmeye başlıyor.</p>

  <p class="calibre1">Evet, Ludmilla dün, Marks and Spencer'da Nadya için aradığı o tabut giysisini bulduğunda, beni başka birinin yerine koyduğunu güçlü bir biçimde hissetmeye başlamıştım. Ama bundan rahatsız olmamıştım. O ya da bu biçimde beni sevmesi, benimle birlikte yaşamayı istemesiydi önemli olan. Aptal değilim, daça ve Moskova'da ev hayalimi yıkıp gidebiliceğinden de kuşku duyuyorum elbette. Benim paralarımla, benim hayalimi suya düşürüp ortadan kaybolması mümkün. Ama beni bir başkasının yerine koyarsa, bu olasılık ortadan kalkar. Hiç merak etmeyin, ben her şeyin farkındayım.</p>

  <p class="calibre1">Dediğim gibi, Ludmilla aradığını, maddi durumları hallice Türk kadınları ve kızlarının kıçındaki vazgeçilmez marka, Marks and Spencer'da buldu. Bunun için çocuk gibi sevindi. Aldığı, kimono gibi bahar dallı uzun bir sabahlıktı. Celine'in giydiğine benzer bir şeydi. Tezgâhtar kızın anlattığına bakılırsa, normal kimonoları ev içinde kullanmak imkânsızmış. Oysa bu uyarlama -geniş kuşağı ve kalınca kıvrılan yakasıyla- hem klasik bir kimono gibi duruyor, hem de rahatça kullanılacak bir sabahlık işlevi görüyordu. Ne olursa olsun, bütün bahar dallı kimonolar bana Celine'le Pera Palas'ın 217 numaralı odasında geçirdiğim o geceyi hatırlatacaktı. Gariptir, Celine o gece kendisini pencereden atsa, üzerinde bu sabahlık olacaktı.</p>

  <p class="calibre1">Demek onu öylece mezara koyabilirdik. Ludmilla elindeki kimono sabahlığın çiçekli kolunu okşayarak sordu:&nbsp;<span style="font-size: 1em;">"Nedir bu kumaşın adı?"</span></p>

  <p class="calibre1">"Saten," dedi tezgâhtar kız.</p>

  <p class="calibre1">"Saten," dedi Ludmilla. "Saten."</p>

  <p class="calibre1">Bütün gün aradığı kelime buydu demek. Ben de sizin gibi düşünüp, o bahar dallı kimono sabahlıklardan bir tane de Ludmilla'ya aldım. Ludmilla'yı bahar dallı kimonosuyla daçamızın balkonunda hayal edebiliyordum da, zavallı Nadya'yı aynı kimonoyla tabutunda yatarken düşünemiyordum.</p>

  <p class="calibre1">Evet, dün bütün bir günü bu bahar dallı kimonoyla hatırlıyorum. Bir iki defa da cenaze detayları üzerine Salim Abidin'le telefonlaştık. Nörologumun sekreteri yeni randevu tarihini bildirdi. Oleg'e telefon açıp yeni işinin nasıl gittiğini sordum ve onu da cenazeye davet ettim. Ne de olsa bir yurttaşının cenazesiydi ve babasının ölüm haberini ona vereceğim en uygun yerdi. Hem arzu ederse bu cenaze, yıllarca görmediği babasının defin töreninin yerine de geçebilirdi. Cenazeye giderken Karaköy'de bulunan restorasyon atölyesinin önünden onu da alacaktım. Israrım sonucu kabul etmişti. Cenaze davetine bu kadar ısrar etmemi anlayamamıştı gerçi, ama neyse, o da çok geçmeden anlayacaktı. Zavallının, daha babasının bir cinayete kurban gittiğinden haberi yoktu.</p>

  <p class="calibre1">Dün olanlar bunlardı ve birazdan, kahvemi bitirir bitirmez fırlayıp çıkmalıydım. Ludmilla'yı alıp herkesten önce kilisede olmalıyız. Kahvemi pencere önünde içiyorum. Çoğunlukla böyle yaparım. Sedef sırtı pencereye dönük, bebeğini emziriyor. Çıkma saati geldi. Kalbim, nasıl heyecanlıyım bir bilseniz?</p>

  <p class="calibre1">Odasında hâlâ ilaçların etkisiyle yarı baygın yatan Hayal'e göz atıp aşağıya iniyor, dışarı çıkıyorum.</p>

  <p class="calibre1">Sedef üzerinde, neredeyse topuklarına kadar inen lacivert bir pelerinle pas rengi bir skodadan elma alıyor.</p>

  <p class="calibre1">Şeffaf pembe bir poşetin içinde, beş altı tane elma seçiliyor. Yolun kenarında o sebze kasalarının önünde heykel gibi kıpırtısız duruyor.</p>

  <p class="calibre1">Gülemeyecek kadar mutsuz, beni tanıyamayacak kadar yorgun. Ben renklerin farkında olsam bile -bir anlığına- o hiçbir şeyin farkında değilmiş gibi bakıyor. Ona yaklaştıkça sersemliyor ve ayılıyor. Şefkatle kucaklıyorum onu. Bütün hafifliğiyle üzerime yığılıyor.</p>

  <p class="calibre1">"Gideceğim yere seni de götüreyim mi?" diyorum. Parlak siyah ayakkabılarıma bakıyor. Siyah kaşmir paltomun biçimli yakasına, son düğmesine kadar iliklenmiş ama hâlâ önündeki iç içe geçmiş iki lekesi seçilen gömleğime. Merak etmeyin; gri yün atkımla istersem kapatabiliyorum göğsümde taşıdığım aşk lekelerini.</p>

  <p class="calibre1">"Bir cenazeye gidiyorum. Sen de gelmez misin?" Gülüyor. Ama birdenbire gözleri doluyor. Tuhaf teklifimi kabul ediyor. Teklifim, doğurduğu için günlerdir evinden çıkamayan bu mutsuz kadına hiç de garip gelmiyor.</p>

  <p class="calibre1">Sizin gibi garip karşılamıyor, anlayacağınız. Tanrı istese cehenneme bile gidebilir. Her şeye gönüllü. Birden aklıma bebeği geliyor. O ne olacak?</p>

  <p class="calibre1">"Daha yeni emzirdim ve yanında annem var. Kocam da evde."</p>

  <p class="calibre1">Kocasından çok korkuyor. Bu mantıksız gezisinin açıklamasını dönüşte yapacak. Elindeki elma poşetini eve bırakmaması bu yüzden. Şimdi sadece gitmek istiyor. Elinde, içi elma dolu çirkin bir poşetle, gideceği yer bir cenaze olsa bile gitmek istiyor. Gitmek, kaçmak. Şimdilik geri döneceğini bile bile. Ama bu bir deneme. Belki diğerinde temelli gidecek, arkasına bakmadan kaçacak. Sedefle yan yana yürüyor, Cihangir Caddesi'ne çıkan merdivenleri ağır ağır tırmanıyoruz. Bu kızın bu kadar sessiz olması, hiç soru sormaması ne güzel. Delirmenin, eşiğinde. Uyku gibidir delilik. Çemberinden geçen, uyku hali gibi yüze yerleşen, uyku gibi aniden bastıracak olan deliliği yüzlerden okur.</p>

  <p class="calibre1">Ludmilla, beni yanımda bir kadınla görünce irkiliyor ve şaşırıyor. Bu hali hoşuma gidiyor. Sedefe değil de onun elindeki elma poşetine bakıyor. Oysa kendi elindeki pakette bulunan bahar dallı sabahlık-kimono elmalardan daha komik ve absürd. Bir ölünün bahar dallı kimonoyla gömüldüğü nerede görülmüş? Nezaketen Ludmilla ve Sedefi tanıştırıp ikisinin de benden beklemediği küçük açıklamalarda bulunuyorum. Bir taksinin arka koltuğuna kuruluyoruz. İki kadının arasına oturuyorum. Sedefin elindeki plastik poşet kokuyor. Genç kadın poşetini sıkıca tutuyor. Pembe poşetin içindeki elmalar, hayal meyal seçiliyorlar. Elbette bu görüntüyü de resmini yapmak üzere hafızamın o değerli bölmesine alıyorum: 'Kendini Kadere Bırakmış Sedefin Elmaları.'</p>

  <p class="calibre1">Karaköy'e yaklaşırken cep telefonumdan Oleg'in çalıştığı restorasyon atölyesini arıyorum. Aşağıya inmesini, gelmek üzere olduğumuzu söylüyorum. Telefonu kapattıktan sonra kendimi tutamayıp, "Felaket yaklaşıyor,"&nbsp;<span style="font-size: 1em;">diyorum. Hanımlar ne söylediğime kulak veriyorlar mı? Hiç sanmam. Ya da bana kulak veriyorlar ama artık felaketleri umarsamayacak kadar ruhsuzlar. Oleg eğilip taksinin içine bakıyor. Arka koltuğa, bize. Sedef ve Oleg birbirlerini görür görmez gülümsüyorlar. Sedefin gevşediğini hissediyorum. Bunu hem koluma değen omuz başından, hem de sıkıca tuttuğu elma poşetini bırakıp, elmaların ayaklarımızın dibine saçılmasından anlıyorum.</span></p>

  <p class="calibre1">Oleg, ön koltuğa binerken Sedef ayaklarımızın dibindeki elmaları topluyor. Ludmilla da ayağının dibine kader gelen bir elmayı alıp ona uzatıyor. Sedefe uzattığı elmayı kapıp ısırıyorum. Bugün münasebetsiz ve pervasız olmaya karar verdim. Ludmilla da farkında bu değişikliğimin:&nbsp;<span style="font-size: 1em;">"Salim Abidin gibi davranıyorsun!"</span></p>

  <p class="calibre1">Bunu iltifat olarak kabul ediyorum. Keşke hayatım boyunca onun gibi davranabilseydim. Kendimi korumuş&nbsp;<span style="font-size: 1em;">olurdum ya da başımı deliğimden çıkarmış. Duman gibi, gölge gibi yaşamazdım. Böyle tiradları bir tek size atabiliyorum. Yoksa taksinin içinde neredeyse yaptığımdan utanacak ve vazgeçecektim ki içimdeki kötülük yardımıma yetişti. Sedefe göz kırptım, Oleg'e anlatmaya başladım:&nbsp;</span><span style="font-size: 1em;">"Nereye gidiyoruz Oleg, biliyor musun?"</span></p>

  <p class="calibre1">Ön koltukta, şoförün yanında oturan Oleg'in irkildiğini hissettim. Bu onun gibi birisi için hakarete varan bir soruydu. Bir anlamda yabancılığını hatırlatıyordum ona, nereden gelip nereye gittiğini bilmez halini, benim yardımıma muhtaç kalışını. Oleg'in sessizliği kendime gelmeme neden oldu. Usulca omzuna dokunup gittiğimiz cenazenin hikâyesini anlattım ve onu Ludmilla'yla tanıştırdım. İki yabancı, aralarında Rusça konuştular ve o halleriyle gözüme bambaşka göründüler. Belki benim için, "Onun Allah belasını versin," bile demiş olabilirlerdi.</p>

  <p class="calibre1">Aralarında uzun uzun Rusça konuşmaları beni epey rahatsız etti ve neredeyse nefes almalarını fırsat bilip, Oleg'e bu cenazenin kendisi için bir anlamı daha olduğunu söyledim. Şaşkın Oleg bana bakmaya çalışırken, dikkatle Sedefi süzdü. Kesinlikle âşıktı ona. Aşk kesinlikle kimyasal bir şeydi. Ortada görünmez bir ışık halatının filan olduğu doğru olmalıydı. Belki ileride, bilim dergilerinde, aşkın bizi birbirimize kenetleyen ışık halelerinin, laboratuvarlarda çekilmiş fotoğraflarını da görebilirdik. Evet, Oleg benden bu cenazenin ne anlama geldiğini öğrenmek için bekliyordu. Anlattım. Vladimir Starov'un nasıl öldürüldüğünü, çoktan gömüldüğünü, özel eşyalarının da yanlışlıkla eski karısına gönderildiğini, Oleg'e ondan bir çöp bile kalmadığını, bu cenazeyi aynı zamanda babasının cenazesi olarak kabul edebileceğini, zira benim öyle yapacağımı; işte bunları söyledim.</p>

  <p class="calibre1">Yola bakarak sessizce beni dinliyordu Oleg. Onu sırtından vuruyor gibiydim. Çocukluğundan bu yana görmediği babasının ölüm haberini bu şekilde alıyor olmak hiç de insani değildi. Üstelik baba-oğul arasında, birbirlerini görmemelerine rağmen mükemmel bir ilişki kurulmuştu.</p>

  <p class="calibre1">Kilisenin önünde indiğimizde dostça Oleg'in sırtını sıvazladım ve koluna girdim. Her şeyi yönlendiriyor olmaktan büyük bir haz duyuyordum. O an, Oleg'i avutan tek şey Sedefin varlığı olmalıydı. Göz ucuyla ona bakıyordu. Ben kilise içindeki düzenle ilgilenmek üzere içeri girdiğimde, ikisinin bahçede kalıp konuştuklarını gördüm.</p>

  <p class="calibre1">Ludmilla tabutun bulunduğu ağır kokulu loş odada, iki rahibenin yardımıyla, bahar dallı kimono sabahlığı Nadya'ya giydirmeye çalışıyordu. Tuhaf bir görüntüydü. İlaç ve çürümüş et kokulu odada kolları dikili, sarılı, tabutun içinde bez bebek gibi duran ölüye bu tuhaf giysinin giydiriliyor olması, rahibeleri kızdırmış gibi görünüyordu. Bir tanesi, elinde tuttuğu eski beyaz bir elbiseyi gösterip duruyordu. Ludmilla tek başına kardeşini giydirmeye çalışıyordu. Onun bir anda dağılmasından, iç organlarının ortaya dökülmesinden korkar gibi bir hali vardı. Sonra rahibeler beni fark ettiler ve istavroz çıkararak şeytan kovar gibi üzerime yürüdüler. Tam o anda Nadya, kolları iki yana açılmış, beni kucaklamak ister gibi karşımda duruyordu.</p>

  <p class="calibre1">Dışarı çıkar çıkmaz kilisenin bahçesinde Salim Abidin'in belirdiğini gördüm. Koşarak Oleg ve Sedefin yanına gittim. Dolayısıyla Salim Abidin doğruca yanımıza geldi, yazarın Oleg'le tanışmasında, onunla el sıkışmasında tuhaf bir şey yoktu. Garip olan, Salim Abidin'in Sedefe büyülenmiş gibi bakmasıydı. Göğüsleri süt sızdıran, delirmenin eşiğinde, elinde elma dolu bir poşetle dikilen kadın, acaba aynı anda kendisine iki erkeğin birden âşık olduğunu hissediyor muydu? Hiç sanmam. Şu an olsa olsa sızlayan göğüsleriyle bebeğinin emme vaktinin geldiğini hissediyordur. Ben de sizin gibi Oleg'in Sedeften hoşlanma halini anlayabilirdim. Ama yazarın süzgün, baygın haline bir anlam veremiyordum ki ilahi bir şey oldu: Sedef iki erkeğin arasından başını bana doğru döndürerek baktı. Hafifçe dönen başı Leonardo'nun 'Kayalıklar Madonnası'ndaki meleğin başına benziyordu. Kumral saçları ve yorgun bakışlarıyla Margret de o meleğe benziyordu. Benzemek, aşkın tek şartıdır! Daha o dakika işlerin çok karışacağını sezdim.</p>

  <p class="calibre1">Bahçe kapısındaki güvenlik görevlileri, çekirge sürüsü gibi dışarıda bekleşen gazeteci ordusunu engellemeye çalışıyorlardı. Bu arada, cenazeye gelmelerine rağmen, birbirinden şık davetliler, ellerindeki güvenlik kartları sayesinde teker teker içeri alınıyorlardı. Salim Abidin'in altmış beş kişiyi davet ettiğini biliyordum. Acaba çevresinde, Nadya'yı tanıyan o kadar kişi var mıydı? Ortak gidilen sayılı davetlerden tanınan, hatırlanan altmış beş kişi. Rahatlıkla bir oyunda olduğumuzu söyleyebilirim. Belki Sedefin yazdığı operanın&nbsp;<span style="font-size: 1em;">'Cenaze' bölümündeydik. Kapı önünde bekleşen çekirge sürüsü, o gün yazarımız Salim Abidin'in tek başına görüldüğü tek bir kare fotoğrafını çekememişti. Tanrı'nın bir lütfûymuş gibi bütün fotoğrafçıların aynı anda görüntüledikleri, yazar, Oleg ve Sedefin bir arada göründüğü o andı. Ertesi gün bütün gazetelerde yazarın bir türlü kesilip içinden çıkarılamadığı o fotoğraf vardı.</span></p>

  <p class="calibre1">Benim tuttuğum, hani şu <i class="calibre6">Guardian</i> gazetesi için fotoğraflarımı çeken gencin mucize yaratacağını düşünüyordum ama yanılmıştım. Onu, Nadya'nın tabutunun başında, neredeyse tabutun içine girmiş, şakır şakır fotoğrafını çekerken yakaladım. Bir an onu kulağından tutup dışarı attıracak kadar sinirlendim. Sonra öfkemi bastırıp neleri çekmesi gerektiğini tembihledim ona. Hayalimdeki fotoğraflar, görünmez olanın canlandırılmasına ilişkin şeylerdi. Ancak elime geçenler, düğün fotoğraflarına benzer şeyler olmuştu ya, o da ayrı mesele. Fotoğraflarda hepimiz, olduğumuz gibiydik.</p>

  <p class="calibre1">Salim Abidin, elinde elma poşetiyle dolaşan Sedefin yanından ayrılmıyordu. Pek mühim şahsiyetler gelip elini sıkıyor, başsağlığı diliyor, ancak o, Oleg ve Sedefle birlikte hareket ediyordu. Bu yüzden cenazenin ev sahibi gibi görünmüyordu. Ben ise hayatımda ilk defa bu kadar baskındım ve yine ilk defa bu kadar hızlı hareket ediyor, başka birisi gibi davranıyordum. Sizi temin ederim ki şahsımdaki değişiklik sadece bugüne mahsustu.</p>

  <p class="calibre1">Oleg ile Salim Abidin'in arasında bir felakete kurban gideceğinden emin olduğum Sedefe, son bir mutluluk daha bağışlamaya karar varmıştım. Tanrı bugün tanrılığını bendeniz Ali Ferah'a bırakmıştı. Buna inancım tam, kendimden emin adımlarla Sedefin yanına gittim ve törenin başlangıcında bizim için bir ilahi okuyup okuyamayacağını sordum. Doğal olarak hiç ilahi bilmediğini söyledi.</p>

  <p class="calibre1">"Ama," dedi, "Rachmaninoff dan bir şey söyleyebilirim."</p>

  <p class="calibre1">Yazarımızın heyecanlandığını gözlerimle gördüm.</p>

  <p class="calibre1">"İyi ama bir orkestra olmaksızın Rachmaninoff u nasıl icra edebilirsiniz?"</p>

  <p class="calibre1">"Sesimi orkestra gibi kullanabilirim," dedi Sedef, kendinden emin bir halde. Bunu söylerken elma poşetini diğer eline geçirdi ama nedense onu bir köşeye bırakmayı akıl edemedi.</p>

  <p class="calibre1">"Töreni yönetecek rahiple konuştunuz mu? Buna izin verecek mi?" diye sordu Oleg.</p>

  <p class="calibre1">Doğruydu. Katı Ruslar cenazelerinde böyle şeyler yapmaya alışık olmamalıydılar. Gerçi balkonda ilahi söylemek için bekleyen bir koro vardı ama Sedefin hepsinden önce bir şeyler mırıldanması Rusların katılığına uygun düşer miydi bakalım?</p>

  <p class="calibre1">"Bu Lady Diana'nın cenazesinde, Elton John'un piyano çalmasına benzemez," dedi, hemen yanı başımızdaki fırlama fotoğrafçı. Ne zaman yanımızda bitmiş, bize ne zaman kulak misafiri olmuştu, inanın fark edemedim.</p>

  <p class="calibre1">Kimseye tek bir kelime etmeden rahibin yanına gittim ve ölünün son arzusunu yalanımı ona aktardım:&nbsp;<span style="font-size: 1em;">"Rachmaninoff tan bir şarkı."</span></p>

  <p class="calibre1">Rahip şaşkın şaşkın bana baktı ve bunu kilise korosundan talep ettiğimizi düşünüp panikledi:&nbsp;<span style="font-size: 1em;">"Hayır," dedim. "Aramızda bir diva var."</span></p>

  <p class="calibre1">Divamız, süt sızdıran göğüsleri, yerlere kadar inen pelerini ve elinde bir poşet elmayla, iki âşığının arasında duruyordu. O an, hayatın ne kadar şaşırtıcı olduğuna bir kere daha inanmıştım. Sedef neredeyse bir saat önce kıçı boklu bebeğinin karnını doyurmaya çalışan bir lohusaydı. Şimdi Nobel ödüllü bir yazar ve rüyasında göremeyeceği yakışıklılıkta bir Rus onunla ilgileniyordu. Muhtemelen bütün bunlardan habersiz, eve gidince kocasından işiteceği azarı düşünüyordu, ama olsun, gözlerine gizli saklı bir kıvılcım yerleşmişti bile. Rahibin&nbsp;<span style="font-size: 1em;">'olur' anlamında kafasını sallamasıyla birlikte koşar adım Sedefin yanına gittim ve onu kolundan tuttuğum gibi Nadya'nın tabutunun ayak ucunda kalan çıkıntıya götürdüm. Salon yerleşir yerleşmez okumaya başlamasını söyledim. Elini sıktım, gözlerine baktım.</span></p>

  <p class="calibre1">Sedef bana gülümsüyor ve bir yaprak gibi titriyordu. Birinci sırada, başında kürk kalpağıyla oturan Ludmilla’nın yanına iliştim. Hay aksi şeytan! Sedefin elinden elma poşetini almayı unutmuştum. Başımı hafifçe eğdim. İşaretimi aldı ve olağanüstü güzellikte bir ses Bulgar Kilisesi'nin demir gövdesinin en ücra köşelerine kadar süzüldü. Rüzgâr gibi bir sesti duyulan. Uçsuz bucaksız bir ses bizi aşktan dostluğa, yabancılıktan, hep mutsuz olmaya, tesadüflerden kaçışı olmayan ölümlere götürüyordu. Büyük yazar Salim Abidin'in gözleri dolmuştu. Nadya'yla geçen günlerini hatırladığından, bu ölüme üzüldüğünden değildi bu. Bana kalırsa, elinde elma poşetiyle şakıyan kadının aşkına hazır değildi sadece. Gözlerindeki şeytani pırıltıdan onu mutlaka ele geçirmeyi kafasına koyduğu kesindi.</p>

  <p class="calibre1">Oleg'in Sedefe hayranlığı ise ışık gibiydi. Kolayca seçilebiliyordu. Ya da artık renkleri tanıyamadığım için beynimin hisler bölümü fazla mesai yapmaya başlamıştı. Bir müneccim gibi olabilecekleri seziyordum. Ama inanın Sedefin, tıpkı Nadya gibi yazarın ellerinde ölümü bulmasını istemiyordum. Yine de kadere karşı koyamayacağımı biliyordum. O anda Nadya için değil, ruh kardeşim Sedefin kötü kaderi için ağlıyordum.</p>

  <p class="calibre1">Oleg'in saf temiz aşkıyla, buradan uçup gitmesi imkânsızdı. Salim Abidin havada karada bu aşk savaşının galibi olur, karşısında şakıyan bülbülünü bir güzel kafesler, uygun gördüğü bir zamanda da boğardı. Ardından hayranı olan bir savcı peydah olur, "Başka birisi var," diye kimsenin görmediği, kimsenin bilmediği birisini suçlar, derken yazarımız belayı bir kere daha atlatırdı.</p>

  <p class="calibre1">Sedefin sesini orkestra gibi kullanarak söylediği Rachmaninoff un on dört şarkısından biri sona erdiğinde, törene katılanlar cenazede olduklarını unutup neredeyse onu alkışlayacaklardı. Sıkıcı geçen törenin sonunda, Sedef tıpkı bir diva gibi jaguara bindirilip kaçırıldı. Salim Abidin törenden ayrılmadan önce yeni romanını yazmak için kapanacağını söyledi bana.</p>

  <p class="calibre1">"Ben de bir tablo için," dedim.</p>

  <p class="calibre1">Bu bir ay içinde mutlaka görüşelim temennisiyle ayrıldık.</p>

  <p class="calibre1">Ludmilla kiliseden otele dönene kadar gözyaşı döktü, ben de bütün bu olanları düşündüm. O kalabalıkta, Oleg ne yaptı bilemiyorum? Sanırım yeni aşkını Sedefi düşüne düşüne atölyeye kadar yürümüştür. Başlangıç için seçilmiş en kötü günde, cenazenin akşamında 'Ekber'in Acısı' için atölyeme kapandım. Bunun için yarın sabahı bekleyebilirdim. Ama yapamadım, hayatımın hızını kesmek istemedim. Üstelik hayatın hızı ölümün yanında nedir ki? Ölümden nefret edişimizin nedeni de hızıdır, her zaman çok çabuk gelmesidir. Her neyse, yorgun olunca iyice çenem düşüyor. Sonunda Celine geldi, renkleri notaladı, yüzlerce eskizi önüme serdi ve bana tekrar tekrar sordu:&nbsp;<span style="font-size: 1em;">"Resmi restorasyondan çıkana kadar yetiştirebilecek misin?"</span></p>

  <p class="calibre1">Onu duymuyormuş, şimdi de sağır olmuş gibi yüzüne baktım. Kanaviçe işleyen, el değmemiş bir kız gibi çalışacaktım. Hislerimi bileyerek. Celine heyecanla, "Numaralı şişelerdeki renkleri tuvalde numaralayacağımız bölgelere süreceksin. Ben de eşlikçin olacağım," dedi.</p>

  <p class="calibre1">Ne garip, bu tabloyu yapacağım günlerde, Celine yanı başımda oturacaktı. Ben onun ölmesini, yok olmasını isterken, o benim yanımda olacaktı. Yıllarca takip ettiğim kadın ısrarla, "Seni bırakmayacağım," diyordu.</p>

  <p class="calibre1">"Bırakma beni," diye cevap verdim ona ve ikimiz de sinirlerimiz bozulduğu için, ama birbirimize karşı bir şeyler hissediyormuş yalanı altında ağlamaya başladık. Bunu yaparken birbirimize sarıldık. Celine'in sıcak gözyaşları boynuma damlıyordu. Bundan iğrendim. Yıllar yılı onun çıktığı tuvaletlere girip bok kokusunu içime çeken ben, şimdi onun gözyaşlarının ıslaklığından iğrenmiştim. Bu yüzden kendimi geri çektim. Şiddetli bir yağmur başlamıştı ve şimşekler çakıyordu. Yağmuru izleme bahanesiyle pencereye yaklaştım ve Sedefin penceresine baktım.</p>

  <p class="calibre1">Divamız kanepede, kucağında bebeği süklüm püklüm oturmuş, Arnolfini'nin azarlarını dinliyordu.</p>

  <p class="calibre1">Cehenneme düşmüş bir melek gibiydi. Kocası bugün, o ani evden kaçışı yüzünden, neredeyse eve döndüğünden bu yana azarlıyordu onu. Ertesi gün karısını Hürriyet'in birinci sayfasında Nobel Ödüllü Büyük Türk Yazarı'nın yanı başında gördüğünde ne yapacaktı acaba? Onun gerçekten çıldırmış olduğunu düşünebilirdi. Öyle ya, görünürde işi bebeğinin kıçını temizleyip emzirmek olan bir lohusanın, üstüne üstlük evde hiç meyve kalmamış&nbsp;<span style="font-size: 1em;">tantanası yapan kocasının arzusu üzerine aldığı elmalarla orada ne işi vardı?</span></p>

  <p class="calibre1">Tesadüfler hayatın atomlarıdır, Bay Arnolfini!</p>

  <p class="calibre1">Bütün dünyayı yöneten tesadüflerdir. Ayı, güneşi, gezegenleri yerinde tutan, bizi çarpıştıran, yeni hayatlar kurmamızı sağlayan tesadüflerdir. Bunu anlayabilir misiniz, Bay Arnolfini? Sedef her zamanki gibi hiç sesini çıkarmıyor, dudakları kıpırdamıyor. Sessizce dinliyor kendisine bağıran kocasını. Kendisini, yazdığı operanın bir sahnesinde gibi hissediyor olabilir mi? Ah, ne çok soru soruyorum. Oysa hayat, fazla soru sormaya gelmez.</p>

  <p class="calibre1">Bunu Starov mu söylemişti, Picasso mu? Yoksa Salim Abidin mi? Artık hepsinin defterini dürdüm.</p>

  <p class="calibre1">Celine'in soluğunu ensemde hissedip döndüm. Dudaklarıma bir öpücük kondurmaya kalktı ama kendimi geri çektim.</p>

  <p class="calibre1">"Sözümde duracağım," dedim ona.</p>

  <p class="calibre1">Artık onun takipçisi olmadığımı anlamıştı. Buna rağmen niye arzusunu yerine getirip 'Ekber'in Acısı'nı kopyalıyordum?</p>

  <p class="calibre1">"Bunu neden yapıyorum, bilmiyorum."</p>

  <p class="calibre1">Gökgürültüsü aramızdaki sessizliği un ufak etti. Aslında atölyeme kapanacağım için mutluydum. Resmi bitirene kadar kimseyi görmeme kararı almıştım. Tek istediğim, kozama tekrar girmek ve hayatımı kuşatan bu karışıklardan kendimi kurtarmaktı. 'Ekber'in Acısı'nı bu yüzden kopyalıyordum. Eski düzenime geri dönebilmek için. İnanın, şimdi sadece bunun sevinciyle gözyaşı döküyordum. Cehennemin kapısında bekleşen zebanilerin benim için derin bir mezar kazdıklarını gördüğüm için değil.</p>
</body>
</html>
