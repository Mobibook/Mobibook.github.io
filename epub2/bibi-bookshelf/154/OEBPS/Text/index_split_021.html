<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_20"><br /></h2>

  <h1 class="calibre1" id="sigil_toc_id_16"><b class="calibre5">SEN DANS ETMENE BAK!</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Gece kulübünün localarından birisine oturduk. Sahte kırmızı derilerle kaplı, yapış yapış koltuklara. Kimi yerlerinden, sarı peynire benzer süngerler fışkırmıştı. Ah renkler! Sanırım çok heyecanlanınca beynimin o köşeciği çalışmaya, unuttuğu renkleri yeniden hatırlamaya başlıyor, sonra yediği yemeğin tadını alamayan sinir hastası gibi oluyor, hangi renklerle kuşatıldığımı bilemiyordum. Koltukların yırtıklarından fışkıran süngerler, yan locadaki etli butlu fahişenin etleri gibiydi. Kadının ucubeliğinin bir çekiciliği vardı. Biraz onu seyrettim ve&nbsp;<span style="font-size: 1em;">"Tesadüf adamın, ressamın, çirkin ve şişman kadın saplantısı," diye, röportajında yer verebileceğini düşünerek, bundan Charles'a da söz ettim.</span></p>

  <p class="calibre1">Garsona Ludmilla'nın misafirleri olduğumuzu söyledim. Ona hayran olduğumuzu, onun dansını izlemek için geldiğimizi. Cevap vermedi. Geceye tekilayla başladık, fotoğrafçının tercihiydi bu. Aptal, kendini tutamayıp pavyondan kovulmamıza yol açabilecek bir şey yaptı; fotoğrafımızı çekti. O gece Ludmilla'yı dans ederken seyredemesem ölebilirdim. Bunun için kalbim üzüntüden ve hayal kırıklığından aniden durabilirdi.</p>

  <p class="calibre1">Sırayla birkaç tuhaf şarkıcı çıktı sahneye. Bir tanesi, popüler olduğunu düşündüğüm şarkılardan sonra,&nbsp;<span style="font-size: 1em;">"Patronum Alaaddin beyin özel isteği üzerine, her gece olduğu gibi bu gece de," diyerek, 'İndim Havuz Başına'yı söyledi. O absürd şarkının bu gece kulübünde, onca popüler şarkının olduğu repertuvarda ne işi olduğunu anlamamızı sağlayan anonsa karşın, şarkıyı çılgınlar gibi gülerek dinledim. Şarkıya hoş olmayacak biçimde -</span><span style="font-size: 1em;">fazlasıyla gülerek- eşlik etmiş olmalıyım ki garsonlar, patronları Alaaddin Bey'in, "Saygılı olalım," uyarısını ilettiler.</span></p>

  <p class="calibre1">İçime yeniden, o gece dans ederken Ludmilla'yı izleyememe korkusu düştü. Bu korkuyla kendime gelmem fazla uzun sürmedi. Charles'ın beni koskoca <i class="calibre6">Guardian</i> gazetesinde "madalyonun dönüp duran yüzleriyle"&nbsp;<span style="font-size: 1em;">tanımlaması bu yüzden olmalıydı. İyi ama, ruhumun bütün gizli kapılarını, tanıyalı bir iki saat olmuş bir adama açmamın ne sakıncası olabilirdi ki!</span></p>

  <p class="calibre1">Sonunda, içinde Ludmilla'nın da bulunduğu dans grubu anons edildi:&nbsp;<span style="font-size: 1em;">"Karşınızda, KIZIL KIZLAR."</span></p>

  <p class="calibre1">Anonsla birlikte perdeler, ağır ağır açılmaya, tepedeki pırıltılı diskotek topu sanki daha hızlı dönmeye başladı ve sahneye on iki kızıl kafalı kız, on iki Oidipus kızılı saçlı Ludmilla çıktı. Uzun bacaklı, pullu mayolu, renk körlüğümün müsaade ettiği biçimde algıladığım üzere parlak çizmeli, Rio karnavalındaki kızlar gibi tüylü başlıklı, gözleri pırıltılara bulanmış, dudakları ıslak, ıpıslak on iki Ludmilla. Mayoları kasıklarının en üst noktasından sıyrılmış, kimi Ludmilla'ların tüysüz organlarının yanakları, bu pırıltılı mayolarından sarkmıştı.</p>

  <p class="calibre1">Kankan&nbsp;<span style="font-size: 1em;">dansçıları gibi bacaklarını kaldırıp indiriyorlardı, dimdik, en tepeye. Dönüp popolarını dikmeleri, ağızlarını aralamaları iğrençti. Ara sıra kadın ve erkek rolüne giriyor, dillerini kulaklarına sokup kalçalarını düzüşür gibi hareket ettiriyorlardı. Benim Ludmilla'm sahnede de kadın rolündeydi, ancak onunla gerçekten sevişir gibi davranan, görünmez bir uzvu varmış da onu Ludmilla’nın bir yerlerine sokuyormuş gibi yapan hemcinsine fazlasıyla yakın duruyordu. Yani, bunun bir dans gösterisi olduğunu bize hissettirmeyecek kadar yakın, yatakta müşterisi olduğum halde bana davranmadığı kadar yakın. Kötü günlerinde cinsel tercihleri değişmiş olabilir miydi? Dans gösterisi moralimi bozmuştu. Charles aşkımı dikkate almayıp, "Hangisi sizinki?" diye sordu.</span></p>

  <p class="calibre1">"Hepsi," dedim. Deli gibi güldü: "Desenize bir hareminiz var."</p>

  <p class="calibre1">Ludmilla gözlerini şahin gibi üzerimize dikmişti. Gösterinin bir yerinde bütün kızlar salona dağılıyor, müşterilerin yakasını çekip yanağından makas alıyor, kucağına oturup, dilini kulaklarına sokuyorlardı. Ludmilla bizim masamıza geldi. Kıvranarak, şarkıya eşlik edip, ellerini çırparak, başındaki ağır olduğunu tahmin ettiğim başlıkla daha ritmik yürüyerek. Bana sarıldı: "Geleceğine inanmamıştım," dedi.</p>

  <p class="calibre1">Beni dudaklarımdan öptü. Başparmağını dudaklarımdan göğsüme kaydırdı. İnce uzun parmağı göğsümdeki iç içe geçmiş lekenin üzerinde durdu. Parmak o lekeyi yeniden çerçeveledi. Aşk büyüsü tamamdı.</p>

  <p class="calibre1">Gösteri bittikten sonra garson bir haber getirdi: "Ludmilla salona inmek istemiyor. Sizi dışarıda bekleyecek."</p>

  <p class="calibre1">Misafirlerime kalkmam gerektiğini söyledim. İtirazları yoktu. Charles beyaz leblebileri ve itinayla tabağa dizilmiş, incecik kesilmiş meyveleri yiyiyor, bir ayağıyla ritim tutuyordu. Hayatından memnundu ve gitmeye niyeti yoktu. En nihayetinde, kıçtan asilzade Ferdinand'ın sümüklü oğlunun bakıcısı değildim. Görgüm gereği bütün hesabı ödedim, hatta misafirime bir kere daha hesap çıkarılmaması için bir şişe içki parası daha bırakıp oradan ayrıldım. Fotoğrafçı da peşimden geldi. Charles'ı loş ışıklı salonda bırakıp çıktık.</p>

  <p class="calibre1">Ludmilla, beni tekrar tekrar kendine âşık etmeye kararlı olmalıydı. Beni yine bekliyordu. Kulübün hemen önünde, neonların altında. Üzerinde yas giysisi olduğunu düşündüğüm paltosu ve kürk kalpağı vardı. Pırıltılı makyajı ve lame çizmeleri duruyordu. Ruhunu, bedenini, bütün varlığını, hayatını bana verebilir gibi bekliyordu beni. O anda onu alıp hayalimdeki daçaya gidebilirdim. Keşke bunu yapabilseydim, beni bekleyen felaketlerden de böylece kurtulmuş olurdum. Ama insan başına neler geleceğinden habersiz yaşıyor. O büyülü gecede elimden gelen tek şey Ludmilla'yı oteline bırakmak oldu. Fotoğrafçı Taksim'de inmek istemişti. Kafam çalışmış, özel bir cenazede fotoğraf çekip çekemeyeceğini sormuştum. Ludmilla'yla cenazede bir eş olarak yan yana dururken fotoğraflarımız olmalıydı. Bu yüzden fotoğrafçının telefonunu aldım. Cenaze organizasyonum böylece başlamıştı. Ludmilla'nın elini tuttum. O da bana, Moskova'da almak istediği bir daire olduğunu, parasının yetişmediğini, borç verip veremeyeceğimi sordu:&nbsp;<span style="font-size: 1em;">"O evi sana ben alırım," dedim. "İstersen bir de daça alırım."</span></p>

  <p class="calibre1">Şaşkınlıkla suratıma bakıyordu. İnanmıyor gibiydi.</p>

  <p class="calibre1">"Huzura ihtiyacım var. Senin aşkına. Bunun için beni de götürmen şartıyla Rusya'da istediğin bütün evleri alırım sana. Yeter ki orada benimle birlikte bir hayat kur. Yarın hem bu işleri, hem de cenaze organizasyonunu halledelim," dedim.</p>

  <p class="calibre1">Dudaklarıma yapıştı. Dikiz aynasında kan içmiş bir vampir gibi görünüyor olmalıydım. Böyle bir otoportremi yapabilirdim: 'Dikiz Aynasındaki Âşık Vampir.'</p>

  <p class="calibre1">Bir an Ludmilla'yı eve, atölyeme götürmeyi düşündüm. O lame çizmelerini tozlu, eski döşemelerin üzerine atmayı, kürk kalpağını bir mücevher gibi yatağımın başucundaki sandalyenin üzerine yerleştirmeyi hayal ettim.</p>

  <p class="calibre1">Onun yatağımda kollarımın arasında oluşunu değil de, eşyalarını, ona ait şeyleri kederli yatağımın üzerine saçılmış halde düşündüm. Tam bunu teklif edecekken, "Benimle birlikte Rusya'da yaşamakta kararlı mısın? Bir daça ve Moskova'da bir ev almakta," diye sorup, arkasından yarın öğlen için bir randevu verip hızla taksiden indi. Gözlerini yapış yapış rujlu ağzıma dikmiş olan şoför, benden yeni bir emir bekliyordu. Ben de oracıkta indim, kaşmir paltomun koluyla ağzımı sildim. Yorgunluktan bacaklarım titriyordu. Titreyen bacaklarımın güçlükle taşıdığı başımın içinde Ludmilla dans etmeye devam ediyordu.</p>

  <p class="calibre1">"Kendince bir akrep yapar gölde yüzen kuğu."</p>

  <p class="calibre1">Duyduğum bir çığlığı tekrarlamıştım. Bu dize bana tanıdık geliyordu. Birisi sokağa böyle haykırıyordu.</p>

  <p class="calibre1">Benim de bildiğim bir dizeyi. Kimindi bu dize? Hiç ummadığımız birisinin... Birileri pencereden sarkmış, bizim eve bakıyordu. Kapının önünde telaşlı bir kalabalık vardı. Beni görünce hareketlendiler:&nbsp;<span style="font-size: 1em;">"Bıktık bu deliden," dedi en öndeki, bütün sinirli, edepsiz ve kompleksli hemcinsleri gibi saçları kıvırcık olan bir kadın:</span></p>

  <p class="calibre1">"Ya yangın çıkarsa, bütün mahalle yanar. Kapatın tımarhaneye şu deliyi!"</p>

  <p class="calibre1">"Sizden korkuyoruz!" dedi bir diğeri.</p>

  <p class="calibre1">Sanırım en acıklısı buydu: Sizden korkuyoruz. Biz akıllılar, delilerden korkarız. "Gösterir misiniz bana, sizin aklınız nerede?" demek istedim onlara. Her akşam aynı saatlerde yediğiniz yemeklere mi ekiyorsunuz aklınızı? Yoksa birbirinizi gözetmeniz, kollamanız, herkes gibi olmanız mı akıllılık? Akıl nedir? Varsa sizde mi bulunur?</p>

  <p class="calibre1">"Gidin buradan," dedi, en başta deliliğimizle onu ateşe vermemizden, bu sayede akıllılık alameti düzeninin kül olacağından korkan. Yüz yıllık evimden, delilik, tuhaflık, çoğunluk gibi olmama hali yüzünden kovuluyordum. Siz olsanız tahammül edebilir miydiniz? Tahammül edemedim, kendisini kaybetmiş halde,</p>

  <p class="calibre1">"Deliler," diye bağıranın suratının ortasına, burnunu kıracak yumruğu attım. Diğerleri korkudan üzerime gelemediler. Oysa evin kapısı açık, öylece duruyordum. Kapıda dikilmiş, onlara bakıyordum, isteseler beni linç edebilirlerdi. Onlara bu fırsatı verdim. Korkaklar, delilik eşiğini atlayıp eve giremediler.</p>

  <p class="calibre1">Annem salonun ortasında dikilmiş duruyordu: "Benim o halim gibi," dedi ağlayarak. "O halim gibi." Bunun ne anlama geldiğini, Hayal'in odasına çıktığımda anladım. Bacakları açık, donu sıyrılmış, kan içerisinde yatıyor ve bağırıyordu. Bir ambulans çağırdım ve beklemeye başladım. Tuhaftır, kız kardeşimin o korkunç görüntüsüne rağmen, Ludmilla kafamda dans edip duruyordu.</p>

  <p class="calibre1">Ludmilla'nın dans eden görüntüsü olmasa, istediğim tek şey evi yakmaktı. Kendimi, annemi, Hayal'i.</p>

  <p class="calibre1">Ludmilla'nın dans eden hayali de dumanla boğulur, alevlerle yanardı. Onu düşünürken ölemezdim, kendimi öldüremezdim. Kız kardeşimin elini sıkı sıkıya tuttum. Çığlıkları dinmişti. Ağır kanamalı, normal bir kadınmış&nbsp;<span style="font-size: 1em;">gibi mırıldanıyordu: "Bana inanır mısın?"</span></p>

  <p class="calibre1">Cevap vermedim. Israrla sormaya devam ediyordu. Ama ben cevap vermedim. Hastaneye kaldırılacağını, benim de ona refakat ederken uyuyabileceğimi düşünüyordum. Yalnızca yorgun olduğumu düşünüyor, son gücümle hayalimde Ludmilla'yı dans ettiriyordum. Soğukkanlılığın bu kadarı da fazlaydı. Hayal'in yattığı yatak kandan ıslanmıştı. Bir yerini mi kesmişti? Cinsel organına zarar vermiş olabilir miydi? Gözlerimi kasıklarına kadar uzanan ve kana bulanan karaltıya diktim. Apış arasından, kanlı bir parça sarkıyor gibiydi. Bunu yaparken, gözlerimi kız kardeşimin kan içindeki cinsel organına dikmiş bakarken, utanç içindeydim, ama durumun vahametini anlamaya çalışıyordum. Sonunda girdiğim şoktan çıkmaya başlamış olmalıyım ki, onu çarşaflara sarıp aşağı indirmek, ambulansı beklemeden hastaneye götürmek geçti aklımdan. Bunu yapmak için kan lekelerinin gelincik çiçeklerine benzediği çarşafları çekiştirdim. Bu akşamüstü Hayal'in elinde gördüğüm karga yavrusunun başsız bedeni yere, ayağımın tam dibine düştü.</p>

  <p class="calibre1">Kardeşimi kucakladım, belki de ölüyordu. Ağabeyi soğukkanlılığını kaybetmeden, kafasında Ludmilla'sını dans ettirip dururken, o yavaş yavaş ölüyordu. Bayılmış olabilirdi çünkü sesi çıkmıyordu. Deliliğin en kötü tarafı, insana yaşattığı bu zulüm olmalıydı. Olmayan akıl bunu hissedebilir miydi? Ruhumuz mu, aklımız mı bize bir şeyleri hissettirirdi? Hayal'i aşağıya indiriyordum. Kendimi onun ölüsünü kucakladığıma inandırmıştım. Kız kardeşimin bütün acıları sona ermişti. Bir şekilde kendisini öldürmüş olmasını istiyordum. Deliliğinin artık bittiğini.</p>

  <p class="calibre1">Kapının önünde hâlâ birileri vardı. Kimi bekliyorlardı, ne istiyorlardı? Annem salonda bir koltuğa çökmüş, bizi seyrediyordu. Seyretmekten ve üzülmekten başka yapabileceği hiçbir şey yoktu. Yaptığı her şeyin, koşup kapıyı açmasının, ambulans için yanlış yerlere telefonlar etmesinin, küçük bir çocuk gibi kızının başını sıvazlamasının boşuna olduğunun farkındaydı. O talihsiz tecavüzden sonra, yıllarca ve yıllarca yaşamasının boş&nbsp;<span style="font-size: 1em;">olduğunun farkında olduğu gibi. Kapıyı açıp, o kalabalığın arasından geçmenin beni küçülteceğini, zavallılaştıracağını düşünüyordum. O normal, insanların, benimle ilgili böyle bir şeyi hafızalarının bir köşesine kaydetmelerini istemezdim. Renksiz, sıradan anılarının arasında, kucağımda kız kardeşimin kanlı bedeniyle, evimin kapısındaki bu görüntüm olmamalıydı. Hayal'in ayağımın ucuna damlayan iki damla kanı, o kanların kapının önündeki uğultuya rağmen duyulan sesi, beni buna zorladı. Yüksekten atlar gibi, bir alev topunun içine girer gibi, ölmeye gider gibi kapıyı açtım ve kapının önünde bekleyen kalabalığın arasından geçtim. Hâlâ neyi bekliyorlardı? Şeytan taşlayan kalabalık gibi, cadıları yakmaya yeltenenler gibi görünüyorlar ama kesinlikle bizi öylesine zavallı bir halde görmeyi akıllarından geçirmiyorlardı. Bize acıdıklarını hissettim, sessizleşmişlerdi çünkü.</span></p>

  <p class="calibre1">Daha önce de böyle şeyler olmuştu. Yıllar önce Hayal'i akıl hastanesine götürmemizin de böyle acıklı bir hikâyesi vardı. Pencereleri kırması, delilik nöbetleri. Unutmuşum. Hepsini unutmuşum. Uzun zamandır sakin ve huzurlu bir hayat yaşıyor olmalıydık. Bu yumuşak ailelerin yaşadığı mahallede, sessizce büyüyen habis bir tümör gibi. Ağlamak istemezdim ama hem çok yorgundum, hem de böyle bir hayatım olmasını istemezdim diye düşünüyordum.</p>

  <p class="calibre1">O sırada şikayet üzerine gelen polis aracı sokağın başında belirdi. Kalabalık, "Sizi hastaneye götürsünler,"&nbsp;<span style="font-size: 1em;">dedi. Deliliğimizden şikayetçi kadınlar, normal insanlara özgü o yapış yapış ve kişiliksiz iyilikleriyle, Hayal'in sarındığı kanlı çarşafın ayaklarıma dolanan ucunu toplayıp çekiştirdiler. Bizimle ilgilenmek, yardım etmek istiyorlar, bizi aciz görüyorlardı. Onları böylesine aşağılık kılan tanrılarının bizi gözettiğini akıllarına getirmiş, korkmuş, kutsal kitaplarının emrettiğini hatırlamışlardı: "Günahkârlara yardım edin."</span></p>

  <p class="calibre1">Polis arabasına bindik. Sedefin, evinin penceresinden bana baktığını gördüm. Aynı ağırlıkta, aynı anda, küçük bir el hareketi yaptık birbirimize. Polisler soru soruyorlardı, gereksizce. Bunun bir tür işkence olduğunu düşündüm. Cevaplarımı bu yüzden kekeledim. Ludmilla'yı hayalimde yeniden dans ettirmeye başlamıştım. Ama ikisini aynı anda yapamıyordum. Konuşmayı ve hayal kurmayı.</p>
</body>
</html>
