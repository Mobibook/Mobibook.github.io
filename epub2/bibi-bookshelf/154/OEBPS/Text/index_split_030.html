<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_29"><br /></h2>

  <h1 class="calibre1" id="sigil_toc_id_25"><b class="calibre5">GÖZ BAZEN BAŞKA GÖRÜR</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Sedefin tıpkı masallardaki güzel peri kızları gibi kapatılacağını biliyordum. Salim Abidin'in bunu yapacağından emindim. Ama bu tutsaklık, aynı zamanda Sedefin operasını bitirmesini sağlayacaktı. Pazar günkü yemeğin üzerinden dört gün geçmişti ve Oleg sabah sabah kendini davet ettirmiş, karşımda yakınıyordu:&nbsp;<span style="font-size: 1em;">"Salim Abidin, Sedefle görüşmeme izin vermiyor." Bu tahmin edilebilir bir şeydi. Benim yadırgadığım, Oleg'in yok olan, kül olan ketumluğuydu. Tarifsiz aşk acıları içinde olmalıydı ki karşıma geçmiş Sedefi anlatıp duruyordu. Ah, onu ne çok seviyordu. Sevmekten, aşktan öte bir şeydi hissettiği. Kişinin sevdiğinde, taptaze kusursuzluklar keşfettiği zaman dilimini Stendhal gibi, kullanılmayan tuz madenine atılan yapraksız bir dalın birkaç ay içinde elmas dallar haline gelmesine koşut tutuyordu. O yemek davetinin akşamında Sedefle telefonda konuşmuş ve itiraf etmişti:&nbsp;</span><span style="font-size: 1em;">"Kalbim aşkınla kristalleşti."</span></p>

  <p class="calibre1">"Biliyorsun," dedim Oleg'e. "Ya da bilmiyorsun, Stendhal'in kör tuz madenlerinde elmas dallara dönüştüğünü söylediği yapraksız Salzburg dalları güneşe çıkınca erirler."</p>

  <p class="calibre1">"Her şeyi biliyorsunuz," dedi çocukça bir saflıkla. Ona karşı hissettiğim sevgi patlamalarına alışık olmalısınız: Alnından, gözlerinden öpesim geldi onu. Karşımda aşkla açılmış gözleri ve kesinlikle Sedefin aşkından kristalleştiği konusunda şüphe duyamayacağım Oleg, Rönesans'ın iyi kalpli mucitleri, bilginleri gibi saflıkla bakıyordu yüzüme:&nbsp;<span style="font-size: 1em;">"Güneş, Salim Abidin mi sizce?"</span></p>

  <p class="calibre1">"O kötü bir adam değil. Sadece Sedefi senin kadar çok seviyor olabilir. Belki senin sevdiğinden çok daha fazla. Çünkü o hayatının bedeli olan bir kadının aşkıyla bağlandı ona."</p>

  <p class="calibre1">"Ama Sedef beni seviyor."</p>

  <p class="calibre1">"Hiç kuşkum yok! İlk karşılaştığınız günden beri bu böyle olmalı. İlk görüşte aşka inanmam bu yüzdendir.&nbsp;<span style="font-size: 1em;">Sizin gibiler yüzünden. Gözün bazen başka gördüğüne inandığım için. "</span></p>

  <p class="calibre1">"Sedef için her gün bir mektup bıraktım. Hiçbirini almamış olmalı."</p>

  <p class="calibre1">"Belli olmaz. Belki telefonları iletmeyin emri verilmiştir de mektuplarını vermeyin emri es geçilmiştir.&nbsp;<span style="font-size: 1em;">Bilinmez."</span></p>

  <p class="calibre1">"Biliyor musunuz? Oleg'in sinirlerinin bozulduğu aşikârdı, artık tuhaf şekilde gülerek ve başını imkânsız anlamında sallayarak konuşuyordu- Moskova'dayken, Hero ve Leandros'un restorasyonunu yapmıştım.&nbsp;<span style="font-size: 1em;">Leandros'un sulara gömüldüğü İstanbul'da, çılgın bir âşık olarak, sevgilisine ulaşmak için kulaç atacağımı nereden bilebilirdim? Ali Ferah, Sedef ve ben, hiç kavuşamayacak mıyız?"</span></p>

  <p class="calibre1">"Ne bir masal, ne de bir roman kahramanıyız! Gerçek hayatta her şey daha fazla mümkündür. Sonuçta Sedef bir hareme kapatılmadı. İstese, sana gelmek istese oradan çıkabilir, öyle değil mi?"</p>

  <p class="calibre1">"Salim Abidin'den yana olmanıza hak veriyorum. Ne de olsa arkadaşısınız."</p>

  <p class="calibre1">"Hayır, hayır, sadece Sedefin şimdilik orada kalması, bebeğinin yokluğuna alışması, operasını bitirmesi, yeni hayatında soluk alıp vermesini öğrenmesi için şart. Senin aşkına hazır değil. Düşünsene, neredeyse dört gün önce şu karşı apartmanın boktan lükslükteki bir dairesinde mutsuzluktan kıvranıyordu. Şimdi ünlü bir yazarın kapatması, yakışıklı bir Rusun biricik sevgilisi. Bunlar olacak iş değil! İkinizin de ona zarar vermenizi istemiyorum. Asıl Salim Abidin'den ona bir kötülük gelmesinden korkuyorum. Yine de kalbim bana talihsiz şeylerin olabilmesi için Salim Abidin'in onunla uzun zaman geçirmesi gerektiğini fısıldıyor. Nereden bakarsan bak, buna zamanı olmayacak."</p>

  <p class="calibre1">"Sedefi Salim Abidin'in elinden kurtaracağım. Hem benim aşkım ona zarar vermez. Bu mümkün değil!"</p>

  <p class="calibre1">"Hepiniz saçmalıyorsunuz. Canınız sıkılmış, oyun oynuyorsunuz. Üstelik aşk yoktur. Aşkın kanıtları vardır ve iki tarafın elinde de bu kanıtlar yok."</p>

  <p class="calibre1">"Kendinizi yalanlıyorsunuz."</p>

  <p class="calibre1">"Hayır, başka görmeye çalışıyorum. Göz içinde göz olmaya."</p>

  <p class="calibre1">"Bunu ancak resimde yapabilirsiniz."</p>

  <p class="calibre1">"Resimde yaptığım her şeyi hayatta da yaparım."</p>

  <p class="calibre1">"Biliyorsunuz, o büyük romancılara mahsus."</p>

  <p class="calibre1">"Sanatımın, Salim Abidin'in romanlarından eksik tarafı yok. Sadece benim şansım ve şakşakçılarım yok.&nbsp;<span style="font-size: 1em;">Ama</span> <i class="calibre6" style="font-size: 1em;">Guardian</i> <span style="font-size: 1em;">gazetesinden sonra, Türk medyasının röportaj isteklerine evet deseydim, hepsine sahip olabilirdim. Düşünsene Ali Ferah, yıllar yılı burunlarının dibindeydi ve onlar bu enterasan röportajı ıskaladılar.&nbsp;</span><span style="font-size: 1em;">Pavyondan çıkamayan bir İngiliz gazetecinin yazdıkları onlara işaret fişeğini çaktı."</span></p>

  <p class="calibre1">Sessizce, "Evet," dedi Oleg. Aşkından başka bir derdi yoktu ve benim yeni keşfedilmekle ilgili sıkıntılarımı duymak bile istemiyordu. Babası Vladimir Starov'un yasını tuttuğunu belli etmeyecek kadar metanetli adam, aşk ateşiyle açılmıştı. Ona yol göstermemi bekliyordu. Ancak göründüğüm gibi bir aziz değildim ben. Üstelik kendimin, gösterilecek bir yola ihtiyacı vardı. Ludmilla'yla daçaya kaçış bu işin yolu değildi. Pazar gününden bu yana başıma musallat olan herkesin, bizi daçamızda ziyarete geldikleri kâbuslar görüyordum: Kayın ağaçlarının altında görünmez elleriyle yılanyastığı bitkisiyle oynayan Van Gogh da olmak üzere, hatta Arnolfini bile o kalabalığın arasındaydı. Salim Abidin onlarca, yüzlerce şampanya patlatıyor, şampanyaların fırlayan tıpalan habire Oleg'in kafasına çarpıyordu. Annem ağaçlara, bahçe çitlerine tecavüz hikâyesini anlatıyordu. Elerimle boğduğum babam bile kalkıp peşimden gelmişti ve Salim Abidin'den imza dileniyordu. Nörologum, durun durun, en son portresini yaptığım şu yatalak şişko kadın bile dantelalı, kolalı yatak çarşafları arasında, kıpırdayamadığı, kalkamadığı, altındaki özel bölmesine pislediği yatağıyla birlikte oradaydı. En son Nadya geliyordu. Üzerinde mezara girdiği Marks and Spencer'dan aldığımız kimono sabahlığıyla. Kâbusumda bile merak ettiğim, tek bacağı üzerinde desteksiz nasıl durabildiğiydi. Gözlerini benden ayırmıyordu. O ve Celine sessizce beni izliyorlardı. Kâbusu kâbus yapan, belki hepsinin başıma üşüşmesi değil, o ikisinin takibiydi.</p>

  <p class="calibre1">Unutmadan, Kıbrıslı savcı da oradaydı ve babamın boğazındaki izleri inceliyordu. Bunu yaparken o da gözlerini benden ayırmıyordu. Sonra bir el işaretiyle, kocaman bir kafesi taşıyan iki dev, kayın ağaçlarının arkasından çıkıp bana doğru geliyorlardı. Ludmilla, Rusya'da suçluların bu yöntemle mahkemelere taşındığını hatırlatıyordu. Sonunda hepsinin şaşkın bakışları arasında bir hayvan gibi kafese tıkılıp götürülüyordum. Hepsi ağır ağır bana el sallıyorlardı.</p>

  <p class="calibre1">Bunca zaman hayatıma giren herkes, kalbimde, kafamda kendine yer bulan herkes oradaydı. Öyle ki Vladimir Starov ve Picasso bir meşe ağacının en tepesinden bana bakıyorlardı. En son onları görüyordum.</p>

  <p class="calibre1">Picasso muzip muzip gülüyor: "Bu defa seni kurtaramam dostum!" diyordu. İlk başta benim öldürdüğüm düşünülen ve Picasso'nun ifadesiyle kurtulduğum o Polonyalı kız da Thames'den çıkarıldığı ıslak giysileriyle bir ağacın arkasına sinmiş, korkarak olanları izliyordu. Herkes kâbusuma teşrif etmişti. Ne yazık ki ben, çığlıklar atarak, bir kafes içinde sallana sallana daçamızın güzel hayalinden uzaklaşıyordum. Ne kâbus ama!</p>

  <p class="calibre1">Gün içinde defalarca, ne gördüğümü hatırlamaya çalışarak kâbuslarımı yenmek istiyordum. Oleg'in yanında sessiz kalıp kâbusumu hatırlamam, sizinle paylaşmak istemem bunun içindi. Tabii alıngan çocuk Oleg, sessiz kalmamdan, "Artık git," anlamını çıkartmış olabilir. Bu yanlış anlamayı düzeltmeye çabalamadım. Zira yeni bir öfke krizinin eşiğindeydim. Oleg'i uğurladım ve sonunun kötü olacağını bildiğim bir kararı kesinleştirdim:&nbsp;<span style="font-size: 1em;">'Ekber'in Acısı'nı tamamlamayacaktım. Tanrı her zamanki gibi işaretini çaktı ve bu kararı aldığım an telefon çaldı. Arayan Celine'di. Elbette o an, onu deliye döndürecek olan bu kararımı telaffuz dahi etmedim. Sadece,&nbsp;</span><span style="font-size: 1em;">"Bugün çalışabileceğimi sanmıyorum," dedim.</span></p>

  <p class="calibre1">"Bu kadar iyi giderken mi?" diye sordu Celine. "Evet bu kadar iyi giderken," dedim ona. Bilmem yıllar öncesini hatırlamış mıydı? Beni terk ettiğini söylediğinde, harfi harfine böyle gelişen bir konuşma geçmişti aramızda. Korkunç bir haz duymuştum. Yıllar yıllar sonra rolleri değişmenin hazzı.</p>

  <p class="calibre1">"Peki, seni ne zaman görebilirim?" diye sordu Celine. "Ben seni ararım," diye kapattım telefonu.</p>

  <p class="calibre1">Halletmiştim işte. Bundan sonra tek bir kelime bile etmeme, resmi yapmayacağımı açıklamama bile gerek kalmamıştı. Bunu kutlamak, kararımı dönüşsüz kılmalıydım. Hayal'e seslendim. Van Gogh'la birlikte atölyeme çıkabilirler miydi? Küçük bir kutlama için şarap açacaktım ve yapacaklarıma şahit olmalarını isteyecektim onlardan. Günlerdir gördüğüm kâbusta, Celine, elinde deforme edilmiş bir 'Ekberin Acısı'yla takip ediyordu beni. Benim yaptığım ama yarım kalmış bir 'Ekber'in Acısı'ydı elinde taşıdığı. Tablonun orta yerinde, renk körlüğüme işlemeyen tek renk olan siyah bir dikdörtgen vardı. O dikdörtgene bakıp, 'Dream Screen' diyordum.</p>

  <p class="calibre1">Bunu nedense İngilizce düşünüyordum. "Rüya perdesi, rüya ekranı."</p>

  <p class="calibre1">İşte, şimdi bunun aynısını yapacaktım. 'Ekber'in Acısı'nın üzerine simsiyah bir rüya perdesi, rüya ekranı indirecektim. Hiç tereddüt etmeksizin bunu yapmaya giriştim. Önce siyah rüya ekranının, tablonun neresini, ne kadar kapatacağını hesapladım. Bu sırada Van Gogh ve Hayal geldiler. Tabloyu son kez gören onlar oldu. Hayal, görüşmecisi Van Gogh'un söylediklerini aktarmaya başladı:&nbsp;<span style="font-size: 1em;">"Gerome'un bir tablosu mu diye soruyor?" "Evet, daha önce Gerome'dan bir şey görmüş mü?" Hayal yanındaki boşluğa kulak kabartıyor. Ciddi ciddi yanındakini dinliyor, yanındaki derin boşluğu: "Evet, 'Esir Pazarı'nı görmüş."</span></p>

  <p class="calibre1"><span style="font-size: 1em;">"Nasıl bulmuş?"</span></p>

  <p class="calibre1">"Amcası Cornelius ona resimdeki gibi bir kadın isteyip istemediğini sormuş. O da, yaşayıp acı çekerek, akıl ve ruh kazanmış birini tercih edeceğini söylemiş."</p>

  <p class="calibre1">Açtığım kırmızı şarap eşliğinde ikisinin de beni izlediğini hissediyorum. Van Gogh'un kadehi pencerenin kenarında duruyor. Arkamı döndüğümde kadehin yarılanmış olduğunu görüyorum. "Kanıtlar gerçekliği zedeler,"&nbsp;<span style="font-size: 1em;">buna rağmen Van Gogh'un ense kökümden tıpkı beraber çalışırlarken Gauguin'i izlediği gibi beni seyrettiğini düşünüyorum. 'Ekber'in Acısı'nın tam ortasına açtığım rüya ekranına bakarak beni seyrediyor. Rüya ekranı bana bulanık bir su gösteriyor. İçinde sarmaşıkların kök saldığı bulanık bir su. Rüya ekranımın gelecekten haber veren bir küre gibi işlediğine inanabilirim.</span></p>

  <p class="calibre1">Kapı. Kapı çaldı. Gelenin Ludmilla olduğunu biliyorum. Ona çalışma masamın üzerinde duran deri çantadaki dolar destelerini vereceğim. Tam tamına 50 bin dolar. Moskova'da kışın kullanacağımız daire ve daça için bu paranın yeteceğini söylemişti.</p>

  <p class="calibre1">"Ama," demişti, "giderken yine de yanımızda para götürmemiz gerekecek."</p>

  <p class="calibre1">Ludmilla heyecanla atölyeme çıkıyor. Düşünün, tanıştığımızdan bu yana bir kere yattık, pazar gününden bu yana birbirimizi görmüyoruz, pazara gelene kadar şu 'Ekber'in Acısı' yüzünden yirmi dört, yirmi beş gün hiç görüşmedik ve Rusya'da bir daçada beraber yaşama hayalleri kuruyoruz. Evet, bütün bu rastlantıların, kendini nihayet gösterecek gerçeklerin sonunda belki de daçada öleceğim. Rüya ekranında beliren bulanık su, bunun habercisi. Ludmilla'yla birlikte yaşayacağım daçanın kenarında, kıyısında var olan bir su mu bu? Koskoca Rusya'nın, sayıları iki milyonu bulan göllerinden birisinin kıyısında mı daçamız? Kâbuslarıma giren, Rusyadaki daçama kadar beni kovalayan o çılgın kalabalıktan kaçarken mi düşeceğim bu karanlık sulara? Boğularak mı öleceğim? Rüya ekranına bakarken şekilleniyor bu sofular zihnimde. Picasso gibi ben de öleceğime inanmıyorum. Farkındayım, hep inkâr ediyorum. İnkârın inkârı söz konusu.</p>

  <p class="calibre1">Ludmilla soluk soluğa karşımdaki koltuğa çöküyor. Yakası tilki kürküyle bezeli uzun deri bir palto giymiş, bel kemerini iyice sıkmış. Üzerindekinin çarpıcı bir renk olduğunu hissediyorum. Kulaklarında parlak taşlı küpeler var. Küpelerin taşından bir de yüzük. Hayal'i başıyla selamlıyor, Van Gogh'u es geçiyor. Hayal, tuhaf bir iki mimikle yanı başındaki görüşmecisini hatırlatıyor. Ah, Ludmilla da az değil hani! Ayağa kalkıp hararetle selamlıyor Van Gogh'u. Hayalindeki evlere, belki Boris'ine kavuşmanın sevinciyle yapıyor bunu:&nbsp;<span style="font-size: 1em;">"Ludmilla, evler alınır alınmaz en geç bir hafta sonra Rusya'ya gidebiliriz."</span></p>

  <p class="calibre1">"Gece kulübünde kontratımın bitmesine daha yirmi gün var."</p>

  <p class="calibre1">"Parasını verir, kontratını bozarız. Artık gitmek istiyorum."</p>

  <p class="calibre1">"Belki baharda gitmek daha akıllıca. Evler de hazırlanmış olur."</p>

  <p class="calibre1">"Bu karışık kışı daha fazla yaşamak istemiyorum. Hem gitmezsek başıma kötü şeylerin gelebileceğini düşünüyorum."</p>

  <p class="calibre1">"Sen nasıl istersen."</p>

  <p class="calibre1">Boyun eğen Ludmilla, mükemmel artist. Beni nasıl ekeceğini, ya da daçamıza kapandığımızda neler olacağını çok merak ediyorum. Belki Boris'le birlikte beni haklayıp bir kayın ağacının dibine gömecekler. Rüya ekranı bütün olasılıkları teker teker veriyor. En son Celine'in yüzü görünüyor rüya ekranının üzerinde belli belirsiz.</p>

  <p class="calibre1">İtiraf ediyorum, hastalanmanın eşiğindeyim. Renkleri kaybetmem yetmiyormuş gibi 'Ekber'in Acısı'nın tam ortasına kondurduğum siyah dikdörtgene, rüya perdesine bakıp bir sürü şey görmeye başladım. Beynimin bütün lopları iflas etti. Bu yüzden Picasso gibi bakmaya başladım. Salim Abidin pazar günü, Picasso'ya benzerlik meselesinde bunu söylemişti. Koluma girmiş, dostane sesiyle, Sedefi ona sunmamın bahşettiği minnet duygusuyla, "Biliyor musunuz?" demişti, "dünyada Picasso gibi bakan bir adam yok sanırdım. O yuvalarında dönen, sabitlenen ve deler gibi bakan gözler başka kimde olabilirdi? İtiraf edeyim, boy pos olarak, keliniz itibariyle Picasso'ya benziyor sayılabilirdiniz. Ama o bakışlara sahip olmadan ona benzemek imkânsız olurdu, bana kalırsa. <i class="calibre6">Guardian</i> 'daki fotoğrafta ve şimdi karşınızda gözlerimle gördüğüm bir şey var: Siz artık onun gibi bakıyorsunuz. Şeytanın bakışlarını ödünç almışsınız,"</p>

  <p class="calibre1">Hayal ve Van Gogh sessizce gittikten sonra Ludmilla gelip kucağıma oturuyor. Bunu yapmasına gerek yok.</p>

  <p class="calibre1">O daçada beni barındırsa da, barındırmasa da ben bir hayali satın alıyorum. Günümüz koşullarına uygun.</p>

  <p class="calibre1">Memleketimdeki ekonomik krize rağmen tıkır tıkır para sayarak. Üstelik dolar cinsinden.</p>
</body>
</html>
