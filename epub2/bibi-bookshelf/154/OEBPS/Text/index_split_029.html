<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_28"><br /></h2>

  <h1 class="calibre1" id="sigil_toc_id_24"><b class="calibre5">ŞANS BANA GÜLERSE&nbsp;</b><b class="calibre5" style="font-size: 1em;">YÜZÜMÜ DEĞİŞTİRECEĞİM</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Sedef mutfakta karıncaları seyrediyor ve ağlıyor. Yirmi üç gün sonraya savrulduk. Ali Ferah'ın, 'Ekber'in Acısı'na figürün ayaklarından başladığı, zebanilerin kendisi için kazdığı derin mezarı gördüğünü söylediği günden yirmi üç gün sonraya. Dolayısıyla Sedef, neden habersiz evden çıkıp gitti, nereye gitti diye azar işittiği için değil, bebeğini kaybettiği için ağlıyor.</p>

  <p class="calibre1">Bebek öldü. Dün, bebeğinin toprağa verilişini Sedef görmedi. Cenazeye katılamadı. Sağ kolu sargıda, iki kaburgası kırık, yatıştırıcı ilaçlar şırınga edilmiş halde hastanede yatıyordu. Talihsiz bir kaza mı geçirdi?&nbsp;<span style="font-size: 1em;">Kimbilir, kendine gelince size anlatır. Şimdi tek isteği bir daha dönmemek üzere o evden çıkıp gitmek.</span></p>

  <p class="calibre1">Sadece librettoların yazılı olduğu defteri ve notalarını alıyor. Göğsüne, karnına sıkıştırıyor onları. Gizli hazinesini barındırdığı odadan çıkarken, kaybettiği bebeğinin odasını görüyor. Bebeğin yatağı, içinde o varmış&nbsp;<span style="font-size: 1em;">gibi. Bir ay önce Oleg'le karşılaştıkları oda. Eli tıpkı şimdi, kendisininki gibi sarılı olan Oleg eşyalarını almaya gelmişti. Bebek karnında, Oleg yanındaydı. Nadya'nın cenazesinden bu yana Oleg'i hiç görmedi. Sadece söylediği şarkıya ilişkin övgüler barındıran, posta kutusuna bırakılmış bir mektup aldı.</span></p>

  <p class="calibre1">Sedef bebeğinin öldüğünü öğrendiğinde hafifledi. Hatta bunu duyunca gülümsedi. Muhtemelen doktorlar ve bay Arnolfini, bu gülümsenin, verilen sonsuz yatıştırıcıların etkisiyle, şuursuzca meydana geldiğini düşünmüşlerdi. Gerçekten bebeğin kendisini terk ettiğine o an için sevinmişti. Hayır, ruhuna şeytan girmiş&nbsp;<span style="font-size: 1em;">değildi. Sadece her anne gibi bebeğine bir ayda yeterince bağlanamamıştı. Bebeklerini kaybeden ailelerin vurdumduymazlıkları, bu ölümü kolay kabullenip unutuşları, bu yüzdendir. O ne olduğu belirsiz canlıya henüz bağlanamamak. Yine de, demek durumundayım, yine de Sedef bebeğinin ölümüne üzüldü. Ama inanın bir şekilde, yazdığı libretto ya da notaları kaybolsa daha çok üzülürdü. Zira yazdıklarını, bestelediklerini bir daha yerine koyamazdı. Bu bebeği de yerine koyamazdı. Bu ona çok acı veren bir gerçekti. İkincisi, yazdığı operanın dünyadaki her şeyden daha değerli olmasıydı.</span></p>

  <p class="calibre1">Bebeğin odasına giriyor. Odanın hâlâ saklı tuttuğu koku onu ağlatıyor, ama biraz önce mutfakta karıncaları seyrederken de ağlamıştı. Bir anlamı yok ağlamasının. Belki sadece, hayatının geri kalanındaki belirsizlik için ağlıyor. Operayı hangi köşede yazacak? Hangi deliğe sığınacak? Arnolfini bebeğin ölümünde onun suçu olduğunu düşündüğünden kovdu onu evden.</p>

  <p class="calibre1">"Git," dedi, "Git, bir daha da gelme!"</p>

  <p class="calibre1">Sedef ağlayarak, salonda her zaman oturup azar işittiği kanepeden kalkarken, "Ruhundaki şeytanla birlikte git bu evden," diyordu bizim Arnolfini.</p>

  <p class="calibre1">Ne tuhaf, bu librettonun bir cümleciğiydi. Yazdığı librettoda, bestelediği operada, kadın bu sözlerle kovuluyordu. Bunda kafa yoracak bir şey yoktu: Tesadüfler hayatın atomlarıydı işte. Aylar aylar önce yazdığı cümlecik kendi kaderinde, gerçek hayatında yüzünü göstermişti.</p>

  <p class="calibre1">Sedef çıkıp gidiyor. Öyle düşünceli ve kırılgan ki... Elini pelerininin cebine sokuyor. Ah, bebeğinin eldiveni! Şimdi onu, o minik canlıyı ebediyen kaybettiğini idrak etme zamanı. O ki, sana nasıl bağlıydı. Hatırlar mısın, dışarı çıktığınızda onu göğsünün üzerine bastırırdın, o da gözünü senden ayırmazdı. Onun dünyasında bir tek sen vardın ve sen onu kaybettin, Sedef. Senin dikkatsizliğin sonucunda aramızdan ayrıldı o küçük melek.</p>

  <p class="calibre1">Sedef dar sokağa çıkıyor ve öylece kalıyor. Böyle suçlu, böyle üzgün nereye gidebilir? Ne kadar doğru tahmin ettiniz, elbette Ali Ferah'a. Acaba bebeğin öldüğünü, kazayı biliyor mu? Günlerdir penceresinde görünmüyor çünkü.</p>

  <p class="calibre1">O, hayatını yirmi üç gün önce dondurduğu yerde. 'Ekber'in Acısı'nda işler yolunda gittiğinden, Ludmilla'dan aradıkları güzellikte bir daça ve Moskova'da bir daire bulduğu yolunda haber aldıktan sonra, resmin çekiminden uzaklaşıyor. Annesi ve Hayal'le birlikte akşam yemeği yiyecek olması bu yüzden. Celine, gece çalışmak için birazdan gelecek. Gece gündüz çalışıyor, birlikte yaratıyorlar. Ali Ferah sadece var olan bir tabloyu kopyalamakla kalmıyor, kendi yeteneğinin takdirini işitiyor ondan. Yirmi üç gündür yanı başında bir kadın, onun olağanüstü olduğunu söyleyip duruyor. Durduk yerde bir tanrı yaratılıyor. Ve şimdi o tanrı, yemek masasında annesi ve kız kardeşinin karşısında oturmuş, çok önemli bir şeyi itiraf etmek üzere. Kızarmış ciğer ve patates yiyorlar. Öncesinde sebze çorbası içtiler. Güzel bir salata var önlerinde. Şarap her akşam olur yemek masasında.</p>

  <p class="calibre1">Evin kaotikliğini yalanlayan bir masa düzeni vardır Ferah ailesinin^ evinde. Yayları fırlayıp, yüzleri eskimiş&nbsp;<span style="font-size: 1em;">koltukların, un ufak olmuş halıların, orta yerde cirit atan fındık faresi ailesinin, rengi atmış perde ve yırtık fransız dantelinden tüllerin, artık hiçbir şeyi göstermeyen tozlu aynaların, örümcek ağlarının yüzünü örttüğü tabloların; ki sadece bir iki tanesi Ali Ferah imzalıydı, aralarında Hoca Ali Rıza, Osman Hamdi ve Şeker Ahmet Paşa'nın bir natürmontunun olduğu geniş ve değerli bir koleksiyondu duvarlarda asılı duran. Boyaları yer yer dökülmüş&nbsp;</span><span style="font-size: 1em;">salonun ortasında, keten masa örtülü, keten peçeteli, bohemya kristalleriyle donatılmış bir masa! Şık masalar hazırlamak, böylesine kaotik bir evde yaşamayı önemsemeyen annesinin tek tutkusu. Evet, o yaşlı kadın yaratıyor bu güzel sofraları. Tecavüz hikâyesini anlata anlata pişiriyor yemekleri, yıkıyor keten masa örtülerini, kolalıyor peçeteleri. Hayattaki tek işi bu zavallı kadının. Oğlunun çok önemli bir şey söyleyeceğini sezmiş gibi ona bakıyor şimdi. Ali Ferah kitabın başından beri üzerinden çıkartmadığı, göğsünde iç içe geçmiş iki lekenin barındığı gömleği, çatal ve bıçağını kararlı bir şekilde masaya bırakıyor ve şöyle diyor:&nbsp;</span><span style="font-size: 1em;">"Anne, babamı ben öldürdüm."</span></p>

  <p class="calibre1">Anne, kızarmış ciğer parçasını hâlâ ağzında çiğniyor. Hayal dikkatle bakıyor ama yeterince heyecanlı değil.</p>

  <p class="calibre1">İkisi de bunu çok olağan karşılıyorlar. Bunun üzerine ressamımız Ali Ferah, çocukça açıklamalara girişiyor:&nbsp;<span style="font-size: 1em;">"Çünkü, tıpkı Picasso gibi hayata ve sanata onu öldürerek başlayabileceğimi düşünüyordum. Siz de tanığımsınız, beni sürekli aşağılıyordu. Artık öyle ileri gidiyordu ki beni okuduğu romanların karakterleriyle mukayese ediyordu. Israrla benim yazar olmamı istiyordu. Denedim ama yazamadım, biliyorsunuz. Resmi seçince beni lanetledi. Sonra anne, sizin intikamınızı almak istedim. Çocukluğumdan beri hep babamı öldürmek istedim."</span></p>

  <p class="calibre1">"Onu nasıl öldürdün?" Annesinin sesi çok hırıltılı çıkmıştı. Çiğnediği ciğer boğazına takılmış gibi ama meraklı, asla kızgın değil. Oğlunun onun intikamını almış olmasından dolayı onurlu görünüyordu hatta.</p>

  <p class="calibre1">"Onu, onu boğdum." "Bunu nasıl oldu da anlayamadık?"</p>

  <p class="calibre1">"Zaten yıllarca yatmaktan çürümüştü. Günden güne de çürüyordu. Ciğerleri yok olmuştu. O halde nasıl yaşıyor, nasıl direniyordu? O olmayan ciğerlerine, nasıl hava depolayıp beni aşağılıyordu. Resim okumama izin vermeyeceğini söylüyordu. Bütün etleri çürümüş gibiydi. Boğazını sıkan ellerimin bıraktığı iz, bu çürümenin rengi kadar bile değildi. Ben bir iz kalacağını düşünüyordum. Hatta bunu o anda itiraf etmeyi. Odadan fırlayıp size müjdelemeyi istedim. Sonra hemşiresi onun kendi kendine öldüğüne inanınca, vazgeçtim."</p>

  <p class="calibre1">Hayal, çatalında kızarmış ciğer parçasıyla öylece kalmıştı. Parçanın ucunda küçük bir parçacık daha sallanıp duruyordu. Anne mücevhere benzeyen gözlerini tabağına indirip, "Evet," dedi ve yemeğine kaldığı yerden devam etti.</p>

  <p class="calibre1">İşte o sırada kapı çaldı. Gelen bizim Arnolfini'nin tedbirsizlikle suçlayıp, bir bakıma bebeğin katili ilan edip evden kovduğu Sedefti. Ona kapıyı biraz önce hayatının itirafını yapan Ali Ferah açmıştı. Tam o sırada o itirafı niye yaptığını düşünüyordu? Yıllar yıllar sonra niye babasının kendi kendine değil de, onun tarafından boğularak öldürüldüğünü söyleme gereği duymuştu? Bunun cevabını veremeyecek kadar yorgundu. Bu satırları okurken, zaten hiçbir cevabı yok kuşkusunu kafanızdan geçirmenizi istemem. Ali Ferah bu itirafı neden şimdi yapmıştı?</p>

  <p class="calibre1">Bir kere, kimse sırlarıyla gömülmez. Sahip olunan sırlar, vicdan yaralarının irinleri, fani dünyaya bir güzel akıtılır. Eğer ölüm anında tarafımıza bahşedilen bir sır da yoksa, kolayca can veririz. Saklanan sırlar, kalbe ve çıkması, uçması beklenen ruha ağırlık yapar. Ölüm çukuruna daha bir hızlı batarız. Tıpkı Nadya'nın ayağındaki ağırlıkla, Boğaz'ın soğuk sularına daha çabuk gömülmesi gibi.</p>

  <p class="calibre1">Ali Ferah'ın ölümü yaklaşıyor, o da bunun farkında mı? Kalbinde tek bir sırrı bile kalsın istemiyor mu? Hiç sanmam. Ali Ferah öleceğini biliyor ama ondan önce sırlarını bizimle paylaşmak gibi bir niyeti yok. Yıllar önce zaten ölüm döşeğinde olan babasını boğarak öldürmek ne ki? Onun daha büyük sırları var ve bunları bizimle paylaşmayacağı kesin. O sadece, yirmi üç gün boyunca artık renklerden bihaber olmasına rağmen pırıl pırıl bir klasiği kopyalamayı başarmakta olduğunu gördü. Eşlikçisi Celine, bunun tanığı. Ali Ferah ilk defa iyi resim yaptığına, yetenekli olduğuna inandı. Yıllarca bütün yeteneğinin boşa gittiğini de hissetmişti aynı zamanda.</p>

  <p class="calibre1">Kendi resimlerini yaratamaması, yeteneğine olan inançsızlığı yüzündendi. Babası yüzünden resme inancı yoktu.</p>

  <p class="calibre1">Bu öfkeyle onu öldürdüğünü itiraf etti. Bir anlamda bunu artık kabullendi.</p>

  <p class="calibre1">Şimdi kendisini daha yücelmiş hissediyordu. Üstelik kapıyı açmış, karşısında Sedefi bulmuş ve çok şaşırmıştı. Sedef, karanlıkta duruyordu. Kötü haberleri olduğu belliydi. Pırıl pırıl sofraya bakıp Hayal'i ve annesini selamladı, ressamımızın arkasından merdivenleri tırmanmaya koyuldu. Atölyeye girince hüngür hüngür ağladı ve "Bu gece burada kalabilir miyim?" diye sordu.</p>

  <p class="calibre1">Ali Ferah evet anlamında başını salladı.</p>

  <p class="calibre1">"Sonrasında kalacak yerim yok," dedi Sedef.</p>

  <p class="calibre1">"Operayı bitirdin mi?"</p>

  <p class="calibre1">"Hayır."</p>

  <p class="calibre1">"Sana operanı bitireceğin temiz ve güzel bir yuva bulacağım."</p>

  <p class="calibre1">Ali Ferah bu sözü verip yavaşça kanepeye uzanan Sedefin saçlarını okşadı.</p>

  <p class="calibre1">"Biliyor musun, bebeğim öldü."</p>

  <p class="calibre1">"Nasıl?"</p>

  <p class="calibre1">"Korkunç bir biçimde. Kanı tırnaklarımın arasına girdi. Bak, etime işledi. Bebeğimin kanı bunlar. İki gündür ellerimi yıkayıp duruyorum ama çıkmıyorlar."</p>

  <p class="calibre1">Ali Ferah sessizce Sedefin ellerine, kökünden kesilmiş tırnaklarına baktı. Tırnakların kenarında, diplerinde bir kızıllık vardı. Cılız, incecik bir çizgi halinde tırnakları çerçeveleyen bir kızıllık. Bebeğinin kanı bu olmalıydı.</p>

  <p class="calibre1">Sedef gözlerini kapadı. Unutmak için uyuması gerekiyordu. Ali Ferah, Sedefin uykuya daldığı kanepenin olduğu bölümü atölyeden ayıran, siyah kadife tozlu perdeyi çekti. Perdenin önünde öylece durdu. Onun için bulacağı temiz ve güzel yuva neredeydi?</p>

  <p class="calibre1">Hiç tereddüt etmeden aşağıya inip Salim Abidin'in telefonunu çevirdi. Niyeti neydi? Nadya'yı boğduğundan hiçbir şüphesi olmadığı yazarımıza yeni kurbanını mı takdim edecekti? Nedense Ali Ferah'ın içinde, yazarımızın Sedefin kılına bile dokunmayacağına ilişkin bir his vardı. Hem oyunu kusursuz kuruyordu. Bu işe Oleg'i de dahil edecek, bir süre sonra Sedefin onunla birlikte çekip gitmesini sağlayacaktı. Kafası bir şeytan gibi çalışıyordu.</p>

  <p class="calibre1">İnanın, buna ben de şaşırıyordum. Belki <i class="calibre6">Guardian</i> gazetesinden Charles haklıydı: Madalyonun görünmeyen yüzü vardı ve hepimizin şaşkın bakışları arasında o yüz ağır ağır kendini göstermeye başlamıştı. Ya da Ali Ferah en baştaki gibiydi. Üst üste gelen bu kadar olay bir peygamberi, bırakın peygamberi, Tanrı'yı bile çileden çıkarabilirdi.</p>

  <p class="calibre1">Salim Abidin, evinde misafir etmesi rica olunan kişinin Nadya'nın cenazesinde güzel bir şarkı söyleyen, melek bakışlı kadın Sedef olduğunu duyunca sessiz kaldı. Cevap veremeyecek kadar mutluydu. Nihayet Japon böcek koleksiyoncusuna iki milyon dolara kakaladığı malikânesine bir melek daha geliyordu. Yazarımızın sevinçten gözleri doldu. Kendisini Sedefle birlikte çıkacakları Boğaz gezisinde hayal etti. Şebnem İşigüzel'e dikte ettirdiği romanı istediği gibi gitmiyordu. Sedefle beraber yapacağı Boğaz gezintisinde sandalın küreklerine asılmak kafasını açacaktı. Bu hayalin coşkusuyla, "Yarın sizi evime öğle yemeğine bekliyorum," diye şakıdı.</p>

  <p class="calibre1">Ali Ferah teklifinin kabul edilmesinden duyduğu memnuniyetle kekeleyerek yeni isteklerde bulundu:&nbsp;<span style="font-size: 1em;">"Acaba yine cenazeden hatırlayacağınız, Rus dostum Oleg Starov da gelebilir mi? Yarın kendisiyle buluşacaktık da."</span></p>

  <p class="calibre1">"Elbette," dedi yazar "Hatta Ludmilla bile gelebilir."</p>

  <p class="calibre1">"Peki, uzun süredir hasta yatan kız kardeşim Hayal?"</p>

  <p class="calibre1">"Lütfen, sormanıza bile gerek yok."</p>

  <p class="calibre1">"Muhtemelen Hayal, yanından ayırmadığı görüşmecisini de getirecektir. Yani Van Gogh'u. Van Gogh da gelebilir mi?"</p>

  <p class="calibre1">"Bir şizofrenin görünmeyen dostu olarak evime teşrif etse bile, Van Gogh'u ağırlamaktan şeref duyarım, Ali Ferah."</p>

  <p class="calibre1">"O zaman yarın görüşmek üzere diyelim..."</p>

  <p class="calibre1">"En azından bir bölümünüzü aldırmak üzere şoförümü göndermeme müsaade eder misiniz?"</p>

  <p class="calibre1">"Hay hay. Zahmet buyurmuş olursunuz."</p>

  <p class="calibre1">"Bu arada <i class="calibre6">Guardian</i>’ın birinci sayfasındaydınız. Tebrikler. Hem de üst üste iki gün."</p>

  <p class="calibre1">"İnanır mısınız, ben görmedim..."</p>

  <p class="calibre1">"Bende var, saklıyorum. Geldiğinizde gösteririm."</p>

  <p class="calibre1">Yirmi üç gün, iki dostun arasına garip bir mesafe koymuştu. Gerçi ortada anlaşılmaz bir dostluk vardı. Ali Ferah ve Salim Abidin'in birlikte geçirdikleri saatleri toplasanız bir gün bile etmezdi. Salim Abidin ressamımızı, kendisini Nabokov'dan üstün ilan ettiği ve kâbuslarında Margret'in elinden kurtardığı için, sadece bu nedenden ötürü seviyor olabilir miydi? Peki Ali Ferah, o, yazarımızı ölüm döşeğindeki babasının hayranlığından ötürü mü bu kadar çok seviyordu? Nereden bakarsanız bakın bu yakınlaşmanın, bu dostluğun hiçbir izahı yoktu. Tıpkı tesadüflerin bir izahı olmadığı gibi.</p>

  <p class="calibre1">Celine ve Ali Ferah'ın çalışmasına tanık olmak ister misiniz? Yoksa bu gece izleyeceğiniz bir şey kalmadığını mı düşünüyorsunuz? O zaman yarına gidelim. Oleg Starov, Sedef, Hayal, Van Gogh, Ludmilla ve Ali Ferah'ın, beraberce yazarımızın malikânesine gideceği yarına. Eğer ressamımız Celine'i de davet etmiş&nbsp;<span style="font-size: 1em;">olsaydı, bütün kahramanlarımızı bir arada görme zevkine erişecektik. Kıbrıslı savcımız da bu öğle yemeğinin davetlisi olacak çünkü.</span></p>

  <p class="calibre1">Romanın başından beri Ali Ferah'ın pek az uyuduğunu söyleyebiliriz. Celine gittikten sonra, saat sabah altı gibi yattı ve saat tam onda uyandı. Uyanır uyanmaz önce Oleg'in kaldığı oteli, ardından Ludmilla'yı aradı. Oleg, yemek davetini anında kabul etti. Ludmilla'nın uykusunun en ağır yerinde uyandırıldığı belliydi. Ali Ferah kendisine, "Boris," diye hitap edilmesine çok bozuldu. Bu Boris de nereden çıkmıştı? Kurnaz Ludmilla, arayanın Ali Ferah olduğunu fark edince çabucak uyandı.</p>

  <p class="calibre1">"Bir rüya görüyordum," dedi.</p>

  <p class="calibre1">"Rüyanda Boris adında birini mi görüyordun?" diye sordu Ali Ferah.</p>

  <p class="calibre1">"Ah evet," dedi Ludmilla. "Zorla daçamıza girmeye çalışıyordu."</p>

  <p class="calibre1">"Ben yanında mıydım?"</p>

  <p class="calibre1">"Yanımdaydın."</p>

  <p class="calibre1">Ali Ferah kolayca ikna oldu ve Ludmilla'yla birlikte yaşayacakları daça hayaline gölge düşürmedi.</p>

  <p class="calibre1">Muhtemelen Ludmilla yemek davetini reddedecekti ama Boris'i ağzından kaçırması onu telaşlandırdı. Daha telefonda Ali Ferah'a iyi davranmaya başlamıştı. Saf kahramanımız bunu fark etmedi. Her ne kadar Charles’ın iddia ettiği gibi madalyonun diğer tarafını görmeye başlamış olsak bile, Ali Ferah bu delirtici tesadüflerin sökün ettiği günden bu yana hep aynıydı. Yandan, Charles'tı.</p>

  <p class="calibre1">Sonunda duş aldı, tıraş oldu, bol sütlü bir kahve içti, yine lekeli gömleğini giydi, üzerine ekoseli süveterini geçirdi ve beklemeye başladı. Sedef hâlâ uyuyordu. Onu uyandırmaktan başka çaresi yoktu. Sedef bu kadar uzun uyuduğuna şaşırmaktan çok, sevindi. Günlerdir uyuyamıyordu. Uyuşa bile, kötü düşlerle uyanıyordu. Ama bu defa düşlerinde, tıpkı librettosunu yazıp bestelediği operasındaki gibi, yumuşakça kar yağmıştı. Tanrım, tanıdığı, bildiği sokaklara ne güzel kar yağmıştı. Sonra o rüyasında bir karara vardığını hissetmişti. Ali- Ferah onun için bulduğu temiz ve güzel yuvayı ve bugün gerçekleşecek yemek davetinin haberini verdi. Sedef biraz şaşırmış&nbsp;<span style="font-size: 1em;">görünüyordu, hatta ürkmüş. Pencereye doğru gidip, dışarıyı, dün geceye kadar barındığı evini izlemeye başladı ve Ali Ferah'ı çok şaşırtan bir şey söyledi:</span></p>

  <p class="calibre1">"Biliyor musun, bebeğimin ölümüne Salim Abidin'in neden olduğunu söyleyebilirim."</p>

  <p class="calibre1">Ali Ferah'ın soracak bir sorusu yoktu. Sedef devam etti: "Bebekle birlikte kitapçıya gitmiştim. Niyetim Salim Abidin'in okumadığım kitaplarını almaktı. Cenazeden sonra merak etmiştim. Bebeği her zamanki gibi şalımla kucağıma bağlamıştım."</p>

  <p class="calibre1">"Evet, evet, onu nasıl göğsünde taşıdığını biliyorum." "Bir, iki kitabını bulup kenara koydum. En çok merak ettiğim <i class="calibre6">Kayalıklar Madonnası</i> daha yüksekte, başka bir harfte duruyordu. Onu da almak istedim. Kitaplığın kenarına tutunup bir basamak tırmandım. Derken o koskoca kitaplık üzerime yıkıldı. Bebeğin sesini bile duymadım. Sadece elbisemin önünün ıslandığını hissettim. Sıcacık bir şey akıyordu boynuma, oradan kulaklarımın arkasına. Bu bebeğimin kanıydı. Kitaplığın metal rafları kafasını parçalamıştı. Birileri panikle, o ağır kitaplığı üzerimizden kaldırmaya çalışıyordu. Ben sadece başımdan yaralanmıştım. Saçlarımın altında kalan küçük bir kesik. Hastanede kaburgalarımın kırıldığını ve kolumun incindiğini söylediler. Ama bebeğim, kafası parçalanarak ölmüştü. O ağır kütleyi üzerimizden kaldırdıklarında, elimde hâlâ sıkıca Kayalıklar Madonnası'nı tutuyordum." V "Bu, bu gerçekten şeytanın işi." "Bazı gazeteler bunu yazdı, duymadınız mı?" "Ben çok mühim bir işle uğraştığımdan hiçbir şeye bakamıyorum. Dünya bensiz dönüp duruyor gibi, anlıyor musun?"</p>

  <p class="calibre1">"Benim için de dünya bundan sonra, bebeğim yanımda olmadan dönecek, öyle değil mi?"</p>

  <p class="calibre1">"Evet, bundan sonra hiçbir şey sana bebeğini geri getiremeyecek."</p>

  <p class="calibre1">Sedef bir uykudan uyanmış ve ikinci defa bebeğinin öldüğünü idrak etmiş gibiydi. Saçlarını sıkıca toplayıp, nota defterini yoklayıp, bebeğinin olmadığı dünyaya girmek için kendini hazırladı.&nbsp;<span style="font-size: 1em;">Ali Ferah aşağıda, yanı başında Hayal ve Van Gogh olmak üzere Sedefi bekliyordu. Ayak seslerini dinledi.</span></p>

  <p class="calibre1">Üçüncü kattan ikinci kata inmiş olmalıydı. Tıkır tıkır merdivenlerden inmesini seyretti Sedefin. Yeni hayatına iniyordu Sedef, tesadüflerin var ettiği başka bir dünyaya. Sedef bu yeni dünyaya bebeğini kaybetmesinin müsebbibi olarak gördüğü 'Kayalıklar Madonnası'nı hatırlayarak girdi. Tesadüf çarkı dönmeye başladı ve ona bir başka şeyi daha hatırlattı: Leonardo da Vinci'nin notalarla oluşturduğu bilmeceleri. Konservatuarın ilk yıllarında öğrenmişti:&nbsp;<span style="font-size: 1em;">"</span> <i class="calibre6" style="font-size: 1em;">L'amo re mi fa sol la za re</i><span style="font-size: 1em;">," yani, aşk beni eğlendirir.</span></p>

  <p class="calibre1">Tersten yazılmış bir başka bilmece daha: " <i class="calibre6">Pero se la Fortuna mi fa felice tal viso asponer</i> o", ama şans bana gülerse yüzümü değiştireceğim.</p>

  <p class="calibre1">Sedef kafasındaki bu bilmeceyle, tekerlemeyle, Hayal'e ve onun iki koluyla boşlukta asıldığı Van Gogh'a takdim edildi. Ali Ferah'ın, "Van Gogh" olarak işaret ettiği boşluğa uzun süre bakakaldı, hatta kapıdan çıkarken onun ayağına bastı. Sonunda Van Gogh'u aralarına alan iki kadın arka koltuğa oturdu. Ali Ferah, Ludmilla'yla birlikte bir taksiye atlayıp gelecekti.</p>

  <p class="calibre1">Kendimizi bir an önce yazarımızın malikânesinde, uzun yemek masasının yanı başında bulmamızda fayda var. Her ne kadar kahramanlarımız pek sıradan olmasa bile, alışıldık bir Pazar günü öğle yemeği. Van Gogh ve Sedef onur konuğu olarak yemek masasının iki başında oturmaktalar. Tahmin edeceğiniz üzere Sedefin bir yanında yazarımız, diğer yanında Oleg var. Van Gogh'un solunda Hayal, sağında ise Kıbrıslı savcımız. Onun, bu şizofren duruma ayak uydurması, elindeki sos kâsesini, "Sos..." diye Van Gogh'a uzatması şaşılacak bir şey.</p>

  <p class="calibre1">Hayal aracılığıyla Van Gogh'a sorular sorması, yine Hayal'in aktardığı cevapları ilgiyle dinlemesi de...</p>

  <p class="calibre1">Yazarımızın Sedefin bestelediği operayla ilgilenmesi, Ali Ferah'ın Nadya soruşturmasını merak edip Kıbrıs'lı savcıya sorular sorması ve bir kadının "Ben her şeyi biliyorum" ihbarını yaptığı, görüşmek üzere savcıyı yakın zamanda çağıracağını öğrenmesi dışında, masada ilginç bir şey olmuyor.</p>

  <p class="calibre1">Kasvetli ve soğuk havaya rağmen, yemekten sonra bahçeye yürüyüşe çıkıyorlar. Ah tabii, bahçe yerine, özel bir orman demeye alıştırmalıyız kendimizi. Bu yürüyüş sırasında Oleg, restorasyon atölyesinde yaptıklarını anlatıyor Ali Ferah'a. Ressamımız hâlâ, 'Ekber'in Acısı'nı yaptığı kopyayla değiştirme planını ona açıklamadı.</p>

  <p class="calibre1">Sedef, engin botanik bilgisini sunan Salim Abidin'i dinler gibi görünüp, Oleg'i seyrediyor. Sedef gözünü Oleg'den ayırmıyor. O an, Ali Ferah bir karara varıyor. 'Ekber'in Acısı'nı orijinaliyle değiştirip Oleg'in başını derde sokmayacak. Celine'in o psikopatla mutluluğundansa, kendisini babası gibi hissettiği Oleg'in mutluluğu daha önemli. Hem Oleg'in babasının ölümü hakkında Ali Ferah'a tek kelime bile etmemesi büyük bir incelik.</p>

  <p class="calibre1">Yüksek ahlâklı bir adam Oleg. Havarilerin en iyisi, belki İsa'nın ta kendisi.</p>

  <p class="calibre1">Yazarımız birdenbire <i class="calibre6">Guardian</i> gazetesini hatırlıyor. Daha doğrusu Ali Ferah'ın bu pek mühim gazetede, iki gün üst üste birinci sayfada yer alması vesilesiyle, uşağının getirdiği ve yine uşağının patlattığı şampanya eşliğinde iki gazeteyi de açıp, karşısındaki tuhaf davetli topluluğuna gösteriyor. Patlayan şampanyanın köpüğü, yazarımızın birini sağ, ötekini sol elinde tuttuğu <i class="calibre6">Guardian</i> gazetelerinin ikisini birden ıslatıyor. Topluluk, logosu ve sağ alt köşedeki hava tahmin raporu şampanya köpüğüyle ıslanmış gazetelere dikkatle bakıyor.</p>

  <p class="calibre1">24 Şubat 2002 tarihli <i class="calibre6">Guardian</i>'ın birinci sayfasında, dimdik oturmuş Ali Ferah fotoğrafı görülüyor. Başlık:&nbsp;<span style="font-size: 1em;">'İstanbullu Peygamber Konuştu.' Charles'ın o tuhaf yazısı gazeteye giremediğinden, kısacık, çok düz bir dille yazılmış yazı, devamı on ikinci sayfada olmak üzere fotoğrafın altında yer alıyor. Salim Abidin dostlarına yazıyı Türkçe açıklamasını yaparak okuyor. Tuhaf, absürd, şaşırtıcı hiçbir şey yok bu yazıda. Elbette anlatımızın belkemiği olan tesadüf, bu kadar garip insanı bir araya getirmeyi başaran rastlantılar bu haberde de iş başında: Tesadüftür, diye başlamak yine en uygunu olacak: Tesadüftür, 'İstanbullu Peygamber Konuştu' haberinin sol yanında, pul kadar bir Picasso fotoğrafı ve sanatçının torunu tarafından yazılan biyografisiyle ilgili bir haber var:&nbsp;</span><span style="font-size: 1em;">'Picasso'nun Gerçek Yüzü.' Ali Ferah'ın fotoğrafının sol yanında ise Jan Van Eyck'in 'Arnolfini ve Karısı'&nbsp;</span><span style="font-size: 1em;">tablosu. Tablo, New York Metropolitan Müzesi'nden temelli, Londra National Gallery'ye dönmesi nedeniyle birinci sayfada yer alıyor.</span></p>

  <p class="calibre1">Ali Ferah'ın ertesi gün, yani 25 Şubat 2002 tarihli <i class="calibre6">Guardian</i>'ın birinci sayfasına konuk olması ise okuyuculardan gelen telefon, e-mail ve fakslar sonucuydu: 'İstanbullu Peygamber, Picasso'ya ne kadar çok benziyordu.' Gazete ertesi gün, ikisinin fotoğrafını yan yana basıp bu benzerliği tescillemiş, bir tesadüfün de altını çizmişti: Ali Ferah, Vladimir Starov dolayısıyla Picasso'nun yakın dostlarından birisiydi. Söz dönüp dolaşıp Picasso'ya gelince, o an topluluk arasında olduğu varsayılan Van Gogh geldi akıllara. Herkes bir anda onu hatırladı ve gözlerini havuzun kenarında, meşe ağaçlarının altında duran Hayal'in yanı başındaki boşluğa çevirdi. Hayal, gözlerini dikmiş kendisine bakan topluluğa, Van Gogh'un yanında olmadığını söyledi.</p>

  <p class="calibre1">"Şurada, çimenlere uzanmış, ender bulunan yılanyastığı bitkisini seyrediyor," dedi.</p>

  <p class="calibre1">Oleg, ressamımız, Ludmilla, Sedef, yazarımız ve uşağı, Van Gogh'un nerede olduğunu kestirmeye çalışarak ve elbette üzerine basmamaya gayret ederek, hep birlikte ilerlediler. Kışın sürmekte olduğu, yaz kış yeşil kalabilen ağaçlarla, bitkilerden dolayı pek fark edilmediği kış ortasında bile yemyeşil duran bu tuhaf bahçe atmosferinde, bu garip insan topluluğunun yengeç sürüsü gibi yan yan ilerleyişi inanın görülmeye değerdi.</p>

  <p class="calibre1">Onları izlediğinizde, başarılı bir mim tiyatro topluluğunu izliyor hissine kapılabilirdiniz. Hayal, hepsinden önce davranarak Van Gogh'un başucunda dikilip onun yerini işaret etmiş oldu. Topluluk, garip bir biçimde kımıldayan yılanyastığı bitkisini seyretmeye koyuldu. Şaraplar, şampanyalar, hepsinin kafasının içinde bir rüzgâr yaratmış&nbsp;<span style="font-size: 1em;">olabilirdi. Yılanyastığı bitkisi muhtemelen o rüzgârla kıvrılıp bükülüyor olmalıydı. Yoksa görünmeyen bir elin, Van Gogh'un, o güzelim ayçiçeklerini yapan ellerinin, yılanyastığı bitkisinin dallarını okşadığı, kıvırıp büktüğü düşünülemezdi.</span></p>

  <p class="calibre1">Bahçenin çok ucunda Şebnem İşigüzel'in belirmesiyle, topluluğun gördüğü bu tablo -halüsinasyon diyelim isterseniz- son buldu. Yazarımızın roman saati gelmişti. Kendisi bunu belirtip, davetine icabet ettikleri için karşısındaki topluluğa teşekkür ederek çekip gitmekte bir sakınca görmedi. Uşak kalanlara kapıyı gösterdi, şoförün bir kısmını bırakması için organizasyon yaptı, Sedefe dönüp, "Biz eve gidelim efendim," dedi.</p>

  <p class="calibre1">Sedef, Oleg'in arkasından bakakaldı. Oleg de geride bıraktığı prensesine bakıyordu. Onu buradan kurtarmalıydı.</p>

  <p class="calibre1">Prensesimiz kendisi için hazırlanan odaya çıktı. Masaldaki gibi ihtiyaç duyduğu her şey hazırdı. İhtiyacı olanları yazılı olarak verebilirdi. Oda 18. yüzyıl zevkiyle döşenmiş şık bir otel odasını andırıyordu. Yatak, etajerler, gardolap, masa, sandalye, hiçbirisi 18. yüzyıldan kalma değildi. Hepsi başarılı taklitlerdi. Somon rengi oda, Sedefin midesini bulandırdı. Yatağa uzandı. Ciddi ciddi, sanki önüne silme somon füme doldurulmuş bir tabak getirilmiş ve ondan hepsini yemesi isteniyor gibiydi. Odanın arkasında uzanan ormanda, gecenin içinde ağaçlar ağır ağır kıpırdıyordu. Tıpkı bugün hepsinin gözleri önünde durup dururken kımıldayan yılanyastığı bitkisi gibi. Sedef de zavallı Nadyacık gibi bu büyülü görüntüden korkup kaçtı. Koridor, evin girişine inen geniş&nbsp;<span style="font-size: 1em;">merdivenlere açılıyordu. Salona geçti. Yazarımız pencere önüne dikilmiş, dışarıyı seyretmekteydi. Sedefin gelmesi onu heyecanlandırdı.</span></p>

  <p class="calibre1">"Ben de sizi bekliyordum," dedi. Beklediği, bir gün mezarından çıkıp geleceğini varsaydığı Margret'miş gibi söyledi bunu. Nabokov mu iyiymiş, Salim Abidin mi, gösterilecek Margret! Hayatı boyunca bütün kalbiyle bağlı kaldığı, çok sevdiği, çok özlediği Margret. 'Kayalıklar Madonnası,' yeryüzüne inmiş melek.</p>

  <p class="calibre1">"Evime hoşgeldin, Sedef!"</p>

  <p class="calibre1">Sedef şerefine kaldırılan viski bardağını gülümseyerek karşıladı. Viski bardağı Salim Abidin'in, Margret öncesi geçmişinde kalan hafif kadınların şerefine kaldırılırdı ya, olsun. Sedef, bu detayı önemsemeyecek kadar yorgundu. Böyle şeylere Margret çok kızardı. Salim Abidin hâlâ Margret için, onu kızdırmak, ondan intikam almak için yaşıyordu. Ah, şu karşısında dikilmiş yaprak gibi titreyen Sedef, ona ne çok benziyordu. Hizmetçinin, aşçının, uşağın ve şoförün fotoğraflardaki, o tablodaki kadın diye dikizledikleri kadar büyük bir benzerlik söz konusuydu Anlayacağınız, ortada Salim Abidin'in romanları gibi uydurma değil, elle tutulur bir benzerlik vardı.</p>

  <p class="calibre1">Keşke şans yüzüne gülse, Sedef yüzünü değiştirebilseydi.</p>
</body>
</html>
