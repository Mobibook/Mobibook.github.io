<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_21"><br /></h2>

  <h1 class="calibre1" id="sigil_toc_id_17"><b class="calibre5">NABOKOV, NE ALÂKA!</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Salim Abidin, Nadya'nın odasının kapısında. Nadya hayattayken, daha bir hafta öncesine kadar her gece, bu odanın kapısına gelir, içeriden gelen sesleri dinlerdi. Bunu yapmasını çok sever, bazen anahtar deliğinden onu seyrederdi. İstediği zaman odasına girip onu düzebilir, yatağına çağırabilir, ona istediğini yapabilirdi. Peki, onu anahtar deliğinden gözlemesinin anlamı neydi? Basit bir röntgencilik mi? Aslında kimi zaman, Salim Abidin o anahtar deliğinden baktığında Nadya'yı değil, Margret'i görüyordu. Birbirlerine hiç benzemiyorlardı. Eğer benzerlikten sayılırsa, gülerken diş etlerinin görünmesi, sandalyede otururken kaykılarak sandalyeyi sallamaları dışında, birbirlerine hiç benzemiyorlardı. Ama o anahtar deliğindeki görüntüde her şey biçim değiştiriyor, bir sihir devreye giriyor, Nadya, Margret'in yerine geçiyordu.</p>

  <p class="calibre1">Aslında Salim Abidin, çok daha güçlü bir şeyden dolayı ikisini birbirine benzetiyordu. İkisinin de gizli tarafları vardı. Düzüşmek, birlikte uyumak, birbirini sevmek, daha pek çok şey, kısacası insan ruhunun birbirine yaklaşmasını sağlayacak ne olursa olsun, o gizlilik kabuğu açılmadan duruyordu. Sanki dünyaya bir sırla gelmişlerdi. Ya da bir görev gereği Salim Abidin'in yanındaydılar. Öyle ki yazarken bile hissetmediği başka bir dünyanın varlığını, yıllar önce Margret'in, sonra Nadya'nın yanında hissetmişti. İki ilişkisinde de derinden hissettiği bir diğer şey sessizlikti. Her iki ilişkisi boyunca gördüğü kâbuslar, açılmayan kapılardı. Açılmayan kapıların ardında yıllar önce Margret, şimdi de Nadya vardı. Margret hayattayken, onu anahtar deliklerinden gözetlemesi, karısının gizli saklı, kendisinden esirgenen dünyasına girme amacını taşıyordu.</p>

  <p class="calibre1">Margret'den sonra hiçbir kadını yanında barındırmamıştı. Diğerlerine sadece onları düzecek, içlerine akacak kadar vakit ayırıyordu. Duygusal hiçbir ilişkisi olmamıştı. Nadya için de başlangıçta böyle bir şey düşünmüştü.</p>

  <p class="calibre1">Asistanlığını yapacak, istediği zaman kendisiyle yatacak, ama asla onunla birlikte yemek yemeyecek, uyumayacak, özel konularda konuşmayacak. Ne var ki, o da Salim Abidin'i o dünyaya almamakta kararlıydı.</p>

  <p class="calibre1">"Sen kim oluyorsun da beni o dünyaya almıyorsun?" Kabaca böyle düşünüyordu Salim Abidin.</p>

  <p class="calibre1">Yazarlığı, şöhreti, en nihayetinde Nobel ödülü, hayattaki tek gücüydü. O gücün karşısında kapıları kendisine kapalı kalacak bir dünya olabilir miydi? Margret'i affediyordu, zira onunla evlendiğinde henüz bir yazar olmaya çalışıyordu. Margret onunla ilgilenmiyordu; onu yeterli bulmuyor onu küçümsüyor, yazabileceğini sanmıyordu.</p>

  <p class="calibre1">Salim Abidin hâlâ, Margret'i istemeyerek öldürdüğünü düşünüyordu. Karısını öldüren bir yazar adayının hikâyesinin konu edildiği Paha Biçilmez Margret'de kendisine çok benzeyen kahramanı gibi bazen bu ölüme,&nbsp;<span style="font-size: 1em;">"Bir kaza," diyordu. Margret'in mutsuzluktan, kederden içip çok sarhoş olması, onu kendine gelsin diye su dolu küvete yatırması, karısının küvette sızıp suyun içinde uykuya dalarak ölmesi, bir kazaydı. 1963 yılının 12&nbsp;</span><span style="font-size: 1em;">Haziran'ına denk gelen gazeteleri taradığınızda, 20 yaşındaki genç kocanın polis muhabirlerine verdiği şu demece rastlarsınız:&nbsp;</span><span style="font-size: 1em;">"Margret bir İngiliz kızı olarak İstanbul'a ve Türk aile hayatına uygunsuzluklar gösteriyordu. Çalıştığı Robert Kolej Kütüphanesi'ndeki işiyle ilgili sorunları vardı. Eve gelir gelmez içmeye başlıyor, sonra da pencereden sarkıp bağırarak komşuları rahatsız ediyordu. Yine öyle bir akşam, duşun iyi geleceğini düşünerek onu banyoya götürdüm. Kavga ettik, beni tokatladı. Yalnız kalmak istediğini söyledi. Onu banyoda bırakıp çıktım. Çok yorgundum, uyuyakalmışım. Uyandığımda banyoya koştum ve onu küvette suyun içinde buldum."</span></p>

  <p class="calibre1">Aslında her şey Salim Abidin'in anlattığı gibi olmuştu. Cenazeyi almak için İstanbul'a gelen Margret'in anne ve babasının, içe kapanık ve sessiz buldukları damatlarını suçlasalar da, kızlarının alkol ve ilaçla ilişkisini doğrulamaları, ister istemez Salim Abidin'i aklamıştı. Yazarımızın yazabilmek için bir travmaya ihtiyacı vardı ve o da böylece gerçekleşmişti. Hayal'in delirmesine neden olan rahibe Beatrice gibi, o da kendisini daha da silikleştiren Margret unsurunu hayatından çıkarttıktan sonra yazmaya başlamıştı. Doğal olarak yazarlığının başlangıcı olan bu travmayı kaleme aldı. 1964'de basılan 486 sayfalık Paha Biçilmez Margret'i kusar gibi üç ayda yazdı. Yıllarca yazmaya çalışan ve yazdığı metinlerden bir iş çıkmayacağı defalarca yüzüne söylenen Salim Abidin, mucize gibi yazmaya başlamıştı. Kitabın Türkçe'deki başarısından öte, Margret'in şüpheli ölümüyle ilgilenen İngiliz basınının duyurusuyla kitap İngilizce'ye de çevrildi ve asıl orada olağanüstü bir ilgiyle karşılandı. Öyle ki kitap ilk olarak 1964 yılının Ağustos ayında İstanbul'da değil de, 1966 yılının Eylül'ünde Londra'da yayınlanmış etkisi yarattı. Sonra, Margret'i kaybetmesinin ardından deliren ve tuhaflaşan koca masalını anlattığı, evlilik kurumunu ve yaratıcılığı sorguladığı ' <i class="calibre6">Umutsuzca Margret'i Arıyorum</i>, geldi. Salim Abidin İngilizlerin best-seller yazarı olmuştu bile. 1970'de yayınlanan üçüncü romanı Ağlamak, karısını öldüren yazar şüphesini silip onun yazarlığını ve yaratıcılığını tartışılır hale getirmişti.</p>

  <p class="calibre1">Kitaplarında kullandığı dil basit ve akıcıydı. Ünlü İngiliz edebiyat kuramcısı Wiliam K. Gris'in söylediği gibi, "O dille saf değerde edebiyat yapabilmek mucizeydi." Eserlerinde kaotik ilişkiler ve sorgulamalar vardı.</p>

  <p class="calibre1">Kahramanları çoğunlukla orta yaşlı, eğitimli, üst sınıftan erkeklerdi. 1974'te yayınlanan romanı <i class="calibre6">Kucaklaşma</i>'dan sonra Salim Abidin, hayatına röportaj vermeme kuralını getirdi. Sadece kitapları, kahramanları, Kucaklaşma ile özgürlüğü konu edinen temaları ve konuşmadığı için büyüyen efsanesinden söz edilmeye başlandı. 1987'de kendisine verilen Nobel Ödülü'nden hemen sonra hâlâ konuşmamakta ısrar etmesi, evine buzdolabı tamircisi kılığında paparazzilerin girmesine, bazı gazetecilerin yazarın yüksek duvarlı bahçe içindeki evine girmek için duvarlara tırmanıp, düşüp beyin travması geçirerek lahana bebek haline dönüşmelerine sebep oldu. Bütün bunlar üst üste gerçekleşince, Salim Abidin bir açıklama yapma gereğini duydu. Yüz on gazeteci, bu açıklamayı kulaklarıyla duymak, canlı canlı vermek için yazarın uygun bulduğu tarih ve zamanda, vaktiyle meslektaşlarının duvarlarının üzerinden patır patır döküldüğü evin bahçesinde toplandı. Salim Abidin açık renk keten takım elbisesiyle, kendisini bekleyen kalabalığın önüne çıktı. Evinin önündeki mermer basamaklı ve omuzlarının üzerindeki testileri boşaltmak ister gibi kıvrılan erkek melek heykellerinin süslediği girişte, ancak bir başkan için hazırlanabilecek kürsüye geldi ve günlerce konuşulan meşhur hareketini yaptı, karşısındaki kalabalığa götünü gösterdi. Yüz on gazeteci, çığlıklar atarak hayretler içinde Nobel ödüllü büyük yazarın götünü gördü. Flaşlar patladı, kameralar çalıştı. Salim Abidin'in götü belgelendi. Götünün iyice görülmesi, bu tarihi anın rahatça belgelenmesi için beş, on saniye hareketsiz kaldı ve sonra doğrulup pantolonunu çekti, kendisi için hazırlanan kürsünün başına geçip şu meşhur konuşmasını yaptı:&nbsp;<span style="font-size: 1em;">"Bütün yazdıklarımı kıçımdan uydurdum. Biraz önce gördüğünüz haşmetli kıçımdan. Yıllar yılı konuşmama arzuma saygı göstermeyip beni taciz ettiniz. Bütün konuşma ve görüşme taleplerinizi yerine getirmiş olsaydım bile, en mahrem yerimi, kıçımı göremeyecektiniz. Size en mahrem yerime kadar kendimi açtım. Artık beni rahat bırakın."</span></p>

  <p class="calibre1">Salim Abidin'in bu çıkışını sosyologlar, psikologlar, sanatçılar ve halk tartıştı, dünyanın pek çok ülkesinde gazeteler birinci sayfalarından bu haberi duyurdu, bütün dünya ünlü yazarın haşmetli götünü gördü. Ünlü sanatçı Andy Warhol bunu, gelmiş geçmiş en iyi performans olarak değerlendirdi. Bu kadarını Picasso, Salvador Dali bile yapmadı denildi. Salim Abidin'in aklını kaçırdığı öne sürüldü. Muhafazakâr partilerin gençlik ve kadın kolları, yazarın kapısına kadar gelip onu protesto ettiler. Başbakan önce, "Ayıp," dedi, ardından, "Sağlık sorunları olabilir," açıklamasını yaptı. Ancak bir şey var ki, bu olayın üzerine herkes Salim Abidin'i rahat bıraktı, ondan uzak durdu. Ressamımız Ali Ferah'ın, Salim Abidin'in gazetelerde yayınlanan o göt fotoğrafına bakarak yaptığı bir portresi vardı ve binlerce tabloyla beraber çatı katında duruyordu. Nörologun muayenehanesindeki ilk karşılaşmalarında ressamımızın hatırladığı yağlıboya tablo buydu.</p>

  <p class="calibre1">Nadya ünlü yazar hakkında bütün bunları bilmiyordu. Hiçbir kitabını okumamıştı ve ona Tanrı gibi davranmıyordu. Ona tıpkı Margret gibi davranıyordu. Ölmüş ve cennette vücut bulmuş gibiydi. Bu hissizliği Salim Abidin'i ona yaklaştırmaktaydı. Kursk denizaltısında ölen nişanlı hikâyesini bile, Ludmilla'dan duymuş, Nadya'ya doğrulatmıştı. Sonra havuzun dibinde olanları tesadüfen öğrenmişti. Nadya, ara sıra Alex'le birlikte yaşayacağı evin duvarına asmak için aldığı kartpostalları gösterse bile ketumdu, yazarımıza açılmaya niyeti yoktu. Bu sayede Salim Abidin kendisini oyalayacak, eğlenceli bir iş edinmişti: Nadya'nın odasını karıştırmak.</p>

  <p class="calibre1">Hastalığı yazmasını engelleyince bunu yapar olmuştu. Elbette bulduklarını okuyamıyordu. O da mektupları, günlükleri, teker teker Nadya'ya hissettirmeden alıp, bunun için tuttuğu Rus çevirmene okutuyordu. Çoğu sıradan şeylerdi. Nadya duygularını mektuplarına, günlüklerine bile açmıyordu. Bir kere, bir yerde, "İçimden konuşuyorum," demişti. Nadya'nın neler hissettiğine, neler düşündüğüne dair yazarımızın elinde hiçbir delil yoktu. Belli ki öncesinde Nadya böyle değildi. Duygularını ifade etmeye çalışıyor olmalıydı. Öyle olmalıydı, çünkü annesinin ona yazdığı mektuplarda bunun ipuçları vardı. Bir anne, sadece sezgileriyle kızı hakkında bu kadar çok şey bilemezdi. Ancak böyle -ortadan kaldırılmamış, Nadya'nın gözünden kaçmış- Moskova'dan gönderilmiş bir mektup bulabilmişti Salim Abidin.</p>

  <p class="calibre1">Boğaz'da yaptıkları gezintilerde, bir kere yüzüp, en derine dalmaya çalışırken Alex'i gördüğünü söylemesi de o an yaşadığı şoktan olmalıydı. Nadya bütün hayatını, ruhunu, Paris'te o havuzun dibinde bırakmış gibiydi.</p>

  <p class="calibre1">Ayrıca günlüklerinde ciddi uydurmalar, hezeyanlar vardı. Kendisiyle ilgili yalanlar söylüyordu. Bunu niçin yapıyordu? Salim Abidin'in yazdıklarını okuduğunu (okutturduğunu), eşyalarını yokladığını fark edip, onun kafasını karıştırmak için mi? Bunun mitomani, yalan söyleme hastalığı dışında bir anlamı vardı. Ne kadar çok yalan söylerse söylesin, bunlar geçirdiği günle ilgili olacak kadar sade ve zararsız olsunlar, yine de Nadya'nın yalan söyleme hastalığından, mitomaniden mustarip olduğunu düşünemezdik. Onun hayatında yalanın başka bir anlamı vardı: Belki Dostoyevski'nin <i class="calibre6">Suç ve Ceza</i>'sındaki kahramanı Raskolnikov'un dediği gibi, Nadya için de&nbsp;<span style="font-size: 1em;">"sevimli bir şeydi yalan." Yalan sevimli bir şeydi ve Nadya'yı gerçeğe götürüyordu. Gariptir, bütün yalanları gerçekleşiyordu. Salim Abidin bundan da etkilenmişti. Nadya'nın gençliği, yüzücü olmasından dolayı fazlasıyla geniş omuzlarına rağmen güzelliği, yataktaki becerisi de bunlara eklenince, ortaya küçük çapta bir aşk çıkmıştı.</span></p>

  <p class="calibre1">Sizce, Nadya ölüm nedenini bize doğru mu aktardı? Onu boğup, Boğaz'ın soğuk sularına gönderen yazarımız mıydı yoksa Nadya'nın sevimli yalanları, o yalanların yarattığı gerçekler mi? Şunu da kabul etmek gerekir ki yazarımızın boğmaya karşı bir zaafı var. Romanlarında, "Aşk boğmaktır," gibi klişe cümlelere rastlansa bile, ona zevk veren sadece eylemin kendisi olmamalı. Kaldı ki Margret'i onun boğduğu söylenemez, aynı şekilde Nadya'yı da. Hayatına girmiş iki kadını birden, boğma zaafına kurban edemez. Haydi, bunu inkâr edelim: Margret'i yaratıcılığına kurban vermiş, yazabilmek için tanrılarına adak olarak safkan İngiliz karısını sunmuş olabilir. Nadya da yeniden yazabilmenin safkan Rus adağı olabilir mi? Salim Abidin bunları ancak yazdığı romanlarında yapıyor, daha önce ressamımızın söylediği gibi, "Meşhur yazar yazdığı gibi yaşıyor,"&nbsp;<span style="font-size: 1em;">olabilir mi? Her şey olabilir. Evrende tesadüfler var olduğu sürece her şey olabilir.</span></p>

  <p class="calibre1">Yazarımız her şeyin olabilir kılındığı evreninde, hâlâ bıraktığımız yerde, Nadya içerideymiş, odasındaymış&nbsp;<span style="font-size: 1em;">gibi kapısının önünde. Düşündüğü tek şey, "Bunca zaman nasıl yaşadığı." Bu soruyu önce bir roman cümlesi gibi, kendi yarattığı bir cümle gibi algılamak istiyor. Ama olmuyor, sanki ilk defa kendisi için bir şey düşündüğünü, kendisine bir soru sorduğunu fark ediyor. Söz konusu kahramanı ya da romanı değil, kendisi.</span></p>

  <p class="calibre1">Bunca zaman nasıl yaşadığının cevabını veremiyor. Soruyu kafasından defetmek, yazarken yaptığı -harfleri hatırladığı günlerdeki- gibi üzerini bir daha okunamayacak biçimde karalamak istiyor ama olmuyor. Kalbi sıkışıyor, bunun sıkıntısıyla ağzını bozuyor:&nbsp;<span style="font-size: 1em;">"Siktir git!" diyor sorusuna.</span></p>

  <p class="calibre1">Nadya'nın odasına girince her şeyi unutacağını düşünüyor. Kapıyı açıyor, odaya giriyor. Odanın ona çağrıştırdığı ilk duygu masumiyet oluyor. Yüksek pencereleri ağaçlarla çevrelenmiş, gündüzleri gölgeli, karanlık bir oda burası. Şimdi gecenin sessizliğinde, o da Nadya gibi, ağaçların, yaprakların konuştuğunu duyuyor. Bazen bu yüzden korkardı zavallı Nadyacık. Korkar, bir çocuk gibi yazarın yatağına gelirdi. Çoğu zaman yalnız uyumak isteyen yazarımız da aksileşip onu azarlardı:&nbsp;<span style="font-size: 1em;">"Ne söylüyor lanet ağaçlar sana!"</span></p>

  <p class="calibre1">Korkan Nadyacık, lanetli sessizliğini bir kenara bırakır, kekelerdi:&nbsp;<span style="font-size: 1em;">"Alex okyanusun dibinde çürüyor diyorlar, Alex seni bekliyor diyorlar, Nadya evine dön diyorlar, ruhunu bize ver diyorlar."</span></p>

  <p class="calibre1">"Ağaçlar, yapraklar bunları söyleyemez," Salim Abidin her defasında bunları söylüyor ve, "İstersen odanın diğer ucunda yatarım," diye yalvaran Nadya’yı, "Defol," diyerek odadan kovuyordu.</p>

  <p class="calibre1">"Merhamet," diyordu Nadya. Salim Abidin şimdi üzülerek hatırlıyor Nadya'nın bir çocuk gibi bütün gücünü kullanıp odadan çıkmak istemeyişini ve "Merhamet!" diye inleyişini.</p>

  <p class="calibre1">O sessiz ve ketum kızın içinden çıkan bu korkak kızın, kendinden geçmiş haldeki sayıklamalarını duymak, onu böyle zavallı bir halde görmek, onu çekiştire çekiştire kapının önüne koymak Salim Abidin'e sonsuz bir zevk veriyordu. Evin ön cephesi hariç, bütün diğer cepheleri asırlık ağaçların içinde kayboluyordu. Öyle ki pencereler açılsa ağaç dalları odaların içine, neredeyse ortasına kadar uzanır, sincaplar yatakların altında, koltukların tepesinde dolaşır, yolunu şaşıran kuşlar Nadyacık gibi korkar, bu tutsaklıktan kurtulmak için telaşla kanat çırparlardı. Evin koridorları bile yere kadar inen pencereler sayesinde ormanın içinde, kalbinde gibiydi.</p>

  <p class="calibre1">Salim Abidin korkarak odasına gelen Nadya'yı kapıya koyduğunda, zavallıcık, odasından buraya korkak bir şövalye gibi dövüşerek geldiği ağaçların kollarına, korkunç gölgelerine düşüyordu yeniden. O ağaçlar da odasının penceresindekiler gibi konuşuyorlardı onunla:&nbsp;<span style="font-size: 1em;">"İhanet ediyorsun, Nadya. Alex ne halde, biliyor musun? Balıklar en son gözlerini yedi. Bir ölü olsa da artık gözleri yok onun. Böylesi daha iyi diyor, zavallı Alex'in ruhu. Cehennemde Nadya'yı görüp tanımaktan daha iyi, gözlerimi balıkların yemesi."</span></p>

  <p class="calibre1">Salim Abidin ağaçların neler söylediğini, hatta kimi zaman dallarıyla uzanıp Nadya'yı belinden tutmak istediklerini, mektup benzeri bir sayfada bulmuş, sayfanın atılmak için saklandığını anlamış, okuttuğunda ise kâbusların dilini çözmüştü. O satırlar kesinlikle karanlıkta ve kendini korkudan kaybetmiş bir haldeyken yazılmış olmalıydı. Nadya'nın kâbuslarında kontrolünü kaybediyor olması Salim Abidin'e nazların en büyüğünü veriyordu. Nadya, odasının kapısında, korkudan tuhaf iniltiler çıkarırken, o yatağında dertop olup zevkle titriyordu.</p>

  <p class="calibre1">Zavallı kız pek çok defa odasının pencerelerini kâğıtlarla kapladı, perdeleri sıkı sıkıya çekti, hatta kulaklarına tıkaçlar tıkadı. Ama ağaçlar seslerini ona hep duyurdular, o dallar incecik deliklerden geçip, kulağındaki tıkaçları çekip fısıldadılar. Salim Abidin'in yatağına kabul görmediği geceler, onun yatak odasının kapısında kalakaldığı geceler bittiğinde, hava aydınlandığında, ağaçlar eski masumiyetine. Nadya bildik ketumluğuna ve sessizliğine kavuştuğunda, . utançla yüz yüze geliyordu: Çoğu kez, korkudan altını pislemiş&nbsp;<span style="font-size: 1em;">oluyordu. Boğulduğundaki işemesini hatırlayın. Onun da korkudan olduğunu söylemişti. Demek Nadya korkudan işiyordu. Buna dayanarak, ölüm anını bize doğru aktardığını söyleyebilir miyiz? Ne yazık ki bundan hâlâ emin değiliz.</span></p>

  <p class="calibre1">Yazar heyecanla, defalarca karıştırdığı çekmeceleri çekiyor. Görmekten hoşlandığı şeyi arıyor. Nadya'nın sakladığı bir gazete kesiğini. İkisi, evin arkasında uzanan ormanda yürürlerken, iflah olmaz bir paparazzinin, yüksek bahçe duvarının üzerinden çektiği fotoğrafı. Böyle onlarcasına kıçını göstermesi yetmemişti. Üstelik yeni bir fotoğraf için bahçe duvarlarına tırmanmaya ne gerek vardı! İsteseler, yazarımızı Nobel isimli sandalının küreklerine asılırken de görüntüleyebilirlerdi. Paparazzi ruhu böyle bir şey olmalıydı. O fotoğraf çekilip de, duvarın tepesindeki paparazzi üstüne bir de el işareti çakınca, yazarımız deliye dönmüş, "Böylelerini sikeceksin!" diye bağırmıştı. Eline geçirse gerçekten sikmek isteyeceği o paparazzinin, kendisine neden el işareti yaptığını düşünmüştü. Neden masum bir nanik işareti, okkalı bir küfür değil de 'geçirdim' manasında bir el işareti.</p>

  <p class="calibre1">"Çünkü dünya âleme mahremiyetimi korumak adına götümü açtım," diyordu yazar. "Hepsi götümü gördüler ve şimdi o göte geçirmeyi, kendilerine verilmiş bir hak olarak görüyorlar." Salim Abidin'in o gün düşündüğü bir başka şey daha vardı; bir yazar olarak yıllar yılı yazdığı on iki kitapta, götünü göstermekten daha ileri gitmiş, ruhunun bütün karanlık tarafını, kendinden yola çıkarak anlattığı kahramanları aracılığıyla ortaya dökmüştü.</p>

  <p class="calibre1">Okuyucuları, bütün dünya, en mahrem taraflarını görmüştü. Demek, hiçbirinde kuş kadar akıl yoktu. Demek, bunca yıl boşuna yazmıştı. Sararmış solmuş gazete fotoğrafı Nadya'dan çok ona ne uğruna yazdığını hatırlatmıştı. Az kalsın biraz önce kalbini sıkıştıran o soru, "Bunca zaman nasıl yaşadın?" sorusu gelip yeniden çöreklenecekti zihnine. Bereket şimdi, elinde tuttuğu o gazete kesiğindeki fotoğraf, o fotoğrafta Nadya'nın başını çevirip bakarkenki şaşkın hali, geniş omuzlarını örten yün şal, Margret'in şalı, Nadya'nın giymeyi sevmediği o uzun çiçekli elbiseler, Margret'in elbiseleri. Öldüğünde Nadya'nın üzerindekilerle, fitilli kadife pantolon ve boğazlı yünlü kazakla alâkası olmayan tarzda şeyler. Bu bildik bir hikâye mi? Adam çok sevdiği ölmüş karısının elbiselerini sevgilisine giydirir. Onu, onun yerine koyar. Hayır. Aslına bakarsanız, ne Margret'i deliler gibi seviyordu, ne de kendine yeni bir Margret yaratma arzusu taşıyordu. Sadece son romanının kahramanı böyle giyiniyor, kapatması olduğu geçkin adamla ormanda yürüyüşler yapıyordu. Nadya her ne kadar omuzlarındaki şalı çekiştire çekiştire yürüse ve çiçekli uzun elbiselerle -yüzünün görülmediği anlarda- rahatlıkla bir travestiye benzese bile, yazarımızın karışık, bulanık zihninde, yanı başında roman kahramanı yürüyormuş imgesini yaratıyordu. Üstelik bu fotoğrafta Nadya çok güzel çıkmıştı. Bu çağa, bu yüzyıla ait değilmiş gibi, bir orman perisi ya da Nabokov'un supericiği gibi görünmüştü. Şaşkın ve masumdu. Hayatında hiç fotoğrafı çekilmemiş bir yabani gibi bakmıştı.</p>

  <p class="calibre1">Gariptir, duvar paparazzisinin çektiği fotoğrafın süslediği haberin başlığı; BİR ROMAN HAYALİ, haber de şöyle bir şeydi:</p>

  <p class="calibre1"></p>

  <p class="calibre1"><i class="calibre6">Ünlü yazar Salim Abidin 'in evinin bahçesinde yürürken fotoğrafları çekildi. Röportaj vermeyen ve</i> <i class="calibre6">günlük hayatında izinsiz fotoğrafının çekilmesinden hoşlanmayan yazarın, bir paparazzi tarafından çekilen</i> <i class="calibre6">bu fotoğrafı, hakkındaki tuhaf söylentileri doğrular nitelikte. Sağlıklı bir demeç vermediği için, önüne</i> <i class="calibre6">geçilemeyen söylentilere bakılırsa ünlü yazar Salim Abidin, bir süredir aynı zamanda asistanlığını yapan,</i> <i class="calibre6">kendisinden çok genç Rus asıllı Nadya Tatyankova'yla birlikte yaşıyor.</i></p>

  <p class="calibre1"><i class="calibre6">Salim Abidin 'in nörolojik bir rahatsızlığı olduğu söylentisi ortada dolaşırken, yakın çevresi bu</i> <i class="calibre6">rahatsızlığın kol uyuşması, boyun tutulması gibi fiziksel şikayetlerden ibaret olduğunu söylüyorlar.</i></p>

  <p class="calibre1"><i class="calibre6">Dedikodular ise yazarın, duyma ve konuşma yetisini kaybettiği yönünde birleşiyor. Salim Abidin 'in sağlık</i> <i class="calibre6">sorunları nedeniyle Bebek'teki evini satıp İsviçre'de inzivaya çekilmek amacında olduğu da iddialar</i> <i class="calibre6">arasında. Bir diğer iddiaysa, yazarın Rus asıllı asistanıyla gizlice evlendiği ve genç kadının hamile olduğu</i> <i class="calibre6">yönünde.</i></p>

  <p class="calibre1"><i class="calibre6">Bu arada herkesten köşe bucak kaçan Salim Abidin 'in, üç yıl önce yayınlanan son romanı Kayalıklar</i> <i class="calibre6">Madonnası, ailesiyle birlikte Toscana'da tatil yapan İngiltere Başbakanı Tony Blair'in elindeydi.</i></p>

  <p class="calibre1"><i class="calibre6">Gazetecilerin isteği üzerine, ailesiyle kaldıkları çiftliğin bahçesinde fotoğraf çektiren Tony Blair, kendisine</i> <i class="calibre6">kitabın yazarının yıllar önce medyayı protesto ediş eylemi hatırlatıldığında, "Bu, böylesine büyük bir yazarı</i> <i class="calibre6">okumamıza engel değil," dedi.</i></p>

  <p class="calibre1"></p>

  <p class="calibre1">Salim Abidin sizin gibi bu yazılanları okuyamıyor. Kimseye de okutturmadı, hepsinin düzmece olduğunu bildiği bu haberi. Sadece bu haber sonrası gittiği nörologu, "Tony Blair bile okuyucunuzmuş ha!" dediğinde, haberde böyle şeylerden söz edildiğini anladı. Buna karşılık, "Aptal herif," demişti içinden "Aptal herif, kimler kimler beni okumuyor ki. Değil başbakanının, İngiltere kraliçesinin bile yatağına aldığı tek erkek benim. Elbette kitap harfleri olarak."</p>

  <p class="calibre1">Harflerin anlamsızlaşması ne garipti. Nadya'nın öldüğü haberi duyulduğunda, fotoğrafı yeniden gazetelerde görünürdü. O zaman bu fotoğrafı kullanmalarını isterdi. Klasik olmasını istediği bu fotoğrafla birlikte duyurmazlarsa yazık olacaktı o ölüme. Çünkü artık yazıyla bir işi yok. Ona her şeyi görüntüler ifade ediyor.</p>

  <p class="calibre1">Yazarın bir kez daha gazetelerde, Nadya'yla birlikte bu fotoğrafını görmek adına onu öldürdüğünü aklınız alıyor mu? Ama bir taraftan da her şeyi, bütün olasılıkları düşünmeliyiz.&nbsp;<span style="font-size: 1em;">Küçük şeyler için büyük şeyler yapmak, belki de ressamımızla yazarımızın ortak noktası. Salim Abidin neredeyse tanrı konumundayken Ali Ferah'ı dost bellemesi gerçekten şaşırtıcı. Onunla şakalaşması, sırlarını paylaşması, ikinci görüşünde ona "dostum" demesi. Aslında yazarımız, sandığımız kadar kapalı bir adam değil.</span></p>

  <p class="calibre1">Yalnızlığı, hiç sevilmemiş olması ve sıkı durun, Margret tarafından aşağılanması, ruhunda onarılmaz delikler açmıştı. Kafanızı, ayağınızı sokabileceğiniz kadar büyük delikler. Normal bir insanın ruhunda bu delikler bir toplu iğnenin başı kadardır. Ruhtaki delik mevzuunu da Salim Abidin yazmıştı, bakınız <i class="calibre6">Kucaklaşma</i>, sayfa 73.&nbsp;<span style="font-size: 1em;">Kendisi de, işte o romanının kahramanı gibi sohbet etmeyi bilmeyen, anlatmasını seven, dolayısıyla çenesi düşük adamın tekiydi.</span></p>

  <p class="calibre1">Öylesine yalnızdı ki, üstelik bu yalnızlığını yazarlığı değil, Margret'in aşağılamaları yaratmıştı. Margret onu iyi ve yeterli bulmuyordu. Bu, öldüğü halde böyleydi. Nobel Ödülü'nü aldığı gece, ödülü baş ucunda 1 milyon dolarlık çeki yastığının altında uykuya daldığı gece bile rüyasına girmiş, onu tebrik etmeden, "Bu ödülün nesine seviniyorsun?" demişti.</p>

  <p class="calibre1">Sonra, canım Nobel'ine "kontenjan ödülü" adını takmıştı. Salim Abidin, ülkesindeki yazarları 'edebiyat denilen şeyi yaratamamak'la suçlayadursun, "40'lık yazarlar çöplüğü, öykücü teyzeler barınağı, hayalsiz, üslûp takıntılı bunaklar mezarlığı, uçmaktan, kurmaktan aciz, dönüp yazarlığının vahametine şaşamayan, şaşıp bakamayan yeniyetmeler sınıfı, cümle bilgisi, kurgusu, düşüncesi zayıf, evinde örgü örmesi icap eden ev kadını yazar topluluğu" diye aşağılayadursun, Margret rüyalarına girip, bıkıp usanmadan onu Nabokov'la kıyaslıyordu.</p>

  <p class="calibre1">Salim Abidin her defasında Nabokov'dan daha iyi olduğunu söylüyor, ama sadece bunu söylüyor, gerisini asla getiremiyor, bunun üzerine Margret'den 'papağan' yakıştırmasını işitiyordu:&nbsp;<span style="font-size: 1em;">"Tüyleri dökülmüş, bunak papağan! Ben Nabokov'dan iyiyim, ben Nabokov'dan iyiyim, ben Nabokov'dan iyiyim. İddia ettiğin şeyin nedenini açıklamaktan acizsin!"</span></p>

  <p class="calibre1">Evet, Margret bir defasında böyle dediğinde, Salim Abidin'in ağzından "ben Nabokov'dan daha iyiyim'in dışında bir şey dökülmüştü. Ağzından dökülen şey kesinlikle sadece dökülen şey kadar değersiz, yazarımızın hayattaki, uyanıkken, kendini Nabokov'dan üstün gördüğü nedenlerinden birisi olamayacak kadar basit ve aptalcaydı:&nbsp;<span style="font-size: 1em;">"Benim Nabokov'dan daha çok kitabım var." Margret deliler gibi gülmeye başlamıştı. Salim Abidin kâbusların kabul edilir mantığı içerisinde orada, Margret'in olduğunu bildiği bir karanlığa doğru, "Böyle demek istememiştim," diyordu. "Böyle demek istememiştim, Margret."</span></p>

  <p class="calibre1">Yazarla, ressamımızın anlamsız bir bağla gelişen dostluğunda Nabokov'un yardımı olabilir mi? Hatırlayınız, ilk tanıştıkları o münasebetsiz günde, Ali Ferah onu kayıtsız şartsız Nabokov'dan daha iyi bulmuştu. Kendisini Nabokov'dan daha değerli gören bu beyefendi, kâbuslarını da bıçak gibi kesmişti. O gece gördüğü, artık gecelerinin rutini olan kâbusta, Margret, -üstelik bu defa doktorun muayenehanesinde, diz fırlatan çekiçlerin durduğu, ilaç reklamlarının yazılı olduğu kalemlerin dizildiği masacığın hemen gerisinde- yine belirmiş, ağzını açıp, "Nabokov," diyecek olmuş, ama kâbusların kabul edilir mantığı karşısına Ali Ferah'ı çıkarmıştı. Ali Ferah gözlerini kırpıştırıp tıpkı poz verir gibi elini göğsünün üzerinde tutarak, Salim Abidin'in Nabokov'a beş basar becerilerini sıralamış, Margret de bunun üzerine ortadan toz olmuştu. Salim Abidin biliyordu, bir daha asla uğramazdı rüyalarına. Uğrasa da karşısında Ali Ferah'ı bulurdu.</p>

  <p class="calibre1">Aslında bunu da sır olarak saklama gayretindeydim. Heyhat, romanlar hiçbir sırrı saklamamıza müsaade etmezler! Onların da tıpkı kâbuslar gibi kabul edilir mantıkları vardır. Üzüldünüz mü bilmiyorum, ama Salim Abidin'in Ali Ferah'ı sevme nedeni bu kadar basitti. Belki de bu yüzden -eğer yaptıysa-Margret'i, Nadya'yı öldürme nedenlerinin küçüklüğüne inanabiliriz.</p>

  <p class="calibre1">Salim Abidin, Nadya'nın çekmecelerinden alacağını aldı, odanın ortasında ayakta duruyor. Şimdi gerçekten ağaçların konuştuğuna şahit oluyor. Ağaçlar fısıldıyor, konuşuyor, soruyor. Hatta onunla dalga geçiyor:&nbsp;<span style="font-size: 1em;">"</span><i class="calibre6" style="font-size: 1em;">Arzu</i> <span style="font-size: 1em;">ya da</span> <i class="calibre6" style="font-size: 1em;">Ada</i> <span style="font-size: 1em;">kimin eserleridir?"</span></p>

  <p class="calibre1">İnanır mısınız gerçekten, ağaçların hep bir ağızdan, "Nabokov," dediğini duyuyor yazarımız.</p>

  <p class="calibre1">Ağaçların gerçekten fısıldayıp, Nadya'yı korkuttuğuna inanıp, vicdan azabı duyuyor. Bu azabı bastırmak için sinirli sinirli söyleniyor:&nbsp;<span style="font-size: 1em;">"Nabokov, ne alâka! Nabokov, ne alâka!"</span></p>
</body>
</html>
