<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_32"><br /></h2>

  <h1 class="calibre1" id="sigil_toc_id_28"><b class="calibre5">HER ŞEYİ GÖREN VE BİLEN BİRİSİ VARDIR</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Zavallı kahramanımız Ali Ferah'ın, bayılacak kadar şaşkın olduğu gün ve saatte Kıbrıslı savcımız, Bebek'te bir yalı dairesinde boğazı gören dik ve yüksek sırtlıklı koltukta oturmuş, gözlerini duvardaki portreye dikmiş&nbsp;<span style="font-size: 1em;">bakıyordu. Önünden akan Boğaz'ı değil, duvardaki portreyi ilgiyle seyrettiğini söyleyebilirdik. Portre, önüne getirilmiş bambu kahvaltı tepsisi üzerindeki çayını karıştırma sesini duyduğumuz yatalak şişkoya ait. Yakası ve kolları dantelalı beyaz bir gecelik giymiş şişkonun, sıkıca toplanmış, ince ince kıvırcık saçları ve onu hipopotama benzeten bir gerdanı var. Kıbrıslı savcının kendi iki bacağının birleşimi kadar olduğunu tahmin ettiği kollarının ucunda elleri, şişmanlıktan gerilmiş yüzünün ortasında ağzı, burnu ve gözleri minicik kalmıştı. Hele ağzı, toplu iğne başı gibi görünüyordu ve bu gövdeyi yatağa çakacak kadar çok yiyeceğin o delikten nasıl girdiği merak edilebilirdi. Portresinde de oranlar birebir resmedilmişti. En ufak bir abartma yoktu. Sanki göz içinde göz varmış gibi, yatalak şişkonun arkasından Boğaz'ı, Boğaz'dan geçen bir sandalı, sandaldan merakla içeriye bakan bir adam ve kadını, pencerenin kenarında asılı aynada da, resmi yapanı ve poz veren hanımını izleyen hizmetçi kızla meraklı kedisini görüyorduk. Kıbrıslı savcı resimden anlamazdı ama resimde odayı dolduran solgun ışığın içini ürperttiğini, her şeyin bu kadar gerçekçi çizilmesine çok şaştığını, onun yerine biz söyleyebiliriz. Yatak çarşafının kıvrımları, şişkonun baş ucunda duran ve Kıbrıslı savcının ilk defa rastladığı komidin üzerine yerleştirilmiş minyatür guguklu bir saatin bütün ayrıntıları olduğu gibiydi. Resimdeki saatin sarkacı, gerçeğininki gibi hareket ediyordu. Gerçek ve hayali karıştıracağımız benzerlikte. Kıbrıslı savcımız, yatalak şişkonun kendisiyle aynı tarafa, portreye baktığını fark etti:&nbsp;</span><span style="font-size: 1em;">"Güzel, değil mi?" dedi.</span></p>

  <p class="calibre1">Gülümsemekle yetindi Kıbrıslı savcımız. Alnının üzerinde birleşen kaşları yüzünden belli olduysa, fark edildiyse gülümsemesi.</p>

  <p class="calibre1">"En sevdiğim şeylerin de resimde olmasını istedim. Portremde benimle birlikte. Ama kedim yanıma yaklaşmayıp beni uzaktan izledi. Neden acaba?"</p>

  <p class="calibre1">Yatalak şişkonun bu masum sorusu cevapsız kaldı. Oda ölümcül bir gazla dolmuş gibiydi ve belli ki bu ağır kokunun kaynağı yatalak şişkoydu. İçinden acımasızca, "Ben kedinin yerinde olsam bu odaya bile girmem," dedi savcımız. Niye acımasızca olsun, romanımız bütün kötülüklere, pisliklere ve küstahlıklara açık.</p>

  <p class="calibre1">Kadın bir kere daha, "Neden acaba?" diye iç geçirdi. Aynı zaman diliminde Ali Ferah da Sedef için, "Neden evinde acaba?" diye soruyordu. "Bu kaza da nereden çıktı? Salim Abidin'e ne oldu?" Merak etmeyin, bizi bu soruların cevabına götürecek olan soru birazdan, yatalak şişkodan gelecek. Ama önce çok sevdiği zencefilli bisküviler için birkaç lakırdı etmesine izin verelim:&nbsp;<span style="font-size: 1em;">"Şu zencefilli bisküviler, güzel değil mi? Portremi yapan ressam da çok severdi. Durun bakayım: Bana İsviçre seyahatimi, yo hayır, İskoçya seyahatimi hatırlatıyor derdi. Aynı bisküvileri yakın zamanda bir psikiyatrın muayenehanesinde de yediğini söylemişti. Bir kere gitmiş."</span></p>

  <p class="calibre1">"Nereye?"</p>

  <p class="calibre1">"Psikiyatriste."</p>

  <p class="calibre1">Bu kısa cevaptan sonra aralarında kısa bir sessizlik oldu. "Evet, mevzuya gelelim," dedi yatalak şişko. Bu sözün üstüne Kıbrıslı savcımız tam onun konuşmasını ve nasıl davranması gerektiğini bilen gerçek bir asil olduğunu düşünmüştü ki kadın gürültülü bir biçimde osurdu. Tıkalı bir borazana üflenmiş gibi, üflenmeye çalışılmış gibi bir ses çıktı.</p>

  <p class="calibre1">"Bunlar için sizden özür dilemeyeceğim, çünkü elimde değil." Toplu iğne başı kadar görülen ağzı açık kalmıştı. Derken bir kere daha, bir kere daha osurdu ve başucundaki kolonyalı mendil kavanozundan bir mendil çekip alnını, boynunu sildikten sonra açıklama gereği duydu:&nbsp;<span style="font-size: 1em;">"Akşam yemeğinde biraz fazla yengeç yemiştim de. Hani şu marketlerde satılanlardan, vakumlu ambalajlarda. Bu biraz da onun sonucu. Evet, devam edecek olursam, bugün sizi buraya şu Nobelli yazarın asistanının ölümüyle ilgili bilgi sahibi olduğumu düşündüğüm için çağırdım. Telefonda söylediğim üzere."</span></p>

  <p class="calibre1">Evet, buraya kadar Kıbrıslı savcımızın şaşıracağı bir şey yoktu. Günlerdir Bebek'te bir yalı dairesinde oturduğunu söyleyen ve Nadya cinayetinde görgü tanığı olduğunu iddia eden bir kadından telefonlar alıyordu. O&nbsp;<span style="font-size: 1em;">kadının yatalak bir şişko olduğunu bilmiyordu. İlk gördüğünde can sıkıntısından kendisini çağırdığı kuşkusuna kapıldı. Böyleleriyle çok karşılaşmıştı. Nadya'dan söz açılınca ikisi de portrede geçip giden sandala baktılar.</span></p>

  <p class="calibre1">Kadın zekiydi, fark etti:&nbsp;<span style="font-size: 1em;">"Portremde Boğaz'ın bomboş görünmesini istemedim. Anlamsız bir boşluk, açıklık, naif bir manzara görme arzusunda değildim. Görmek istediğim şeyi portreyi yapan ressama anlattım. Hatta çalışacağı saatleri o sandalın penceremin önünden, neredeyse yatağımın kenarından geçip gidişini görebileceği saatlere denk getirdim. O&nbsp;</span><span style="font-size: 1em;">saatlerde odanın ışığını ressamımız pek beğenmiyor olsa bile kabul etti. O sandalı izlemek onun da ilgisini çekmişti. Sandaldaki adamın, kürek çeken kişinin -ah çok güzel kürek çekiyordu- Nobel ödüllü yazarımız olduğunu öğrenince, o da çok şaşırdı."</span></p>

  <p class="calibre1">"O kim?"</p>

  <p class="calibre1">"Ressam, portremi yapan. Dört gün evvel, günler sonra sandalında yazarı tekrar gördüm. Yanında kumral, genç, güzel bir kadın vardı. Kaza o gün mü oldu?"</p>

  <p class="calibre1">"Evet."</p>

  <p class="calibre1">"Aynı gün radyoda dinledim ve çok şaşırdım. Sonra başka şeylere daldım ve diğer haberleri kaçırdım.&nbsp;<span style="font-size: 1em;">Yattığım yerde radyo haberlerini takip edemeyecek kadar neyle meşgul olduğumu düşünüyorsunuz, değil mi?&nbsp;</span><span style="font-size: 1em;">Bu şişmanlıkla..."</span></p>

  <p class="calibre1">"Hayır."</p>

  <p class="calibre1">"Çok naziksiniz," yatalak şişko çamdan büyük bir yudum alıp devam etti:&nbsp;<span style="font-size: 1em;">"Ee sonra ne oldu? Ah, biliyorum savcı bey, buraya yazarın başına gelenleri sormak için mi çağırdınız beni diye düşünüyor olabilirsiniz. Affedersiniz."</span></p>

  <p class="calibre1">Her şeyden bihaber olan biziz. Biz ve üç günlük uykusundan uyanan Ali Ferah. Yatalak şişkonun bile kazadan haberi var. Mutlaka Oleg'in de. Hatırlasanıza, Ali Ferah'ın ölü gibi yattığı günler boyunca onu nasıl aramıştı. Şu an Kıbrıslı savcıdan yazarımızın akıbetini öğrenmekle yetinemeyiz. Belki, Salim Abidin öldü. Ama onun nasıl öldüğünü ya da nasıl sağ kaldığını, çok önceden bu kış öleceğini ve ölürken gözünün önünden gitmeyen son hayat görüntüsünün, bebeğini doğurduktan sonra içinden çıkardığı kanlı plasentası olacağını bildiğimiz Sedefi ölmekten neyin kurtardığını bilmeliyiz. Her şeyin mümkün olduğunu iddia eden bu kitapta bir zaman kayması daha yaşayamaz mıyız?</p>

  <p class="calibre1">Dans eder gibi bir adım geriye gidiyoruz. Daha sonra bir adım ileri gidip yerimize dönecek, "her şeyi bir bilen ve gören vardır" iddiasındaki yatalak şişkonun anlattıklarını dinleyeceğiz. Ama şimdi geldiğimiz noktada, Salim Abidin'i ve Sedefi sabahın ilk ışıklarında Bebek Parkı'nın önünde, jaguardan inerken görüyoruz. Her zamanki gibi şoför koşarak kapıyı açıyor, Salim Abidin eldivenlerini eline geçiriyor. İki karaltı olarak yan yana yürüyorlar. Sedefin uzun pelerini onları yine bir başka yüzyıla taşıyor. Hayır, o kadar zaman kaymasına ihtiyacımız yok. Dört gün öncesine gelmiş olmak bizim için yeterli.</p>

  <p class="calibre1">Sedef üşüyor ve korkuyor. Hava tam aydınlanmadı. Bilirsiniz, uykunun hüküm sürdüğü saatlerde ortalıkta gezinmek tekin değildir. Onlar gibi uyanık kocaman bir lağım faresi, pis dünyalarda fink atan hayvan, ayak seslerinden ürküp karıştırdığı çöp tenekesinden zıplayıp kaçıyor. Sedef çok korkuyor.</p>

  <p class="calibre1">"Korkma." Salim Abidin biricik aşkına çok müşfik davranıyor. Korkma Sedef, birazdan daha çok korkacaksın. Başlarına ne geleceğini bilmeden yürüyorlar. Deniz, yazarın en sevdiği biçimde kabarıyor. Uyuyan sevgilinin göğsü gibi yükselip alçalıyor. Bir ara ürperiyor, binlerce kıpırtı oluşuyor yüzünde.</p>

  <p class="calibre1">Sandala biniyorlar. Sedefin ilk adımı çok sert. Bir sağa, bir sola eğiliyor sandal, fındık kabuğu gibi. Bir cambaz gibi ellerini açarak sandalın ortasında kalıveriyor. Picasso'nun Cambazlar serisinin hünerli cambazları gibi. Geçip sandalın ucuna oturuyor. Tıpkı düşlerindeki gibi yazarın. Salim Abidin de biniyor sandala, asılıyor küreklere. Boğaz sisli, puslu. Rüya mı görüyorum diye dikkatle bakıyor Sedef, suya, parka, ağaçlara, uyuyan pencerelere, üşüyen kedilere. Sonra birdenbire sisin içine giriyorlar. Her şey görünmez oluyor. Suyun, küreklerin ucundan akıp gitmesi duyuluyor ama su görünmüyor. Birbirlerinin yüzlerini hayal meyal görüyorlar. Sis perdesinin içinden çıkıp yatalak şişkonun penceresinin önünden geçmiş olmalılar. Demek, yeni uyanmış ya da uykusu kaçmış, akşam yemeğinde yedikleri gaz yapmış, dönemediği için uyuyamamış, yatmaktan kalçalarında, baldırlarında, sırtının aşağısında açılan yaralar sızlamış, bu yüzden uyanmış, kaderine ağlamış, başını pencereye çevirmiş ve görmüş yatalak şişko: Günlerden sonra sandalıyla boğaza açılan yazarı ve yanındakini görmüş.</p>

  <p class="calibre1">Acaba günün o saatinde nereye gittiklerini de düşünmüş müdür? Belki. Belki, cehennemin dibine, deyip geçiştirmiştir.</p>

  <p class="calibre1">Haberleri olmasa da bu kötü temenniden, gerçekten cehennemin dibine doğru çekiyordu yazar kürekleri.</p>

  <p class="calibre1">Her ne Kadar Sedefe cennet vadetse de, evlenelim dese de, bir ömür boyu seni severim diye dil dökse de, cehennemin dibine doğru çekiyordu kürekleri. Onları, yer yer ortalığı kuşatan sise rağmen izleyen bir çift gözü görmeden, her şeyi gören ve bilen birisinin mutlaka olduğunu fark etmeden gidiyorlardı cehennemin dibine.</p>

  <p class="calibre1">Tanrı o gözlerden bir tanesini işte böyle şişirmiş, şişirmiş, yedirmiş, içirmiş, geniş bir karyolaya çakmıştı. İşi bütün gün, neredeyse ayaklarını yatağından sallandırmayı başarabilse, ayaklarını ıslatacak kadar kendisine yakın akan suya bakmaktı.</p>

  <p class="calibre1">Kıbrıslı savcımıza göre, size göre, bu akıp giden suyla birlikte ne görebilirdi ki? Şenlikli bir tekne, kavgalı bir tekne, sıradan bir balıkçı teknesi, gözleri yalı dairesinin içinde meraklı, iç geçiren orta sınıf aileleri taşıyan bir tekne. Bu kadar. Bunun ötesinde, yattığı yerden ölümün ucunu, aşkın büyüklüğünü, ihaneti, intikamı görebilir miydi yatalak şişko? O, bunları gördüğünü iddia ediyordu. Bunları odasından attığı televizyon ekranından da görebilirdi, okuyorsa romanlarda olabilirdi bütün bunlar, dinliyorsa radyoda cereyan edebilirdi hayatın bu gizli, saklı, pencereden asla görülemeyecek yüzü. Ama o ısrarla, bu pencereden hayatı izlediğini, hem de öyle bir izlediğini, bu sayede televizyon gibi, kuru gürültü can sıkıntısını bastıracak şeylere gerek duymadığını söylüyordu. Kabul etmek gerekir ki şu ana kadar, dünya gözüyle Salim Abidin'i Nobel isimli sandalıyla, önce bir cinayete kurban giden asistanıyla, şimdi de bir başka kadınla, yani Sedefle görmüştü bile. Düşünsenize Ali Ferah bile -eğer nörologun şaşkın sekreterinin anlattıklarına güvenebilirsek- yazarımızla karşılaşabilmek için fırsat kollamıştı. İşte, bu yatalak şişko bu fırsatı yattığı yerden yakalamıştı.</p>

  <p class="calibre1">Sedef ve yazar, sisler arasından, kadının gözlerinin önünden bir anda geçip gidememişlerdi. Şansına bir akıntı vardı penceresinin altında. Oradan geçenleri, kötü bir büyü gibi biraz daha orada tutan, geçmelerini, akıp gitmelerini zorlaştıran, bir bakıma yatalak şişkonun daha iyi görebilmesi için görüntüyü donduran bir akıntı.</p>

  <p class="calibre1">Salim Abidin, Boğaz'ın bütün akıntılarını artık adı gibi olmasa bile avucunun içi gibi biliyordu. O pencerenin önündeki akıntı, hiç de zor bir akıntı değildi. Küreklere biraz daha sıkı asılması gerekiyordu, o kadar.</p>

  <p class="calibre1">Yatalak şişkonun gözünün önünden geçip gittiklerinin farkında olmadan, Sedef asla onunla birlikte olamayacağını söylüyordu. Asla. Oleg'e gitmeyi planlıyordu. Onunla yeni bir hayata başlamayı, heyecanlanmayı.</p>

  <p class="calibre1">Yazarın reddedilmekten dolayı neler yapacağından değil, Oleg'le beraber, aşkla yaşayacağı hayatına uyum sağlayamamaktan korkuyordu. Artık biliyorsunuz, Sedef korkak bir kadın. Arnolfini onu kovmasa bir yere gideceği yoktu. Çok sevilmek bile onu korkutuyordu. Deniz yükseldi, alçaldı. Sandal sanki denizde açılan bir kuyunun içine düştü, çıktı, battı çıktı. İlahi bir biçimde üstlerine bir damla su sıçramıyordu. Salim Abidin kürekleri bırakmış, Sedefin ayaklarına kapanmıştı. Duyabiliyor musunuz?</p>

  <p class="calibre1">"Beni bırakma," diyor. "Margret gibi, Nadya gibi sen de beni bırakma. Sevmesini öğrendim artık. Seni nasıl sevebileceğimi biliyorum. Nadya'nın kalbini kırmış olabilirim belki. Ama sana hiçbiri olmayacak. Çünkü sana zaafım var. Margret'e de vardı. Kötü meleklerin en güzeli, beni bırakma!" Ucuz bir şiir gibi tıkır tıkır sıralıyor kelimeleri.</p>

  <p class="calibre1">Her ne kadar Sedef, batıl güçlerin yardımıyla koskoca bir opera bestelemiş olsa bile, böyle yumuşak ve aşk dolu sözlerden nefret ederdi. Arnolfini kalbini körleştirmişti. Bebeğini bile nasıl sevmesi gerektiğini bilememişti.</p>

  <p class="calibre1">Bebeği ölüp gitmiş, ona bir kere olsun güzel bir şey söyleyememişti. Sevgi dilini çözememişti. Bu yüzden küstahça güldü. Salim Abidin sinirlenmişti:&nbsp;<span style="font-size: 1em;">"Sevmenin ne demek olduğunu bilmiyor musun?"</span></p>

  <p class="calibre1">"Gereksiz uzatıyorsun," dedi Sedef.</p>

  <p class="calibre1">Hiç yakışıyor muydu ona böyle söylemek, böyle kafa tutmak? Bunun öfkesiyle bir tokat attı Salim Abidin ona. Sonra bir düdük sesi duydular, Sedefin keskin, kısa, lirik koloratur soprano çığlığını bastıran. Sandal bir şeye çarptı ve ters döndü. İkisi de çarpmanın sesini duymuşlardı. Hatta Sedef önce yüzünün suya değdiğini bile ayırt edebilmişti. Tokattan önce, yazarımız, aşk, zaaf tiradını atarken Sedef, Boğaz'ın, denizin ne kadar ürkütücü göründüğünü düşünmüştü. Denizin dibi daha da ürkütücüydü. Pelerini ağırlık yapıyordu, çizmeleri külçe gibi olmuştu. Çırpınamıyordu. Gözlerini akacak cesareti bulmuştu. Hızla dibe doğru batıyordu. Kaza Bebek açıklarında olmuştu. Dönüp, Akıntı Burnu'na doğru yol alacaklardı, Salim Abidin küreklere yetişemeyeceğinden, motoru takmayı planlıyordu. Sedef ayaklarının bir türlü yere değmeyeceğini, çünkü güçlü bir akıntıya kapılmış&nbsp;<span style="font-size: 1em;">olduğunu fark etti. Boğazın alt akıntısı soğuk karanlık sularda onu sürüklüyordu. Nefes almak için ağzını açmaya niyetlendi. Ama biraz daha nefessiz kalabilirdi. Bu, ona acı veren bir şeydi. Hiç kuşkusuz ölüme çok yakındı.</span></p>

  <p class="calibre1">Suyun sesini alışılmadık bir biçimde duyuyordu. Çevresindeki karanlık, kızıl bir ışıkla dolmuştu. Cehennem ateşinde yanmaya gidiyorum, diye düşündü. Bebeğinin ölümünden kendisini sorumlu tutuyordu. Bu sadece bu dünyada değil, öte dünyada da yanıp kül olmasını gerektirecek kadar büyük bir günahtı. Ne yani, şimdi öte dünyaya mı gidiyordu? O aptal uşağın notalarını atmamasını diledi. Ali Ferah ya da Oleg, olmadı kocasının eline geçmesini istedi, bestelediği operanın ve yazdığı librettonun. İçinde boğazına kadar, bademciklerine değecek yakınlığa kadar, bir sıvı yükseldi. Nedense ciğerlerinin patlayıp pıhtılaştığını düşündü. Ya da bütün organlarının pelteleşerek boğazına akın ettiğini. Belki de canıydı, ruhuydu içinden çıkmaya çalışan, bademciklerini gıdıklıyan. Çaresiz ağzını açtı. Boğulmaya karar vermişti.</p>

  <p class="calibre1">Aklından gitmeyen dünyevi hayatının son görüntüsü, doğurduktan sonra içinden çıkan o iğrenç et topağı, plasentasıydı. Doğumhanedeki hemşire karşısına geçmiş, damarlı, kanlı tuhaf kütleyi, "İşte, içinde bebeğini besleyen, senin yarattığın bir organ," diye gözünün önünde sallayıp duruyordu. Başka bir şey görmek istiyor ama olmuyordu. Hayatının son görüntüsü, bir günahkâr olduğunu düşündürecek kadar aşağılayıcıydı. Öldüm diyebileceği bir anda burnunun dibinde kendisini yakalayıp yukarı doğru çeken yazarı gördü. Bayılmıştı. Salim Abidin'in su yüzüne çıktıkları andaki heyecanını göremedi. İncecik bir dip akıntısı, asansör gibi yukarı çekmişti onları. Bu kimin şansıydı?</p>

  <p class="calibre1">"Buradayız," diye bağıracak kadar gücü vardı yazarımızın. Neredeyse üzerlerine doğru gelen teknenin karanlık ve girintili burnu onu hiç korkutmadı. Her şey o kadar kontrolündeydi ki Sedefin nabzını bile tuttu.</p>

  <p class="calibre1">Biraz ağır, biraz düzensiz, ama tıp tıp atıyordu nabzı. Sedef kendine gelse, ölmediği için değil, hafızasındaki o son hayat görüntüsüyle, kanlı iğrenç plasentasıyla ölmediğine sevinecekti.</p>

  <p class="calibre1">Balıkçı teknesine çekilip ıslak yere yatırıldığında Salim Abidin bir kere daha onun "kötü meleklerin en güzeli" olduğunu düşündü. Güzel, beyaz bir balık gibi yüzüstü çevrilip sırtı ovuşturulmaya, ciğerlerindeki su çıkarılmaya başlanmıştı. Ciğerlerin biraz boşaldığına kanaat getiren balıkçılar, Sedefi kucaklayıp içeri taşırken,&nbsp;<span style="font-size: 1em;">"Yaşıyor, yaşıyor gözlerini araladı," diye bağrıştıklarında, Salim Abidin onu hiç kurtarmamış olmayı istemişti.</span></p>

  <p class="calibre1">Bıraksaydı da kendisini reddeden o kadın ağır ağır Boğaz'ın derin sularına yollansa, çamurlu dibine çökse ve orada kalsaydı. Balıklar, pervaneler, güçlü akıntılar ondan geriye hiçbir iz bırakmasalardı. Belki ince uzun parmaklı eli, düzgün bacaklarıyla gövdesinin alt kısmı tenha bir sahile vururdu. Ama şimdi balıkçılar ellerinde tuttukları -temiz olduklarını söyledikleri- battaniyeyi içeride bir teknede olması çok garip olan, kadife kaplı bir kanepenin üzerine yatırılan Sedefin ıslak giysilerini çıkardıktan sonra üzerine örtmesini söylüyorlardı. Salim Abidin sessizce, balıkçıların korktuğunu düşündükleri için yakıp ağzına iliştirdikleri sigarayla içeri girdi. Sigara içmediğini de o an hatırladı. İçeride, sıcak odacıkta sigaranın beyaz dumanını gördüğü anda. Sigarayı söndürdü.</p>

  <p class="calibre1">Balıkçıların verdiği erkek giysilerini bir kenara bıraktı ve ağır ağır nefes almakta olan Sedefi soymaya başladı.</p>

  <p class="calibre1">Denizden çıkarılır çıkarılmaz yüzüstü yatırıldığı güvertede sırtı sıvazlanarak ağzından ne çok su çıkarılmıştı.</p>

  <p class="calibre1">Hatta ağzından ağır ağır sızan suyla birlikte minicik bir gümüş balığı da kendisini dışarı atıvermişti. Balıkçılar ciğerlerindeki suyun boşaldığına kanaat getirince Sedef öksürmüştü. Gerçi öksürüp son nefesini verebilirmiş.</p>

  <p class="calibre1">Balıkçıların anlattığına bakılırsa üç ay önce denizden çıkardıkları turist böyle ölmüş. Tam yaşayacak derken öksürmüş, son nefesini alıp gitmiş. Sedef gözlerini aralayıp başını çevirince, "Bu yaşayacak," demişlerdi.</p>

  <p class="calibre1">O an, "Bu yaşayacak ama bensiz," diye düşünmüştü Salim Abidin. "Benim yanımda olmadan."</p>

  <p class="calibre1">İçeride Sedefin üzerindeki ıslak giysileri çıkarırken de onsuz yaşamayı göze alamayacağını söyledi kendi kendisine. İlk defa bu kadar güçlü bir acı, aşk acısını hissediyordu. Aklını başından alan aşk, şimdi ona tarifsiz acılar veriyordu. Yo, bu kadarına dayanamazdı. Sedefi oracıkta, o lamboz deliğinden tekrar denize bırakabilirdi.</p>

  <p class="calibre1">Boğaz'da yaşayan bir balıkmış gibi. Onu ölümle kaybetmek daha az acı verecekti, ama yapamadı. Sedefi denizin dibinden çekmek için daldığında, onu iki akıntının buluştuğu yerde süs bebekler gibi asılı gördüğü o büyülü anda, onu kurtarmaktan vazgeçer gibi olmuştu. Sadece ölümünü çabuklaştırmak için onu Boğaz'ın çamurlu dibine itecekti. Takılıp kaldığı o güçlü akıntıdan kurtarıp cehennemin dibini boylamasını sağlayacaktı. Salim Abidin'i görünen yüzüyle ne kadar kötü ve küstah bilirsek bilelim o bunu yapamadı. Ruhunun bize göstermediği, başından bu yana göremediğimiz, karanlık tarafında kalan iyilik ve şefkat hali kendini gösterdi. Belki de kötü, iyi bildiklerimizdi. Hayat, bizi yanıltarak gücünü göstermez mi?</p>

  <p class="calibre1">Kıbrıslı savcı birazdan hayatın gücünü bizi yanıltarak gösterdiği gerçeğini yatalak şişkodan öğrenecek.</p>

  <p class="calibre1">Şimdilik o da bizim gibi meselelerin, insanların, hayatların, ruhların görünen, bize gösterilen yüzünü görebiliyor.</p>

  <p class="calibre1">Bir tek, pek sevdiği Rilke'nin dediği gibi, meyvenin çekirdeğini taşıması gibi kendimizde taşıdığımız ölümlerin görünmeyen yüzünü görebilmekle marifetli sayıyor kendini.</p>

  <p class="calibre1">Dört gün öncesine gidip tanık olduğumuz bu kazaya, sonrasına daha dikkatli bakalım. Sedefin ıslak giysilerini neredeyse ağlayarak çıkaran Salim Abidin'i bir daha böyle göremezsiniz.</p>

  <p class="calibre1">Bir erkek olarak soyduğu kadının pırıl pırıl tenini beğeniyor. Yumuşak karnını, hamilelikten olduğunu bilemediği çatlaklarla kuşatılmış baldırlarını ve bir çocuk donu gibi geniş kenarlı ve pamuklu beyaz donunu çıkardığında gördüğü cinsel organını beğeniyor. Israrla ona sahip olmak istiyor. Bir havluyla koltuk altlarını, apış arasını, boynunu ve memelerini kurularken, her sabah uyandığında onu görme arzusuna düşüyor. Artık yazamayacağını bildiği hayatında başka bir tutkusu olmalı. Bu, Sedef olmalı. Hayatında bu yeni tutkusu için bir yer açmışken böyle reddedilmek, sevgiliyi, soytarı, yakışıklı, yalancı bir Rus delikanlısına kaptırmak olacak iş&nbsp;<span style="font-size: 1em;">değil.</span></p>

  <p class="calibre1">Sedef başını çevirip inliyor. Battaniyenin altında yatıyor şimdi. Islak giysilerinin arasından bir anahtar düşüyor. Sedefe ait bir anahtar. Sihirli bir ses duymuş gibi, kendi bestelediği operada o olmadık yerde çalmaya başlayan ve operalarda pek nadir kullanılan mandolinin sesi gibi, garip bir ses olarak algılıyor bunu Sedef.</p>

  <p class="calibre1">Hipnozdan kalkan akıl hastaları gibi şak diye gözlerini açıyor. Boğaz'ın dibinde asılı kaldığı akıntılardan kurtarılmamış da o soğuk, sallantılı balıkçı teknesinde keyfine uykuya yatmış gibi. Başını çevirip yere düşen anahtarını görüyor.</p>

  <p class="calibre1">"Onu bana ver," diyecek gücü yok. Başıyla, yazara anlamsız gelen bir istekle istiyor onu. Korkunç bir kazadan şans eseri kurtulmuşken, o kalkmış, yere düşen anahtarının kendisime verilmesini istiyor. İsteğini yerine getiriyor Salim Abidin. İnce bir halkaya geçirilmiş, iki Kale marka anahtarı, nasıl olduysa Boğaz'ın dibine çakılmayan bu iki anahtarı Sedefin avcuna bırakıyor. Sedef anahtarların bırakıldığı avcunu sıkıca kapıyor.</p>

  <p class="calibre1">O anahtarlar Arnolfini'yle birlikte oturdukları evin anahtarlarıydı. Kovulduğu evin, şimdi gideceği evin. Ne Oleg, ne Nobelli bir yazar. O yeni bir hayata başlamak istemiyor. Ona yeni bir hayatı sunan Tanrı'nın gazabının büyük olacağını düşünüyor. Boğaz'ın karanlık sularına gömülmeyeceği, geçmiş hayatına, rutinine dönmeye kararlı. Kalp kıpıklıklarının, evlilik sıkıntılarının aşktan iyi olduğunu hissetti ölmek üzereyken. Onu pis bir günahkâr gibi suyun dibine, iğrenç plasentasını görerek ölüme gönderen aşktı; reddedilen aşktı, kabul edilen aşktı.</p>

  <p class="calibre1">"Bana göre değil," diyor Sedef. Bunu Salim Abidin de duyuyor ama anlamıyor, sessizce yaklaştıkları kıyıyı gözlüyor. O soğuk, düzensiz kirli balıkçı kamarasında, ölmekten son anda kurtulan kadının kararından haberi yok. Aşkla bezenecek, donanacak yeni hayatını, hayatta kalacağı rutin evliliğine feda ediyor Sedef. Çocukça, anahtarları kaybetmediğine seviniyor. Buradan çıkıp eve gideceğine, kapıyı açıp gireceğine, kaldığı yerden devam edeceğine, karşı pencereye bakıp Ali Ferah'ı ve onun katatonik şizofren kız kardeşini, belki onun yanı başında dikilen görünmez Van Gogh'u göreceğine seviniyor. Kafasının içindeki orkestranın çok yakında yeniden yeni bir şeyler, kısa bir piyano sonatı ya da bir konçerto çalacağına inanıyor. Anahtarları kaybetmediğine seviniyor.</p>

  <p class="calibre1">Sedef yürüyebilecek kadar iyi hissediyor kendisini. Üzerindeki erkek giysileri ve lastik çizmeleriyle tekneden inerken daha derin nefes almaya çalışıyor ama olmuyor. Ciğerleri yanıyor. Tanınmaz kılıklar içerisinde yürüyorlar. Nobel isimli sandalın battığı önce Sahil Güvenliğe, sandalın kime ait olduğu o bölgede çok iyi bilindiğinden, içinde ünlü yazarın olma ihtimaline karşı haber, birkaç şanslı gazetecinin kulağına çoktan gitmiş.</p>

  <p class="calibre1">Sahil Güvenlik botunun eşliğinde yanaştıkları kıyıya çıkarlarken fotoğrafları çekiliyor. Sonra o gazeteciler peşleri sıra geliyor ve hep bir ağızdan soru soruyorlar. Yazar cevap vermiyor. Parkın yola bakan kıyısında şoför ve uşak onları görerek koşuyorlar. Uşağın elindeki biri kırmızı, diğeri yeşil sıcak su dolu biyotları ilk fark eden Sedef oluyor ve gülüyor buna. Sonra jaguarın önünde park etmiş, merakla onları seyreden bir taksiye atlıyor.</p>

  <p class="calibre1">Salim Abidin'in ağzı şaşkınlıkla, düş kırıklığıyla açık kalıyor. Aşkı gözlerinin önünde kaçıp gidiyor. Elbette onu alıkoyacak, üzerine kapıları kilitleyecek, bir süre sonra da bu gönüllü tutsaklığa razı edecekti. Ama şimdi, kulakları deniz suyuyla tıkanmış zonklarken, Sedefin göz göre göre elinden kaçıp gidişine tanık oluyordu.</p>

  <p class="calibre1">Kendisinin bile ayakta duracak hali kalmamışken, ölü gibi denizden çekip çıkardığı kadın, kaçacak gücü kendinde bulabiliyordu. Hayatını karıştırıp giden şeytan olmalıydı bu. Ancak bir şeytan ölmekten yakayı kurtarıp kaçacak gücü kendinde bulabilirdi. Salim Abidin ağlamaklıydı. Bereket, bu halini gösteren tek kare fotoğrafı gazetelerde çıkmamıştı.</p>

  <p class="calibre1">Çoğunluk 'Nobel Ödüllü Yazar Boğuluyordu' başlığıyla yayınlanan haberlerde, kendisine kurtarıldıkları teknedeki balıkçılar tarafından ödünç verilen balıkçı giysileriyle parkta yürür hali vardı. Sedef de yanı başındaydı ve sarı muşamba yağmurluk ona çok ama çok yakışmıştı.</p>

  <p class="calibre1">Salim Abidin bir süre önce sizin de tanık olduğunuz üzere Japon böcek koleksiyoncusu Akira Muşaka'ya sattığı malikânesinde oturmuş, kaza dolayısıyla gelen 'geçmiş olsun,' 'acil şifalar,' 'ucuz atlattınız' mesajlarını okuyan uşağını dinliyor, gözünü kaza haberini süsleyen o fotoğraftan, fotoğraftaki Sedeften alamıyordu. Uşağına Nadya'nın cenaze sonrası çıkan haberleri kesip sakladığı dosyayı getirmesini söyledi. O fotoğraflarda da yanında tesadüfen Sedef vardı. Yere kadar inen peleriniyle kilisenin tam önünde durmuş, istemeden de olsa objektiflere bakmıştı.</p>

  <p class="calibre1">Yazarın bir daha yazamayacağı, romanını bitiremeyeceği, ağlamasından belliydi. Uşağı, efendisinin aşkın tesiriyle döktüğü gözyaşlarının elindeki gazeteye pıt pıt damlayışını hayretle izledi. Sedef, Oleg'i seviyor olsa da, kendisini reddetmiş olsa da, onun gidebileceğini sanmıyordu. Heyhat, hayat yazarları da yanıltırdı!</p>
</body>
</html>
