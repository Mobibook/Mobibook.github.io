<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_14"><br /></h2>

  <h1 class="calibre1" id="sigil_toc_id_11"><b class="calibre5">GÜNAHINI ALTINLA KAPLAT</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Savcımız yazarın evine yaklaşıyor. Kasetçalarda Leonardo'nun hayatı, dün gece kaldığı yerden dönmeye devam ediyor:&nbsp;<span style="font-size: 1em;">"Leonardo, 'Kıyamet Fırtınası' adlı çiziminde öbür tufan çizimlerinin aşırı mekanik kaosundan farklı bir felaket teorisi sunar." Savcımız kaseti durdurup biraz başa sarıyor:&nbsp;</span><span style="font-size: 1em;">"'Kıyamet Fırtınası' adlı çiziminde..."</span></p>

  <p class="calibre1">Kaseti, tesadüflerin yüceliğine şaşarak kapatıyor. <i class="calibre6">Kıyamet Fırtınası</i>, yazarımızın romanlarından birisinin adı. Kıbrıslı savcımızın en sevdiği romanı da bu. Yanına yazarımızın romanlarının altı tanesini aldı. İmzalatacak bunları. <i class="calibre6">Paha Biçilmez Margret</i> ve <i class="calibre6">Umutsuzca Margret'i Arıyorum</i>'a dün akşam bir kere daha göz attı. Salim Abidin'in kayıp asistanıyla ilgilenmeye başladığında gazete arşivlerine girip küvette boğularak ölen Margret skandalini bir kez daha okumuştu. Cinayetleri işleyen hem o, hem de o değil gibiydi. Dönemin Margret davasına bakan savcının, dilini tutamayarak bir gazeteciye verdiği demeçteki gibi:&nbsp;<span style="font-size: 1em;">"Hislerim cinayeti onun işlediğini söylüyor, kanıtlar beni yalanlıyor. Ama kanıtlar beni şimdilik yalanlıyor."</span></p>

  <p class="calibre1">Kabul edin; bu ne polisiye bir roman, ne de bir cinayet romanı. Bu tesadüflerin romanı. Bu kitapta şüpheye yer yok! Kıbrıslı savcımız kendisini, yıllar önce Margret davasının içinden çıkamayan meslektaşına yakın hissediyor. Meslektaş çoktan eli öpülecek bir bunak olmuş. Onu Erenköy Yaşlılar Yurdu'nda ziyaret etti ve kırk beş dakika, eski meslektaşının kendisini yıllardır görmediği oğlu sanıp boynuna sarılmasına, mahrem itiraflarda bulunmasına izin verdi. "Ben oğlunuz değilim," cümlesinin sonunu getiremeyeceğini anlayınca, ısrarla "Salim Abidin'i hatırlıyor musunuz? Karısının boğularak ölmesinin ardından kapanan dosyayı neden açtırdınız?" diye sordu.</p>

  <p class="calibre1">Margret davasını hisleriyle çözen savcımız, kendi dünyasının bir adım dışına çıkmamaya kararlıydı.&nbsp;<span style="font-size: 1em;">Cinayetlerin ertelediği aile hayatını şimdi yaşamak istiyordu. Oğlunu görmeden geçirdiği günler için çok pişmandı. Ziyaretin sonunda, "Adaletsizlik bu," demişti Kıbrıslı savcımız. Salim Abidin hâlâ işinin başındayken, bir dönem onun kâbusu olan savcının içinde bulunduğu hale bak. Mesleğinin yıpratıcı ve körleştirici bir etkisi olduğunu düşündü. Salim Abidin'in kayıp asistanı için geçmişe gitmesine gerek olmadığını. Cinayeti hisleriyle çoktan çözmüştü. Merakı, yazarımızın kaçıncı cinayetinden sonra pes edeceği yönündeydi. Salim Abidin ve Nadya'yı o gün sandala binerken, sandaldan inerken, Nadya'yı sandaldan düşerken gören hiç kimse yoktu.&nbsp;</span><span style="font-size: 1em;">Yazarımızın Nobel adını verdiği fındık kabuğu gibi duran iki kürekli, klasik ahşap sandalının bağlı olduğu Bebek Parkı'nın önündeki barınaktakiler, "Ne zaman?" sorusuna ısrarla, "Hep gider gelirlerdi," yanıtını veriyorlardı. Görgü tanığı yoktu, sandalda bu cinayetin ipucu olacak bir iz de yoktu. Bu olay Kıbrıslı savcımızın hayran olduğu yazarla tanışmasına vesile olan şahsi bir olaydan ibaret gibiydi. Yazarın cinayet işlediğini ifşa etmekten, bunu ona itiraf ettirmekten çok, tek bir şeyi merak ediyordu savcımız: Bundan sonraki cinayeti, cinayetin sonu olacak cinayeti.</span></p>

  <p class="calibre1">Aslına bakarsanız Salim Abidin, <i class="calibre6">Umutsuzca Margret'i Arıyorum</i> isimli romanında, vicdanını rahatlatacak itirafı yaptıktan sonra, kurbanıyla özdeşleşip cinayete son noktayı koymuş oluyordu. Muhtemelen Nadya'ya kadar öldürme güdüsünü tetikleyen birisiyle karşılaşmamıştı. Nadya'ya, karısı Margret'e duyduğu kadar büyük olmasa bile âşık olmalıydı. Saygı duymuyor, çok sevmiyordu. Nadya vazgeçilmez bir arzu nesnesi de olabilirdi.&nbsp;<span style="font-size: 1em;">Sonuçta kendisine sonsuz hayranlık duyan ve kolayca kendilerini veren kadınlarla geçen bir ömürden sonra, Nadya ona başka bir şey yaşatmış olmalıydı. Öldürenler, Kıbrıslı savcımızın gür siyah ve bir türlü yatışmayan saçlarının altındaki dehlizde gruplara ayrılıyorlardı. Korktuğu ve kaçamayacağını anladığı anda öldürenler grubu müstesna bir gruptu. Grubun seçkinliğini açıklamak için terk edilmekten korktuğu ve sevmekten kaçamayacağını anladığı anda dipnotunu düşmekte fayda var. Gerçi yazarımızı tesadüfi cinayetler grubuna da dahil edebilirdik.&nbsp;</span><span style="font-size: 1em;">Her ne kadar kurbanlarını boğma ve suyla temas ettirme gibi bir dürtüsü varsa ve bu da cinayetlerin rastlantısallığını kırıyorsa, bu ihtimal de size uzak gelmesin. Tesadüf hep tesadüftür...</span></p>

  <p class="calibre1">İlk görüşmeden üç gün sonra, güneşli bir kış günü. Savcımız, yazarımızın malikâneden farksız evine çok yaklaştı. Israrla deniz kıyısından yol alan arabası, biraz ileride yokuşu tırmanmaya başlayacak. Deniz kabarmış&nbsp;<span style="font-size: 1em;">gibi ve üzerindeki gözalıcı ışıltılar, hareket, savcımızı mutlu kılıyor. Tekrar kaset çaların düğmesine basıyor. Bu kaseti baştan sona dinleyemediğini düşünüyor: "'Kayalıklar Madonnası', sırlarla, simgesel ya da dini birçok tartışmaya gebe olan kapalı işaretlerle doludur."</span></p>

  <p class="calibre1">'Kayalıklar Madonnası', ikinci rastlantımız. Kıbrıslı savcımız, sola dönüp çıkacağı yokuşun başında, küf yeşili 96 model Toyotasını iyice yavaşlatıyor. Bu rastlantıyı kafasına yerleştirmek için hiçbir şey yapmadan durması gerek. Bir saniye bile yetebilir ona. Salim Abidin'in Leonardo'nun yapıtlarının adını kendi romanlarına vermesinin anlamı ne olabilir? Bütün romanlarını yeniden didikleyip huzuruna çıkma isteği duyuyor. Ama bunun için çok geç. Meraklı bir okur gibi soracak bu soruyu. Yenilgiyi baştan kabul ederek. Sessizce, "Güçlü olan sizsiniz," diyerek. "Merak etmeyin bu cinayet hiç ortaya çıkmayacak."</p>

  <p class="calibre1">Aslında savcımız, Leonardo'nun resimlerinin isimleriyle, yazarımızın romanlarının adındaki bağlantıyı yeni keşfetse de, yazarımızın bütün kitaplarını okudu. Hatta birazdan yapacağı görüşmede yazarı, "Elinizde kanıt var mı?" sorusunu sormaya kadar getirecek, cevap olarak da, "Kanıtlar zamanı gelince kendi kendilerine ortaya çıkar," diyecek ve hatırlatacaktı: Siz yazmışsınız, <i class="calibre6">Aşkın Kanıtı</i>, sayfa 348.</p>

  <p class="calibre1">Arkasında, kamyon gibi kocaman, korkunç bir jeep korna çalıyordu. Çekil önümden, küf yeşili iğrenç küçük araba! Savcımız, aksine ağır ağır ve zaten tek yönlü yokuşu ortalayarak çıktı. Yazarın evinin önünde durdu.&nbsp;<span style="font-size: 1em;">Arkasındaki jeep öfkeyle kükreyip yanından geçip gitti. "Bunların öfkesi de büyük oluyor," dedi.</span></p>

  <p class="calibre1">Bahçenin, iki kanatlı, kendi kendine açılan ve çok ağır olduğu belli kapısının düzeneğine hayrandı. Kapı, hayal âlemine, görünenin saklı ve kirli yüzüne açılan perdeler gibi kayıyordu. Kıbrıslı savcımız, başını eğip kapının hayran olunası düzeneğini seyrederken, üzerindeki iç içe geçmiş S ve A harflerini fark etti.</p>

  <p class="calibre1">Karşılanıp salona alındığında, ressamımız Ali Ferah ağzı açık uyuyakaldığı koltuktan, yazarımızın&nbsp;<span style="font-size: 1em;">"Dostum" diye seslenip omzuna dokunmasıyla güçlükle uyanabilmişti. Görüşmenin bundan sonraki bölümünü, derin, karanlık bir kuyudan çıkmış gibi gözlerini kırpıştıran ressamımız anlatabilir. Ben roman içindeki yerimi bu kadar açık ettiğime göre, sanırım Ali Ferah'ı diğerlerinden daha fazla sevdiğimi söylememde de bir sakınca yoktur. Uyanmakta ve gözlerini açmakta zorlanan, bunu yapmakta bayılacakmış gibi zorlanan ressamımız, kesinlikle bugünün Picasso'su. Ama bundan haberi yok. Yıllardır bir çember gibi dönüp duran hayatının iki gündür rastlantılarla kırıldığından da, bunun kendisine nelere malolacağından da haberi yok. Evet, benim şuursuz, iyi kalpli, şaşkın kahramanım size her şeyi aktaracak kadar gözünü açabildi nihayet.</span></p>

  <p class="calibre1">Uyanmakta zorluk çekerim. Oldum olası böyledir bu. Kafamın içinde birisi konuşur durur. Ama emin olun, bu ben değilimdir. İç ses denilen şeyle filan da alâkası yoktur bunun. Gurum, meleğim, yazıcım o menem bir şey belki de. Uyanmama yakın, sesini daha derinden işitiyorum. Kesinlikle bir kadın sesi. Çoğu zaman beni tatlı tatlı överken yakalıyorum onu: Şuursuz, iyi kalpli, şaşkın. Bana böyle şeyler fısıldıyor, iyi mi?</p>

  <p class="calibre1">Genç savcıyı, böyle uyanmakta güçlük çeker bir ifadeyle karşıladığım için ne kadar mahcubum bir bilseniz?&nbsp;<span style="font-size: 1em;">Derin ve kısa uykumu nasıl kötü bir rüyayla paylaştığımı bir bilse... Ah Tanrım, kendimi Salim Abidin ile birlikte, derin bir havuzda boğulurken gördüm. Neyse, tanıştırılıyoruz. Savcının gür saçları ve pazar günü için abartılı sayılabilecek kostümü dikkatimi çekiyor: Parlak gri kumaştan bir takım elbise ve ciğer kırmızısı, fuşya çizgili kravat. Gömleğinin beyazlığı kostümünün pırıltısını kıramıyor.</span></p>

  <p class="calibre1">"Ah, renkler! Renkler! Üzerinizdeki renkleri tanıdım!" Savcımız elimi şaşkınlıkla sıkıyor, ancak Salim Abidin bu çığlıklarım karşısında benimle birlikte heyecanlanıyor:&nbsp;<span style="font-size: 1em;">"Üzerindeki renkleri tanıdın mı? Söyle, kravatı ne renk?"</span></p>

  <p class="calibre1">"Fuşya ve ciğer kırmızısı."</p>

  <p class="calibre1">"Elbisesi?"</p>

  <p class="calibre1">"Parlak gri. Koyu parlak gri."</p>

  <p class="calibre1">Salim Abidin, şaşkınlık içindeki savcımızın -izniyle- pantolon paçalarını kaldırıp çoraplarını işaret etti:&nbsp;<span style="font-size: 1em;">"Peki, ya çorapları?"</span></p>

  <p class="calibre1">"Onlar da leylak rengi."</p>

  <p class="calibre1">"Lila," diye düzeltti savcımız.</p>

  <p class="calibre1">"Yok, ben o rengi, o güzel kokulu çiçeğin adıyla anmasını seviyorum."</p>

  <p class="calibre1">Salim Abidin, "Dostum, nihayet gözlerin renklere karşı açıldı. Aşk, renk hafızasını tekrar çalıştırdı," diyerek boynuma sarıldı.</p>

  <p class="calibre1">Doğru muydu? Birdenbire iyileşmiş olabilir miydim? Salim Abidin bunun da sağlamasını yapacaktı.&nbsp;<span style="font-size: 1em;">Cebinden bir boyun bağı çıkarıp sordu:&nbsp;</span><span style="font-size: 1em;">"Peki, bu ne renk?"</span></p>

  <p class="calibre1">Boyunbağı, rengi bilinmez bir halde yazarın avucunda duruyordu. Boyutları değişebilen renksiz bir canlıymış gibi.</p>

  <p class="calibre1">"Bilmiyorum. Bilmiyorum. Gördün mü renkler defolup gittiler?"</p>

  <p class="calibre1">"Hemen umutsuzluğa kapılma. Bütün bunlar mutlaka bir iyileşmenin sinyalleri. Aşk sana uğur getirdi."</p>

  <p class="calibre1">Dünya başıma yıkılmış gibi salonun orta yerinde dururken, gözüm savcıya ilişti. Bir elini pantolonunun cebine sokmuş, şaşkınlıktan bayılmak üzere olduğunu hissettirmemekte zorlandığı apaçık ortada, bize bakıyordu.&nbsp;<span style="font-size: 1em;">Onun yerinde olsam, o anda yazarımızın bir katil olduğuna inanırdım. Evet, birisinin bu renkli genç savcıya durumu .açıklamasında yarar vardı. Tahmin edersiniz ki bu, iki gün öncesine kadar her sabah atölyesinde katatonik şizofren kız kardeşiyle çay içip resim yapan, pek dışarı çıkmayan, tek tuhaflığı çalışması ve yaşamasına engel olmayan, nörolojik renk tanıyamama hastalığından mustarip olan, bana, hava akımından çıkıp taklalar atarak yere çakılmakta olan bir uçurtmaya benzeyen bana düşmezdi.</span></p>

  <p class="calibre1">Yazarımız gerekli açıklamada bulundu bulunmasına da, savcı doğal olarak en çok onun hastalığıyla ilgilendi. Cebinden çıkardığı minik ses kaydediciye şöyle dedi:&nbsp;<span style="font-size: 1em;">"Sayın Salim Abidin nörolojik bir hastalık geçiriyor. Yaklaşık sekiz aydır harfleri tanıyamıyor ve okuyamıyor."</span></p>

  <p class="calibre1">Sonra geniş ve uzun kanepenin -salonun döşendiği 18. yüzyıl zevkinden çok uzakta- diğer köşesinde oturan ve muhtemelen naneli badem şekeri yediğinde kusmaktan harap düşmüş kedim gibi, perişan görünen bana bakıp devam etti:&nbsp;<span style="font-size: 1em;">"Yakın dostu ressam Ali Ferah ise..."</span></p>

  <p class="calibre1">"Renk tanıyamama," diye yardımına yetişti Salim Abidin.</p>

  <p class="calibre1">Çoktan karşı koltuğa kurulmuş, ipleri eline almıştı. Yani öyle bir hali vardı. Ben ister istemez, ne zamandan beri Salim Abidin'in yakın dostu olduğumu düşündüm? O basmakalıp cümleyi buraya yerleştirmek istemezdim ama kısaca, "Birbirimizi çok uzun zamandır tanıyor gibiydik."</p>

  <p class="calibre1">Belki, dedim kendi kendime, nörolojik rahatsızlıklarımız beynimizin bir köşesini boşaltıp, siz tanışıyorsunuz hissini yerleştirdi. Birbiri ardına patlak veren olaylar sırasında size itiraf edemediğim bir gerçek var. Sanırım bunu, bu sabah ve dün gece Celine'in yanında, gereksizce Salim Abidin'i andığımda da düşünmüştüm. Salim Abidin'le ilgili anılarım olduğu duygusuna kapılmaya başlamıştım. Onunla seyahatlere çıkmış, uzun uzun yürümüş, konuşmuş gibi hissediyordum kendimi. Sanki renklerle birlikte bu da hafızamdan silinmiş, ama yavaş&nbsp;<span style="font-size: 1em;">yavaş yeniden belirmeye başlamış gibiydi. Karşımda oturmuş, savcının sorularını bekleyen Salim Abidin'e baktım. Tıpkı iki gün önce, cuma akşamı, nörologumuzun muayehanesinde oturduğu gibi dimdik oturup bacak bacak üstüne atmıştı. Onu tanıyor muydum? Hafızamın onunla ilgili köşesini talihsiz bir olayla çıkarıp atmış&nbsp;</span><span style="font-size: 1em;">olabilir miydim? Eğer saçmalıyorsam, niye kendimi ona bu kadar yakın hissediyordum? Bütün bunlar sizi hiç şaşırtmıyor olmalı. Bu sabah apansız âşık olduğuma tanık oldunuz. Celine'i bok çukuruna göndermeme.&nbsp;</span><span style="font-size: 1em;">Vladimir Starov, "Nedenlerin cevapları aniden kafanızda belirdiğinde, şimşek gibi çaktığında, o cevapların doğruluğundan emin olabilirsiniz," derdi. Evet, bunu çoğunlukla resimle ilgili örnekler vererek söylerdi, ama bu hayata da uyarlanabilir bir kural olsa gerekti.</span></p>

  <p class="calibre1">Bu sabah Ludmilla'ya neden âşık oldum? Genç savcıya evini satın alma öyküsünü anlatan Salim Abidin'e ve onu dinleyen kaşları çatık, sıkıntılı savcıya bakarak düşündüm. Kafamda bir şimşek çaktı ve karanlık gökyüzüne şöyle yazdı:&nbsp;<span style="font-size: 1em;">"Çünkü seni bekliyordu."</span></p>

  <p class="calibre1">Ludmilla'nın o geniş caddede, pazar sessizliği içinde, kış güneşi altındaki o geniş caddede, lüzumsuz bayrak direklerinin altında, yas giysileri içinde beni bekliyordu.</p>

  <p class="calibre1">Bu cevap bana nasıl bir huzur verdi anlatamam. Evet, bunun üzerine biricik dostum Salim Abidin'e uyup, bol buzlu bir viski yuvarlayabilirdim. Genç savcımızın arzusu sıcak bir içecekti; çay, kahve seçenekleri karşısında sessiz kalınca bu evde ilk defa gördüğüm erkek uşak, "Arzu ederseniz ıhlamur, adaçayı," dedi.</p>

  <p class="calibre1">"Adaçayı," dedi savcımız. Hatta seçeneklerin arasında adaçayının bulunmasına sevinmiş gibiydi. Evet, yüzlerdeki duyguları benden iyi kim okuyabilir? Yıllarca o yüzleri ölümsüzleştirdim. Yazmaya benzemez bu iş.&nbsp;<span style="font-size: 1em;">Yazı asla işin ruhuna inemez. Bunu dünyada ancak iki sanat becerebilir; müzik ve resim.</span></p>

  <p class="calibre1">Adaçayında mutabık kalındıktan sonra Salim Abidin savcıya dönerek, "Kıbrıslı mısınız?" diye sordu. Aynı şeyi ben de düşünmüştüm. Londra'da Kıbrıs Türkü bir iki arkadaşım olmuştu. O vurgu, kelimeler, bana da savcımızın Kıbrıslı olup olmadığını düşündürmüştü.</p>

  <p class="calibre1">"Evet, Kıbrıslıyım."</p>

  <p class="calibre1">Aramızdaki sessizlik savcının konuşmasını gerekli kılıyordu:&nbsp;<span style="font-size: 1em;">"Hatta bana Kıbrıslı Savcı derler. Duymadınız mı?"</span></p>

  <p class="calibre1">"Hayır," dedi gülerek Salim Abidin.</p>

  <p class="calibre1">Tatlı ve yüzündeki gerginliğe bakılırsa yalnız bir adamdı Kıbrıslı savcı.</p>

  <p class="calibre1">"Memleketim yakama öyle bir yapıştı ki, bir köşe yazarı beni hep böyle aşağılıyor." Sonra cebinden bir gazete kesiği çıkardı.</p>

  <p class="calibre1">"Daha bugün, buraya gelmeden önce gördüm."</p>

  <p class="calibre1">Yazıyı Salim Abidin'e uzattı.</p>

  <p class="calibre1">"İyi ama, ben artık okuyamıyorum, biliyorsunuz."</p>

  <p class="calibre1">"Ah, çok özür dilerim," dedi savcımız. "Çok özür dilerim."</p>

  <p class="calibre1">Sonra, hâlâ elinde duran gazete kesiğini manasızca bana doğru uzattı. Yüksek sesle okumamı mı istiyordu, anlamadım. Köşe yazarı Cem Murat Muhafız’ın yazısı -sanırım Hürriyet'te yazıyordu- 'Kıbrıslı Savcının Yediği Nane' başlığını taşıyordu. Daha ilk satırda yediği nanenin, yediği bok anlamına geldiği aşikârdı. Hakaretlerle dolu bir yazıydı ve çocukça, safça, en ağır hakaretlerin üzeri çizilmişti. Titreyen bir kalem ucu, yazıda kendisini aşağılayan kelimeleri, cümleleri takip ediyordu.</p>

  <p class="calibre1">"Okusana," dedi Salim Abidin.</p>

  <p class="calibre1">Okudum.</p>

  <p class="calibre1">Yazı bittiğinde başımı kaldırıp Salim Abidin'e baktım. Biraz önceki güveninden ve rahatlığından iz yoktu.&nbsp;<span style="font-size: 1em;">Düşünceliydi. O kadar düşünceliydi ki dudak tiki yine belirdi. Dudağı sağa doğru çekilip duruyordu:&nbsp;</span><span style="font-size: 1em;">"Sersem bunlar," dedi. "İnsanlara okuttukları şeylere bak!"</span></p>

  <p class="calibre1">Savcı, önündeki fincanın içine düşmek ister gibi eğilmiş, keyifsizce adaçayını karıştırıp duruyordu. Salim Abidin çok sinirliydi:&nbsp;<span style="font-size: 1em;">"Siz de pek yamanmışsınız. Hakkınızda soruşturma açılacağını bile bile konuşmuşsunuz? Yine de Nadya'yla ilgili konuşmanızı istemezdim."</span></p>

  <p class="calibre1">"Haklısınız. Bu türde köşe yazarlarını, gazetecileri sizin başınıza sarmak istemezdim."</p>

  <p class="calibre1">"Şimdi elimiz mahkûm, Nadya'yla ilgili kesin haber yapacaklar."</p>

  <p class="calibre1">Salim Abidin sustu ve yerinden kalktı. Pencerenin yanına kadar gitti. Viskisinin içindeki buzların bardağa çarpışının sesi duyuldu. Bu incecik sesin eşliğinde konuşmaya devam etti:&nbsp;<span style="font-size: 1em;">"Hatta olayı götürüp yıllar öncesine, Margret'e bağlayacaklar. Yıllar önce yaşadığım her şeyi tekrar yaşayacağım."</span></p>

  <p class="calibre1">Ah, zavallı demek geldi içimden. Ah zavallı katil! Öldürdüğü kadınlar için bile üzülmüyor. Her yaratıcı gibi bencil. Bir an, muhtemelen bu akşam, <i class="calibre6">Guardian</i> gazetesine vereceğim röportajı hatırlayıp, onlara koskoca İngiltere'de elimde olmadan adımın karıştığı iki adli vakayı anlatmak istedim. Sonra vazgeçtim. Benim hikâyelerimden Salim Abidin'in çıkaracağı bir ders yoktu. Bunun yerine teselli edici olmaya karar verdim:&nbsp;<span style="font-size: 1em;">"Merak etmeyin, artık medya o kadar maymun iştahlı, toplum o kadar hafızasız ki çabucak unutulup gider."</span></p>

  <p class="calibre1">Savcı, "Elbette ünlü bir şahsiyet olarak sizi yıpratmaya çalışacaklardır," deyince Salim Abidin'in yüzünün aydınlandığını gözlerimle gördüm. Savcı ondan yanaydı, derin bir soluk alabilirdi.</p>

  <p class="calibre1">Kıbrıslı olmakla, annesinin soyunun Rumlarla karışmasıyla aşağılanan savcımız, prosedürü anlatmaya koyuldu:&nbsp;<span style="font-size: 1em;">"Öncelikle Nadya'nın işvereni ve yakınındaki kişi olarak, onu en son görenin siz olduğunu varsayarak, bilginize başvuracağız. Şansımız varsa ipuçlarını birleştirerek sonuca ulaşacağız."</span></p>

  <p class="calibre1">"Katilin bıraktığı iz var mı?" diye sordum ben.</p>

  <p class="calibre1">"Hayır, Nadya'nın üzerinde hiçbir iz yok. Hatta boynundaki madalyon olmasaydı kimliğini bile tespit edemezdik."</p>

  <p class="calibre1">"Katili genelde nasıl bulursunuz?"</p>

  <p class="calibre1">"Çoğu cinayet, çok üstünkörü işlenmiştir. Neredeyse maktul, kanıyla katilin adını yazmış gibidir. Olay yerindeki izler kolayca katile ulaşmamızı sağlar. Yarı profesyonel katillerin işini ise çoğu zaman ince bir soruşturma çözer. Çok sık rastlanmayacak şekilde, bazı cinayetlerde sizi sonuca götürecek hiçbir iz yoktur.&nbsp;<span style="font-size: 1em;">Cinayet öldürmenin, öldüren için bir tutku ve yaşama biçimi olduğunu size hissettirir."</span></p>

  <p class="calibre1">"Yüreğimi ağzıma getiriyorsunuz. Yine radikal bir şey söyleyip, böyle cinayetlere şapka çıkarırım filan mı diyeceksiniz?" dedim ben.</p>

  <p class="calibre1">"Saygı duyarım diyecektim," dedi savcımız.</p>

  <p class="calibre1">Evet, genç savcımızın ne kadar açık fikirli olduğunu görmüştük.</p>

  <p class="calibre1">Bana kalırsa Salim Abidin'in, "Siz bana sorularınızı yöneltirken dostum Ali Ferah'ın yanımızda olmasının bir sakıncası var mı?" diye sorması gereksizdi.</p>

  <p class="calibre1">Savcımız, "Yok," diye umursamazca bir cevap verirken bana dönüp bakmayı ihmal etmedi.</p>

  <p class="calibre1">Onun ne soracağını, yazarın da ne cevaplar vereceğini çok merak ediyordum. Binlerce yıl uzayda dolaşıp, iki gün önce dünyaya düşmüş gibiydim. Su iken buz, buz iken su ve buhar olmuş gibiydim. Bugüne kadar sadece rüyalarda düzeni değişen hayatım, şimdi bana gözleri açık rüyalar gördürüyordu. Ne muazzam bir duygu!&nbsp;<span style="font-size: 1em;">Birazdan dilimi ısırıp nefesimi tutarak izleyeceğim bir oyun başlayacaktı.</span></p>

  <p class="calibre1">Savcı cebinden bir bloknot çıkardı. Sonra ucuz -üstelik kırmızı- bir tükenmez kalem. Gördünüz mü, renkler kısa bir anlığına tekrar gelip gitti. Ama bunun için yine ortalığı birbirine katmak istemedim. Sessiz kaldım. Zaten şimdi vazodaki çiçeklerin rengini sorsanız, cevap veremezdim. İlk soru tahmin edeceğiniz üzere savcıdan geldi:&nbsp;<span style="font-size: 1em;">"Nadya kimlerle görüşüyordu?"</span></p>

  <p class="calibre1">"Benimle ve ablası Ludmilla'yla."</p>

  <p class="calibre1">"Ablası İstanbul'da mı yaşıyor?"</p>

  <p class="calibre1">"Evet."</p>

  <p class="calibre1">"Ne iş yapıyor?"</p>

  <p class="calibre1">"Dansçılık, striptiz ve fahişelik."</p>

  <p class="calibre1">Yazarımız, güzel Ludmilla’nın zoraki unvanlarını sayarken bana bakmamaya gayret etti. Hiç olmazsa fahişelik yaptığını söylememesini dilerdim.</p>

  <p class="calibre1">"Nadya fahişelik yapmış mı?"</p>

  <p class="calibre1">"Hayır. İstanbul'a gelir gelmez benim yanımda çalışmaya başladı."</p>

  <p class="calibre1">"Nasıl oldu bu?"</p>

  <p class="calibre1">"Ludmilla'yı tanıyordum. Bana telefon edip kız kardeşinin İstanbul'a geldiğini, nişanlısı batan denizaltı Kursk'ta öldüğü için bunalımda olduğunu, onun fuhuş işinde çalışmasını istemediğini anlattı ve rica etti."</p>

  <p class="calibre1">"Nadya'nın yanınızdaki tam görevi neydi?"</p>

  <p class="calibre1">"Asistanlığımı yapıyordu."</p>

  <p class="calibre1">"Yazışmalar, toplantılara refakat gibi filan mı?"</p>

  <p class="calibre1">"Yazışmalar, düzüşmeler, hepsi içine giriyordu işte."</p>

  <p class="calibre1">Yazarımızın eksantrik tarafı işlemeye başlamıştı. Kendisini fazlasıyla rahat hissediyor olabilirdi. Yine de Ludmilla'yla düşüp kalktığını söylemediğine sevindim. Nadya konusunda yaptığına ise açıksözlülük diyebilirdik.</p>

  <p class="calibre1">"Nadya'yla özel bir ilişkiniz olduğunu söyleyebiliriz o zaman."</p>

  <p class="calibre1">"Evet, evet."</p>

  <p class="calibre1">"Peki, ortadan kaybolduğu gün aranızda tatsız bir şey geçmiş miydi?"</p>

  <p class="calibre1">"Hayır. Hatta o sabah birlikte olmuştuk. Mutlu ve huzurlu görünüyordu."</p>

  <p class="calibre1">"O sabah denize açıldınız mı?"</p>

  <p class="calibre1">"Evet."</p>

  <p class="calibre1">"Nadya'nın, boğaza açıldığınız sandala binip tek başına açıldığı oluyor muydu?"</p>

  <p class="calibre1">"Hayır."</p>

  <p class="calibre1">"Sandalınızda bir inceleme yaptık. Kuşkulu hiçbir şeye rastlamadık. Nadya'nın hayatında bir başkası olabilir mi?"</p>

  <p class="calibre1">"Hiç sanmam."</p>

  <p class="calibre1">"İstanbul'a ilk geldiğinde depresyon geçirmekte olduğunu söylemiştiniz. Bu ne kadar sürdü, ölümüne yakın hâlâ devam etmekte miydi?"</p>

  <p class="calibre1">"Şu, denizaltında ölen nişanlısı Alex'i gördüğünü sandığı bir dönem geçirmiş."</p>

  <p class="calibre1">"Bir hayalet mi görüyormuş?"</p>

  <p class="calibre1">"Su oyunları gösterisinde havuzun dibinde Alex'i ve denizaltısını gördüğünü düşünmüş. Bu yüzden senkronize yüzme takımının düzenini bozup şampiyonadan elenmesine neden olmuş. İstanbul'da bir kere Boğaz'da sandalla dolaşırken havanın çok sıcak olduğu bir gün suya girmiş, dalıp dalıp çıkmıştı. Sonra dehşetle sandala tırmanmıştı. Boğaz'ın dibinde Alex'i ve Kursk'u gördüğünü söyleyerek korkudan titreyerek sandala çıkmıştı."</p>

  <p class="calibre1">"İntihar etmiş olabilir mi?"</p>

  <p class="calibre1">"Nadya sessiz bir kızdı. Ne düşündüğünü anlayamazdınız. Ruslar böyledir. Şifrelerini çözemezsiniz."</p>

  <p class="calibre1">"Ruslar, Kıbrıslı Türkler. Kendi adıma bizler ve onlar ayrımını yapmadığımı söylemek isterim."</p>

  <p class="calibre1">"Ben de yazarken, muhtemelen dostum Ali Ferah çizerken, bu ayrımı yapmıyoruzdur. Rica ederim işi hemen ayrımcılığa getirmeyin. Öyle bir şey demek istemedim."</p>

  <p class="calibre1">"Her kadın gibi Nadya'nın duygularını da kestirebilmek güçtü demek istemiş olabilir misiniz?" "Her Rus gibi dedim." "Pekâlâ, intihar olabilir mi?"</p>

  <p class="calibre1">"Alex'i bulmak için kendini Boğaz'a atar mı bilmem. Ama yazacağım yeni romanda öyle yapacak."</p>

  <p class="calibre1">"Yeni romanınızda Nadya'nın ölümünü mü anlatacaksınız?"</p>

  <p class="calibre1">"Telsiz onu romanınızda nasıl öldüreceksiniz?"</p>

  <p class="calibre1">"Kendi ellerimle."</p>

  <p class="calibre1">Savcı bu cevabın ardına bir soru iliştirmedi. Kadınsı bir hareketle adaçayının dibinde kalan limon dilimini çay kaşığıyla ezip parçalıyordu. Ellerinin, gür saçları ve çatık kaslarıyla tezat oluşturacak denli ince ve zarif olduğunu, yumuşakça kıvrılarak hareket ettiklerini fark ettim. Bir eli, kesinlikle bir erkeğe ait olduğunu unutturmadan böylesine yumuşakça kıvırıp bükmek, marifet isterdi.</p>

  <p class="calibre1">Sessizliği bozan yazarımız oluyor:&nbsp;<span style="font-size: 1em;">"Herkes Nadya'yı benim öldürdüğümü konuşacak. Ben de onların düşündüğünü yazacağım."</span></p>

  <p class="calibre1">"Romanlarınızla kalbimize, ruhumuza nüfuz etmenizin sırrı bu mu? Bizim düşündüğümüzü yazmak..."</p>

  <p class="calibre1">"Evet, mucizemin bu kadar basit bir formülü var. Yine de benim yazarlık gücüm, bundan çok, sakat kafaları anlatmamdaki beceridir. Ben, iyi ve güzel görünenin ardındaki görünmeyen pisliği, kötücüllüğü ve irini yazarım."</p>

  <p class="calibre1">Savcımızın adamakıllı Salim Abidin hayranı olduğunu düşünüyordum ki yine aynı şey oldu; mutsuz iki ruh olarak, birbirimizin yükünü taşımaya niyetlenmiş iki dost olarak Salim Abidin aklımdan geçenleri söyledi:&nbsp;<span style="font-size: 1em;">"Yahu siz ciddi ciddi benim okurumsunuz." "Bunu ilk görüşmemizde de söylemiştim. Bütün kitaplarınızı okudum. Yine de Leonardo da Vinci'nin tablolarına verdiği isimleri romanlarınıza vermiş olduğunuzu bu sabah keşfettim.</span> <i class="calibre6" style="font-size: 1em;">Kayalıklar Madonnası, Aşkın Kanıtı, Venüs'ün Yeri.</i> <span style="font-size: 1em;">"</span></p>

  <p class="calibre1">"Bir üçlemedir bu. Aslına bakarsanız ben Leonardo hayranı değilimdir. Onunla ilgili olağanüstü duygular hissetmem. 'Kayalıklar Madonnası'nı tesadüfen gördüğümde, o meleğin bakışını, o meleği Margret'e benzetmiştim. Bana ilham veren, omzunun üzerinden fırlattığı o bakış oldu. Bu romanı bunun için yazdım. Sırf bu bakış için."</p>

  <p class="calibre1">Celine'in Mısırlı hergelesinin ilaçta fazlaca tutup yok ettiği eskiz, işte bu meleğin bakışıydı. Genç âşık Ekber'in marifetini haykırmamak için kendimi zor tuttum. Sadece, "Dostlarım, hayat tesadüflerle dolu," dedim.&nbsp;<span style="font-size: 1em;">Biraz pazar vaazı gibi oldu ve onlar hiçbir şey anlamadılar ama olsun, ben hayatımı şekillendiren tesadüflerin farkındaydım.</span></p>

  <p class="calibre1">"Tekrar konuya dönersek," dedi savcı, "Geçtiğimiz hafta perşembe günü neredeydiniz?"</p>

  <p class="calibre1">"O sabah, saat altı buçuk gibi Nadya'yla boğaza açıldık. Hava çok soğuktu. Buna rağmen sandalın motorunu takıp Akıntı Burnu'na kadar gittik. Deniz kıpırtısız değildi, nedensizce kabarıp alçalıyor gibiydi. Bu, denizde en sevdiğim şeydir. Su kıvrım kıvrım olur. Binlerce kıpırtısı vardır o anda denizin. Sonra aniden kabarır. Sandalınız sihirliymiş gibi yükselir, alçalır. Evet, uzatmayalım, Bebek açıklarında biraz durduk. Büyük bir yük gemisi geçti yanımızdan. Nadya adını okudu: ANNA KOVA-LEVSKAYA. Adım unutmamışım. Çünkü Nadya,&nbsp;<span style="font-size: 1em;">büyükannesinin adının buna benzer bir şey olduğunu söylemişti. Öyle ki, soyadında birkaç harf oynarsa geminin adı, büyükannesinin adından ayrılıyordu. Uzun uzun, kıçından savurduğu dalgalarla bizi ıslatan geminin geçişini seyrettik. Nadya, büyükannesinin Leningrad'da yaşadığını, dokuz yüz gün süren Nazi kuşatmasından sağ&nbsp;</span><span style="font-size: 1em;">çıktığını, bütün ülke dağılıp gelirleri düştüğünde onun, 'O ablukadan sağ çıktım ya, o zaman yaşadıklarımla karşılaştırdığımda, şu an cennette gibiyim,' dediğini anlattı. Bana, 'Biliyor musun Rusya'da trafik kazasında ölürsen, öldüğün yere sembolik bir mezar yapılır,' dedi. Bunu neden söylemişti, anlayamamıştım. Belki sessizce bir dizi şey düşünmüştü. 'İçleri boş mezarlar,' dedi sonra. Ardından çok ilgisiz bir şeyden daha, annesinden aldığı bir mektuptan ve para hesaplarından söz etti."</span></p>

  <p class="calibre1">"Ne gibi para hesapları?"</p>

  <p class="calibre1">"Gönderdiğin para, almak istediğin ev için gereken hesapları. Sanırım bir Rusun hayatta isteyeceği tek şey ev sahibi olmak."</p>

  <p class="calibre1">Bunu duyunca nasıl mutlu oldum, anlatamam. Bir daça, gerekirse Moskova'da bir daire, Ludmilla'yla yeni bir hayata başlamama yeter miydi?</p>

  <p class="calibre1">"Bakın, ilk defa o gün, Nadya konuştukça şunu fark ettim: Her Rus gibi o da, yüzyıllardır uçlar arasında gidip gelen kaderlerinden kaynaklanan ve bizim asla edinemeyeceğimiz kalıtımsal bir kavrama yeteneğine sahipti. Başka... Nadya en sevdiği şeyi yaptı; başını sandaldan eğip suyu seyretti, suyun yüzünü ıslatmasına, saçlarını ıslatmasına müsaade etti. Ben de onu seyrettim ve Bebek koyuna geri döndük. Denizde yaklaşık yarım saat kalmış olabilirdik. Tekneyi bağladık ve Bebek parkında ayrıldık. Bu, onu son görüşüm oldu."</p>

  <p class="calibre1">"Sonra."</p>

  <p class="calibre1">"Sonra saat dokuzda Sultanahmet'de Yeşil Ev Oteli'nde bir yazar dostumla, Milan Kundera ve karısı Vera'yla randevum vardı."</p>

  <p class="calibre1">"Milan Kundera İstanbul'da mıydı?"</p>

  <p class="calibre1">"Evet."</p>

  <p class="calibre1">"Neden kimsenin ruhu duymadı?"</p>

  <p class="calibre1">"Milan bunun duyulmasını istemedi. Buradaki yayınevinin bile haberi yoktu. Zira son romanı bütün dillerden önce Türkçe'de çıkmıştı. Sessizce İstanbul'u dolaşıp gittiler. O gün Milan Kundera ve karısını çok ilginç bir yere götürecektim."</p>

  <p class="calibre1">"Nereye?</p>

  <p class="calibre1">"Anlatıyorum."</p>

  <p class="calibre1">"Ah, affedersiniz, buyrun, sözünüzü isteyerek değil, heyecanla kesiyorum."</p>

  <p class="calibre1">"Anlıyorum. Yıllardır Beyazıt'da ayakkabılarımı yapan bir usta vardır. Atölyesinin adı MİLAN&nbsp;<span style="font-size: 1em;">KUNDURA'dır."</span></p>

  <p class="calibre1">"Ne! MİLAN KUNDURA mı?"</p>

  <p class="calibre1">"Komik değil mi? Biz de çok güldük. Ayakkabı ustası elbette bu adı Milan Kundera'yı düşünerek vermemiş&nbsp;<span style="font-size: 1em;">dükkânına. Şu, İtalyan futbol kulübüne öykünerek vermiş bu ismi. Otel sahiplerinin görmedikleri şehirlerin adını küçük, uyduruk otellerine vermeleri gibi. MİLAN KUNDURA'nın önünde, aramıza dükkân sahibini de alarak bir fotoğraf çektirdik. Milan bu ses uyumuna deli oldu. Onu hiç gülerken görmemiştim, o gün gülümserken gördüm."</span></p>

  <p class="calibre1">Salim Abidin heyecanla yerinden kalktı. Uşağına seslenip fotoğrafları istedi. Bu arada bardağıma biraz daha viski doldurdu. Savcıya da nane likörü verdi.</p>

  <p class="calibre1">"Bakın! Olağanüstü, değil mi? Altında tarih ve saat de varmış. Buna bakarak saat kaçta onlarla birlikte olduğumu söyleyebilirim."</p>

  <p class="calibre1">Aynı fotoğrafa ben de baktım. Oldukça karışık düzenlenmiş bir ayakkabı vitrininin önüne dizilmişlerdi.&nbsp;<span style="font-size: 1em;">Yazarımız ağzı kulaklarında, güler yüzlü dükkân sahibinin koluna girmişti. Milan Kundera ve karısı neşeli ama mesafeli bakmışlardı. Başlarının üstünde yaldızlı, siyah kontürlü ve dimdik duran harflerle MİLAN KUNDURA yazılmıştı. Savcı, sanırım bu fotoğrafı da not etti. Hatta belki de aldı. Ya da "Sizde negatifleri var mı?" diye sordu. Bilemiyorum. Yorgun ve Ludmilla'yı düşünür halde olduğum için dikkat etmedim.</span></p>

  <p class="calibre1">"Basına ne söylemeyi planlıyorsunuz?" diye sordu savcı.</p>

  <p class="calibre1">"Bir açıklama yapmak zorunda değilim. Daha doğrusu kısa bir yazılı açıklama geçerim. Siz katil olduğumu kanıtlayıncaya kadar da susarım."</p>

  <p class="calibre1">Hep birlikte gülüştük. Savcının burada, "İyi ama kimse sizi öldürmekle suçlamıyor ki, bunu da nereden çıkarıyorsunuz," gibi bir şeyler söylemesi gerekirdi. O, susmayı tercih etti. Daha doğrusu gereksiz bir soru sordu:&nbsp;<span style="font-size: 1em;">"Cenaze ne zaman?"</span></p>

  <p class="calibre1">"Hiç düşünmedik," dedi Salim Abidin bana bakarak. "Sizin cesetle bir işiniz kalmadı, değil mi?"</p>

  <p class="calibre1">Ne soru ama! Bütün yaratıcıların soğuk ve ruhsuz bir yanı var. Ben de böyle olabilir miyim acaba? Celine'in pencereden kendini attığını düşündüğüm o an, sanırım ben de hayata karşı böyle bir mesafe almıştım. Herkes gibi olmayan, yaratır. Sanırım yazara yine yardım etmem gerekecekti.</p>

  <p class="calibre1">"Ne dersiniz, Ali Ferah? Sizin bu konularda bir bilginiz var mı?"</p>

  <p class="calibre1">Hayatımda kaç Rus tanımış, kaç Rus gömmüştüm ki böyle bir bilgim olsun. Ama Ruslar bir tesadüf eseri güvercin gibi karşıma dizilmişlerdi:&nbsp;<span style="font-size: 1em;">"Yarın, bir süredir İstanbul'da yaşayan ve kendisi Rus olan bir dostumla buluşacağım. Ona sorarım."</span></p>

  <p class="calibre1">"Neden Ludmilla'yla konuşup güzel bir tören organize etmiyorsunuz?"</p>

  <p class="calibre1">İşte, ağzıma çalınacak bir parmak bal buydu. Ludmilla'yla aşkımızı ilan edeceğimiz, benim evleniyor kadar mutlu olacağım bir cenaze töreni organize etmek... Doğrusu, iyi fikirdi. Heyecanımı gizlemeye çalıştım, yine de kekeleyerek cevap vermek zorunda kaldım:&nbsp;<span style="font-size: 1em;">"Dö-dö-nüşte ona uğrayacağım. Konuşuruz. Ayrıca ailemizin bu tür işlerine bakan bir hukuk bürosu var.&nbsp;</span><span style="font-size: 1em;">Onlardan bile rica edebilirim."</span></p>

  <p class="calibre1">"Ne yani, cenazelerinizi de avukatınıza mı kaldırtıyorsunuz?"</p>

  <p class="calibre1">"Biz ailece sakar ve hayattan bihaber olduğumuz için bize her konuda yardımcı olan bir hukuk bürosuyla çalışıyoruz. Her türlü özel işimizi onlar halleder."</p>

  <p class="calibre1">İlgileri dağılmıştı ve beni dinlemiyor görünüyorlardı. Salim Abidin pencere önünde dikilmiş uzaklara bakıyordu. Ellerini tıpkı MİLAN KUNDURA'nın sahibi gibi geniş gövdesinin arkasında kavuşturmuştu:&nbsp;<span style="font-size: 1em;">"Çok güzel bir cenaze olmalı," dedi. Bunu bir iki kere daha tekrar etti. Kendimi tutamayıp, "Sen, elinde olsa günahını bile altınla kaplatırsın," dedim. Shakespeare'den bir dizeydi. O anda aklıma geldi. Salim Abidin, bildik kahkahasını attı. Savcı hazırlıksız yakalanmıştı, gökgürlemesine benzeyen kahkahadan korkup irkildi. Komik ve masumdu. O irkilme anını içeren bir portresini yapmak isterdim. Elinde tuttuğu ve kargacık burgacık yazısıyla donattığı not defterini altınla kaplayabilirdim. Sonuçta, yazarın gerçeğe çok yakın yalanlarını not etmiş, onlar da kargacık burgacık günahlar olarak altın kaplanmayı hak etmişlerdi.</span></p>
</body>
</html>
