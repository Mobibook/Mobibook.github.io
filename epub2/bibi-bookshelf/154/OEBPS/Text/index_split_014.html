<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_13"><br /></h2>

  <h1 class="calibre1" id="sigil_toc_id_10"><b class="calibre5">BİZ TANRI'NIN SADECE NE OLMADIĞINI BİLİRİZ</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Hayal, yeni görüşmecisi Van Gogh'a 'Kır Büyücüsü' adını takmıştı. Picasso'dan sonra bir ressamın, üstelik Van Gogh'un bu roman için fazla olacağını düşünüyordum, ama ne yapayım ki Hayal kendisine düş arkadaşı, -&nbsp;<span style="font-size: 1em;">kendi verdiği isimle- görüşmeci olarak onu seçmişti; daha doğrusu bütün görüşmecileri gibi, Van Gogh da elini kolunu sallayarak gelmiş, karşısına oturmuş, onun kim olduğunu Hayal çok sonra öğrenebilmişti.</span></p>

  <p class="calibre1">Şimdi, karşısında oturan Van Gogh, kahverengi yünlü bir ceket pantolon ve mavi bir gömlek giymişti.&nbsp;<span style="font-size: 1em;">Saçları ve sakalları kendi elinden çıkma portresindeki gibi kızıldı, bakışları yine o portredeki gibi kuşku doluydu.&nbsp;</span><span style="font-size: 1em;">Bu soğuk, gergin, mesafeli görüntüsünü komik kılan ve Hayal'i neşelendiren şey, başına iliştirdiği Micky Mouse kulaklarıydı. Basit bir düzenekti, üzerinde siyah kocaman Micky Mouse kulakları olan bir taç, başın üzerine iliştiriliyordu. Yanlarından sarkan iki ipi çekince de kulaklar öne doğru kıvrılıyordu. Van Gogh, onun uyandığından emin olunca, ipleri çekip kulakları oynatmıştı. Daha önce Hayal'i bu kadar neşelendiren bir görüşmecisi olmamıştı.</span></p>

  <p class="calibre1">Uzun süredir, Robert Musil'den bu yana bir düş arkadaşı yoktu ve Musil neredeyse Hayal'in canına kıymasına neden olacaktı. Yani bu kadar tehlikeli olmuştu onun görüşmeciliği. Hayal, Musil'in hayatından çıkmasından sonra, yavaş yavaş kendini toparlamış, bizim duyamadıklarımızı duyma hissini geliştirmiş, bir süre bununla oyalanmıştı. Van Gogh'un düş arkadaşlığından memnundu ve kendisi izin verirse, bu durum yakın zamanda bir aşk ilişkisine dönüşecek gibiydi. Buluşmaları gerçekten büyülü bir havada gerçekleşiyordu; oda sessizleşiyor, eşyalar yumuşak bir ışıkla gölgeleniyordu. Bu büyülü değişikliği fark edip onu uyaran Van Gogh olmuştu. Yeni düş arkadaşının gelişiyle, odayı kaplayan lavanta, kır ve gül karışımı kokusunu duyan da Hayal.</p>

  <p class="calibre1">Hayal, ağabeyi Ali Ferah'ın çok sıkıntılı olduğu bu pazar sabahı, Kır Büyücüsü Van Gogh'u, o komik kulaklarla karşısında görmekte mutlu, neşeli, kıkır kıkır kahkahalı uyanmış ve ona, "Bana karga yavrusu getirdin mi?" demişti.</p>

  <p class="calibre1">Kır Büyücüsü bu sözünü de tutmuştu. Van Gogh, yünlü ceketinin cebinden, başı ve iri gagası avucundan taşmış, çirkin bir karga yavrusu çıkarmıştı:&nbsp;<span style="font-size: 1em;">"Sözümü tuttum."</span></p>

  <p class="calibre1">"Yoksa, onu annesinden ayırdık mı?"</p>

  <p class="calibre1">"Bilmem! Ben onların resmini yaparken sürüden ayrılıp, küçük bir nokta gibi otların arasına düştü."</p>

  <p class="calibre1">"Demek bu isteğimi sen değil, Tanrı yerine getirdi."</p>

  <p class="calibre1">"Tanrı'nın benim aracılığımla sana bir karga yavrusu gönderecek kadar beni dikkate aldığını sanmam.&nbsp;<span style="font-size: 1em;">Canına kıymış, yani o büyük günahı işlemiş olmaktan dolayı ruhlarımız Tanrı katına çıkamıyor. Yine bu dünyada, ölümlülerin arasında kalıyor. Dolayısıyla bu büyük günahtan dolayı tanrı bana yüz vermiyor."</span></p>

  <p class="calibre1">"Tanrı da kimi muhatap alacağını bilemiyor anlaşılan. Biliyor musun, onunla bilek güreşi yapanlar vardı!&nbsp;<span style="font-size: 1em;">Hastanede yani..."</span></p>

  <p class="calibre1">"Ben de korktum! Beni, Vincent Van Gogh'u, bir kere bile huzuruna kabul etmezken, diğerleriyle bilek güreşi mi tutuyor diye. Huzuruna çağırmamakla bana acı verdiğini düşünüyorsa yanılıyor. Bana acı değil, güç veriyor. Bu gücün yardımıyla zaman kayması diyebileceğim muazzam bir şey keşfettim. Hem resimlerimi yarattığım o günlere dönüyorum, hem müzelere, müzayedelere gidip resimlerimi izliyorum. Gerçi daha iyilerini yapabilirdim deyip üzülmüyor değilim ama..."</p>

  <p class="calibre1">"Döndüğün zamanda, onları yeni baştan yapamıyor musun?"</p>

  <p class="calibre1">"Hayır. Sanırım Tanrı var, Hayal! Onları her defasında yeni baştan, yeni baştan, ama tıpkı bir önceki gibi yapabiliyorum. Çaresizlik. Tanrı bana bunu yaşatıyor, Hayal."</p>

  <p class="calibre1">"Olmayan kulağının üzerindeki takma kulak, kendiliğinden oynuyor gibi."</p>

  <p class="calibre1">"Mutluluktan olabilir mi?"</p>

  <p class="calibre1">"Hayır, sen yapıyorsun. Görüyorum, ipleri yavaşça çekiyorsun."</p>

  <p class="calibre1">"Hayır, bak!"</p>

  <p class="calibre1">Van Gogh iki elini çenesinin altında sarkan iplerden uzaklaştırdı.</p>

  <p class="calibre1">"Gördün mü, yine oynuyor."</p>

  <p class="calibre1">İkisi de güldüler. Hayal bir ayağını yataktan uzatmış, sallandırıyordu.</p>

  <p class="calibre1">"Belki de içimizdeki şeytanın marifetidir bütün bunlar."</p>

  <p class="calibre1">"Öldürmek istediğimizde, korkunç hayaller kurduğumuzda, bütün pis işleri tereyağından kıl çeker gibi yaptığımızda, bil ki kendi kendimizin şeytanıyız."</p>

  <p class="calibre1">İkisi de sustular. Yüzyıldır öylece duran odada, sıkıntının izi yoktu. Diğer yılların da izi yoktu. Sadece her şey, yüzyıl önce bırakıldığı yerindeydi. Dün akşam Hayal'in içtiği Cola'nın boş kutusu ortada yoktu mesela.&nbsp;<span style="font-size: 1em;">Yeniden konuşmaya başlayan Van Gogh oldu. Sözleri, sesi, elbette odanın yüzyıllık köşelerinden birisinde saklanmak için yerini aldı:&nbsp;</span><span style="font-size: 1em;">"Yaratan insanlar kendilerini kapatırlar. Sonra dostlar, düşmanlar yaratırlar. Her şeyi yaratır ve yarattıkları dünyada delirirler."</span></p>

  <p class="calibre1">"Ben yaratmadan delirdim. Kimyam delirmeye müsaitmiş söylediklerine bakılırsa. Ben bir şey yapmadım.&nbsp;<span style="font-size: 1em;">Hatta deliliğe itaat ettim, beni azad etsin diye. Sonra karşımdakileri, karşımdaki dünyayı daha iyi görmeye başladım. Hiçbir şeyi bozmadan içine girebildiğim bir dünya, beni deli olarak gördükleri dünya. Oysa, girişteki lambanın ampulünü, çevresini saran yüzyıllık örümcek yuvasını bozmadan değiştirebiliyorum. Ellerim, ruhum deli kabul edildiğim bu dünyaya hükmetmemi sağlıyor."</span></p>

  <p class="calibre1">"Sen Robert Musil'le yattın mı?"</p>

  <p class="calibre1">"Hayır! Benim en sevdiğim yazar Kafka'dır ve Musil'in onun Dönüşüm'ünü dergisinde, eğer kısaltırsa yayınlayabileceğini öğrendim. Musil kendisi söylemişti bunu. Üstelik ilişkimizin başında. Ondan nefret etmemi sağlayacak bir nedendi. Öyle olmasaydı da yatmazdım. Yatmak hayvani bir şeydir. Sevgiyle ilgisi yoktur."</p>

  <p class="calibre1">"Aha! Beni çok şaşırtıyorsun."</p>

  <p class="calibre1">"Eğer benimle yatmak niyetindeysen Kır Büyücüsü, çık git buradan. Bir daha da gelme!"</p>

  <p class="calibre1">"Sen dindar mısın?"</p>

  <p class="calibre1">"Tanrı biziz. Parmaklarımız, hücrelerimiz, kirpiklerimiz, kafamızın içindeki tik tak- tik tak- tik-taklar."</p>

  <p class="calibre1">"Kafamızın içinde bir saat mi var?"</p>

  <p class="calibre1">"Evet. O bozulduğunda deliriyoruz. Annem söyledi."</p>

  <p class="calibre1">"Anneler şeytandır,. Hayal. Kızlarının kafalarındaki saati yanlış nasihatleriyle önce onlar bozarlar."</p>

  <p class="calibre1">"Hayır! Bu ailedeki şeytan babamdı."</p>

  <p class="calibre1">"Tanrı şeytanların cezasını verir."</p>

  <p class="calibre1">"Tanrı ceza vermez, Tanrı ödüllendirmez. Okuldaki rahibeler bile böyle fısıldardı. Fısır fısır fısıldarlardı, tanrı ceza vermez, Tanrı ödüllendirmez."</p>

  <p class="calibre1">"Dindar olduğum o yıllar çok geride kaldı. Sana, tanrıya ilişkin öğütler verememem bu yüzden. Ciddi dertlere karşı neşeli kalmamız gerek."</p>

  <p class="calibre1">"Tanrı ceza vermez, Tanrı ödüllendirmez."</p>

  <p class="calibre1">Hayal'in bağırtılarıyla uyandım:&nbsp;<span style="font-size: 1em;">"Tanrı ceza vermez, Tanrı ödüllendirmez."</span></p>

  <p class="calibre1">Hiç susmayacakmış gibi bağırıyordu. Acaba görüşmecisiyle yatılı okulda geçen çocukluk günlerine mi dönmüştü? Kız kardeşim yatılı okuduğu o okulda delirmiş olabilir miydi? Hafta sonu eve çıktığında anlattığı tek bir şey vardı: Rahibeler beni takip ediyor. Sekiz yaşında, mısır püskülü gibi pırıl pırıl bir çocuktu ve uyurlarken bile rahibelerin yatakhanede dolaştığını gördüğünü, kâbus gören ya da rüyasında gülen çocukları sarsarak uyandırdıklarını, "Şeytana teslim olma," diye bağırdıklarını anlatırdı. Şeytana olmasa bile bir çocuk için en tehlikeli şeye, korkuya teslim olmuştu. Neden bir tek benim kız kardeşim yenildi? Diğerleri akıllarını, ruhlarını rahibelerin elinden nasıl oldu da kurtardılar? Mutlak mutsuzluk ve keder, daha sekiz yaşındayken o yatılı okulda yakasına yapıştı Hayal'in.</p>

  <p class="calibre1">"Baş edemediğim şey," demişti bir keresinde Hayal, "Baş edemediğim şey, özgürlüğüm. Ona sahip olabilmek için gerekli muziplik, edepsizlik yok bende. Bu yüzden mi delirdim?"</p>

  <p class="calibre1">Hastanede kaldığı süre içinde ziyaretine gittiğimde onunla yaptığım görüşmeyi kelimesi kelimesine doktoruna aktarmak mecburiyetindeydim.</p>

  <p class="calibre1">"Deliliğinin farkında," diyordu doktoru. "Kapı açılmadan ötesini görebilmek, bu yüzden kapıyı açmaktan vazgeçmek gibi bir şey bu."</p>

  <p class="calibre1">Hiçbir şey anlamıyordum. Düşecekken, onu tutmadığım rüyalarımdaki gibi suçluluk duyuyordum. Yıllar yıllar önce, deliliğin tohumu içine ilk atıldığı o masum çocukluk günlerinde, bana, rahibelerin gece kulaklarına fısıldadığı şeyleri korkuyla söylerken, "Tanrı ceza vermez, Tanrı ödüllendirmez," demiş miydi? Rahibeler bunu söyleyebilirler miydi? Onların da anneler gibi gizli inançsızlar olduğunu düşünebilir miyiz?</p>

  <p class="calibre1">"Tanrıya fazla inanırsan sonra hiç inanmazsın." Babam söylüyordu bunu. Hayal'i okuldan almaktan yanaydı.&nbsp;<span style="font-size: 1em;">Rahibelerin ve bütün dindarların katılığı, saf inanç, insanları kötüleştirir.</span></p>

  <p class="calibre1">Kalkıp Hayal'i sakinleştirmem lazım. Başucumdaki telefon, rengi gibi şiddetli bir tonla çalıyor. Ne renkti bu telefon? Bunu düşünerek, "Alo," diyorum.</p>

  <p class="calibre1">Safkan bir İngilizle konuşuyorum.</p>

  <p class="calibre1">"Ben, <i class="calibre6">Guardian</i> gazetesinden Charles. Nasılsınız efendim?"</p>

  <p class="calibre1">Yatakta doğrulmuş, üzerimde hâlâ göğsünde kurumuş şarap lekesi olan mavi gömleğim, perişan bir halde sessiz kalıyorum. Telefondaki ses soğukkanlılığını koruyor:</p>

  <p class="calibre1">"Öncelikle görüşme talebimi kabul ettiğiniz için teşekkür ederim."</p>

  <p class="calibre1">Vay yüzsüz vay! Babası kıçtan asilzade Ferdinand'ın, "Oğlum ararsa," uyarısı, ne zaman kabul edilmiş&nbsp;<span style="font-size: 1em;">görüşme talebi oldu? Şu İngilizler, Üçüncü Dünyalıları gerçekten Üçüncü Dünyalı sanıyorlar. Onlara kalırsa bizim görgü kurallarımız, ricalarımız, özel hayatımız hiç yok. Ses tonunu değiştirmeden konuşmaya devam ediyor. Boktan bir herif olduğu belli.</span></p>

  <p class="calibre1">"Bugün öğlen İstanbul'a inmiş olacağız. Ne zaman görüşebiliriz? Havaalanından doğrudan size gelebilirim.&nbsp;<span style="font-size: 1em;">Uçak yolculuklarına alışığımdır."</span></p>

  <p class="calibre1">"Uçak yolculuklarından hoşlananların sırtı bu dünyada yere gelmez."</p>

  <p class="calibre1">"Hah! Babam çok esprili ve tatlı bir adam olduğunuzu söylemişti."</p>

  <p class="calibre1">"Küstahlık genlerimde yok. Ne yazık ki küstah ve terbiyesiz olabilmeyi çok isterdim. Ama elimde değil.&nbsp;<span style="font-size: 1em;">Neyse, artık öyle bir arkadaşım da var."</span></p>

  <p class="calibre1">"Ne iyi."</p>

  <p class="calibre1">İyi olan ne, boktan çocuk! Yıllardır, kendimi bildim bileli, o küstah adamı içimde gizliyorum. Sadece bu akşam biraz Celine'e karşı sesini yükseltti o küstah adam. Ama şimdi karşısındaki emrivaki İngilize haddini bildirmekten aciz. Kafası çatlayacak gibi ağrıyor çünkü. Üstelik uykusuz ve kız kardeşinin, "Tanrı cezalandırmaz, tanrı ödüllendirmez," yakarışları onu bayıltacak kadar güçleniyor:&nbsp;<span style="font-size: 1em;">"Gürültülü bir yerde mi oturuyorsunuz, Ali Ferah?"</span></p>

  <p class="calibre1">"Hayır."</p>

  <p class="calibre1">"Bir kadının bağırmasını duyuyorum da." "Londra'dan da duyuluyor mu? Söyleyin Charles, şu an benimle telefonla konuşurken ne görüyorsunuz?"</p>

  <p class="calibre1">"Şey, eğer ayaklarımın ucuna bakarsam küçük el valizimi, karşıya bakarsam yatakta uyuyan sevgilimi, pencereden bakarsam, Pimlico metro durağının girişini ve yeni açılan Habitat mağazasını. Sonra metro girişinde yardım toplayan rahibeleri."</p>

  <p class="calibre1">"Ne tesadüf! İlahi tesadüf! Tanrı gerçekten var ve ne bahçıvan, ne artist, ne de çöpçatan. O bir yazar ve tesadüflerle süslü hayatımızı yazıyor. İstanbul'da hâlâ bağıran o kadının sesini duyuyor musun, Charles?"</p>

  <p class="calibre1">"Evet, duyuyorum. Üstelik daha anlaşılır bir şekilde." Aptal, çünkü ahizeyi kulağımdan çekip boşluğa doğru uzatmıştım:&nbsp;<span style="font-size: 1em;">"İşte, o kadın ne diyor Charles, biliyor musun? Tanrı ceza vermez, Tanrı ödüllendirmez. Bunu, delirtecekleri çocuklar için yardım toplayan rahibelere de söyle. Kutularına para at ve fısılda onlara bunu."</span></p>

  <p class="calibre1">Şimdi yataktan kalkıp, ucu Londra'ya kadar uzanan ve eğer Charles söylediğimi yaptıysa rahibelerin topladığı yardıma da yansıyan Hayal'in sesini kesmeli, onu sakinleştirmeliydim. Odasına girdiğimde Hayal yumruklarını savurarak, öfkeden ağlayarak bağırmaya devam ediyordu. Onu kucakladım. Aşağıdaki salonda saat dokuz buçuğu vurdu. Tek vuruş. Oidipus kızılı saçlı Ludmilla'yı otelinden almam gerektiğini bana hatırlatan yumuşak işaret.</p>

  <p class="calibre1">Artık alışmış olmalısınız. Kılığıma kıyafetime pek dikkat etmem. Yani göğsümdeki şarap lekesinin benim için -dolayısıyla bu roman için- bir mahzuru yok. Yattığım için buruşan pantolonumun ve kirli sakalımın da.&nbsp;<span style="font-size: 1em;">Belki yüzümü yıkamalıyım. Sadece yüzümü. Gerçi kaşmir paltom isli, çapaklı gözlerimi bile kapatabilir. Evet, yine de sadece yüzümü yıkamalıyım.</span></p>

  <p class="calibre1">Evden çıktım. Tesadüfen, Sedefin kocasıyla aynı anda. Elinde bir bebeğe gerekebilecek beşik gibi bir şey vardı. Onu arabaya yerleştirmeye çalışıyordu. Yanına gittim ama beni görmedi, zira kıçını dikmiş, arabanın arka koltuğunda debeleniyordu.</p>

  <p class="calibre1">"Günaydın," dedim.</p>

  <p class="calibre1">Debelendiği yerden, neredeyse bacaklarının arasından bana bakmaya çalıştı. Sonra geri geri çıkıp döndü ve benimle burun buruna geldi. Solgun yüzü, şüphe dolu bakışları, şişkin gözkapaklarıyla ve görünmeyen kaşlarından dolayı ifadesiz yüzüyle, onu Arnolfini'ye benzetmekte haklıydım. "Affedersiniz. Eşiniz doğum yaptı mı?"&nbsp;</p>

  <p class="calibre1">"Evet."</p>

  <p class="calibre1">Kuşku dolu bir evet: Siz kim oluyorsunuz da bunu soruyorsunuz, demeye gelen bir evet. Sizden bir açıklama bekliyorum manasında, son hecesi kanatlanıp uçan bir evet:&nbsp;<span style="font-size: 1em;">"Kız kardeşim uzaktan uzağa eşinizi merak ediyordu." Uzaktan uzağa derken oturduğumuz evi işaret ettim.</span></p>

  <p class="calibre1">Arnolfini şaşırmış görünüyordu. Oralı olmayıp devam ettim:&nbsp;<span style="font-size: 1em;">"Bebeğe ve eşinize küçük bir armağanımız olacak. Sanırım hastaneye gidiyorsunuz."</span></p>

  <p class="calibre1"><span style="font-size: 1em;">&nbsp;"Götürebilirim."</span></p>

  <p class="calibre1">Hızlı cevaplar, gözü hızla dönüp duran dünyası dışında bir şey görmeyen bir koca. Tam beklediğim gibi bir bay Arnolfini. "Hemen getiriyorum."</p>

  <p class="calibre1">Merdivenlerden çıkana kadar, Sedefe doğum hediyesi olarak ne vereceğimi bilmiyordum. Bir ressam için en kolay hediye; bir kâğıda bir şeyler mi çiziktirmeliydim. Tablolarımdan, doğurmuş bir kadına gönderilmeye uygun olanı var mı? Sonunda, Hayal'in adına, ateş böceği lambasını hediye etmeyi uygun buldum. Sekiz ateş&nbsp;<span style="font-size: 1em;">böceğinin, haftada iki nemli bir ot parçasının kavanozlarına bırakılmasıyla yaşamını sürdüren bir lamba. Sadece karanlıkta, zifiri karanlıkta ışık verir. İnançlarımız gibi. Bu yüzden diğer ismi İnanç Lambası'dır. Ben de kendi adıma, yaptığım meşhur portrelerin uyarlamalarından uygun bir şeyi hediye edebilirdim. Onlarca tozlu tuvale göz gezdiriyorum... Sonunda en neşelisini buldum! Takma Micky Mouse kulaklıklarıyla bize bakan bir Van Gogh portresi. 1986'da yapmışım. Van Gogh'un kendi yaptığı bildik portresinin benim elimden çıkan uyarlamasında, oyuncak kulaklarını başının üzerinde oynatıyor. Evet, o kulakların kıpırdama anı da var resimde.&nbsp;</span><span style="font-size: 1em;">Vladimir Starov'un iliklerime işleyen öğretisi:&nbsp;</span><span style="font-size: 1em;">Resimde hareket.</span></p>

  <p class="calibre1">İnanç lambasını eskiz kâğıtlarıma sarıyorum. Üzerine bir not iliştirmekte fayda var: "Açarken korkma.&nbsp;<span style="font-size: 1em;">Kavanoz dolusu ateşböceği. Mümkünse bu hediyeyi gece aç. Karşı pencereden."</span></p>

  <p class="calibre1">Geleneksel bir temenni de eklemeli mi? Evet: "Geçmiş olsun. Anne ve bebeğine uzun, sıhhatli bir ömür dileriz."</p>

  <p class="calibre1">Hediyelerimi şaşkın Arnolfini'nin kucağına bırakıp koşar adım, soldan Cihangir Caddesi'ne çıkan merdivenleri tırmanıyorum. Ludmilla'nın oteli, önündeki bayrak direkleriyle kendini hemen işaret ediyor.&nbsp;<span style="font-size: 1em;">Şimdiden yasa girmiş Ludmilla da o gri anlamsız bayrak direklerinin altında beni bekliyor.</span></p>

  <p class="calibre1">Beni bekleyen bir kadın: Oidipus kızılı başının üzerinde siyah kürkten bir kalpak taşıyor. Kürkün parlak uzun tüyleri yüzüne ışıltı saçmış. Başındaki kalpağın biraz daha genişini elinde tutuyor. İçine ellerini saklamış.&nbsp;<span style="font-size: 1em;">Siyah, neredeyse bileklerine kadar uzanan bir paltosu var. Paltosunun düğmeleri, onun buradan, ucuz bir yerden alındığını işaret edip, uçsuz bucaksız Rusya bozkırlarında, bir Rus güzeliyle karşılaştığımız rüyasından bizi uyandırmaya gücü yetecek kadar belirgin duruyor.</span></p>

  <p class="calibre1">Şapkamı elime alarak onu selamlıyorum. Bu acı haberi konuşacağımız bütün zamanlar boyunca şapkam elimde kalmalı. Bana kalırsa, Ludmilla bir asil ve şapkamı elimde tutmamın anlamını bilir. Komik, manasız bayrak direklerinin altından uzaklaşıp, taksi durağına doğru yürüyoruz. Bütün asiller gibi gereksiz hiçbir şey sormuyor. Yanımda dimdik yürüyen o gururlu kadına bakıyorum. Oidipus kızılı saçları yumuşakça kıvrılıp omuzlarına dökülmüş.</p>

  <p class="calibre1">"Salim Abidin sizi aradı mı?" diye soruyorum. Mübarek ağzından dökülen tek bir kelimeyi duyabilmek için soruyorum bunu:&nbsp;<span style="font-size: 1em;">"Hayır."</span></p>

  <p class="calibre1">Dün ile bugün arasında fark büyük. Dün, Celine o kayıp annelerinin arasında, yıllar önce beni bırakıp gittiği günkü gücüyle yürüyordu. Bugün Celine, zavallı bir âşık. Ekber adında bir psikopatın, geçkin kadını. Kalbimde, Oidipus kızılı saçlı bu kadın için yer açıldı. Dün onun bir tek kelime etmesini bile istemiyordum. Bugünse onun sesini duymak istiyorum. Bütün renkler değiştirilebileceği gibi duygular da değiştirilebilir. Hayır, bunu Starov ya da Picasso söylememişti. Ben söyledim. Aşkın bana verdiği güçle, bizzat kendim, şimdi.</p>

  <p class="calibre1">Rus prensesimin kapısını açıyorum. Geçip oturuyor. Teşekkür etmeyecek kadar güçlü. Keşke Celine dün gece kendini pencereden atmış olsaydı. Her şey daha kolay olurdu. Bazen ölüm işimizi, hayatımızı kolaylaştırır.&nbsp;<span style="font-size: 1em;">Elbette başkalarının ölümü. Her ölüm gizli bir talihtir. Bunu Ludmilla'ya da söylemek istiyorum. Söylüyorum da.</span></p>

  <p class="calibre1">Şaşkın şaşkın yüzüme bakıyor:&nbsp;<span style="font-size: 1em;">"Felsefeyi sevmem."</span></p>

  <p class="calibre1">Ah, bir prensesten felsefeyi sevmesini bekleyen kim? Bunu da söylüyorum:&nbsp;<span style="font-size: 1em;">"Bir prensesten felsefeyi sevmesi beklenemez."</span></p>

  <p class="calibre1">Birdenbire fahişe olduğu aklına gelmiş olmalı ki, "Ben zaten sadece erkekleri severim," diyor.</p>

  <p class="calibre1">Sonra birdenbire Moskova'nın bütün yollarını yapan Yuri'nin altın damlası kızlarından birisi, bir Rus prensesi oluyor:&nbsp;<span style="font-size: 1em;">"Kardeşimin cenazesine giderken bana neler söylettiriyorsunuz?"</span></p>

  <p class="calibre1">Ne tatlı bir sitem. Ağlıyor ve bu onu kucaklamam için bir neden teşkil ediyor. Oidipus kızılı saçları yanaklarıma değiyor. Kürk etolünün altındaki ellerini bulup avuçluyorum:&nbsp;<span style="font-size: 1em;">"Üzülmeyin. Hayatınız boyunca ona ne olduğunu düşünebilirdiniz?"</span></p>

  <p class="calibre1">"Evet. Nadya'nın bulunduğu haberini sizden alana kadar paramı hak etmeyecek şekilde çalışıyordum."</p>

  <p class="calibre1">Ludmilla işini mi değiştirmişti? Yoksa benim gibi fazlasıyla açıksözlü müydü?</p>

  <p class="calibre1">"Türkler hep öyle çalıştığı için ziyanı yok."</p>

  <p class="calibre1">"Ama ben Türk değilim ve bunun için seçiliyorum."</p>

  <p class="calibre1">Rus prensesinin, kaşmir paltolu pezevengi rolündeymiş gibi, "Tercih ediliyorum," diye düzelttim. Ludmilla, tam da kendimden geçmiş bir halde ona bakarken esnedi. İnce uzun parmaklı elini etolünün arasından çıkararak ağzını kapadı. Parmaklarını gererek ve biçimli ağzını sadece parmaklarının ucuyla kapayarak yaptı bunu. Aşk, sisli İskoçya manzarasından kurtulup yakama yapışmıştı. Derin derin soluk alıp verdim. O an, bütün dünya aşkımdan haberdarmış gibi geldi bana.</p>

  <p class="calibre1">Adli Tıp morgunun önünde indik. İleride lacivert jaguarında bekleyen Salim Abidin de bizi görür görmez arabasından indi. Avını bekleyen yırtıcı bir hayvan gibiydi. Bir elinde daha önce hiç görmediğim bir baston vardı ve ayaklarını iki yana açarak yürüyordu. Şarlo'nun modernize edilmiş dans adımları gibi. Bastonu, üzgün ve teselli arayan, himaye eden adam rolünün hakkını vermek için almış olmalıydı, ama aksine bu aksesuar onu, keyifli ve neşeli kılan bir ayrıntı olmuştu. Ondan güç aldığı filan yoktu. Aksine baston, pervasızlığının işaretiydi.</p>

  <p class="calibre1">Ludmilla'yla el sıkıştı, bana da nedense gülümsedi. Şükran borcunu omzuma dokunarak ödedi. Salim Abidin doğuştan yazardı. Yazar olmak için odalara kapanan psikopatlardan değildi. Bu yüzden hareketleri bütün normal insanlar gibiydi; sakar, büyümemiş adamlara benzemiyordu. Ayrıca hayatta bilinmesi gereken bütün duyguların anlamını yazarak değil, yaşayarak öğrenmişti. Yine de içindeki şeytan, ona Tanrı olduğunu, 'öldür' emriyle hatırlatıyor olmalıydı. Dostluğumuz yolunda giderse, bana yakın zamanda, neden öldürdüğünün itirafını da yapacağını sanıyordum. Ben de sizin gibi bunu, zaafı olduğu üzere beni boğarken yapmamasını diliyorum.</p>

  <p class="calibre1">Yazarımız, yakın zamana kadar her konuda asistanlığını yapan Nadya'nın ölüsünün bulunduğu salona, açılış&nbsp;<span style="font-size: 1em;">yapmak üzere beklenen önemli şahsiyet edasıyla girdi. Bir kütüphane açılışında filan gibiydik, Ludmilla hâlâ kalpağını çıkarmamıştı. Hayatımda ilk defa bir morga giriyordum. Kokudan çok, işi ışık ve görüntülerle olan bir adam olarak florasan ışığı beni rahatsız ediyordu. Bir de yerlerin parlaklığı. Her şey plastik ve erimek üzereymiş&nbsp;</span><span style="font-size: 1em;">gibi. Önümüzdeki iki beyefendiden birisi, çekmece numarasını elindeki dosyaya bakarak doğruladı: "217."</span></p>

  <p class="calibre1">Ne tesadüf, Celine'in oda numarası. Aşkımızın mezarı olan odanın numarası. Şimdi burada, 217 numaralı çekmeceden Celine'in cesedi çıksa... Biliyorum, Ludmilla'yla bana ayak bağı olacak. Anlayacağınız, ölmüş&nbsp;<span style="font-size: 1em;">olmasını dilememin haklı bir nedeni var.</span></p>

  <p class="calibre1">Nadya Tatyankova ne hale gelmiş. Dehşet. Önce, bacağının kopmuş olabileceğini düşünemiyorum. Dizinde kalın bandajlar ve kan izleri var. Onu birdenbire tek bacaklı senkronize yüzücü olarak düşünüp, hayretler içinde kalıyorum. Salim Abidin'in tepkisine dikkat etmem gerekirken, gözlerimi, ellerini ısıran, sonra da sessizce ağlayan Ludmilla'dan alamıyorum. Başını çevirip Nadya'nın ölüsünün yanından uzaklaşıyor. Ludmilla ne güzel ağlıyor, ne kadar muntazam gözyaşları var ve onlar nasıl yumuşakça yanaklarından aşağı süzülüyorlar. Hiç ses çıkarmadan, bir asil gibi sessizce ağlıyor Ludmilla. Celine gibi değil. Ah, bir anda nasıl böyle değişebilirim!&nbsp;<span style="font-size: 1em;">Sizce Ludmilla kürk kalpağını çıkarsa ona âşık olmaktan vazgeçebilir miyim? Senkronize düşünceler; kalpağını çıkarıyor. Oidipus kızılı kısa kakülleri alnının üzerinde hafifçe kıvrılmış. Usul usul ağladıkça gözlerinin rengi derinleşiyor. Dün gece Celine ağladıkça yüzü, korkunç kokulu, insanın midesini bulandıran bir bataklığa dönüşmüştü. Ludmilla'nın gözleri, ağlayan yüzü, iki adım ötemizde ölüsü yatan kız kardeşinin hayattayken, nişanlısı Alex'le birlikte aşkla daldığı Takrisa gölünün parlak suları gibi. Daha doğrusu öyle olmalı. Ben de Nadya Tatyankova'yı sizin kadar tanıyorum.</span></p>

  <p class="calibre1">Ludmilla'yı içine düştüğü pislikten çıkarıp memleketine götürmeliyim. Bir daçada onunla birlikte yaşayabilirim; bir ormanın kuytu köşesinde, aşkla, huzurla. Onun portrelerini yaparım, isterse çocuk bile yaparım. Ludmilla serin gecelerde omuzlarında kalın bir şalla dolaşır. Kayın ağacının gövdesine tutunmuş, tek bir kökten, tek bir daldan ibaret masum bir sarmaşık gibi hayatı döner dururuz.</p>

  <p class="calibre1">Bir omzu, karnı, parçalanmış bez bir bebekmiş gibi belirgin iri dikişlerle tutturulmuş, vücudunun kaba etleri parçalanmış Nadya'nın başından ayrılıyoruz. Ludmilla cesedin kız kardeşine ait olduğunu belirten belgeyi imzalıyor. Bunu yaparken bir damla gözyaşı, 'işbu teşhis edilen maktulün,' Boğaz'ın karanlık sularında başına geldiği varsayılan kazaları anlatan kanlı, parçalanmış cümlelerin bir kelimesinin üzerine damlıyor. Ludmilla'nın imzası kıvrım kıvrım. İç içe geçmiş bir sürü halka yardımıyla adını nasıl yazabiliyor? Buna şaşırıp gülümsüyorum.</p>

  <p class="calibre1">Salim Abidin'e kibarca, işin bundan ibaret olduğu bilgisi veriliyor. Şimdi evine gidip bilgisine başvuracak savcı beyin gelmesini bekliyebilirmiş. Onu buraya kadar yormuşlar, çok özür dilerlermiş. Bu arada şu üç yıl önce çıkan son romanını, rica etseler imzalar mıymış? Okurken zevkten ölmüşler, Nadya gibi olmasa da, ikisi de yazarın elinden çıkma, Salim Abidin menşeli bir ölüm işte. Lütfen bir imza: Kayalıklar Madonnası. Kitabının alnına kocaman bir imza çakıyor Nobelli yazarımız. Ardından bir kız daha koşarak, elinde bir kitapla geliyor: Aşkın Kanıtı. Ardından gözlüklü bir delikanlı kapıda beliriyor: Venüsün Yeri. Bir morgta üç roman imzalamak büyük bir başarı. Salim Abidin, kitaplarını imzaladığı kısa şişkin dolmakalemini paltosunun iç cebine koydu.&nbsp;<span style="font-size: 1em;">Neredeyse ıslık çalacak kadar neşeli, huzurunda ardına kadar açılan kapılardan çıkıp gitti.</span></p>

  <p class="calibre1">Dışarıda, geldiğim için bir kere daha teşekkür etti.</p>

  <p class="calibre1">"Birlikte biraz oturalım," dedi.</p>

  <p class="calibre1">Ludmilla bu teklifi elinde olmadan esneyerek ve başını sallayarak geri çevirdi:&nbsp;<span style="font-size: 1em;">"Uyumam lazım. Bu gece de çalışmak zorundayım."</span></p>

  <p class="calibre1">"Bu gece kendinize izin veremez misiniz?" dedim ben. Acıyarak ve şaşkınlıkla söyledim bunu.</p>

  <p class="calibre1">"İzinler ölümden ve hastalıktan anlamayan bir adamın elinde. Grubun sahneye bir kişi bile eksik çıkmasına tahammülü yok."</p>

  <p class="calibre1">"Ne grubu bu?"</p>

  <p class="calibre1">"Dans ve striptiz. Ama sonrasında kendime izin verebilirim. Bu gece beni beğenen olursa avucunu yalar."</p>

  <p class="calibre1">Bu gece Ludmilla'nın başka bir erkekle yatmayacağını bildiğim için mutlu oldum. Yorgun ve kederli yatağa girip, uykunun kollarında huzur bulacağı için sevindim. Yeni yaşamımızda ona hep derin tatlı uykular vaat edecektim. Rusya'dâki daçamızın verandasında bir salıncakta ağır ağır sallanarak uyuyacak, yorgunluğu mutluluktan olacaktı. Ben de onun ayaklarının dibine oturup, bir çemberin dönüşü gibi huzur veren hayatımıza şükredecektim. Müzelere girebilecek resimleri, ömrümün son yirmi yılını şefkat ve mutlulukla geçirirsem, belki yapabilirdim. Sonsuz mutluluk ve huzur içinde yaratıcı olmam imkânsız olsa da, buna razıyım. Nasıl olsa artık kaderim beni Picasso yapamayacak.</p>

  <p class="calibre1">Salim Abidin'in jaguarındayız. Ludmilla aramızda oturuyor.</p>

  <p class="calibre1">"Tanınmış birisi olmak nasıl bir duygu?"</p>

  <p class="calibre1">"Boktan."</p>

  <p class="calibre1">"Okuyucularınızla karşılaştığınızda heyecanlanmıyor musunuz?"</p>

  <p class="calibre1">"Hayır. Bilakis utanç duyuyorum, beni okuyan insan topluluğuyla yüzleştiğimde."</p>

  <p class="calibre1">"Neden?"</p>

  <p class="calibre1">"Aptallar, yazdığım her şeyi yanlış anlıyor, yanlış yorumluyorlar. Anlatamadığımı düşünüp yazı konusundaki becerimden şüpheye düşüyorum."</p>

  <p class="calibre1">Güldüm. Bu benim de derdimdi. Belki de o yüzden yaratıcılığımı afişe edemiyor, yaptığım her resmi saklıyordum:&nbsp;<span style="font-size: 1em;">"Bu bütün sanat eserleri için geçerlidir. Ne yazık ki herkesin ayrı bir dünyası var."</span></p>

  <p class="calibre1">"O zaman ben içlerinden bir tek dünya için yazıyorum."</p>

  <p class="calibre1">"Olabilir."</p>

  <p class="calibre1">"Şansım o dünyayı bulmama yardım etsin."</p>

  <p class="calibre1">"Şansınız size hep yardım ediyor."</p>

  <p class="calibre1">Ludmilla, "Beni otelime bırakır mısınız lütfen," diye konuşmamızı böldü.</p>

  <p class="calibre1">"Ben de aynı şeyi düşünmüştüm, Ludmilla."</p>

  <p class="calibre1">Salim Abidin çenesini bastonuna yaslamış, dalgın ve mutsuz görünüyordu. Otelin önüne gelene kadar hiç konuşmadık. Ben, ince ince Ludmilla'yı kokladım. Gül kokuyordu. Gül kokmayı nasıl beceriyordu? Bu tehlikeli bir kokudur, bir notadan sonra sidik kokusunu andırabilir. Ludmilla tehlikeli kokuları üzerinde cesaretle taşıyacak kadar güzeldi. Evet, aşkımdan ölebilirdim. İnmesi için ona yol verdim. Önce ben arabadan indim.&nbsp;<span style="font-size: 1em;">Aşkımdan inleyebilirdim. Çizmelerinin incecik topukları vardı, o topuklarla beni çiğneyebilirdi. Ağzım hayranlık ve şaşkınlıkla açılmıştı. Aşkın ağırlığından ağzımı kapatamıyordum. Ludmilla bütün dikkatiyle göğsümdeki şarap lekesine bakıyordu. Parmağının ucuyla lekeye dokundu, bana dokundu. "Bu hiç çıkmaz,"</span><span style="font-size: 1em;">dedi. Şaşkınlıktan irkildiğimi görünce açıklama gereği hissetti:&nbsp;</span><span style="font-size: 1em;">"Kuru temizleyicide çalışmıştım. Bu leke hiçbir zaman çıkmaz."</span></p>

  <p class="calibre1">Elimde olmadan, aşkın tesiriyle, üç beş saniye arkasından bakakalmış olabilirim. Jaguarımız hayran olası bir sesle hareket etti:&nbsp;<span style="font-size: 1em;">"Size ne dedi?"</span></p>

  <p class="calibre1">"Hiç, gömleğimdeki şarap lekesinin hiç çıkmayacağını söyledi."</p>

  <p class="calibre1">"Yeni nörolojik hastalığınızdan haberiniz var mı, Ali Ferah?"</p>

  <p class="calibre1">"Ne?"</p>

  <p class="calibre1">"Belki alkolik nörologumuz bunu tedavi etmekte ustadır."</p>

  <p class="calibre1">"Aşkın tedavisi var mı?"</p>

  <p class="calibre1">"Açıksözlülüğünüze hayranım. Âşıksınız. Hem de Ludmilla'ya. Birkaç saattir sivilceli bir oğlan gibisiniz."</p>

  <p class="calibre1">"Utanç içindeyim. Çok mu belli ettim."</p>

  <p class="calibre1">"Ludmilla'nın anladığını sanmam. Şuursuz kadının teki nasıl olsa."</p>

  <p class="calibre1">"Onunla ilgili böyle konuşmayın."</p>

  <p class="calibre1">"Ah, siz bayağı âşıksınız. Nasıl oldu bu?"</p>

  <p class="calibre1">"Aniden."</p>

  <p class="calibre1">"Gerçek bir aşk gibi aniden ha!"</p>

  <p class="calibre1">"Tuhaf bir kimyasal madde içmişim gibi. Belki ben de uyursam, hiçbir şeyim kalmaz."</p>

  <p class="calibre1">"Aşk konusunda sizin bir fikriniz var mı?"</p>

  <p class="calibre1">"Aşk konusundaki fikrim, Tanrı konusundaki fikrimle aynıdır: Biz Tanrı'nın sadece ne olmadığını biliriz."</p>

  <p class="calibre1">"Bir aziz gibi konuştunuz." "Gerçek bir azize ait sözü söyledim de ondan." "Sizi kırmak istemem.&nbsp;<span style="font-size: 1em;">Öğütleyeceğim tek şey, dikkatli olmanız olabilir."</span></p>

  <p class="calibre1">"Affedersiniz, neden sizin evinize gidiyoruz, Salim Abidin?" "Nadya’nın ölümüyle ilgilenen savcı görüşlerime başvuracak. Ben, yanımda olmanızı istemiştim." "Korktuğunuz için mi?"</p>

  <p class="calibre1">"Hayır; nihayet kendime bir dost bulabildiğim için." Kısa yolculuğumuz bitmiş, o görkemli salonda dostluğumuzun şerefine birer konyak içiyorduk. Midem sabah Hayal'le içtiğim sıcak suyla doluydu. Hareket ettikçe midemi yakan da oydu. Konyak, bu suyu ateşlemiş gibi bir etki yaptı. Yine de iyiydim. Rus prensesim siyahlar içinde gözlerimin önünden geçip gidiyordu. Manasız bayrak direklerinin altında beni bekliyor, yanımda yürüyor, başını öne eğiyor, kardeşinin parçalanmış ve şişmiş cesedinin önünde yumruklarını ısırarak ağlıyor.&nbsp;<span style="font-size: 1em;">Ludmilla hakkında yazarımızdan biraz bilgi almak istediysem de vazgeçtim. Saçlarının Oidipus kızılı olduğunu bilmek bana ve bu aşka yeterdi.</span></p>

  <p class="calibre1">Nadya'nın başına gelenler konusunda birbirimize bir kelime bile etmedik. Bu acımasızlıksa, evet, çok acımasızdık. Ludmilla ve benim aramda -şimdilik tek taraflı olsa da- patlak veren aşk, Nadya'nın bir ayağı kopmuş, omzu ve karnı parçalanmış ölüsü üzerine yapacağımız sohbetin yerini almıştı. Fena mı olmuştu?</p>

  <p class="calibre1">"Bugün ölümlü bir gün ve biz ölümden konuşacağımıza, belki Nadya'yı anacağımıza, benim başıma musallat olan aşkı çekiştiriyoruz."</p>

  <p class="calibre1">"Doğru olan da bu, Ali Ferah. Hem, ölümle aşk birbirlerine çok benzerler."</p>

  <p class="calibre1">"Ah, n'olur, sohbetimizi böyle hafifletmeyelim." "Hayır, siz biliyor musunuz ikisinin benzerliğini?"</p>

  <p class="calibre1">"Biliyorum. İkisi de hayatımızda gerilim yaratır."</p>

  <p class="calibre1">Salim Abidin'in elindeki konyak kadehi şaşkınlıkla açılan parmaklarının arasından kaydı, 'pat' diye önümüzdeki Isparta işi halının solgun sarmaşık güllerinin üzerine saçıldı. Karşısında ruh ikizini, daha doğrusu ruhunun iyi ve naif tarafını bulduğuna şaşırmıştı. Parmaklarını istemsizce açan da bu şaşkınlık olmuştu.&nbsp;<span style="font-size: 1em;">Benzerlikler çoğu zaman bizi çileden çıkarır.</span></p>

  <p class="calibre1">Salon güneşle dolmuştu. Gerindim ve başımı oturduğum koltuğun çıkıntısına dayadım. Niyetim biraz uyumaktı.</p>
</body>
</html>
