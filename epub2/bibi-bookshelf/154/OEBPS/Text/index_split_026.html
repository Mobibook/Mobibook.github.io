<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_25"><br /></h2>

  <h1 class="calibre1" id="sigil_toc_id_21"><b class="calibre5">ŞEBNEM İŞİGÜZEL Mİ?&nbsp;</b><b class="calibre5" style="font-size: 1em;">O DA KİM?</b></h1>

  <p class="calibre1"><b class="calibre5" style="font-size: 1em;"><br /></b></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Bugün bir ara, bin parçaya bölündüğümü düşündüm. En acıklısı ne Hayal'i hastaneden çıkarmak, ne Nadya hikâyesinde yeni ipuçlarıyla karşılaşan dostum Salim Abidin'i teselli etmek, ne de biricik Ludmilla’nın kardeşinin cenaze töreninin yapılacağı Bulgar Kilisesi'nde tutamadığı gözyaşlarına şahit olmaktı. Bugün yaşadığım en sarsıcı şey, Oleg'in restorasyon atölyesinde işe başlaması, ben oradan ayrılırken de, üzerine verilen beyaz önlükle bir inşaatta çalışmaktan daha zor zamanlar geçireceği atölyede kalmasıydı. O an ben Vladimir Starov'muşum da, ardımda bıraktığım minik Oleg'immiş gibi duygulandım. Bu baba halinin manasızlığını biliyorum ama, öyle oldu işte.</p>

  <p class="calibre1">Şimdi sırt üstü yere uzanmış, ayaklarımı duvara dayamış dinlenmekte ve geçen günü gözden&nbsp;<span style="font-size: 1em;">geçirmekteyim. Bu dinlenme yöntemini çalışırken uygulardım. Otururken sırtım ağrır benim, çaresi ise yere uzanıp ayaklarımı yüksek bir yere dayamaktır. Picasso da öyle yapardı. Sanırım Starov da bu yöntemi ondan öğrenmiş, okuldaki son senemizde bize göstermişti. Starov kesinlikle sanatçı değil, resim öğretmeni gibi bir şeydi. Bunu neden şimdi anlıyorum? Daha çok hayatı kolaylaştıracak şeyler öğretme azmindeydi. Bunun üzerinden iyi resim yapabileceğimizi mi düşünüyordu? Görüyorsunuz, ayaklarımı dikince neler geliyor aklıma.</span></p>

  <p class="calibre1">Boşversenize, bugün yeterince Starov'u andım nasıl olsa, günün en güzel tarafı Ludmilla'yla buluşmamızdı.</p>

  <p class="calibre1">Ayaküstü bir yerde martini içtik. Martini siparişi veren oydu. Ben de ona uydum. Biliyor musunuz, mentollü sigara içiyor. Bugün de çok güzeldi. Güzel ve düşünceli. Daça ve Moskova'da ev alma meselesini benim hatırlamamı bekledi. Dün gece bu sözleri verirken sarhoş olduğumu filan mı düşünmüştü acaba? Avukatımla görüşmüştüm. Hesabımdaki paranın benim için önemsiz bir kısmını ona verebilecektim. İstediği zaman. Yarın, şimdi, bir sonraki gün, istediğimiz evler bulunduğunda... Çocuk gibi sevindi. Burada sahneye çıktığı kulüpteki anlaşması bir ay sonra bitiyormuş. Az kalsın çenemi tutamayıp, "Ne tesadüf benim de bir ayda 'Ekber'in Acısı'nı kopyalamam gerek," diyecektim. Celine'i 'Ekber'in Acısı'nı eline vermeden başımdan savmak mümkün olmayacaktı. Bugün eve döndüğümde, beni arka arkaya sekiz defa aradığını öğrendim. Zavallı annem, tam her zamanki gibi arayanlar listesini bana iletiyordu ki telefon çaldı. Arayan dokuzuncu kez, yine Celine'di.</p>

  <p class="calibre1">"Evet, Celine," dedim. "Seni dinliyorum." Kekeleyip durdu. Bugün çok hastalandığını, kâbuslar gördüğünü anlattı. Telefonu suratına kapamamak için kendimi zor tuttum. Sonunda eski, güzel takip günlerinin anısına, ne bileyim işte, onun peşi sıra gittiğim caddelerdeki görüntüsü, duman gibi süzülüşü geliverince gözümün önüne, ona kaba davranamadım. O da bana kaba davranmamış, takipçiliğime müsamaha göstermişti. Oysa bundan hiç hoşlanmayanlar da olmuştu. Ama Celine hiç sesini çıkarmamış, oyunbozanlık yapmamıştı. Bunların hatırına ona duymak istediği şeyi söyledim:&nbsp;<span style="font-size: 1em;">"Bugün 'Ekber'in Acısı'nı gördüm. Yakın bir dostum da bugün o atölyede işe başladı. Bir ay sonra tablonun orijinali kolunun altında, Paris'e uçacaksın."</span></p>

  <p class="calibre1">Çocuk gibi sevindi. Bilseniz, Celine'in ne abartılı sevinç halleri vardı. Bu gece bana gelecekti, ben de Salim Abidin'e gidecektim. Benim misafirim olarak Nobelli yazarımızın evine gelebilecekti. Yolda konuşacaklarımızı konuşurduk. Muhtemelen Salim Abidin de bu şık ve entelektüel madamdan hoşlanır, ağzının içine düşerdi.</p>

  <p class="calibre1">Ludmilla, "Gelemem," demişti. "Dans saatine kadar uyumak istiyorum."</p>

  <p class="calibre1">"Hem o herifin yüzünü cenazeye kadar görmek istemiyorum," diye de eklemişti.</p>

  <p class="calibre1">Cenaze iki gün sonraydı. Ludmilla'yla Bulgar Kilisesi'ne gidip baktık. Hemen avukatımı arayıp gerekli organizasyonu yapmasını söyledim. Kilisedekiler cenazeyi düğün anladılar. Yani, Ludmilla'yla beni. evleniyor sandılar. Mutluluktan beynim uyuştu. Bu uyuşma neredeyse bana, "Aslında öyle!" dedirtecekti. Bu cenaze benim yeniden doğuşumdu. Yeni hayatımı ilan edişim, bir bakıma sembolik düğünümdü. Tanrı kusuruma bakmasın ama, yıllar sonra böyle bir eğlenceyi, cenazeyi düğün gibi algılama halini, bu aşk coşkusunu bana layık görsün.</p>

  <p class="calibre1">Kolay mı, ilk defa takip etme arzusu duymadan yanında olmak isteyeceğim birisi çıktı karşıma. Ludmilla bu sabah da kiliseye gittiğini ve dua ettiğini söyledi. Bulgar Kilisesi'nde de dua etti.</p>

  <p class="calibre1">"Bir günde iki defa Tanrı'nın huzuruna çıkmak ne kadar doğru sence?" diye sordum ona. Ludmilla bir rahibe, dindar bir kadın gibi cevap verdi:&nbsp;<span style="font-size: 1em;">"Hepimiz, her zaman Tanrı'nın huzurundayız. Dualar, sadece ondan söz istediğimiz zamanlardır."</span></p>

  <p class="calibre1">Demek parlak çizmeleri, pullu bikinisiyle de Tanrı'nın huzurundaydı. Grup arkadaşı kızlarla dudak dudağa öpüşürken ve sahnenin ortasında düzülür gibi kıvranırken de. O zaman Tanrı bizi her halimizle seviyor olmalıydı.</p>

  <p class="calibre1">"Tanrım," diyorum, "Tanrım, beni bu halimle seviyor musun?"</p>

  <p class="calibre1">Bunu sorarken atölyemin tavanına bakıyorum. Ayaklarım hâlâ duvara dayalı. Görmenizi isterdim, ters takla atarak doğruluyorum. Böyle marifetlerim de vardır. Çevik bir adamımdır aslında. Bir ara oturarak çalışmaktan dolayı vücudumun pas tutacağına inanmış, akrobasiye varan hareketler yapar olmuştum. İşte, bu ters taklalar da o günlerden kalma marifetlerimden. Eskisi kadar zinde değilim tabii ki. Başım dönüyor hafiften. Pencerenin önündeyim şimdi. Sedef, kucağında bebeğiyle pencerede dikiliyor. Özerinde kuşağı çözülmüş, beyaz bir sabahlık var.</p>

  <p class="calibre1">Her zamanki gibi şoför alacak beni. Jaguar sokağın başında göründü. Aşağı iniyorum. Hayal'in odasında tedirgin bir hastabakıcı var. Beyaz başlıklı, beyaz önlüklü. Tam bir hastabakıcı. Annem, salonda her zamanki köşesine oturmuş, inanmayacaksınız ama, karşısındaki boş koltuğa bakarak tecavüz hikâyesini anlatıyor. Elli dokuz yaşımda bu hikâyenin bu şekilde anlatılarak beni güldürmesi ne iyi. Belki de ruhuma işleyen bu korkunç tecavüz hikâyesi artık beni güldürmeye başladığından Ludmilla'ya âşık olabildim. Onun peşinde koşmuyorum, onun yanında olmak istiyorum.</p>

  <p class="calibre1">Şoför Pera Palas'a uğrayacağımızdan haberdar. Yolda yağmur yeniden başlamıştı. Pera Palas Oteli'nin önü epey karanlıktı. Celine bizi lobide bekleyecekti. Şoföre onu tarif ettim. İki gün önce kapısında ölecek kadar heyecanlı olan ben, şimdi arabadan inip lobiye kadar gitme inceliğini bile göstermiyordum. Yıllarca çıktığı tuvaletlere girip bokunun kokusunu içime çektiğim Celine'e karşı böyle umursamaz bir tavır içinde olabileceğimi düşünemezdim doğrusu.</p>

  <p class="calibre1">Celine, şoförün arkasında, başını belki ıslanmamak için epey önüne eğmiş, koyu renk paltosu omuzlarında, kendisine açılan kapıdan içeri girdi. Yıllardır değiştirmediği tarçınlı kokusu bütün arabayı kapladı. Bütün boynunu saran garip bir kolye takmış, saçlarını ensesinde sıkıca toplamıştı. Bu gece, biraz ilkel, yabani bir güzelliği vardı. Omuzlarına dökülmeyen saçları yüzünden elbette. Elbisesinin rengini anlamaya çalışıyordum.</p>

  <p class="calibre1">Bu eskisi kadar zor olmuyordu. Kahverengiye yakın bir renk olabilir miydi? Sinir hücrelerim cevabı bulmamı imkânsızlaştırırken, dikkatimi Celine'in elindeki kitaba yönelttim: L'Ignorance. Ne güzel bir kelime. Tam anlamı&nbsp;<span style="font-size: 1em;">'cehalet' olmalı. Celine bütün zerafetiyle nasıl olduğumu soruyor, elbisesinin rengine boyadığını düşündüğüm dudakları kıvrılıp açılıyor, bükülüyordu. Onu takip ettiğim yıllar boyunca, bütün insanlara davrandığı gibi davranıyordu bana da. Sonra lobide bizi beklerken okuduğunu düşündüğüm kitabını çantasına yerleştirdi. Bunu yaparken yazarının adını fark ettim: Milan Kundera.</span></p>

  <p class="calibre1">"Sadık bir okuyucusu musun hâlâ?" diyorum.</p>

  <p class="calibre1">"Evet," diyor.</p>

  <p class="calibre1">"Bunca yıldır Milan Kundera okuduğumu nereden biliyorsun?" diye sormuyor. Ama bunu sormayı düşünüp vazgeçmiş gibi yapıyor. İyi oyuncu Celine. Belki onu yıllar önce, öldürmek için peşine düştüğüm o gün vurmalıydım, diyorum içimden. Tam ensesinden. Hayatımın ağırlığı bu kadın.</p>

  <p class="calibre1">"Bizi, daha doğrusu senin aracılığınla beni davet eden yazarın hiçbir kitabını okumadım," diyor.</p>

  <p class="calibre1">"Boşver," diyorum. "Bütün yazdıkları birbirine benziyor. O da bütün yazarlara. Kendini yeryüzündeki tanrılardan birisi sanan bir adam işte."</p>

  <p class="calibre1">"Dostunu fazla sevmiyor musun?"</p>

  <p class="calibre1">"Herkesi hak ettiği kadar severim."</p>

  <p class="calibre1">"Bravo, büyük laf! Asıl yazar sen olmalıymışsın."</p>

  <p class="calibre1">"Olmadığım ne malum."</p>

  <p class="calibre1">"Öyle mi, ne yazıyorsun?"</p>

  <p class="calibre1">"Tesadüflerle değişen hayatımı. Hayatımın sonunu."</p>

  <p class="calibre1">"Anlatacak kadar ilginç mi hayatının sonu?"</p>

  <p class="calibre1">"İçinde seninki gibi, düzüşürken ilaçta unutulup yok olan Leonardo çizimleri, Mısırlı genç âşıklar filan yok ama..."</p>

  <p class="calibre1">"Bütün gece tanımadığım bir adamın yemeğinde böyle didişeceksek beni hiç davet etmemeliydin."</p>

  <p class="calibre1">"Sana söylemek istediklerim var."</p>

  <p class="calibre1">"Telefonda da söyleyebilirdin."</p>

  <p class="calibre1">"O tabloyu sana vermezsem ne olur?"</p>

  <p class="calibre1">"Seni öldürürüm, ya da daha kötüsü peşini bırakmam." Benim de korktuğum buydu. Celine'in hayaletim olması. Sessiz telefonlar, dikiz aynasında görünen ağır hareket eden bir kadın görüntüsü. Çıldırtıcı bir şey.</p>

  <p class="calibre1">Yağmur hızlanıyor. Silecekleri izliyorum. Bugün akşamüstü telefonda görüştüğüm Celine ile şimdi yanımda oturan ve tabloyu kopyalamama olasılığımı göz önünde bulunarak bana itaat etme çabası içinde olması gerekirken, saldırganca cevaplar veren kadın arasında çok fark var. Celine'e bu güveni, aldığı yeni kararı veriyor:&nbsp;<span style="font-size: 1em;">"Eğer 'Ekber'in Acısı'nı önüme koymazsan senin cehennemin olurum!" Sizce bunu yapabilir mi? Aklımdan geçenleri okumuşcasına o an beni çok ürküten bakışlarla, boynuna doladığı kolyelerle daha da uzayan boynunu ve topladığı saçlarıyla iyice küçülen kafasını garip bir yaratık gibi hareket ettiriyor ve soruyor:&nbsp;</span><span style="font-size: 1em;">"Yoksa sözünü tutmayacak mısın?"</span></p>

  <p class="calibre1">Sileceklerin sesi duyuluyor.</p>

  <p class="calibre1">"Hayır, dediğini yapacağım. Sonra yeni bir hayata başlayacağım. Biraz geç olmakla birlikte."</p>

  <p class="calibre1">"İnsan yeni bir hayatın değerini, bizim yaşımıza geldiğinde bilebilir ancak."</p>

  <p class="calibre1">Jaguar kendi kendine açılan kapıdan girerken, Celine umduğu gibi bir yere gelmediğimizi fark edip, kendisini mucize gibi gençleştiren bir sözcükle sevindi:&nbsp;<span style="font-size: 1em;">"Ooo süper!"</span></p>

  <p class="calibre1">Arabadan Salim Abidin'in tuttuğu çadır gibi şemsiyenin altına sığınarak indik. Gösteriş meraklısı Celine, etkilenmişe benziyordu. Kapıda bizi karşılayan ev sahibinin elini kırılarak sıktıktan sonra kulağıma eğilip, münasebetsizce şu yorumu yaptı:&nbsp;<span style="font-size: 1em;">"Çok yakışıklı."</span></p>

  <p class="calibre1">Beni çok etkileyen salona geçtiğimizde, kendimizi bir anda 18. yüzyılda buluverdiğimizde, tek davetlinin biz olmadığını gördük. Pırıl pırıl ayakkabılı güler yüzlü bir Japon'la genç bir kadın daha vardı. İkisi de salonun zevkine hiç yakışmayan geniş kanepeye oturmuşlardı. Salim Abidin tarafından takdim edilmek üzere bizi görünce ayağa kalktılar:&nbsp;<span style="font-size: 1em;">"Şebnem İşigüzel ve Akira Muşaka."</span></p>

  <p class="calibre1">Açıkçası yeni insanlar tanımaktan, hatta birlikte yemek yiyecek olmaktan dolayı çok huzursuz olmuştum.</p>

  <p class="calibre1">Neyse, yazdığı gibi yaşayan Salim Abidin, romanlarda olabilecek açıklama paragraflarından birisini kondurarak içime su serpti:&nbsp;<span style="font-size: 1em;">"Sayın Akira Muşaka -sözün burasında Japon büyük bir incelikle başını eğerek beni ve Celine'i selamladı-&nbsp;</span><span style="font-size: 1em;">ve Şebnem İşigüzel." Salim Abidin komik bir biçimde kendisi meslektaşım olur açıklamasını düştü ve ben genç kadının ne iş yaptığını, Salim Abidin'in aslında ne olduğunu düşündüm. "Onlar, bu akşam bizimle yemeğe kalamayacaklar. Artık evin yeni sahibi..."</span></p>

  <p class="calibre1">"Ne, evi sattınız mı?" diye sordum dehşetle.Yani bu eve gidip gelmekten, bu salonun geniş penceresinden gökyüzünü izlemekten öyle memnundum ki nedense yazarla dostluğumu başka bir mekânda kurgulayamayıp panikle bu aptal soruyu sormuş bulundum. Salim Abidin beni ciddiye almadan sözlerine devam edince elimde olmadan kızardım. Hem de bir çocuk gibi, kulaklarıma kadar.</p>

  <p class="calibre1">"...Akira Muşaka garip bir biçimde geciken avukatımı bekliyorlar. Kendileri tüm ısrarlarıma rağmen yemeğe kalmamakta kararlı."</p>

  <p class="calibre1">Bay Muşaka, dikkatlice Celine'e ve bana bakıyordu. Ben de bu ilgi çemberini kırabilmek için yazar olduğunu öğrendiğim genç kadına, Şebnem İşigüzel'e bir soru sordum:&nbsp;<span style="font-size: 1em;">"Siz ne yazıyorsunuz?"</span></p>

  <p class="calibre1">"Bir roman."</p>

  <p class="calibre1">"Nasıl bir roman?"</p>

  <p class="calibre1">"Güzel bir roman."</p>

  <p class="calibre1">O sırada araya girip, "Olağanüstü bir roman," açıklamasını düştü Nobelli yazarımız. Genç kadın da elinde olmadan gülümsedi. Salim Abidin'in keyfi yerindeydi. Açıklamalarına, başkası adına konuşma terbiyesizliklerine devam etti:&nbsp;<span style="font-size: 1em;">"Dostum ressamdır ve onların bir romanı anlaması için daha net açıklamalara ihtiyaçları vardır. Sözgelimi, 19. yüzyıl romanı kadar güçlü bir roman diyebilirsiniz. Milan Kundera'yla, Iris Murdoch arası ama kesinlikle özgün bir roman. Kötücül bir roman. Pisliklerle dolu, irin akıtan. Bizi hayran olduğumuz, görünenin güzel yüzünden, kirli yüzüne sürükleyen güçte bir roman. Yabancılık, öteki, benim dışımdaki kavramını bize açan bir roman. Roman işte," dedi yazarımız ve delirmiş gibi gülmeye başladı.</span></p>

  <p class="calibre1">"Ama sonra beni yazacak," dedi Japon. "Beni ve böceklerimi. Belki bu evde sizden sonra geçecek günlerimi."</p>

  <p class="calibre1">Genç yazarımız yüzünde aynı gülümser ifade, donup kalmıştı. Söylenen her şeyi onaylıyor gibiydi. Salim Abidin kitaplarındaki klişe tanımlardan birisini yapıverdi:&nbsp;<span style="font-size: 1em;">"Bu dünyanın sıradan kadını, kendi yarattığı dünyanın kraliçesi!" ,</span></p>

  <p class="calibre1">Kadehlerimizi hiç de kraliçe, hatta yazar gibi durmayan genç kadının şerefine kaldırdık. Sonra yaralı parmağa işemeyen yazarımız ağzındaki baklayı çıkarttı:&nbsp;<span style="font-size: 1em;">"Şebnem İşigüzel, şeytanın yazıcısı olmaya aday. Kendisi son romanımı dikte edecek. Cenazeden sonra çalışmaya başlıyoruz."</span></p>

  <p class="calibre1">"O zaman biraz önce yere göğe koyamadığınız roman, sakın sizin yazmayı vaat ettiğiniz, Şebnem hanımın dikte edeceği roman olmasın?"</p>

  <p class="calibre1">"Hiç kendimi Milan Kundera ve Alzheimer'dan geberen yazarla, Iris'le kıyaslar mıyım? Onunla 80'de ya da 82'de Londra'da karşılaşmıştık, iris Murdoch'la. Yanında kocası John Bayley de vardı her zamanki gibi.&nbsp;<span style="font-size: 1em;">Diyeceğim, bir dişi yazarı yaratan kocasıdır. İyi de olsa, kötü de olsa."</span></p>

  <p class="calibre1">"Peki, bir erkek yazarı ne yaratıyor?"</p>

  <p class="calibre1">Yazarımız yabancı dostlarının karşısında İngilizce konuşacak kadar kibardı. Böyle bir soruyu bekliyor olmalıydı. Ama Celine'den değil.</p>

  <p class="calibre1">"Ölmüş kadınlar, madam."</p>

  <p class="calibre1">Sonra 18. yüzyıl zevkiyle süslenmiş salon aynı deli kahkahalarıyla inledi:&nbsp;<span style="font-size: 1em;">"Beni ölmüş kadınlarım yarattı."</span></p>

  <p class="calibre1">Belki şeytanın yazıcılığına soyunan genç yazar, bunları da bir kenara yazıp ileride "Nobelli Türk Yazarı Salim Abidin'in Aforizmaları, Düşünceleri, Hezeyanları, Özlü Sözleri" gibi bir kitap oluşturabilirdi. Büyük yazarların eteğinde yaşamış kadınlar, asistanlar, ileride hep böyle şeyler yapmazlar mı?</p>

  <p class="calibre1">"Demek kendinizi, romanınızı yazmaya hazır hissediyorsunuz?" dedim ben.</p>

  <p class="calibre1">"Evet. Her zaman öyle olmuştur. Her kitaptan sonra bir daha yazamayacağımı düşünmüşümdür. Sonra aniden kitap yazılıverir kafamda."</p>

  <p class="calibre1">"Peki, bu başka bir yazarı kendinize yazıcı olarak seçmeniz handikap değil mi?"</p>

  <p class="calibre1">"Yazıcılarım işlerini görürken, sadece ve sadece benim sorduğum sorulara cevap verirler: Nerede kaldık, ne yazdınız, ne yazmıştık, önceki sayfa kaç paragraf oldu?"</p>

  <p class="calibre1">"Yeni yazıcınızın -şeytanın yazıcısı eklemesini yaptı Salim Abidin- sizin söylediklerinizi yazacağınızdan, sizin romanınızı yazacağından emin misiniz?"</p>

  <p class="calibre1">"Bunun sağlamasını kafanızda yapmış olmalısınız. Yani yazdıklarımı okutturduğumu, okutturacağımı biliyor olmalısınız. Ama tabii şeytanın yazıcısı da şeytansa, başka dolaplar çevirebilir."</p>

  <p class="calibre1">"Yani sizin romanınızı başka bir şeye dönüştürerek yazabilir, sizin anlattıklarınızdan, yazdırdıklarınızdan yola çıkarak kendisi için bir roman yaratabilir. Sözde sizin söylediklerinizi kaleme alıyormuş gibi görünerek.&nbsp;<span style="font-size: 1em;">Gerçekten öyle de yaparak. Sonra gece odasına kapandığında romanın bir suretini yaratır. Aslından daha güzel bir suretini, görünenin görünmeyen tarafını."</span></p>

  <p class="calibre1">"Neden olmasın? İyi bir romanın yazılmasına vesile olmaktan dolayı onur duyarım. Bu beni, o romanı yazmış kadar heyecanlandırır. Zaten beni heyecanlandıracak başka bir şey de kalmadı. Yazacağımı yazdım. Bu memlekette 40'lık yazarlar çöplüğünde, roman diye ortaya atılan şeylere, o yazarcıkların verdiği röportajlara kıçımla gülüyorum. Dünyaya baksam, artık elime Nobel tutuşturulmuş, bundan sonra bir tek Tanrı'ya kafa tutabilirim."</p>

  <p class="calibre1">"Yine de genç yazarları kolluyorsunuz anlaşılan." Bunu soran Celine'di.</p>

  <p class="calibre1">"Meraktan madam. Sadece meraktan ve biraz kendimi eğlendirmek için. Hayatta Tanrı vergisi bir yetenekle yazanlar için, masa başında kalem oynatmaktan daha kolay bir iş var mı? Benim her şeyi söylemeye ve yapmaya hakkım var. Çünkü dünya, yazdıklarımın önünde eğiliyor. Ama burada kırk kişilik cemaate hükmedenler bunu yapamazlar. Ben kalıcıyım, varım. Edebiyat tarihi onları bir böcek gibi, ezilenler olarak yazacak. Onların hayatta tutunacak hiçbir cümlesi olmayacak."</p>

  <p class="calibre1">"Neden böcekler hep ezilesi varlıklar olarak görülür. Belki ayağınızın altındaki çok değerli bir geyikböceğidir. Soyu tükenmek üzere olan, sadece Tanrı katında yaşayan. Tanrı'nın yüzünü görmek gibi, çok ender bulunan." Bay Akira Muşaka'nın bir böcek koleksiyoncusu olarak bu konuda hassasiyet göstermesi çok doğaldı. Bana kalırsa, yazarın yaptığı boşboğazlığa tıpkı onun yazmaktan, yaratmaktan çok ortaya çıkmaktan haz duyan yazarcıklara deli olduğu gibi sinirlenebilirdi de. Ama Japonluk böyle bir şey olmalıydı. Sakinlik, sessizlik, anlayışla karşılamaya çalışma. Evet, bu adamda Japonluğun bütün erdemleri vardı. Anlaşılan onun romanını yazmaya niyetlenen Şebnem İşigüzel -soyadına bittiğimi özellikle belirtmeliyim- erdemli, yüksek ahlâklı, edepli bir şey yazacak olmalıydı. Yani ne bileyim, insanın baş kahramanının Japon olduğu bir roman, ancak böyle olabilir gibi geliyordu bana. Her neyse, yazarımız böcek gibi ezilecekler benzetmesinin arkasında duramadı. Ne de olsa karşısındaki, evini satın almış bir Japondu. Kibarca, "Affedersiniz," dedi.</p>

  <p class="calibre1">Celine, böcek koleksiyonu, ben de Şebnem İşigüzel'in romanı konusunda meraklanmıştım. İkimizin ağzından aynı anda farklı sorular çıkınca, sohbet güzelce ortadan ikiye bölündü. Romanlarda da böyle olur.</p>

  <p class="calibre1">Yolunda akan diyaloglar küt diye kesilir ya da resminden sıkılan bir ressam yaptığı işi usulsüzce böler. Her neyse, Salim Abidin evinin satılışını, yine münasebetsizce, viski bardağını şerefe niyetine kaldırarak kutladı.</p>

  <p class="calibre1">İmzayı çaktıktan sonra da aklına evde bir yıl daha oturmasına izin tanıyan maddenin anlaşmada olup olmadığını kontrol etmek geldi. Evi bir yıl sonra boşaltması gereken maddeyi görünce kendine geldi. Öyle bir madde olmasa da, hepimize gülümseyen Bay Akira onu kapı dışarı edecek bir adama benzemiyordu. Hem böceklerini toparlayıp bu eve yerleşmesi ona kalırsa bir yılını alırdı. Zira böcekler hassas yaratıklardı. Umarım Şebnem İşigüzel, yazacağı romanda Bay Akira Muşaka'nın ta Japonya'dan böceklerini peşine takıp binbir türlü izni kopararak İstanbul'da bir ev satın almasının nedenlerini de anlatır. Salim Abidin ve epey kısa boylu Bay Akira, satış sözleşmesinin şerefine, ağızları kulaklarında yanyana dururlarken kafamda yeni bir resim canlandı.</p>

  <p class="calibre1">Resimde, elinden bol buzlu viskisini eksik etmeyen, dev cüsseli bir böcek olarak görünecek olan yazarımız bu haliyle, daçada yapmayı planladığım resimler çekmecesine zar zor yerleşti. Adı da 'Satıcı ve Alıcı' oldu.</p>

  <p class="calibre1">Salim Abidin'in komikliği üzerindeydi. Evinin yeni sahibini bir Japon gibi selamlayarak uğurladı. Yeni yazıcısının da elini sıktı, gülümsedi ve çalışmaya başlayacakları tarihi yeniden hatırlattı: Cenazeden sonra, iki gün sonra. Sonra arkasından seslendi:&nbsp;<span style="font-size: 1em;">"Kendini hazırla! Aralıksız bir ay boyunca çalışacağız." "Ben de aralıksız bir ay boyunca çalışacağım,"&nbsp;</span><span style="font-size: 1em;">dedim Celine'e dönüp. "'Ekber'in Acısı' sadece bir ay boyunca restorasyonda kalacakmış."</span></p>

  <p class="calibre1">Celine sevinçten düşüp bayılacak, boynuma atılacak gibi olmuştu.</p>

  <p class="calibre1">Herhalde buraya gelirken aramızda geçenler yüzünden kararımdan vazgeçtiğimi düşünmüş olmalıydı.</p>

  <p class="calibre1">Ardından yemeğe oturduk, ama size anlatacak kadar ilginç bir olay vuku bulmadı. Salim Abidin'e, evi neden sattığını bile sormadım. Gecenin sonunda da evi satın alan böcek koleksiyoncusu Japon'un dedikodusunu yapmaya giriştiler. Dediler ki, "Düşünsene İstanbul'a, bu eve, yüzlerce bavulla taşınıyor ve her bir bavulun içinden özel kutularında onlarca böcek çıkıyor. Bavullar açılıyor, böcekler çıkıyor. Böcekler, böcekler, böcekler!"</p>
</body>
</html>
