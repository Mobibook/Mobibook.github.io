<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_12"><br /></h2>

  <h1 class="calibre1" id="sigil_toc_id_9"><b class="calibre5">HEPİMİZ KENDİ KENDİMİZİN ŞEYTANIYIZ</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">"Nadya Tatyankova'nın tam yaşını biliyor musunuz?" "25 olabilir mi? Pasaportuna bakmak gerekecek."&nbsp;<span style="font-size: 1em;">Salim Abidin biraz önce Nadya Tatyankova'ya ait olduğu sanılan bir cesedin boğazdan çıkarıldığını öğrendi.&nbsp;</span><span style="font-size: 1em;">Cesedi teşhis etmek gerekiyordu, bir de ifade vermek. Savcının sesinin tedirgin olduğunu hissetti.</span></p>

  <p class="calibre1">"Nobelli bir yazar olarak sizi ifade vermek üzere makamıma çağırmam uygun düşmez," derken, iç sesi,&nbsp;<span style="font-size: 1em;">"Enseledim seni, katil. Kibar kibar kulağından tutup içeri tıkacağım," der gibiydi. Dalga geçiyordu sanki.</span></p>

  <p class="calibre1">"İfade vermek demeyelim de, bilginize başvuracağız sadece.</p>

  <p class="calibre1">Peki, Salim Abidin paniklemiş miydi? Belki. Ama daha çok şaşırmıştı. Şaşkınlığını, Nadya'nın kaybolduğu ilk gün, "Ne yapıp edip onu bulacağı konusunda," kendisine nutuk atan, aynı zamanda sadık bir okuru olduğunu hatırlatan, gür saçlı savcının telefonuyla sabahın yedisinde uyandırılmasına da bağlayabiliriz. Yine de Margret skandalinin üzerinden geçen otuz sekiz yıldan sonra hazırlıksız yakalanmıştı. Bir kere, garip bir hisle diyelim isterseniz, Nadya'nın hiçbir zaman bulunabileceğini sanmıyordu. Öldüyse ya da öldürüldüyse cesedin asla yeryüzüne çıkabileceğini, tek parça ya da tanınır bir halde kalabileceğini düşünmüyordu. Kabul etmemiz gerekir ki, Salim Abidin bir yazar, üstelik Nobelli bir yazar, hatta ilk Nobelli Türk yazarıydı; onun herkes hakkında böyle kötücül ve pis şeyler kurma, hayal etme hakkı vardı. Tanrı gibi. Kendini bir anda yakalanmış hissetmesi bu yüzden olabilirdi.</p>

  <p class="calibre1">Nadya'yı onun öldürdüğünü düşünebilir miyiz? Belki. Önemli olan Kıbrıslı savcımızın bu konuda ne düşündüğü. Soruşturma gereği o gün nerede olduğu yazarımıza sorulacak. Yine de şüpheliler listesinde, birinci sırada değil. Daha doğrusu bu öyle karışık bir durum ki, Kıbrıslı savcımız, aynı zamanda sadık bir okuyucusu olduğu yazarımızı, aslında potansiyel suçlu olarak görüyor. Yazarımızın maskesinin kolay kolay düşürülemeyeceğinin de farkında tabii. Salim Abidin'in katil ilan edilmesinin, kendisinin.isteği doğrultusunda gerçekleşeceğinden emin. Ünlü bir yazarın, sevdiği kadınları ortadan kaldıran bir katil olmasından daha etkileyici ne olabilirdi? Unutamadığı romanların yazarını, kendisi istemediği sürece böyle bir skandalin ortasına atmanın ne alemi var? O korkunç gazeteler, başlıklar. Bile bile katili gözden kaçırmak da hukuk etiği ve görev aşkıyla bağdaşmayan bir yaklaşım. Sıkı sıkıya bağlı olduğu meslek etiğine ihanet! Bunun bir açıklaması olmalı.&nbsp;<span style="font-size: 1em;">Savcımızın altı yaşındayken annesinin ölüsüyle üç gün geçirmek zorunda kalmasının, ardından bir radyonun kendisiyle yaptığı zoraki röportajın üzerinde bıraktığı olumsuz etkisi açıklama olarak kabul edilebilir mi? O&nbsp;</span><span style="font-size: 1em;">röportajda sorulan sorular, annesinin bir baskında vahşice öldürüldüğünü öğretmişti ona. Annesinin ölüsüyle geçirdiği üç gün dehşet verici olmalıydı. Ne var ki o, röportaj yapılana kadar öyle düşünmüyordu.</span></p>

  <p class="calibre1">Kıbrıslı savcımız işte böyle masum, kişisel diyebileceğimiz nedenlerle, gazetelerle televizyonların yazarımızın başına üşüşüp dünyanın diline düşmesini istemezdi. Her şeyi onun zekâsına ve isteğine bırakacaktı.&nbsp;<span style="font-size: 1em;">Asla akıllı ve işbilir bir savcı gibi davranmayacaktı. Milliyetçi savcıların yaptığı gibi, soruşturmanın kaderi sonucu belirleyecekti.</span></p>

  <p class="calibre1">Salim Abidin, savcımıza, bugün için saat on ikiye bir randevu verdi. Ondan önce Ludmilla'yla adli tıbba gidip cesedi teşhis etmeleri gerekiyordu. Bunun için de savcımız, "Saat on uygun mu?" diye sormuştu.</p>

  <p class="calibre1">Katilin Nadya'nın ayağına bağladığı o ağırlıkla su yüzüne çıkması imkânsızdı. Boğazın karanlık sularının dibinde ne gibi bir aksilik olmuştu acaba? Salim Abidin yakın zamana kadar, arzu ettiğinde Nadya'yla paylaştığı yatağında doğrulmuş oturuyordu. Katil o madalyonu Nadya'nın boynunda özellikle bırakmış olmalıydı. Savcı kimliğini madalyondan tespit ettiğini söylemişti.</p>

  <p class="calibre1">"Ama belli olmaz," diye eklemişti sonra. "Belki madalyonu çalıp kendi boynuna takan bir sokak kızıdır bulduğumuz."</p>

  <p class="calibre1">"Hiç sanmam," diyecek olmuştu Salim Abidin. Bulunan ceset kesinlikle Nadya'nın olmalıydı. Nedendir bilinmez, yazacağı romanda olduğu gibi onun soğuk sularda yavaş yavaş çürüdüğünü, boğazın çamurlu dibinde ağır ağır süzüldüğünü hayal edip huzur buluyordu. Bu huzurla yakın zamanda, yeni bir yazıcı bulur bulmaz, romanını yazmaya başlayacaktı ya, Nadya'nın lanetli gibi fırlayıp ortaya çıkması oyunu bozmuştu. Bu gece gördüğü o rüya, şu ressamla bahçedeki havuza girip serinlemeleri, havuzun içini saran sarmaşığın kollarını, bacaklarını kuşatması, bu kötü haberin önceden verilmiş bir işareti sayılabilirdi.</p>

  <p class="calibre1">"Lanet olsun!" diye söylenerek yataktan kalktı.</p>

  <p class="calibre1">Ressamı arasa, Ludmilla'yı onun evine çok yakın bir otelde kaldığı için alıp, adli tıbba getirebilir mi diye sorsa, olur muydu? O şaşkın, kendisine destek verebilir miydi? Bir dost araması ne tuhaftı. O renkkörüyle arkadaşlık edebileceğini hissediyordu. Evet, bunu yapmalıydı. Başucundaki saate baktı, sabahın altısıydı. Kötü haberler vermek için en uygun zaman. Salona gitti; ressamın numarasını ceylan derisi kaplı ajandasına kaydetmişti. Ajandanın, ceylan derisi kaplı olmasını, evi dekore eden iç mimar istemişti. "Bütünlüğü bozan detaylardır." Salim Abidin bu detayın kendisine beş yüz dolara mal olduğunu hiç unutmamıştı. Yazmak için neler çekiyor, nelere katlanıyor, kitaplarının parasını nelere harcıyordu. Sabah sabah bu detay onu çileden çıkardı, bardağı taşıran son damla oldu. Tereddüt etmeden tuşlara bastı. Ali Ferah telefonu çoktandır uyanık gibi gelen bir sesle açtı, arayanın Salim Abidin olduğunu anlayınca haliyle şaşırdı:&nbsp;<span style="font-size: 1em;">"Günaydın Ali Ferah, sizden bir şey isteyeceğim."</span></p>

  <p class="calibre1">Münasebetsiz bir zamanda arama açıklaması yapmak, bunun için özür dilemek, sünepeler içindir. Artık farkına varın, o hepimiz için aynı olan bu dünyanın, ne bir Tanrı, ne de bir insan tarafından yaratıldığına inanmayacak kadar güçlü. Ali Ferah'ı bu saatte rahatsız edip, bunun için özür dilememesinden dolayı onu mazur görmeliyiz. Kaldı ki ressamımızın içinden, "Bir şey istemek için dünyadaki en uygun kişiyi aradınız," demek bile geldi. Elbette şu mühim uyarıyla birlikte, "Yalnız istediğiniz yağlı boya bir röprodüksiyon olmasın. Biraz önce eski aşkımdan Geröme'un 'Ekber'in Acısı' tablosunun kopya siparişini aldım."</p>

  <p class="calibre1">Ali Ferah, kendisinden ne istenileceğini çok merak ediyordu. Daha eve yeni gelmişti. Celine'i görmenin şokunu yaşıyordu ve bütün gece uyumamıştı. Üstelik en son olanlar, onun kendisini pencereden attığını düşünmesi... Tatlı hayatının bütün zırvalıkları, iki günde önüne dökülmüştü.</p>

  <p class="calibre1">"Bugün Pazar, değil mi?"</p>

  <p class="calibre1">"Herkes gibi istirahat gününüz mü?"</p>

  <p class="calibre1">"Lütfen, o anlamda söylemedim. Çok yorucu bir gece geçirdim. Bugün için de planlamam gereken şeyler var. Ancak size de yardımcı olmak isterim."</p>

  <p class="calibre1">"Eğer yardım ederseniz çok mutlu olurum. Maalesef, Nadya ölü olarak bulundu. Eğer Ludmilla'yı saat onda, Cerrahpaşa'ya. Adli Tıp morguna getirebilirseniz."</p>

  <p class="calibre1">Celine'in istediği komplike işten sonra bu neydi ki... Gerçekten daha korkunç, çözülmesi, içine girilmesi imkânsız bir şey isteyeceğini düşünmüştüm. Ludmilla'ya, Oidipus kızılı saçlı kadına adli tıbba kadar refakat etmek, şu an için, iki gündür yeniden içine doğduğum dünyanın en kolay işiydi. Yalnız Salim Abidin biraz can sıkıcı bir başka işi, Ludmilla'nın cep telefonundan aranılıp kardeşinin öldüğünü haber verme işini de bana bırakmıştı. Sanırım buna son anda karar vermişti. Yani, ben adli tıbba kadar refakat etme işini hafif bulduğumu ona hissettirdiğimde. Her şeyi kabul ediyordum, hiçbir şeye itirazım yoktu. Ismarlama portre yapar gibi yaşamaya başlamıştım. Bir süredir resim yapamadığımdan, gerçekten istenilen renkleri, biraz şuna benzesin, yüzümde asalet olsun isteklerini kendi rızasıyla kabullenen klasik portre ressamı gibi. Bana da böyle yaşamak yakışırdı. Aslına bakarsanız, Picasso bile böyle yaşıyordu. Vladimir Starov da böyle yaşayıp ölmüştü; itirazsız.</p>

  <p class="calibre1">Ludmilla'yı cep telefonundan aradım. Çalan telefon, yanındakini uyandırıp, nasırlaşmış sert parmak uçlarıyla Ludmilla'nın memelerini sıkıştırması için gereken işareti vermiş olmalıydı. Böyle olmalıydı, çünkü Ludmilla bir ahtapotun kollarındaymış gibi sesler çıkarıyordu. Kendimi hatırlatmam, tanıtmam, yeni bir iş&nbsp;<span style="font-size: 1em;">olmadığımı anlatmam daha fazla vaktimi almıştı. Yoksa kız kardeşinin öldüğünü, üç kelimeyle söyleyivermiştim:&nbsp;</span><span style="font-size: 1em;">"Nadya ölü bulundu."</span></p>

  <p class="calibre1">Kötü haberden sonra metanetle sessiz kalan Ludmilla'yı, saat dokuz buçukta otelinden alacaktım. Telefonu kapamadan önce yanındaki ahtapotun sözlerini işittim:&nbsp;<span style="font-size: 1em;">"Bir iş bitmeden başkasını mı alıyorsun, çalışkan kız!"</span></p>

  <p class="calibre1">Ludmilla, kız kardeşinin ölüm haberini ve iki buçuk saat sonra onu teşhis etmeye gideceğini öğrendiği halde, kendisine "çalışkan kız" diyen o ahtapotla bir kere daha sevişecek miydi? Yatakta onun son isteklerini yerine getirecek miydi? Bir insanın bu durumu nasıl hafifletebileceğini düşündüm. Rusların ahlâk ve din eğitimini ciddi ciddi merak etmiştim. Tanrı'nın verdiği bütün acılara, dünyaya, meydan okuyacak güçte olabilirler miydi?</p>

  <p class="calibre1">Rusların ne menem insan olduklarını düşünmeden önce, biraz uyumam gerekiyordu. Uyumam ve hayatımın karışıklığını unutmam. Ağır ağır merdivenlerden çıkarken uyuyabileceğim, uyuyup unutabileceğim için mutluydum. Ama Hayal'in odasının önünde, içeriden gelen seslerle duraksadım. Odanın kapısı, Hayal'in yataktan sarkıttığı çıplak ayaklarını görebileceğim kadar aralıktı. Konuşan Hayal'di. Karşısındaki de, Oleg'in müjdelediği Van Gogh olmalıydı. Dinlemeye çalıştım. Karşısındaki gerçekten Van Gogh olabilirdi. Bu cevaplar, ancak insanın karşısında Van Gogh olduğunda verilebilirdi çünkü.</p>

  <p class="calibre1">"Öldürmek istediğimizde, korkunç hayaller kurduğumuzda, bütün pis işleri tereyağından kıl çeker gibi yaptığımızda bil ki kendi kendimizin şeytanıyız." Hayal bunu tekrarlıyor ve "Doğru söylüyorsun," diyordu.&nbsp;<span style="font-size: 1em;">"Kendi kendimizin şeytanıyız. Ne kadar doğru."</span></p>
</body>
</html>
