<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_24"><br /></h2>

  <h1 class="calibre1" id="sigil_toc_id_20"><b class="calibre5">HER ŞEYİ BİLMEK VE GÖRMEK İSTEYEN KALPSİZ</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Salim Abidin uşağına günlük gazeteleri okutuyor. Zaman zaman heceleyerek, virgülleri yutarak, tuhaf vurgulamalar yaparak okuyor uşak. Salonun geniş penceresi önüne dizilen bulutlar evin içine girecekmiş gibi hücum ediyorlar. Öyle ki yazılanlardan ve haberlerden çok Salim Abidin'in yüreğini bulutlar ağzına getiriyor.</p>

  <p class="calibre1">Gazeteler ağız birliği etmişçesine, ne bir eksik, ne bir fazla, 'Nobelli Yazarın Asistanının Şüpheli Ölümü'&nbsp;<span style="font-size: 1em;">başlığını atmışlar. Fotoğraf olarak da duvar paparazzisinin çektiği o malum fotoğrafı, onu bulamayanlar da Salim Abidin'i Nobeli aldığı yıllarda henüz bıyıklarını kesmemiş haliyle gösteren fotoğrafını kullanmışlar.</span></p>

  <p class="calibre1">Haberler şüpheli ölüm üzerine yoğunlaşıyordu, ama Salim Abidin'in korktuğu gibi Margret davasını hatırlayan yoktu. Ha, bir tek Milliyet gazetesi yazarlarından Çetin Altan, yaşı itibariyle neredeyse 40 yıl önce patlak veren bu skandali hatırlatıyor, her şeye rağmen Salim Abidin'e destek çıkıyordu. Bu demekti ki bugün olmasa bile yarın, bütün gazeteler geçmişi önüne sereceklerdi. Nobelli yazarımız bunun sıkıntısıyla koltuğuna biraz daha yumuldu ve viskisinin içindeki buzları fır fır döndürecek şekilde bardağını hareket ettirmeye başladı.</p>

  <p class="calibre1">Kalıbımı basarım ki durumu, kulüpte yediği sıkı dayağın ilk tedavisi İngiliz Konsolosluğu'nda yapılmış olan Charles'tan da, evliliğinin akıl sağlığını tehdit edecek noktaya getirdiği Sedeften de, bir an önce Boris amcasına kavuşmak isteyen Ludmilla'dan da, Celine'in tuhaf suçlamalarına maruz kaldığından habersiz, bir iyilik daha yapmaya çalışan Ali Ferah'ın yanındaki sıkıntılı Oleg'den de, hatta Starov'un kanının bulaştığı elbiseleri çıkarmamakta direnen Artemisia Judith Motherwell'den de kötüydü.</p>

  <p class="calibre1">Bunu haberleri ağır ağır okuyarak daha bir koyultan uşak da fark etmiş, "Devam edeyim mi efendim?" diye sormuştu. Kötünün kötüsü, beterin beteri bir halde olduğundan, yazarımızın "Yeter!" demek için bile sesi çıkmamıştı. Oysa "Yeter!" diye bağırmak, Celine'inkine benzer bir tür öfke, sıkıntı ve huzursuzluk nöbetine girmek üzereydi. Uşağın şimdi okumaya başladığı haber, diğerlerinden çok farklıydı. Bir kere, Kıbrıslı savcımız görüş bildirmişti ve dünkü görüşmelerinde yazarımıza söz etmediği bir şeyi dile getiriyordu: Bir şüpheli.</p>

  <p class="calibre1">Kıbrıslı savcı bir şüpheliden söz ediyordu. Bu, Salim Abidin'in neredeyse bütün kahramanlarımızın mustarip olduğu mutsuzluk ve kederle birlikte başgösteren, gövdenin yerinden kıpırdayamayacak kadar ağırlaşma halini de ortadan kaldırmıştı. Yazarımız tüy gibi hafifleyip yerinden doğrulmuş, zıp diye ayağa kalkmıştı. Haberin devamını dinlerken yerinde duramıyor, biraz önce kendisini korkutan bulutların üstüne üstüne gidiyordu:&nbsp;<span style="font-size: 1em;">"...soruşturmalarım sonucunda elde ettiğim, yazarın olay sırasında şahitleriyle kanıtladığı bir görüşme yaptığı. Dolayısıyla, zanlımız asla ve asla Salim Abidin değildir. O gün denize açılmalarına rağmen onları birlikte gören, parkta ayrıldıklarına tanık olan da yok. Nadya'yı, yazarın yaşlarında iyi giyimli bir adamla görenler, hatta zaman zaman yazarımızın Nobel isimli sandalıyla denize açıldıklarına şahit olanlar var. Nadya o gün o şahısla da görülmemiş. Görgü tanıklarının ifadesine göre o kişinin bir robot resmini çizdireceğiz. Şu anda ulaşmaya çalıştığımız Nadya'nın, çok değil ölmeden önce yaklaşık bir, iki aydır beraber göründüğü o şüpheli şahıs..."</span></p>

  <p class="calibre1">"A ha!" diyor yazacımız sevinç ve şaşkınlıkla, "A ha." Sevincini gizlemeye niyeti yok:&nbsp;<span style="font-size: 1em;">"Neden bütün bunlardan benim haberim yok!" Katil kuşkusunun üstünden kalkmasına sevinse de bir başkasının varlığına içerliyor. Nadya bunu kendisinden nasıl gizlemiş olabilir? Ketum kaltak!</span></p>

  <p class="calibre1">Gittikçe daha fazla sinirleniyor. Viskisinin buzlarını katur kutur kırıyor ağzında. Sonra savcının bundan kendisine söz etmemesini, hatta yanlarında bulunan Ali Ferah'ın bir şüphelinin olup olmadığı sorusuna "hayır"&nbsp;<span style="font-size: 1em;">diye cevap vermesini hatırlıyor. Ah, daha fazla sinirleniyor. Nadya'ya ve savcıya eşit oranda sinirleniyor.</span></p>

  <p class="calibre1">"Kıbrıslı savcı," diyor kızgınlıkla.</p>

  <p class="calibre1">Bu durumda kendisini yatıştıracak tek kişi Ali Ferah. "Dostum, başıma gelenleri görüyor musun?" diyecek ona. Nadya'nın yüzünü ilk defa öldürüldüğü gün ve saatte gördüğü bir sapık tarafından boğulduğunu düşünürken, kendisini buna hazırlamışken, onun katiliyle uzun park yürüyüşleri, hatta Boğaz gezintileri yapmış, katilini tanıyor, hatta seviyor olması canını sıkmıştı. Romancılığı Nabokov'la, Nadya'yı bir başkasıyla paylaşamıyordu. Geceleri korkup yatağına gelmek isteyen Nadya'ya eziyet etmekten hoşlansa da, onu seven ya da yakan tek Tanrı'nın kendisi olduğunu sanıyordu. Margret de küvette ölü bulunduğunda, şüpheler kendisinin üzerinde yoğunlaşmış, sonra bunun alkolün etkisiyle küvette uyuyakalma sonucu meydana geldiği açıklık kazanmıştı. Yine de savcı ona, "Onu suyun içinde uyur bir halde ilk ne zaman gördünüz?" diye sormuştu.</p>

  <p class="calibre1">Kendiliğinden meydana gelen bir ölüme göz yummak söz konusu olabilir miydi? Margret'in asil İngiliz ciğerlerinde, yaşamak için suyla dolmamış bir köşecik varken, onu görmüş, yine de onun öyle su içinde uyumasına ve kesinlikle ölmesine göz mü yummuştu? Bunu soran savcı, daha sorusuna cevap almadan vazgeçmişti:&nbsp;<span style="font-size: 1em;">"Karınızı öldürecek birisine benzemiyorsunuz siz!" Buna benzer cümleleri Margret'den, yazdıklarını yayınlamamak için ayak sürüyen yayınevlerinden öyle çok duymuştu ki!</span></p>

  <p class="calibre1">"Roman yazacak birisine benzemiyorsunuz!"</p>

  <p class="calibre1">"Nabokov gibi yazamıyorsun!"</p>

  <p class="calibre1">Roman yazacak birisine nasıl benzeyebilirdi? Ya da karısını öldürecek bir kocaya? Evet, evet, iç sesiyle kabul ediyor: Ve de Nabokov'a. <i class="calibre6">Paha Biçilmez Margret</i>'i de, <i class="calibre6">Umutsuzca Margret'i Arıyorum</i>'u da bu güçle yazmıştı. Bir yazara, karısını öldüren bir kocaya, kötü birisine benzemek için. Çünkü yazarımız hepimizin gizli, karanlık bir yüzü olduğunu düşünüyordu. Rahatsızlığı, kendisinin görünmeyen kötücül bir yüzünün olmamasıydı. Kendisini böylesine kapatıp gizlemesi de bu yüzdendi; kötülüğünü açık etmemek için değil, kötücül görünmek için, irin akan bir yarası olduğuna herkesi inandırmak için. Yazmak, yaratmak için değil, kafasını sakatlamak için yaşıyordu. Belki de bu gayreti boktan nörolojik hastalığına dönüşmüştü. O gerçekten Margret'i de, Nadya'yı da öldürebilmiş olmayı istiyordu. Kabul, zaman zaman ikiyüzlülük ediyor, katil olarak görülme şüphesinden korkuyordu. Bu korkuyu körükleyen de öyle masum bir nedendi ki, götünü gösterdiği medyanın, leş kargaları gibi başına üşüşecek olması canını sıkıyordu. Kötü olma isteğiyle rolünü buraya kadar çok iyi oynadı. Ama gördüğünüz gibi bir başka şüpheli, gerçek katil hemencecik ortaya çıkıp onu yine tuhaf, eksantrik, Nobelli yazar klişesinin içine sokmuştu. Salim Abidin kötülüğü yine kaptırmıştı. Demek, Nadya'nın gizli bir takipçisi vardı. Peşine her şeyi görmek ve bilmek isteyen bir kalpsiz takılmıştı.</p>

  <p class="calibre1">Uşağına Ali Ferah'ı arattırdı. Oysa zavallı uşak onun bir doktor çağırmasını bekliyordu. Ali Ferah'ın ev telefonuna, "Biliyor musunuz ben tecavüze uğradım," diyen bir kadın cevap verdi. Muhtemelen bu anneydi ve&nbsp;<span style="font-size: 1em;">"Şimdi yeniden o günü düşünüyordum da bunun üzerine çaldı telefon," diye devam etmişti.</span></p>

  <p class="calibre1">Gazete haberlerini okuyormuş gibi kekeleyen uşak da, "Ali Ferah beyefendi yoklar mı efendim, Salim Abidin görüşeceklerdi," diyordu.</p>

  <p class="calibre1">Sonunda Ali Ferah'a cep telefonundan ulaşıldı. Kendisi, bir yanında Oleg, karşısında restorasyon atölyesi şefiyle oturuyordu. Cep telefonu kalbinin tam üzerinde, hâlâ değiştirmediği lekeli gömleğinin cebinde çaldı.</p>

  <p class="calibre1">Komik adam, telefonunun melodisini Mozart'ın 'Alla Turca'sına ayarlamıştı. Bu ani telefon görüşmesi küçük şaşkınlık nidalarıyla dolu, teselli edici sözlerle süslü gerçekleşti ve akşam yemeğinde buluşulmak üzere kapatıldı. Ali Ferah'ın, "Akşam, çok eski bir arkadaşımla buluşacaktım," yakınması yazarın, "Onu da, hatta Ludmilla'yı da getirebilirsin," teklifiyle noktalandı. Ali Ferah telefonunu kapatırken, "Yazar dostum Salim Abidin," açıklamasını yaptı.</p>

  <p class="calibre1">Restorasyon atölyesi şefi, "Öyle mi?" dedi heyecanla. "Bugün bütün gazeteler ondan söz ediyor."</p>

  <p class="calibre1">"Ah şu talihsiz olay," dedi Ali Ferah. "Dostum, bütün bu olanlara çok üzülüyor."</p>

  <p class="calibre1">"Salim Abidin'in pek dışarı çıkmadığını, çok asosyal ve aksi bir adam olduğunu sanıyordum. Vakfın pek çok davetine katılmadığını biliyorum."</p>

  <p class="calibre1">"Doğru, pek fazla insanla, hatta hiç kimseyle görüşmüyor&nbsp;<span style="font-size: 1em;">diyebiliriz."</span></p>

  <p class="calibre1">Atölye şefinin bakışları tahmin ettiğiniz anlamla yüklüydü:&nbsp;<span style="font-size: 1em;">"Peki, sizinle nasıl görüşüyor?"</span></p>

  <p class="calibre1">Ali Ferah dile getirilmemiş bu sorudan hiçbir rahatsızlık duymadı. Lekeli göğsünü gerip arkasına yaslanarak cevap verdi:&nbsp;<span style="font-size: 1em;">"Salim Abidin'le uzun zamandır dostuz."</span></p>

  <p class="calibre1">İyi kalpli kahramanımızın bu yalanını anlayışla karşılayabiliriz. Onun da herkes gibi dalga geçmeye, biraz eğlenmeye hakkı var. Deli, tuhaf ve komik adamlığın üzerini, Nobelli yazar Salim Abidin'in dostu olmakla çizebilir. O da bunu yapmak istiyor. Aslına bakarsanız, Vladimir Starov'la Picasso'nun dostluğu da biraz böyle bir duyguyu barındırıyordu. Şöhretliler, seçilmiş insanlar, efsaneler hiç kimseyle dost olamazlar. Ama onlar dostları var sanırlar. Dostlar ise onların adıyla var olurlar. Starov hayatı boyunca Picasso'nun dostu olarak anıldı.</p>

  <p class="calibre1">Bir Rus göçmeni olarak Londra'da sanat camiasında kabul görmesi gerçekten çok güçtü. Üstelik onda ne şans, ne yetenek vardı. İyi kabul edilecek bir resim hocasıydı, o kadar. Londra Güzel Sanatlar Okulu'na adımını attığı ilk gün, nezaketten sayılabilecek karşılama seromonisini, hatırlarsanız "krallar gibi karşılanmak" olarak abartmıştı.</p>

  <p class="calibre1">Picasso'nun dostluğu, hayattaki tek ganimetiydi. Ama bakın, Van Gogh ile Gauguin arasındaki dostluk eşitti. Bu yüzden içinde gereken şiddeti barındırıyordu. Salim Abidin ve Ali Ferah dostluğunun ibresi ise, bu iki örnek dostluk arasında gidip gelmekteydi.</p>

  <p class="calibre1">Bizden başka hiç kimse şu an, tesadüflerle var olan bu garip dostluğa kafa yormuyor. Salim Abidin akşam yemeğinde kafasının biraz dağılacağını düşünerek, 18. yüzyıldan kalma eşyalarla dolu salonuna hiç yakışmadığı daha önceden Ali Ferah tarafından tespit edilen kanepesine uzanmış uyukluyor. Ali Ferah ise bir elinde kocaman bir büyüteç, gözünü 'Ekber'in Acısı'na dayamış, ayakta dikiliyor. Lekeli gömleğinin altında kalbi küt küt atıyor.</p>

  <p class="calibre1">Zor mu Geröme'un 'Ekber'in Acısı'nı kopyalamak? Hayır. Ressamımızın teknik becerisi, tıpkı kopyalayacağı Gerome gibi çok üst düzeyde.</p>

  <p class="calibre1">"Ingres'e benzer çizgisel bir üslûbu, Delaroche'ya benzer yaratıcı bir resimleme tarzı vardı," diyor. Bunu aklından geçenler anlaşılacakmış ya da apansız o aklından geçenler ağzından dökülecekmiş korkusuyla söylüyor.</p>

  <p class="calibre1">"Benim aklımda Gerome'la ilgili kalan tek şey, izlenimcilere karşı duyduğu büyük düşmanlık," diyor Oleg.</p>

  <p class="calibre1">"Biliyorsunuz değil mi, hükümeti 1800'lerin sonunda izlenimcilerden kalan 65 tabloyu reddetmeye ikna etmişti."</p>

  <p class="calibre1">"Sanatçıların bile ayrımcı olması ne garip, değil mi?" dedi atölye şefi. Bunu gözlerini Oleg'e dikerek söyledi.</p>

  <p class="calibre1">"Şükür, Geröme'un tavrı sadece izlenimcilere karşı."</p>

  <p class="calibre1">"Ah elbette!" diye devam etti atölye şefi. "Üçüncü Dünyalıları, yabancıları hep korumuş," bunu söylerken himaye etmek zorunda kaldığı Oleg'e bakmıyordu.</p>

  <p class="calibre1">Ali Ferah uzun uzun tabloyu inceledi. Şikayetlerine, kabaran boyalarına baktı.</p>

  <p class="calibre1">"Biliyor musunuz, bu tabloyu Paris'te onaran restoratör benim arkadaşım."</p>

  <p class="calibre1">"Madam Celine."</p>

  <p class="calibre1">"Evet. Biliyor musunuz, turistik bir gezi için kendisi şu an İstanbul'da."</p>

  <p class="calibre1">"Bilmez miyim efendim? Ancak turistik bir gezi mi, yoksa moral gezisi mi olduğu pek bilinmiyor. Kendileri yan odada aşığıyla oynaşmaya dalınca, Leonardo'nun karakalem eskizlerinden birisini uzun süre ilaçta bırakarak yok etmişler, siz de bunu biliyor muydunuz?"</p>

  <p class="calibre1">"Evet, ama bu tür restorasyon kazalarına çok sık rastlanmaz mı?"</p>

  <p class="calibre1">"Ne münasebet efendim. Kırk yıllık meslek hayatımda benim başıma hiç gelmedi. O kadın, sizin de arkadaşınız olan madam Celine beni aradı. İstanbul'da olduğunu, tabloyu görmek, arzu edersek üstünde çalışmak istediğini söyledi bize."</p>

  <p class="calibre1">"Öyle mi?" diye sordu Ali Ferah şaşkınlıkla.</p>

  <p class="calibre1">Demek, Celine kendisine güvenmeyip arkasından iş karıştırmaya, bir başka plan daha yapmaya niyetlenmişti. Kendisine tabloyu görmek istediğinden söz etmemişti. Herkes arkasından bir işler karıştırıyordu.</p>

  <p class="calibre1">Sefil, kaotik evinden ve atölyesinden keşke hiç çıkmasaydı.</p>

  <p class="calibre1">'Ekber'in Acısı'nın hemen yanında duran bir tabloya gözü takıldı. Japon bir ressama aitti ve bir ağacın gövdesini kuşatan sarmaşık, bir fotoğraf kadar gerçek resmedilmişti. Sarmaşığın bir dalı belirgin bir şekilde diğer dallardan daha yükseğe, hepsinin gittiği yönden ağacın karanlık ve görünmeyen yüzüne uzanmıştı. Ali Ferah, resimle ilgilenmiş görünüyordu.</p>

  <p class="calibre1">"Bu, son İstanbul Bienali'nden kaldı," dedi atölye şefi, "Biliyorsunuz, vakfın bağlı olduğu şirketler sponsordu. Bu resim de düşüp parçalanmıştı. Tamir etmek zorunda kaldık. Boşu boşuna zaman kaybı.&nbsp;<span style="font-size: 1em;">Bugünlerin bir eserine, bu kadar emek ve zaman harcamayı anlayamıyorum."</span></p>

  <p class="calibre1">Ali Ferah bizim adımıza o tabloya bakıyor. Diğer dallar arasından ayrılan ve ağacın karanlık, görünmeyen yönüne doğru arsızca yol alan sarmaşık dalı biz olabilir miyiz? Görünenin, görünmeyen yüzüne meraklı bir yolculuk.</p>

  <p class="calibre1">"Ha, bu arada tablonun adı," diyor atölye şefi, kendini zorlayarak, Japonca okuyup hemen ardından da tercüme ediyor.</p>

  <p class="calibre1">"Hepimizin bildiği, hiçbirimizin görmediği." Şaşkın şaşkın bir Oleg'e, bir Ali Ferah'a bakıp, "Ne alâka değil mi?" diyor,"Hepimizin bildiği, hiçbirimizin görmediği."</p>
</body>
</html>
