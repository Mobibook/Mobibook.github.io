<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_15"><br /></h2>

  <h1 class="calibre1" id="sigil_toc_id_12"><b class="calibre5">İÇ HAKİKAT NE ASLINDA?</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Sedef salondaki kanepede oturuyor, parmağındaki altın evlilik yüzüğünü çevirip duruyor. Sıkıntı alameti.&nbsp;<span style="font-size: 1em;">Yüzük, ince altın yüzük, döndükçe olmadık yerden bir ışık yakalayıp daha çok parlıyor. Bebek uyuyor. Bebek iyi ki uyuyor, yoksa Sedef çok mutsuz. Üstelik biraz önce talihsiz şeyler oldu. Hastaneden geleli daha bir iki saat olmuştu ve Sedef ressamımızın hediyesi Micky Mouse kulaklı Van Gogh'u salonun bir duvarına, şimdi oturduğu kanepenin arkasına asmaya karar vermişti. Bunun için bir çivi ve çekiç de bulmuştu. Ama hayatında hiç duvara çivi çakmamıştı. Kocasından rica etti. Her şey gibi, beceremediği bütün şeyler gibi. Doğruydu belki kocasının söylediği, edilgen bir kadındı Sedef.</span></p>

  <p class="calibre1">Ruhsuz. Kocası onu hep öyle aşağılıyordu: Ruhsuz. Sedef kocasını hiç aşağılamadığını düşünüyordu.&nbsp;<span style="font-size: 1em;">Ağzından hiç kötü bir söz çıkmıyordu. Kabul etmek gerekir ki bazı dengesizlikleri yok değildi. İki kere, iki yakın dostlarının yanında, evliliğinin tüm aksayan taraflarını, canını sıkan şeyleri, hep içine attıklarını dökmüştü.&nbsp;</span><span style="font-size: 1em;">Kocası da peygamber gibi dinlemişti. Bakın, başkası olsa bunu yapmazdı. Bir insanın tahammül sınırlarını zorlayan şeylerdi bunlar. Kendinizi Sedefin ketum kocasının yerine koyun bir kere. Ama bana kalırsa, bu, Sedefin çaresizliğiydi. Her ne kadar evliliği içinde kendisine ait bir dünya yaratmış olursa olsun, bu dünya, onu evliliğin ruhsal tacizinden koruyamıyordu. O aşağılanmalar, azarlanmalar, çocukluğundan beri peşini bırakmıyordu. Sonra tehditler; sen başkasının kızı olsaydın, sen başkasının elinde olsaydın... Sedef hep birisine mi ait olmak zorundaydı? Birileri hep ona sahip olup, yaşaması için gerekli ihtiyaçlarını karşılayıp, sonra da ona hep hesap mı sormak durumundaydı?</span></p>

  <p class="calibre1">Bunları düşünüyor. Alyansını geri takmış, bu defa yeşil parlak plastik boncuklu, lastikli iki bileziği iç içe geçirip, gerip çekiştirip soruların cevaplarını bulmaya çalışıyor. Bulmak ne kelime! Sedef akıllı bir kadın, hem de çok akıllı. Sezgileri, dünyayı yeni baştan yaratmaya yeter. Belki bir melek kadar saf oluşu onu her şeye tabi kılıyordur. Hâlâ evliliğine ve kocasına tabi, Van Gogh portresinin parçalanmış halini seyrediyor. Elinde bir çivi ve çekiç, "Resmi buraya asalım mı?" diye sorduğunda, "O çiviyi senin kafana çakacağım," dedi kocası. Bunu hiddetle, şiddetle söyledi. Öyle ki, Sedef gerçekten kocasının bunu yapabileceğini düşünüp kafasını ondan sakındı. İki elini, korkarak başının üzerine tutup irkildi. Görseniz, tıpkı bir çocuk gibiydi bunu yaparken. Kocası çekici yere fırlattı. Portreyi de duvara çarptı. Van Gogh'un kuşkulu gözlerine değen ve ağzında genişleyen bir yırtık oluştu portrede. Sonra Sedefin eve gelir gelmez baş köşeye koyduğu 'İnanç Lambası', onu da bir fırlatışta tuzla buz etti. Sedef, ateşböceklerinin kanatlanmasına, özgür kalışlarına sevinmiş olsa da, kendisini bu sabah gelir gelmez avutan bu hediyenin yok olmasına içerledi. Kocası, "Her zamanki gibi oturur ağlarsın," dedi ona."Ağlamaktan başka yapabildiğin başka bir şey yok bu hayatta."</p>

  <p class="calibre1">Sedef bebeğini bu yüzden doğurmuştu. Ağlamaktan başka yapacak bir işi daha olsun diye. Gerçi kimsenin bilmediği, lamba çalmaktan ve pencere izlemekten başka bir işi daha vardı. Bu onun sırrıydı.</p>

  <p class="calibre1">Sadece pencerede kalması ve ressamımıza, 'Arnolfini ve Karısı'nı hatırlatması gerekirken Sedef, önce yol kenarında üzerine örtülmüş kaşmir paltoyla Nadya'nın ölüsünü gördü, ardından hastane odasında kendisine Picasso'nun elinden çıkma Vladimir Starov portresi eşlik etti. Hâlâ habersiz olsa da, Ali Ferah üzerine bir yazı yazan <i class="calibre6">Guardian</i> yazarı, geçen yıl onun lamba hırsızlığını konu etmişti. İster istemez Sedef romanın bir parçası, sarmaşığın cılız bir dalı oldu. Şimdilik hangi dala dolanacağı, hangi yaprakla örtüşeceği bilinmez tabii.&nbsp;<span style="font-size: 1em;">Dolayısıyla onun sırrını sizden gizlemenin bir alemi yok: Sedef bir opera yazıyor.</span></p>

  <p class="calibre1">Üç yıldır sürdürüyordu bu gizli uğraşını. Operanın metnini, yani librettosunu yazmak bir yılını aldı.&nbsp;<span style="font-size: 1em;">Kahramanları isimleriyle, teker teker karşısına gelip söyleyeceklerini kulağına fısıldadılar. Bazen tek bir kelime edip günlerce görünmedikleri oldu. Sedef, sesleri duymaya başladığından bu yana bir opera yazdığının farkındaydı. Sözcükler, uyurken ya da buzdolabını temizlerken, elektrik süpürgesini gürültüyle çalıştırırken, çamaşırları, renklileri ve beyazları birbirinden ayırıp yıkarken bile yakasına yapışabiliyordu. Hemen cebinden kâğıdını ve cüce kurşunkalemini çıkarıp söylenenleri yazıyordu. İncecik bir defterde saklı librettoyu yaklaşık iki yıl önce tamamlamış, sıra en korktuğu noktaya, bestelemeye gelmişti.</span></p>

  <p class="calibre1">Sedef bu operayı nasıl besteleyecekti? Bir gün bu düşünceyle kıvranırken, operayı nasıl besteleyeceğini düşünüp incecik defterini karıştırırken, bulunduğu oda loş ve sessizdi. Bunu o kadar iyi hatırlıyordu ki, arkasında bir rüzgâr döndü. Sedef rüzgârla birlikte, korkuyla ayağa kalkıp arkasına baktı. Hiç kimse yoktu. Arkasında hiç kimse yoktu. Rüzgâr çevresinde yeniden dönmeye başladı ve Sedef aniden yere çöküp defterlerin arkasına beş&nbsp;<span style="font-size: 1em;">uzun çizgi çekti ve açılış parçasını notalamaya koyuldu.</span></p>

  <p class="calibre1">Opera bir prelüdle açılıyordu. Bakır nefeslilerle obuanın sesi duyuluyordu ve majörden minöre geçerek baştaki neşeli hava bulutlanıyordu. Orkestranın eşliği ilk yirmi ölçü boyunca devam etmekteydi. Sedef hepsini duyarak yazdı. Öyle ki yaylıların, pizicattaların ve kornaların melodisi ustalıkla birleşiyor, şarkıya eşlik eden tek bir gitar gibi duyuluyordu. Ama hayalgücü iyi niyetli değildi. Çalman hiçbir nota geri dönmüyordu. Üç gün önce, bir aryanın başındaki bir eşlikli bir resitatif ansızın bestelenmiş, Sedef o sırada yürüyor olduğundan, peşi sıra gelen ressamımız Ali Ferah, paketlerini taşımaya yardım edebileceğini söyleyip onu durdurduğundan nota kâğıdını ve cüce kurşunkalemini çıkarmasını engellemişti. Yine de Sedef, bu bir eşlikli resitatifin büyük bir bölümünü aklında tutmayı başarmıştı. Sedefin bir operayı yazıp besteleme hali batıl görünüyor olabilir. Onun batıl bir gücün yardımıyla, kesinlikle olağanüstü bir opera yazdığını söyleyebiliriz. Kabul etmeliyiz ki bütün yaratıcıların batıl bir tarafı vardır. Tanrısal bir güçle yaratırlar her biri. Dünya gözüyle bütün yaratıcılar, sıradan ve beceriksiz görünürler. Bizim Arnolfini, Sedefi beceriksizlikle suçluyordu. Ben bütün kalbimle Sedefe acıyorum. Bir kadın-erkek ilişkisinde onun gibi bir kadının ve yaratıcının böylesine bir aşağılanmayı kabullenmesi, boyun eğmesi, yalnızlık içinde tutunacak bir dal arayıp korkması, daha da kötüsü, öylesine yetenekli bir kadının fani dünya işlerini yerine getirme becerisiyle yargılanması, bende korkunç bir acıma duygusu uyandırıyordu. Elimde olsa Sedefi sarıp sarmalar, o evden ve evlilikten kaçırır uzaklaştırırdım. Böyle bir insanın hiç üzülmemeyi, kırılmamayı isteme hakkı, asla bencillik değildir. Kaldı ki bizim saf kahramanımız Sedef, böyle bir şey istemiyor. Bunu onun adına ben istiyorum. Kimse ona kendisinin ne kadar değerli olduğunu söylemedi. Bu yüzden bilmiyor. Bildiği tek şey mutsuzluğu, bizim Arnolfini'ye açamadığı korkuları. Avunduğu tek şey ise yazdığı opera.</p>

  <p class="calibre1">Sedef doğururken ya da doğurduktan sonra dizlerini kıvıramayacak kadar çok üşürken bir ses duyacağım diye çok korkmuştu. Yanında nota kâğıdı ve gizli cüce kurşunkalemi yoktu çünkü. Doğururken bağırsaklarının birbirine dolanıp düğümlendiği, bu yüzden kendisinin normal doğum yaptığı halde rahatça gaz çıkaramadığı endişesiyle kıçından ince plastik bir boru sokulduğunda, o da yetmezmiş gibi sulandırılmış kömür diyebileceğimiz bir sıvıyı içmeye zorlandığında, içemediği için o sıvının vücuduna kıçından verilmesi gerektiğinde, operanın yetmiş ölçülük bölümünün sonuna denk gelen bir yerinde mandolin sesi duymuş ve çok korkmuştu. Önce "Mandolinin ne işi var?" diye düşünmüştü. Koskoca operanın ortasında böyle yumuşak bir sesin ne işi vardı? Üstelik mandolin, operada çok ender kullanılmış bir enstrümandı. Sedef sadece Mozart'ın&nbsp;<span style="font-size: 1em;">'Saraydan Kız Kaçırma1 ve 'Don Giovanni'sinde mandoline yer verildiğini hatırlıyordu. Sedef bağırsaklarının bırakmadığı gazını değil, bunları düşünüyor ve korkuyordu; ya mandolin çalmaya başlar, notalar, sesler arka arkaya dökülürse. Tekrar geri gelmeyecek o parçayı yazamazsa, bir daha o boşluğu doldurması imkânsızdı. Yine aynı sorulan sorabiliriz: Peki, o zaman Sedef bu koskoca operayı nasıl yazıyordu? Yoksa operayı ona şeytanlar mı yazdırıyordu? Yaratıcılığın var olduğu her işe şeytan karışır. Şeytanlar da, Adem gibi, bir insan soyunu türetecek kadar parlak olanı ayartırlar. Melekler gibi ortalama her kula yardım etmek onların işi değildir. Onlar gerçekten seçilmişlerle ilgilenirler. Evet, Sedefin sırrına artık siz de ortaksınız; o şeytanın yardımıyla, üç yıldır bir opera yazıyor. Kocasının bundan haberi yok. Belki de bizim Arnolfini, bütün bunları, delilik belirtisi olarak yorumluyordur. Olabilir, bazen opera hiç olmadık anlarda yazdırılmaya başlanıyor. Zavallı Sedef böyle anlarda koştura koştura tenha köşelere, çoğu zaman tuvalete sığınıyor. Gözlerini kapıyor ve müziği duyuyor.</span></p>

  <p class="calibre1">Şeytan aklımı başımdan almadan evvel size anlatmakta olduğum şey de, Sedefin doğum yaptığı hastane odasında kendisine bir şey yazdırılacağı korkusuydu. Midesinin bulandığını söylediğinde, kıçından verilen o kömür çözeltisinin midesini doldurması üzerine, kocası hemşireye haber vermişti. Halsiz, bitkin, perişan Sedef yatağa oturmuş, bebeği de kucağına verilmişti. Bebek meme emiyor olabilirdi. Sedefin bebeğine itirazı yoktu.</p>

  <p class="calibre1">"Şimdi öyle kötüyüm ki bebeği emziremeyeceğim. Ona biraz mama verin," diyecek gücü yoktu. Bebek zorla kucağına verilmişti ve ondan bebeği emzirmesi isteniyordu. Kocasının çağırdığı hemşire, cildi pul pul dökülen ve krem tabakasının o deri parçalarının üzerine yapışıp kaldığı hemşire, "Miden mi bulanıyor?" diye soruyordu Sedefe. Midesi o kadar çok bulanıyordu ki başını hafifçe sallayarak cevap verebiliyordu.</p>

  <p class="calibre1">"Neden miden bulanıyor?" diye soruyordu hemşire. Azarlar gibi şaşkınca. Odadaki herkes, hatta o anda meme emmeyi bırakmış, annesinin yüzüne bakmakta olan bebek bile cildi pul pul dökülen hemşirenin yanındaydı.</p>

  <p class="calibre1">"Neden miden bulanıyor?"</p>

  <p class="calibre1">Sedef midesi bulandığı için, suçlu, mahcup gözleri doluyor. Ağlayacak ama kocasının, "Hayatta yapabildiğin tek şey ağlamak," azarını aklına getiriyor. Kömür çözeltisi, midesinden sıvışıp gırtlağına kadar çıkıyor. Binlerce kömür tozu taneciği bile farkında onun zavallığının, evren farkında, hafızası olduğu aşikâr su bile: "Dünya seni ne çaresiz kılmış. Bırak, kusayım üstlerine."</p>

  <p class="calibre1">Sedef kendini tutamayıp kusuyor. Ağzından korkunç, kara bir sıvı fışkırıyor. Acımasızca, "Neden miden bulanıyor?" diye soran hemşirenin üzerine, hatta saçlarına ve pul pul dökülen yüzüne geliyor bu korkunç kara sıvı.</p>

  <p class="calibre1">Kalbi kırık Sedef. Bebeğini doğurduğu ana ilişkin güzel bir anısı yok. İç hakikati ona bir hayatının olmadığını söylüyor. O da bunu yazdığı operadaki mutsuz kadına söyletmişti:</p>

  <p class="calibre1"></p>

  <p class="calibre1"><i class="calibre6">İç hakikatim ne diyor, biliyor musun?</i></p>

  <p class="calibre1"><i class="calibre6" style="font-size: 1em;">Senin bir hayatın yok.</i></p>

  <p class="calibre1"></p>

  <p class="calibre1">Hayatını güzelleştiremese de, bir satırlık resitatifle geçilebilecek bu cümleyi güzel bir arya haline getirdi Sedef. Hayatımı güzel kılamasam da, müziği güzel yapabiliyorum diye sevindi. Bebek uyanmadan, "İç hakikat ne aslında?" sorusunun peşi sıra gelen iki satır için, sopranoyu destekleyen bir solo obuanın eşlik ettiği güzel bir arya yazdı.</p>

  <p class="calibre1">Sedef güzel bir arya yazarken, Oleg ne yapıyor? Ya da Celine. Her ikisi de aynı şehirde aynı denklemin bir parçası ve bir yabancı olarak. Serçe parmaksız Oleg, Tarlabaşı'nda kaldığı otelden çıktı. OTEL MİLANO. Otel sahibi beyefendiye sormak gerek:</p>

  <p class="calibre1">"Neden Otel Milano?"</p>

  <p class="calibre1">"Yabancı olsun diye. Şehirdeki bütün evsizler, yabancılar gelsin diye. Ya da bilmem?"</p>

  <p class="calibre1">Yabancı olsun ve şehirdeki bütün evsiz yabancıları bir tılsım gibi çeksin diye, ya da bilmem. Ah şu, bilmemek. İçimizdeki pek çok duygunun kasası.</p>

  <p class="calibre1">Celine yürüyüş yapmak için Pera Palas'tan çıktı. İstiklâl Caddesi boyunca yürüyor şimdi. Oleg ve Celine birbirlerine paralel iki caddede yürüyorlar. Oleg'in elinde, İstanbul'a geldiği ilk günlerde, bir yer tezgâhından edindiği <i class="calibre6">Karamazov Kardeşler</i>'in İngilizcesi var.</p>

  <p class="calibre1">Rastlantının böylesi, ikisi de Ali Ferah'ı düşünüyorlar. Oleg yarınki görüşmesini, restorasyon atölyesinde işe başlayıp başlayamayacağını, eğer başlayamazsa ne olacağını. Kendisine hiç sormadığı bir soru, yol kenarındaki bir çıkıntıya takıldığında aklına geliyor:&nbsp;<span style="font-size: 1em;">"Ali Ferah nasıl birisi?"</span></p>

  <p class="calibre1">Bu soruyu babası Vladimir Starov'a da sormuş muydu?</p>

  <p class="calibre1">Evet:&nbsp;<span style="font-size: 1em;">"Kesinlikle resimde bir deha. Aynı zamanda kendi yaratıcılığının katili."</span></p>

  <p class="calibre1">Babasının söyledikleri Oleg'e abartı gibi gelmiyordu artık. Atölyede Ali Ferah'ın birkaç resmini görmüştü.</p>

  <p class="calibre1">İnsan olarak nasıldı:&nbsp;<span style="font-size: 1em;">"Kesinlikle çok iyi bir insan," diye düşündü Oleg. Biraz kafası karışık gibi görünmüştü ama çok komikti.&nbsp;</span><span style="font-size: 1em;">Deliliği de Oleg için artı puandı.</span></p>

  <p class="calibre1">Kendisini birdenbire bir oyunun, sahnelenmekte olan bir ; operanın ya da bir romanın içinde bulmuş gibi heyecanlı bir hali vardı. Kendisine daha yeni, yeni bir hayat sunulmuş gibi. Demek Oleg, ressamımız hakkında bunları düşünmüştü.</p>

  <p class="calibre1">Celine bu güneşli, güzel pazar öğle vakti, uzun zamandır hissetmediği bir şeyi hissetti: Mutluydu.&nbsp;<span style="font-size: 1em;">Nedensizce diyeceğim, güneşli bir kış günü vesile olmamıştı bu mutluluğa. Ali Ferah'ın 'Ekber'in Acısı'nı kopyalamayı kabul etmesiydi mutluluğunun nedeni.</span></p>

  <p class="calibre1">"Ali'yi," diyordu, "tuvalin başına oturttuğumda Ekber'e telefon edip planımı anlatacağım. Ya da diyordu, ya da şimdi mi arayıp haber versem..." Bu yüzden çantasındaki cep telefonunu yokladı. Kararsızdı, vazgeçti.</p>

  <p class="calibre1">"Ali bana yardım edecek," diyordu. Ali Ferah'ın kendisine duyduğu tutkunun kendisi açısından işe yaramaz olduğunu düşünürken bu olaylar patlak vermiş, soluğu İstanbul'da almıştı:&nbsp;<span style="font-size: 1em;">"Ne garip, sonunda aşkı işime yaradı," diyordu. Cadde çok kalabalıktı ve Celine dünkü gibi bir kalabalığın, gösteri grubunun ortasına düşmekten korkuyordu. Kendisi de ailesini kaybetmişti. Bir anlamda iki çocuğu da onun için kayıptı. O, sonsuza kadar âşığının yanında kalmasını sağlayacak sihrin peşindeyken, kimbilir çocukları ne yapıyorlardı?</span></p>

  <p class="calibre1">Celine işte bu düşünceyle, gözünün önünde çocuklarının yüzleri, Taksim Meydanı'na çıktı. Oleg çoktan meydanın yanından kıvrılıp karşıya, parkın altındaki telefon kulübelerinin önüne gelmişti. O da babası Vladimir Starov'u düşünüyordu. Arayıp haber vermeli diyordu. Hatta işi olmuş gibi konuşup onu sevindirmeyi aklından geçirdi.</p>

  <p class="calibre1">"Ama iş olduktan sonra," dedi kendi kendine. Parkın geniş merdivenlerini çıkmaya başladı. Niyeti parkın ucundaki çay bahçesine gitmekti. Türklerin yazlık çay bahçelerini çok seviyordu. Çoğu kışın bile açık oluyordu.&nbsp;<span style="font-size: 1em;">Soğuğu fazla sevmeyen Türkler, Oleg'e kalırsa eğer konuşacak gizli işleri ve planları varsa, kışın da açık yazlık çay bahçelerini seçiyorlardı. Yağmur yağmadığı sürece, ne kadar soğuk olursa olsun, dışarıda çay içenlerin kesin kirli işleri ve sırları vardı.</span></p>

  <p class="calibre1">Ah ulu Tanrım! Oleg'in geçip oturduğu çay bahçesinin diğer konuğu Celine oluyor. Birbirlerini tanımadan, görmeden, fark etmeden aralarında iki boş masa farkıyla yan yana oturuyorlar.</p>

  <p class="calibre1">Tesadüfler hayatın atomlarıdır, Oleg.</p>

  <p class="calibre1">Yakışıklı Oleg, bu rastlantıdan haberdar olsa ona böyle fısıldayabilirdik. Ama o, sıcak çay bardağını avuçlamış, düşünüyor: Her şeyin nasıl geçip sonlanacağını, nasıl bir hayat süreceğini düşünüyor. Sezgileri, hisleri bir türlü devreye girmiyor. Sadece aşk aklına geliyor. Kendisini yüceltecek, her şeyi unutturacak tek şey aşk olabilir mi?</p>

  <p class="calibre1">"Genç kızlar gibi hayaller kuruyorum," diyor kendine. Sonra ansızın, fazlasıyla uzamış, eh biraz da kirlenmiş tırnaklarını fark edip meczup olmaktan korkuyor. Tırnak makasını kaybetmişti. Dün pardösüsünü satarak eline biraz para geçmiş, böylece otelde kalacak parayı bulmuştu. Tabutluk gibi odada, kir pas içindeki yatakta. Kaldığı yeraltı geçidi daha konforlu sayılabilirdi. Ali Ferah da sokaklarda yaşadığını fark etmiş&nbsp;<span style="font-size: 1em;">olmalıydı. O olmasa bile kız kardeşi.</span></p>

  <p class="calibre1">"O gürültüde nasıl uyuyabiliyorsun?" Bir öngörüyle, delilik sezgileriyle sorulmuş bir soruydu. Hayal'in doğaüstü güçleri olduğunu hissetmişti. Yalan söylememe konusunda çocukluğundan bu yana direnmişti. İşte otel parası, bir bardak çay derken cebinde tırnak makası alacak para kalmayabilirdi. Hem İstanbul'da bir tırnak makası kaç liraydı ki? Eczaneye girse ve bir tırnak makası istese. Zavallı Oleg, filozof gibi çalışan aklını nelere yoruyor.</p>

  <p class="calibre1">Onu, bu karışık, kötü düşüncelerden uzaklaştıran, duyduğu Fransızca sözcükler oluyor. Fransızca'dan biraz anlıyor. Çocukken parasını babasının ödediği Fransızca dersleri almıştı. Bir kadın, muhtemelen cep telefonuyla konuşuyor. Kadın bir yandan sigara da içiyor olabilir mi? Oleg arkasında kaldığı için onu göremiyor. Tek tük kelimeleri anlıyor. Konuşmada Gerome adı geçiyor. O resim diyor kadın. Ekber. Restore. Ali. Olacak. Mutlaka.&nbsp;<span style="font-size: 1em;">Bana inan. Tamamen anladığı tek cümle: "Bak, sana ne okuyacağım?"</span></p>

  <p class="calibre1">Oleg, aşk, dar, zaman' dışında başka hiçbir kelimesini anlamadığı uzun bir cümle duyuyor. Kendini tutamayıp dönüp kadına bakıyor Oleg. Şükür, kadın boynundaki kareli eşarbının ucuyla, Oleg'in dün sattığı pardösüsünün içindeki kare deseninin aynısı olan eşarbının ucuyla oynuyor da baktığını fark etmiyor. Hayır, Oleg Moskova'da çalıştığı restorasyon atölyesini ziyarete gelen bu madamı tanımıyor, hatırlamıyor. O sadece İstanbul'da Fransız bir turist. Ne tür bir rastlantının içinde olduklarını bilememeleri ne garip. Ortaçağ'da insanların dünyanın döndüğünü, yuvarlak olduğunu bilememesi gibi, Van Gogh'un sarılarının kıymetinin yaşadığı yıllarda bilinememesi, Oleg'in çok sevdiği Rus besteci Rachmaninoff'un Re Majör Birinci Senfonisi'nin ilk çalındığında, bestecisini bunalıma sokacak kadar ağır eleştiriler almış olması, Arnolfini ve Karısı'nın, yapıldığı yıllarda Brugge ailesinin evinin salonunda öyle fazla beğenilmeden asıl durması, Leonardo'nun bir helikopter yaptığının bilinememesi gibi, meçhul bir şey olarak kalacak.</p>

  <p class="calibre1">Oleg'le Celine'in bu karşılaşması. Celine'in, aşkı Ekber'i ebediyen yanında tutacak sihri belki Ali Ferah yaratacak, ama Oleg hayata geçirecek. Tam ortasındaki yırtıktan ve boya dökülmelerinden mustarip tablo, Oleg'in işe alınacağı restorasyon atölyesinde. Restorasyon atölyesinin şefiyle birlikte, atölyenin bağlı olduğu vakfın sahibi, Ali Ferah'ın yakın dostları. Oleg, Ali Ferah sayesinde o atölyede işe alınacak. Gerekirse Oleg'in maaşını Ali Ferah ödeyecek. Ama bu, zaten Celine'in imkânsız isteğini duymadan önce aldığı bir karardı.</p>

  <p class="calibre1">Oleg, Celine'in yanından geçip gidiyor. Kadının hayatının sonu ya da başlangıcının kendi elinde olduğunu bilmeden. O anda merak ettiği tek bir şey var. Sadece içinde geçen 'aşk, dar, zaman, kelimelerini anladığı uzun cümlenin ne olduğu? Oteline gidip, kirli yatağına uzanıp tavanı seyrederek yarını bekleyecek Oleg'e bunu biz söyleyelim:&nbsp;<span style="font-size: 1em;">"Aşk kavramı bize verilen zamanın dar sınırlarından doğdu."</span></p>
</body>
</html>
