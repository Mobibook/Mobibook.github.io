<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_19"><br /></h2>

  <h1 class="calibre1" id="sigil_toc_id_15">" <b class="calibre5">KENDİNCE BİR AKREP YAPAR&nbsp;</b><b class="calibre5" style="font-size: 1em;">GÖLDE YÜZEN KUĞU</b><span style="font-size: 1em;">"</span></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Hayal, karanlık odasında oturmuş, nasıl delirdiğini düşünüyor. Bunu ısrarla düşünmeye kararlı. "Ruhumu yaralayan ilk şeyi bulmalıyım," diyor. Karga yavrusu avucunda, parlak geniş gagasını başparmağına dayamış, sessizce duruyor. Hayal'in başparmağını annesi zannediyor. Hayal de yatılı okuldaki rahibeleri annesinin yerine koymaya çalışırdı. Hele bir tanesini, kendisini yıkayanı, çevresinde pervane olanı, rahibe Beatrice'i severdi en fazla. Rahibe Beatrice, gizlice girerdi yıkandığı küçük banyoya:&nbsp;<span style="font-size: 1em;">"Sen çok küçüksün, seni ben yıkayayım."</span></p>

  <p class="calibre1">Bacaklarını, yeni yeni kabarmaya başlayan göğüslerini sabunlardı usul usul. Sabunlar ve tembihlerdi:&nbsp;<span style="font-size: 1em;">"Kimseye bundan söz etme. Çocukları rahibelerin yıkaması yasak çünkü. Yoksa hepsi, yıka beni, yıka beni derler. Oysa ben sadece seni sevdiğim için, bir tek seni yıkamak istiyorum."</span></p>

  <p class="calibre1">Hayal bunun kendisine verilmiş bir lütuf olduğunu düşünürdü. Bunun bir lütuf, rahibe Beatrice'in de bir erkeğe ne kadar çok benzediğini düşünürdü. Onu yıkarken, uzun rahibe elbisesinin ıslanmasına rağmen, hiç soyunmazdı. Su buharı, ürkütücü, puslu bir manzaranın yerine geçiyordu. Bu manzarayı asıl ürkütücü kılan, Hayal'in rahibe Beatrice tarafından dişlenen göğüsleri ve cinsel organıydı. "Bağırırsan Tanrı'nın bütün laneti üzerine olur."</p>

  <p class="calibre1">Hayal'in bağırmamak için ısırdığı elleri, mor diş izleriyle doluydu. Aynı izlerin daha derinleri, kan oturmuşları, göğüslerinde ve cinsel organında, kalçalarında açılmıştı. Cinsel organındaki, vajinasına denk gelenler ilk açıldıklarında kanamıştı. Yara olan yerler bir dahaki banyoya kadar kabuk tutuyor, işerken sızlıyorlardı. İşerken, canının acısından sesini çıkarmamak için, yine ellerini ısırıyordu Hayal. Bu yüzden kesik kesik, ağır ağır işemesini tembihlemişti rahibe Beatrice ona. "Böylece kasların daha iyi çalışır, bu yaptığım senin iyiliğin için."</p>

  <p class="calibre1">Hayal eve döndüğünde annesinin kendisini yıkamasını istiyor, bunun için yalvarıyordu. Annesinin tanık olmasını istiyordu. Ama olmadı, bir kere bile annesi tarafından yıkanmadı. Onu 14 yaşına kadar, hep rahibe Beatrice yıkadı. Bir gün uzun parmaklarını daha da derinlere soktu ve Hayal'in kanaması başladı. Küçük, dar banyonun zemini kan gölüne dönmüştü. Hayal bu korkunç manzara karşısında bayıldı ve okulu onun deliliğini, göğsündeki diş izleri iyileşir iyileşmez, aileye yazdığı bir mektupla tescilledi:&nbsp;<span style="font-size: 1em;">"Kızınız kendisine zarar vermektedir."</span></p>

  <p class="calibre1">Okuldan atılan Hayal, bu korkunç sırrıyla baş başa kaldı ve sadece hafta sonunu geçirmek üzere geldiği evinde deli muamelesi görmeye başladı. Bu durumda gerçekten delirmekten başka seçeneği yoktu. Her akşam rüyalarına giren rahibe Beatrice, kendisine yaptıklarını kimseye söylememesine rağmen, Tanrı'nın bütün lanetini üzerine vermişti.</p>

  <p class="calibre1">Boyun eğip kendini kapattığı bu dünya, akıl hastanesine yatırılana kadar kendisine daha huzurlu ve korunaklı gelmişti. Deliliği dışarı çıkmasına, sosyalleşmesine engeldi. Böylece yeni bir Beatrice vakası vuku bulmuyordu. Kendince deliliğin en konforlu yanı buydu. Dışarıda bekleyen Beatrice ona dokunamıyordu.&nbsp;<span style="font-size: 1em;">Banyoda yıkanmayı reddedip vücudunu sabunlu suyla silmesi, saçlarını ışıklı ve aydınlık bir yerde, leğende yıkaması da bu yüzdendi. Beatrice onu banyoda bekliyordu.</span></p>

  <p class="calibre1">"Kim bu Beatrice?"</p>

  <p class="calibre1">Akıl hastanesindeki doktorların bu sorusuna ne Ali Ferah, ne de annesi cevap verebilmişti.</p>

  <p class="calibre1">"Dante'nin Beatrice'i mi?"</p>

  <p class="calibre1">Resimden başka bir dünyası olmayan Ali Ferah ne kadar saf bir soru sormuştu. Ciddi ciddi Dante'nin Beatrice'inin kız kardeşini cehenneme götürüp delirttiğini düşünmüştü.</p>

  <p class="calibre1">"Deliliğin bir kodu vardır."</p>

  <p class="calibre1">Hastanedeki doktorlar, Hayal ilaçların ve elektro-şokun etkisindeyken, yanı başında durmuş, ailesine bu açıklamayı yapıyorlardı:&nbsp;<span style="font-size: 1em;">"Birisi, Hayal'in benliğine deliliğin kodunu doğru girmiş."</span></p>

  <p class="calibre1">"Beatrice," demişti Hayal. Bütün gücünü toplayıp: "Beatrice." Avazı çıktığı kadar ilaçların, elektro-şokun vücudunda bıraktığı bütün güçle: "Beatrice."</p>

  <p class="calibre1">"Kim bu Beatrice?"</p>

  <p class="calibre1">Doktor o zaman sormuştu. Sessizliği, kimsenin bir cevap vermediğini duymuştu Hayal. Onlara bir ipucu vermek için:&nbsp;<span style="font-size: 1em;">"</span><i class="calibre6" style="font-size: 1em;">Bain</i><span style="font-size: 1em;">" demişti, "</span> <i class="calibre6" style="font-size: 1em;">a le bain</i><span style="font-size: 1em;">."</span></p>

  <p class="calibre1">Ali Ferah tercümesini yapmıştı:&nbsp;<span style="font-size: 1em;">"Banyo, banyoda."</span></p>

  <p class="calibre1">Annesi, kızının kendisine zarar verme sürecinin banyoda kanlar içinde bulunduğunda başladığını hatırlatmış, yine de hiç kimse Hayal'in sırrına vakıf olamamıştı. Banyoda onu yıkayan, erkeğe çok benzeyen ve öğrenciler arasında onun kıllı bir erkek olduğuna dair hikâyeler anlatılan rahibe Beatrice tarafından, bedeninde ve ruhunda onarılmaz yaralar açıldığını kimse öğrenememişti. Onu delirtenin Tanrı olduğunu, Hayal'in kendi Tanrısına Beatrice adını verdiğini düşünmüşlerdi. Bu sırrı artık ailesiyle paylaşmanın hiçbir anlamı yoktu.</p>

  <p class="calibre1">Rahibe Beatrice, kendince bir akrep yapan, suda yüzen kuğuydu. Bu Hayal'in en sevdiği dizeydi: <i class="calibre6">Le cygne sur le lac fait le scarpion a' sa manie're.</i> *<a href="../Text/index_split_000.html#92">1</a></p>

  <p class="calibre1"></p>

  <p class="calibre1">Bir keresinde Ali Ferah bunun sağlamasını yapmıştı. Bir kuğu çizip aksini suya düşürmüş, ortaya bir akrep çıkmıştı. Hayal bugüne kadar, bu dizenin anlamını düşünmemişti. Rahibe Beatrice'in onu sabunlarken, pisliklerinden arınacaksın diye inlerken, bu bir tek dizeyi mırıldanması boşuna değildi demek ki. Kimse rahibe Beatrice'in diğer yüzünün, aksinin, suda çizdiği akrebi görememişti.</p>

  <p class="calibre1">Hayal birdenbire buna hayıflanmıştı. Ağabeyinin gidip gelen renkleri gibi, onun da aklı, gittiği gibi gelmişti bir anlığına. O bir anlık zamanda düşünmüş ve hayıflanmıştı. Elindeki zavallı karga yavrusunun başını, bu bir anlık akıllılık halinden deliliğe şiddetli bir düşüş yaptığında koparmış olmalıydı. Bütün sokak çığlıklarıyla inliyordu:&nbsp;<span style="font-size: 1em;">"Kendince bir akrep yapar suda yüzen kuğu." Bu çığlıklar süt verirken kucağında bebeği varmış gibi uyuyakalan Sedefi ve 1992'de mezara giren rahibe Beatrice'i uyandırmıştı. Hayal, yıllar sonra görüyordu rahibe Beatrice'i. Akıl hastanesinde zorla banyo yaptırıldığı yıllarda, onunla birlikte banyoya girer, delirten işkencelerine kaldığı yerden devam ederdi. Eve çıktığından bu yana görünmez olmuştu. İşte, yıllar sonra Hayal'in çığlıklarıyla mezarından çıkıp gelmişti yeniden. Gelmiş ve kafası koparılmış, kanlar içinde yerde yatan karga yavrusunun başını, Hayal'in vajinasına sokup gitmişti.</span></p>

  <p class="calibre1"></p>

  <p class="calibre1">1 Kendince bir akrep yapar suda yüzen kuğu. (y.n.)</p>
</body>
</html>
