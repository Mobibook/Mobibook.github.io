<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_22"><br /></h2>

  <h1 class="calibre1" id="sigil_toc_id_18">" <b class="calibre5">GERÇEĞİ VAR EDEN ŞEY ŞÜPHEDİR!</b> "</h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Hayal'in ne yaptığını biliyor olmalısınız. Kız kardeşimi kanlar içerisinde yatağında gördüğümde, karakalem resimlerini yaptığım karga yavrusunun koparılmış başını vajinasına tıktığını siz biliyordunuz. Hastaneye giderken ve hastanede, "Beatrice yaptı," diyordu. "Beatrice yaptı."</p>

  <p class="calibre1">Dün gece Hayal'i götürdüğüm hastaneden bu yorgunluk ve düşüncelerle eve gelmiştim. Aklımdan geçenler, cevabını bulamadığım sorular, giriş kapısında doğru anahtarı deliğe sokmama ve doğru yöne çevirmeme engel oluyordu. "En basit şeyleri nasıl yapacağını unutabilirsin," hastalığımın bir yüzü. Renkler ara sıra gelmeye, tarafımdan bilinmeye başlayınca, hastalık beynin bir başka lobuna sıçrayabilir. Nörologum uyarmış, buna benzer şeyler söylemişti. Sedef yanı başımda belirince, tesadüfen deliğin üzerine geçirdiğim doğru anahtarı heyecandan olsa gerek, doğru yöne çevirdim. Kapı açıldı, ben şaşkınlıkla ve sevinçle Sedefe baktım:&nbsp;<span style="font-size: 1em;">"Dün gece olanlara çok üzüldüm. Kız kardeşiniz bir kaza mı geçirdi?"</span></p>

  <p class="calibre1">"Kaza da denebilir. Asıl bizim size geçmiş olsun dememiz gerekir. Bebeğiniz nasıl?"</p>

  <p class="calibre1">"İyi," dedi. Karnı hâlâ gebeymişcesine şişti. Yine de yanında olmayan parçasının, bebeğin nerede olduğunu sordum:&nbsp;<span style="font-size: 1em;">"Evde, yanında annem var. Ben sizi görünce koşarak geldim."</span></p>

  <p class="calibre1">"Ben anahtarı hangi yöne çevireceğimi, deliğe nasıl sokacağımı unuttum. Ayrıca Hayal'i düşünüyordum.&nbsp;<span style="font-size: 1em;">Neredeyse iki gecedir de uyumuyorum."</span></p>

  <p class="calibre1">"Ben de uyumuyorum," dedi Sedef.</p>

  <p class="calibre1">"Bebek sizi uyutmuyor mu?"</p>

  <p class="calibre1">"Ah evet," deyip birden ağlamaya başladı. Boynuma sarıldı. Kaşmir paltomun omzuna düşen gözyaşlarının sesini duyabiliyordum. Sonra ıslak kirpikleri hafifçe boynuma değdi. Onu dostça, kardeşçe alnından öptüm.</p>

  <p class="calibre1">Koluma asılıp içeri girdi. Ağlamaya devam ediyordu. Salonda her zamanki köşesinde oturmuş bekleyen annemin, merakla ayağa fırlayıp Hayal'i sormamasına şaşırdım. Tam ne olup bittiğini kısaca anlatacaktım ki annem konuşmaya başladı:&nbsp;<span style="font-size: 1em;">"Avukat arayıp her şeyi anlattı. Kanaması durmuş ha! Kürtaj gibi bir şey olmuş. Yine deliriyor mu dersin?"</span></p>

  <p class="calibre1">"Sonra konuşuruz anne," dedim ben.</p>

  <p class="calibre1">"Çalışacak mısın?"</p>

  <p class="calibre1">"Hayır, Sedef arkadaşım."</p>

  <p class="calibre1">Sedef şaşkınlıkla eve bakıyordu. Birden sevimli bir çocuk gibi göründü gözüme:&nbsp;<span style="font-size: 1em;">"Hediyeleriniz için teşekkür etmeyi unuttum. Beni çok heyecanlandırdılar."</span></p>

  <p class="calibre1">Bunu söylerken hâlâ sessizce akmakta olan gözyaşlarını sildi. Gözyaşları öyle parlak, formları öyle düzgündü ki, onları dokunup dağıtmak istedim. Kendimi aziz gibi hissettim. Zavallı bir Tanrı kulu, yardım etmem için gönderilmiş gibiydi.</p>

  <p class="calibre1">Atölyeye çıktık, karşılıklı oturduk. Sedefin birdenbire mutlu olduğunu görebiliyordum.</p>

  <p class="calibre1">"Hatırlıyor musunuz, siz doğurmadan önce bir kahve içelim diyordum birlikte..."</p>

  <p class="calibre1">"Bugün için yazılmış."</p>

  <p class="calibre1">"Bunu, kısmet bugüneymiş anlamında mı söylediniz?"</p>

  <p class="calibre1">"Evet, ben çocukluğumdan beri, Tanrı katında hepimizin adına yazılmış bir kitabın olduğunu düşünürüm. O&nbsp;<span style="font-size: 1em;">kitapta, bugünün sayfasında, sizinle karşılıklı oturup konuşmak varmış."</span></p>

  <p class="calibre1">"Bir tür kader anlamında."</p>

  <p class="calibre1">"Evet. Ama artık onların bir kitap değil, birer opera olduğunu düşünüyorum."</p>

  <p class="calibre1">"Hepimizin Tanrı katında bir operası var ve Tanrı da bize bunları çalıyor. Hoş fikir doğrusu. Opera iyi fikir!&nbsp;<span style="font-size: 1em;">Yukarıda Tanrı'nın bir orkestrası olabilir ve hepimiz için ayrı ayrı çalabilir. Yani şu an ikimiz arasında geçen diyalogu yukarıda bir tenor ile bir soprano okuyor olabilirler öyle mi?"</span></p>

  <p class="calibre1">"Bir tenor ve lirik koloratur soprano."</p>

  <p class="calibre1">"Müzisyen filan mısınız? Sizi uzaktan uzağa izlerken bir müzik eşliğinde hareket ediyorsunuz hissine kapılmıştım."</p>

  <p class="calibre1">"Ben konservatuar mezunuyum. Piyano çalarım, eşlikçiyim ama asıl sopranoyum. Şimdi bir opera yazıyorum.. Daha öncesinde bir senfoni, tek perdelik bir opera ve bir sürü piyano sonatı yazdım. Profesyonel olarak müzikle uğraşmıyorum. Hiçbir şeyle uğraşmıyorum. Kimse benim bir şey yapabileceğimi düşünmüyor çünkü."</p>

  <p class="calibre1">Son cümlesini boğuk boğuk ağlayarak söyledi. Ona nasıl baktıysam, iki eliyle yüzünü kapatıp ağlamaya öyle devam etti:&nbsp;<span style="font-size: 1em;">"Bu uykusuzluktan da beter."</span></p>

  <p class="calibre1">Önünde diz çöktüm:&nbsp;<span style="font-size: 1em;">"Çok mu mutsuzsun, küçüğüm?"</span></p>

  <p class="calibre1">"Operamı yazarken mutluyum aslında. Bir dünyanın içine girip kayboluyorum. Siz de bilirsiniz, yaratıcılığın gücü bu. Ama çok yakında opera bitecek ve ben yine o işe yaramaz, mutsuz kadın olarak ortada kalacağım."</p>

  <p class="calibre1">Ona yardım edemezdim. Dinleyebilmek yardımsa eğer, bir tek bunu yapabilirdim. İlk defa bu kadar yalnız birisini görüyordum. İnanın, ben bile hayatımdaki bu karışıklıklar ortaya çıkmadan, Ludmilla'mı hayatıma katmadan önce bu kadar yalnız değildim.</p>

  <p class="calibre1">"Ben delirmekten korkuyorum. Üstelik şimdi bebek de. var. Opera bitince bütün kahramanlarım çekip gidecek ve ben yine kocamın aşağılamalarıyla baş başa kalacağım."</p>

  <p class="calibre1">Ne manasız bir soru olurdu, "Kaçamaz mısınız, gidemez misiniz?" diye sormak. Onun yerine sadece şunları söyleyebildim:&nbsp;<span style="font-size: 1em;">"Ben delirme korkunuzu anlayabiliyorum. Bir kadını sadece bir erkek delirtebilir. Annem bu yüzden delirdi.</span></p>

  <p class="calibre1">Sessiz bir deli işte. Aşağıda oturuyor. Hayal'i kim delirtti? Bunca zamandır bunu soramadım. Siz yanıma geldiğinizde bunu düşünüyordum. Ama inanın bana, sizin delirmemeniz için elimden gelen her şeyi yaparım.</p>

  <p class="calibre1">Aslında biz birbirimizi tanıyoruz. Belki, bu sizin varsaydığınız, Tanrı katında duran o kitapta, romanda ya da operada yazabilecek kadar uhrevi olsa bile, sizi tanıyorum. Yoksa ancak, kırk yıllık dostların arasında oluşabilecek bu sahne yaşanmazdı aramızda. Sizi avutmak istemezdim. Uzaktan uzağa sizin için bütün kalbimle üzülmek saçmalamak olurdu."</p>

  <p class="calibre1">Sedef teselli bulmuş gibiydi. Ne güzel görünüyordu. Yüzünün tuhaf bir biçimi, bu biçimin tıpkı bizim dostluğumuz gibi gizemli, bakıldıkça bakılacak bir güzelliği vardı. Her açıda yüzü yeniden oluşuyor, güzelliği başka bir kategoriye giriyordu. Yumuşak bir krizin kucağındaydı ve çenesi titriyordu:&nbsp;<span style="font-size: 1em;">"Bebek bütün gece uyumuyor. Herkes uyuyor, bütün dünya; bir tek bebekle ben uyumuyoruz. Bir tek ikimiz bütün dünyanın dışındayız."</span></p>

  <p class="calibre1">Aziz rolüne tekrar soyunup cevap verdim:&nbsp;<span style="font-size: 1em;">"Öyle zamanlarda beni düşün. Zavallı Ali Ferah da uyuyamıyor, rastlantılar yakasını bırakmadığı sürece de uyuyamayacak, de."</span></p>

  <p class="calibre1">Sizi temin ederim, o son kehanet ağzımdan istemeden çıktı. Birisi bana söyletti. Kendi hakkımda kötü şeyler düşünmek gibi alışkanlıklarım yoktur. Her şeyin iyisini düşünürüm, tıpkı bir aziz gibi, kendim ve herkes için her şeyin iyisini..."</p>

  <p class="calibre1">Ona çay yapacağımı söylediğim sırada ayağa kalktı, pencereye doğru yürüdü. Altında paçaları yerleri süpüren yumuşak, soğuk kış günleri için uygunsuz, keten bir pantolon vardı. Bol paçaları küçük adımlarıyla dalgalanıyordu. O dalgalanmayı seyretmek çok eğlenceliydi. Sedef, tıpkı Hayal gibi burnunu pencereye dayadı.</p>

  <p class="calibre1">Üzerine ışık düşünce saçları tutam tutam sararır gibi oldu. Anlayacağınız, renklerim yine bir bilinir, bir bilinmez oldu.</p>

  <p class="calibre1">"Buradan bakmak kendimi seyretmek gibi," dedi. Büyülenmiş gibiydi.</p>

  <p class="calibre1">"Bak, bebek annemin kucağında. İkisi nasıl bir bütün gibi oturuyorlar. Sen beni hiç buradan, bebekle birlikte gördün mü?"</p>

  <p class="calibre1">"Bunu çok isterdim. Seni bebeğinle buradan seyretmeyi. Zaten bebeğinle eve geleli iki gün mü oldu?&nbsp;<span style="font-size: 1em;">Hayatım çığrından çıktı. Günlerdir resim yapamıyorum. Dün akşamki karga yavrusunun karakalem karalaması dışında hiçbir şey yapamadım. Biliyor musun, dün gece Hayal o karga yavrusunun başını koparmış ve vajinasına tıkmış."</span></p>

  <p class="calibre1">Sedef canı yanmış gibi yüzünü buruşturdu. Tiksinmiş filan değildi. Gerçekten canı yanmış gibiydi.</p>

  <p class="calibre1">"Çocukken nasıldı Hayal?"</p>

  <p class="calibre1">"Rahatça sor, nasıl delirdi diye? Bilmiyorum. Birdenbire, aniden demek istiyorum. Ama öyle olmadığını biliyorum. Onu deliliğe götüren nedenlerin olduğunu, deliliğe uzanan yolda yürümesinin zaman aldığını ve Ferah ailesinin bunu hiç hissetmediğini..."</p>

  <p class="calibre1">"O karga başını niye yutmamış, yememiş de vajinasına tıkmış?"</p>

  <p class="calibre1">"Bilmiyorum, deliliğinin işareti, yeniden delirmeye başlamasının onu bu evde zaptedemeyecek olmamızın.&nbsp;<span style="font-size: 1em;">Ah, bizi yine korkunç günler bekliyor."</span></p>

  <p class="calibre1">"Deliliğinin işareti nedir? O karga yavrusunu tıktığı yer mi?"</p>

  <p class="calibre1">"Delilik vücuduna oradan mı girdi dersin? Cinsel hastalıklar gibi."</p>

  <p class="calibre1">"Cinsel bir travma mı yaşadı?"</p>

  <p class="calibre1">"Hayır, onu annem yaşadı. Belki annemin korkunç hikâyesini, bilinci yeniden, yeniden aktararak onu delirtti. Bir kız çocuğu annesi yüzünden delirebilir mi?"</p>

  <p class="calibre1">"Bir kadın ancak bir erkek tarafından delirtilebilir, diyordun?"</p>

  <p class="calibre1">"Hayır, bir başka kapı daha açıyorum. Hayal'in çocukluğu ve ergenliği gözümün önünde kapkaranlık sayfalar halinde açılıyor. O yatılı okulda okudu."</p>

  <p class="calibre1">"Bir yatılı okul. Cinsel suç batakhanesi."</p>

  <p class="calibre1">"Yatılı okullarla, kimsesizler çocuklar yurtlarıyla ilgili korkunç hikâyeleri biliyorum."</p>

  <p class="calibre1">"Her sabah birlikte oturup konuştuğunuzu, çay içtiğinizi söylemiştin. Ne konuşuyordunuz?"</p>

  <p class="calibre1">"Hiçbir şey. Hiçbir şey."</p>

  <p class="calibre1">Suçluluk duygusuyla kalktığım koltuğuma geri oturdum. Belki de yığıldım. Eylemlerimin manasını da unutur olmuştum yorgunluktan.</p>

  <p class="calibre1">"Belki sevgilim Ludmilla'yla Rusya'ya yerleştirdiğimizde, Hayal'i de yanımıza alırım. Annem burada başının çaresine bakar. Hayal bizimle gelebilir. Daçamızda geçireceği günler ona iyi gelebilir."</p>

  <p class="calibre1">"Rusya'da daçanız mı var?"</p>

  <p class="calibre1">"Yakında olacak. Evlenince..."</p>

  <p class="calibre1">"Ne zaman evleniyorsunuz?"</p>

  <p class="calibre1">"Bir ay sonra, Rusya'ya gittiğimizde."</p>

  <p class="calibre1">"Daha önce denemediyseniz evlilik için uzun uzun düşünün. Bir kadını bir erkek, bir insanı evlilik delirtebilir çünkü. Delirtmese de sizi ağır ağır hayattan siliyor aslında evlilik."</p>

  <p class="calibre1">Sedef bir kere daha annesiyle bebeğininin bir bütün gibi göründüğünü söyleyerek, yeni baştan pencerenin önünde kendisini izleme hayaline daldı.</p>

  <p class="calibre1">"Bebekle aran kötü mü? Seni uyutmadığı için."</p>

  <p class="calibre1">"Hayır, sadece gözlerimle görmeme rağmen onu içimden çıkarabildiğime inanamıyorum. Hem ona nasıl bakabileceğimi düşünüyorum."</p>

  <p class="calibre1">Yerimden kalktım ve ona bir çocuk gibi nasihat ettim:&nbsp;<span style="font-size: 1em;">"Böyle şeyler düşünme."</span></p>

  <p class="calibre1">Ardından aşağıya inip çay yaptım. Sonra Oleg'in restorasyon atölyesinde işe başlamasını sağlayacak telefon görüşmelerini. Sandığım gibi oldu: Restorasyon atölyesi şefi, Moskova'dan gelen parlak bir restoratörü ellerinden kaçırmak istemeyeceklerini, ancak vakfın verdiği ödeneğin azlığını, zartını zurtunu, ekonomik krizi öne sürdü. Ben de kibarca böyle değerli işler yapan bir vakfa benim de yardımcı olmak istediğimi, Oleg'in maaşının tarafımdan karşılanacağını, bunu kabul edip etmeyeceklerini sordum. Restorasyon atölyesi şefinin ağzından, "Elbette," cevabını alır almaz, sanki bu kabul sözcüğünün ardından, "Ama, ancak, şöyle bir sorun var ki," gibi bir şey gelebileceği korkusuyla, "Hemen avukatımı arayıp Oleg'in çalıştığı süre boyunca maaşının benim tarafımdan ödeneceğini belirten anlaşmayı hazırlayıp size ulaştırmasını isteyeceğim," dedim.</p>

  <p class="calibre1">Ama en önemli şeyi söylemeyi unutmuştum: Bütün bunlardan Oleg'in haberi olmamalıydı. Bunu ilettiğimde karşı taraf sessizleşti. Bilmiyorum, belki de kendisini Moskova'dan gelen parlak restoratörü, "Sizi almamız imkânsızdı ama.." diye başlayan bir nutukla karşılayıp ileride göstereceği bütün başarılara, şefliğe aday olma tehlikesine karşı, bir anda un ufak etmeye hazırlamıştı. Ya da, ben de sizin gibi nedenini pek çözemediğim bir şekilde, ruh ikizim ve dostum olan Salim Abidin gibi, kötü niyetli ve kuşkucu biri olup çıkmıştım. Restorasyon atölyesi şefinin, bugün için bize randevu verirken, kompleksli işaret parmağı, bütün görüşmelerini saat kaçta ve kiminle yapacağını sesli olarak randevu defterinden takip ediyordu. Sonuçta, hemen bir saat sonraya bir randevu ayarlayabildi. "İyi," dedim. Nasıl olsa birazdan Oleg de gelmiş olurdu.</p>

  <p class="calibre1">Elimde çay tepsisiyle yukarı çıktığımda Sedef kanepede kıvrılıp uyumuştu. Üstünü örtüp onu seyrettim.</p>

  <p class="calibre1">Başparmağını emerek uyuyan bebeklere benziyordu. Belki de öyle uyuyordu. Islak başparmağı ağzından yeni çıkmış gibi, dudaklarının önünde donup kalmıştı. Birazdan Oleg gelir, restorasyon atölyesine kabul edildiğini öğrendiğinde sevinir diye düşündüm. Babasının öldüğünü ona nasıl söyleyeceğimi de düşündüm. Düşüncelerim kapıyı çaldırdı. Megafondan Oleg'in hırıltılı sesi geldiğini müjdeledi:&nbsp;<span style="font-size: 1em;">"Ben, Oleg."</span></p>

  <p class="calibre1">Atölyede olduğumu söyleyerek kapıyı açtım. Sonra merdivenin başına dikilip yumuşak ayak seslerini dinledim. Üçüncü kata tırmanan merdivenlerin başında göründüğünde, Oleg başını kaldırdı ve onu izlediğimi gördü. Oğlum gibi ona sarılmak istedim. Sanki baba Starov bunu onun için yapmamı benden rica etmiş gibiydi.</p>

  <p class="calibre1">Bu bütün bedenimi ele geçiren bir istekti. Son görüşmemizde Oleg'le vedalaşırken de bu olmuştu. Öyle ki Starov ete kemiğe bürünüp yerime geçmiş, yıllar sonra oğluyla ilk defa karşılaşmış gibi beni gözü yaşlı bir serseme dönüştürmüştü. Yorgunluk, kan basıncımla, duygularımla, hayallerimle, ruhumla, kısacası her şeyimle oynuyordu. Yine de Vladimir Starov'un ruhani baskısına engel olup, Oleg'in elini dostça sıktım ve ağabeyi yaşında bir adam gibi omzuna vurdum:&nbsp;<span style="font-size: 1em;">"Sana iyi haberlerim var, Oleg."</span></p>

  <p class="calibre1">Ben Oleg'den daha sabırsızdım. İyi haberlerimi hemen söyledim. Onun nasıl sevineceğini merak ediyordum.&nbsp;<span style="font-size: 1em;">Kendini tutamayarak gülümsedi Oleg. Bunu yapmış olmaktan, sevincini belli etmekten dolayı pişman da olmadı.</span></p>

  <p class="calibre1">"Ne zaman başlıyorum?" diye sordu.</p>

  <p class="calibre1">"Bir saat sonra bizi bekliyorlar. Bilmiyorum, belki de bugün başlarsın."</p>

  <p class="calibre1">Atölyenin önündeki dar koridorda, karanlıkta duruyorduk. Yüzündeki gülümsemeyi seçebildiğim merdiven aydınlığından kurtulmuştuk. Şimdi içinde bulunduğumuz karanlık, bana karanlık bir işi, Celine'in siparişini hatırlattı. Bugün restorasyon atölyesine gittiğimde 'Ekber'in Acısı'nı da sormam, hatta görmem gerekecekti.</p>

  <p class="calibre1">Bunlar kolaydı. Tablonun bir kopyasını yapmak da iş değildi. Korktuğum, tabloyu değiştirme aşamasıydı. Bunu Oleg'e teklif etmek, onu ve kendimi ciddi bir suçun içine sokmak ne kadar doğruydu? Yapacağımız iş, öyle kolay bir iş değildi. Mutlaka hep saklanmamız ve kaçmamız gereken yeni bir hayatımız olacaktı. Kendimi,&nbsp;<span style="font-size: 1em;">"Rusya'da bir daçada beni kim bulabilir?" diye avutmaya çalışsam da korkuyordum. Hapislerde çürümekten, mahkeme mahkeme sürünmekten değil de, Ludmilla'mdan ayrılmaktan korkuyordum. Onu özlemekten, aşkımızın böyle adi bir suçla yarım kalmasından. Meseleyi kafamda ters yüz ettiğimdeyse, tablonun orijinalini alamayan Celine'in peşimi bırakmamasından korkuyordum. İstanbul'da böyle apansız karşıma çıkabildiğine göre, bir hayalet gibi yazları daçamızın çevresinde, kışları Moskova'daki evimizin önünde dolaşmasından korkuyordum. Biliyorum, bunu yıllarca ben yapmıştım. Yine de bencillik edip kendimi zararsız bir hayalet gibi görüyordum. Ben Celine'in zararsız hayaletiydim. Kimbilir, belki yazlan gittikleri Marsilya'da, işbilir bir ajan gibi, takma saç-sakal ve gözlüklerle takipteyken onu eğlendiriyordum. Mutlaka öyle olmalıydı. Zira bir defasında büyülenmiş bir halde plajda Celine'i izlerken, onun tarafından savrulan freezbee 'küt' diye alnımın ortasına gelmiş, bir kaşım açılmış, bu da yetmezmiş gibi peruğum uçmuş, yine de merakla, telaşla, bana doğru koşan Celine'den ve küçük kızından kaçmayı başarmıştım. Celine arkamdan bağırmıştı:&nbsp;</span><span style="font-size: 1em;">"Bayım, özür dilerim. Lütfen yardım etmemize izin verin!" Arkama bakmadan kaçmıştım. Arkama bir defa olsun bakabilirdim. Bakıp sebep olduğu kazaya üzülen, yine de peruğu uçan komik adamın kim olduğunu bildiği için 'kıs kıs' gülen, bunu da asla usta bir portre ressamından saklayamayacak olan Celine'i görebilirdim. Çok komik bir biçimde düşmüştüm ve bir yabani gibi kaçıyordum. Marsilya'da, o sıcakta, o kalabalık plajdaki halim, şimdi bile güldürüyor beni. Size sırlarımı birer birer dökmekten de nefret ediyorum ama... Biliyor musunuz, o gün, sanırım 1998 yazıydı ve dünya kupası Fransa'nın olmuştu. Yani bütün Fransızlar kendilerinden geçmiş bir halde denize koşuyorlar, kumların üzerinde şampanyalar patlatıyorlardı. O coşku içindeki kalabalığın arasında koşan, zavallı, âşık bir hayalettim ben. Ne sefil bir görüntü!</span></p>

  <p class="calibre1">"Ne düşünüyorsunuz?"</p>

  <p class="calibre1">Düşünürken kıpırdayamıyorum. Bunu bir süredir hissediyordum. Şimdi de Oleg'le, karanlık dar koridorda dururken, akılma gelenler yüzünden öylece kalakalmıştım. Bu Hayal'in donma hali kadar ağır olmasa da beni telaşlandırıyor. Bütün sinir hücrelerim, beyin loplarım iflas ediyor olabilir mi? Renkler gelip gidiyor derken, bütün sigortaların bir anda atmasına benzer bir şey mi yaşayacağım? O daçaya yerleşince iyileşeceğim diye kendimi avutuyorum.</p>

  <p class="calibre1">Oleg'e cevap vermem gerek:&nbsp;<span style="font-size: 1em;">"Düşündüğümü nasıl anladın?"</span></p>

  <p class="calibre1">"Hiç kıpırdamıyorsunuz. Ben de resimlerin karşısına geçer, aynı şeyi yapardım."</p>

  <p class="calibre1">"Bir şeyler hatırlıyorum geçmişten. Sonra o hatırladıklarım bugün yaşadıklarımla örtüşüyor, aynı renge bürünüyor, aynı figür oluyor. Hayatımı düzenleyemiyorum, Oleg. Yıllarca sakin ve huzurlu bir hayat yaşa, derken, bütün hayatıma yayılması gereken karışıklıklar ve tesadüfler iki günde bütün hayatımı sarsın. Bu bana ceza. Tanrı katında verilmiş bir ceza."</p>

  <p class="calibre1">"Hepimizin bir cezası var, Bay Ferah."</p>

  <p class="calibre1">"Evet, bırakalım bunları. Lütfen, içeri geçin."</p>

  <p class="calibre1">Oleg içeri girer girmez gözleri kamaştı. Atölyenin ışığından. Karanlık bir koridordan aydınlığa çıkmaktan.&nbsp;<span style="font-size: 1em;">Aşka çıkmaktan. Işıktan değil, onu bekleyen aşktan kamaştı gözleri. Karşısında uyuyan Sedeften.</span></p>

  <p class="calibre1">"Karşı komşum," dedim sessizce.</p>

  <p class="calibre1">Oleg, "Biliyorum," dedi. Soru sormama fırsat bırakmadan sizin, 'Oleg Pencereden Bakıyor'da öğrendiğiniz tesadüfü anlattı:&nbsp;<span style="font-size: 1em;">"Karşınızdaki inşaatta çalışmıştım. Babam inatla sizin adresinizi bulmaya çalışırken, biz koca dünyada karşı karşıyaymışız. Şu uyuyan bayanı da oradan hatırlıyorum. Hamileydi ve o apartmandan bir daire kiralamışlardı.&nbsp;</span><span style="font-size: 1em;">İnşaat boyunca benim kaldığım daireyi."</span></p>

  <p class="calibre1">"Koskoca uzayda bile yıldızlar, gezegenler kimi zaman yan yana diziliyorlar. Aynı şey şimdi bizim hayatımızda oluyor. Tanrı bizimle oynuyor, Oleg. Ama yavaş yavaş onun oyununu, onun bizim için yazdıklarını ele geçirmeye başladım."</p>

  <p class="calibre1">"Kaderinizi mi ele geçirmeye başladınız?"</p>

  <p class="calibre1">"Hayır, bu mümkün mü? Ne yazık ki Tanrı'nın bizim için yazdıklarını yaşayacağız."</p>

  <p class="calibre1">"Anlamadığım onun oyununu nasıl bozduğunuz?"</p>

  <p class="calibre1">"Çok kolay, artık onun suyuna gidiyorum."</p>

  <p class="calibre1">"Tanrı'nın suyuna gitmek! Tam bir Türke göre."</p>

  <p class="calibre1">Oleg'i ilk defa kahkaha atarken görüyordum. Ama ben gülmüyordum. Bu onun da aniden susmasına, özür dilemesine, patlattığı kahkaha da Sedefin irkilerek uyanmasına neden oldu.</p>

  <p class="calibre1">'Sedefin Uyanışı', tahmin edersiniz ki bu değerli portre de hafızamın bir köşesine kaydoldu. Hatta yavaş&nbsp;<span style="font-size: 1em;">yavaş ipleri Tanrı'nın elinden almaya başladığıma göre 'Sedefin Uyanışı'nın pek masum bir uyanış olmadığını söyleyip gerisini de getirebilirim: 'Sedefin Aşka Uyanışı.' Oleg ile Sedefin arasında olacakları, o ısmarlama portreleri yapa yapa insanların ruhlarına sızmasını başaran bir portre ressamı olarak, anladım. İkisinin arasındaki boşlukta hissedebildiğim bir rüzgâr döndü. O rüzgârın, "Aşk," diye fısıldadığını duydum. Hayal'in evde olmadığı zamanlarda boşalan zırdeli kadrosu, sanırım bu sabah bana tahsis edilmişti. Ya da daha vahim bir şey, yıllar sürecek bir benzeşme, ruhun ve aklın yavaş yavaş zehirlenmesi gibi bir süreç tamamlanmış, ben de Hayal gibi hastalanmıştım.</span></p>

  <p class="calibre1">Paniğe kapılmama ne gerek var? Kendimi kontrol edebiliyorum. Üstelik daçaya yerleşince iyileşeceğim.&nbsp;<span style="font-size: 1em;">İyileşmesem bile ya, Ludmilla’nın kollarında delirerek öleceğim ya da delirdiğimi anladığım an intihar edeceğim. Kalbimin bir köşesinden Tanrı'yla konuşuyorum: "Bildim mi?" diyorum ona, "Bildim mi, böyle mi öleceğim?"</span></p>

  <p class="calibre1">Sedef bronz bir heykelmiş gibi, vücudu çok ağırmış gibi doğrulmaya çalışılıyor. Heykelini bronzdan değil de yorgunluk ve mutsuzluktan dökmüşler gibi. Mutsuz insanlar çabuk yorulur. Neşeli ve mutlular hep uçarıdır, hafiftir. Yerinden doğrulmakta o kadar güçlük çekiyor ki Oleg yardımına koşuyor. Sedef bu yardımı geri çevirmiyor. Mutsuzluktan yatalak olmuş bir kadın gibi Oleg'in eline tutunup doğruluyor. Doğruluyor ve gülümsüyor.</p>

  <p class="calibre1">"Sizi hatırladım," diyor.</p>

  <p class="calibre1">Oleg, hatırlanmış olmaktan mutlu, "Bebeğiniz dünyaya geldi mi?" diye soruyor.</p>

  <p class="calibre1">"Geldi," diyorum ben. "O da tesadüfler dünyasına geldi."</p>

  <p class="calibre1">O mutsuz Sedef gülüyor. Evde unuttuğu bebeği anneannesinin kucağında, pencerede. Minik şey, daha kafasını bile tutamıyor. Annesi de tıpkı onun gibi mutsuzlukla kafasını yattığı yerden zor doğrultabildi: Şimdi gözlerini açmaya çalışarak Oleg'e, "Siz nereden tanışıyorsunuz?" diye soruyor beni işaret ederek.</p>

  <p class="calibre1">Sanırım benim cevap vermem gerek:&nbsp;<span style="font-size: 1em;">"Kendisi saygıdeğer bir hocamın oğlu olduğunu iddia ediyor." Bu cevabı gülerek vermiş, Oleg'e de göz kırpmıştım. Buna rağmen Oleg'in yüzü asıldı. Ciddi ciddi keyfi kaçtı, durgunlaştı. Kalbini kırdığımı düşündüm.</span></p>

  <p class="calibre1">Belki yıllardır ayrı kaldıklarından, benim onu Starov'un oğlu olarak görmediğimi düşünüp alınmış olabilirdi.</p>

  <p class="calibre1">Dilediğim özür, yüzünün aydınlanmasını sağlamadı. Böylece Oleg ve Sedefin aşk muhabbetleri de yarım kalmış&nbsp;<span style="font-size: 1em;">oldu. Sedef mutsuz hayatına dönmek için yerinden kalktı. Ayaklarını sürüyerek pencereye doğru gitti. Yüzünde kendisini izlemek, görmeyi hayal etmek gibi bir merak vardı. Bebeğini ye kendi annesini pencereden bakıyor gördüğünde gözleri doldu. Görünmeyeni görmüş gibiydi. Belki de bu pencerenin öyle bir sihri vardı. Belki diğer pencerelerden Sedef ve bizim Arnolfini mutlu mu mutlu, huzurlu mu huzurlu bir çift gibi görünüyorlardı. Oysa bu pencere, onların görünmeyen yüzlerini görünür kılıyordu.</span></p>

  <p class="calibre1">"Ben aslında kocamı çok sevmiştim," dedi Sedef ağlayarak. Gözlerini evinin penceresinden ayıramıyordu.</p>

  <p class="calibre1">"Onu çok sevmiştim ama o benim bütün aşkımı tüketti. Benim o aşk halimin üzerine, niye güzel bir evlilik kuramadık, neden her şey hep yıkıldı? Arkama bakmadan kaçmak istiyorum. Keşke burada, bu pencerenin önünde dikilip, donup kalabilseydim. Kız kardeşiniz Hayal gibi. İlk defa buradan bakınca bütün evliliğimin, ev içi yaşantımın bana korkunç acılar verecek biçimde dağılmış olduğunu görebiliyorum."</p>

  <p class="calibre1">"Şimdi gitmem gerek," diyerek bize doğru döndü Sedef. Ben değilse bile, Oleg'in yanında böyle dökülmek istemezdi ama sanırım, mutsuzluğa ve o alçak Arnolfini'ye dayanacak gücü kalmamıştı. Ağladığı için, yuvasına kaçmış gözlerinden kolayca okunan mutsuz evlilik sırrını bize açtığı için mahcuptu. Sanırım bu yüzden; yüzümüze bile bakmadan, başını kederli kederli önüne eğip kapıdan çıktı. Merdivenlerden onun peşi sıra indim.</p>

  <p class="calibre1">Ah, ne çok incinmişti. Ağır ağır arkasından inerken kamburlaşmış sırtı ve omuzları, hiçbir zaman yolunda gitmeyen ama görünürde iyiymiş gibi duran evliliğinin simgeleriydi. Sedef de bunca zaman evliliğini herkesin dışarıdan gördüğü gibi görmüştü. Görüneni görmüştü. Şimdi eli mahkûm, ona sevineceği ve hoşlanacağı hiçbir şey sunmayan kocasının yanına dönüyordu. Kapıda durup kucaklaştık. Onu ölüme, mezarına gönderir gibi kucakladım. Kendini bilen insanlar için, sakat kafalarını ustalıkla kuma gömmeyi başaranlar için ne absürd bir ikiliydik. Birbirimizi uzaktan uzağa izleyip, sokaktaki karşılaşmamızı da sayarsak, bu ikinci karşılaşmamızda iç içe geçmemiz düşündürücü ve gerçekdışı görünebilirdi. Ama biz kokumuzu almıştık. Sakat kafalarımızı gizlemediğimizi görmüş, arızalı ruhlarımızı birbirine yaslamıştık. Yukarıdaki Oleg de, Salim Abidin de, Ludmilla da, Hayal de, hatta Van Gogh da, Picasso ve Vladimir Starov da, ne olursa olsun eli kanlı Artemisia Judith Motherwell de, Celine ve Kıbrıslı Savcı da bunun, bu kader birliğinin farkındaydı.</p>

  <p class="calibre1">Sedef dar sokağın diğer tarafına geçti. Kollarını kederle kavrulmuş gövdesinin, göğsünün üzerinde birleştirmişti. Yağmur başlamıştı. Hava canımıza kıymamızı, olmadı mutsuz olmamızı dilercesine kararmıştı.</p>

  <p class="calibre1">Tekrar Oleg'in yanına döndüm. Merakla pencereden bakıyor, mutsuz prensesini kurtaracağı şatoyu gözlüyordu.</p>

  <p class="calibre1">Mutsuzluk, kasvet, aşağılanma, kırılma şatosu. Kalp kırma üstadı bay Arnolfini'nin şatosu. Uzaktan herkesin iyi adamı bay Arnolfini'nin, içine tükürdüğüm şatosu!</p>

  <p class="calibre1">"Serçe parmağım orada," dedi Oleg.</p>

  <p class="calibre1">Anlayamadım elbette.</p>

  <p class="calibre1">"Başına ne kötü şeyler gelmiş."</p>

  <p class="calibre1">"Evet ama herkesin hayatında kötülüklerden geçtiği bir sınavı vardır."</p>

  <p class="calibre1">"Doğru. Sen sınavını geçtin. Bakalım ben ne yapacağım?"</p>

  <p class="calibre1">"Benim Vladimir Starov'un oğlu olmadığımı söylerken ciddi miydiniz?"</p>

  <p class="calibre1">"Hayır! Buna niye bu kadar alındın, anlamadım?"</p>

  <p class="calibre1">"İnsan ruhunda barındırdığı biraz şüpheyle bunu düşünebilir. Üstelik bunu size kanıtlamadım bile."</p>

  <p class="calibre1">"Böyle bir şeyin kanıtı istenebilir mi? Hem, diyelim Starov'un oğlu değil de, Nabokov'un oğlusun ya da Kutsal Ruh'un oğlusun, ne fark eder? Sen Oleg adında bir adamsın. Bana bir hikâye kurmuş olsan ne çıkar?&nbsp;<span style="font-size: 1em;">Hayatta her şey, hatta saf gerçekler bile şüphe barındırır. Gerçeği var eden şey şüphedir, Oleg."</span></p>
</body>
</html>
