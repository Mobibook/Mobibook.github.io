<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_16"><br /></h2>

  <h1 class="calibre1" id="sigil_toc_id_13"><b class="calibre5">ZAMANIM KISALIYOR MU?</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Her zaman ki gibi, Salim Abidin tarafından şoförlü jaguarıyla gönderildim. Savcımız, Ludmilla'nın da bilgisine başvuracağını söyleyerek gitti. Bu akşam Ludmilla'yı göreceğimi, bunu kendisine iletebileceğimi söyledim. Haliyle sevinçliydim. Onunla vakit geçirebileceğim bir sürü bahanem vardı: Yazar, cenaze organizasyonunu bana vermişti. Ludmilla'yı cenazenin yapılacağı kiliseye götürmek, belki çıkışta bir yemek yemek, şimdi cenazeyi konuşmak üzere oteline uğrayacak olmam hoş şeylerdi.</p>

  <p class="calibre1">Salim Abidin benimle beraber dostça, kapısı şoförü tarafından açılmış halde bekleyen jaguarının yanına kadar geldi.</p>

  <p class="calibre1">"Eve dönüşünü ertelemiş olsaydın yemek yer, bahçede yürüyüş yapardık."</p>

  <p class="calibre1">Alabildiğine geniş, akşamüstü ışığıyla dingin görünen bahçeye bakarak cevap verdim:&nbsp;<span style="font-size: 1em;">"Evet, özel ormanınızda yürümek iyi olurdu. Ancak</span> <i class="calibre6" style="font-size: 1em;">Guardian</i> <span style="font-size: 1em;">gazetesinden bir bey benimle röportaj yapmaya gelecek."</span></p>

  <p class="calibre1">" <i class="calibre6">Guardian</i> mı?" dedi Salim Abidin. Bunu söylerken dudağını şaşkınlık ile alay arasındaki bir mimikle büktü. Yazar, gördüğüm en tuhaf mimiklere sahip insandı.</p>

  <p class="calibre1">"Londra'da karışık iki hikâyenin içine düştüm de!"</p>

  <p class="calibre1">Hiçbir şey anlamamış olsa da, belki başka bir şey düşündüğü için ya da beni dinlemediğinden bir şey sormadı, bunun yerine, "Şimdi Ludmilla'ya mı gidiyorsun?" dedi.</p>

  <p class="calibre1">Nedense kulaklarıma kadar kızarıp, sonra da utancımdan sesimi çıkaramadığımdan başımı sallamakla yetindim. Bu da yazara alay etme kozunu vermiş oldu:</p>

  <p class="calibre1">"Dikkat et, dostum. Milan Kundera son romanında, aşkın çok hoşuma giden bir tarifini yapmış: 'Aşk kavramı bize verilen zamanın dar sınırlarından doğdu.' Ne kadar doğru, değil mi?"</p>

  <p class="calibre1">"Ne yani, zamanım kısalıyor mu?"</p>

  <p class="calibre1">"Bunu en iyi sen bilebilirsin dostum."</p>

  <p class="calibre1">Yol boyunca kaç yıllık ömrüm kalmış olabileceğini hesaplamaya çalıştım. Elli dokuz yaşındaydım.&nbsp;<span style="font-size: 1em;">Seksenimde ölsem yirmi yıllık ömrüm vardı. Yirmi yıl boyunca sadece Ludmilla'yı sevebilirdim.</span></p>

  <p class="calibre1">Otelin önünde, bu sabah onun beni beklediği anlamsız bayrak direklerinin önünde arabadan indim. Çiçek filan alsa mıydım? Aşk ilanı gibi daha neler! Bir an önce onu görsem bana yeterdi. Resepsiyondaki çiçek bozuğu suratlı çocuğa, "Ludmilla'ya geldim," dedim.</p>

  <p class="calibre1">"Hangi Ludmilla'ya?" dedi.</p>

  <p class="calibre1">"Kızıl saçlı Ludmilla'ya" dedim.</p>

  <p class="calibre1">"Hepsi kızıl saçlıdır," dedi. "Hem bu otelde iş pişirmek yasak. Yanlış gelmiş olmayasınız."</p>

  <p class="calibre1">"Hayır. Ben bir dostuyum. Bugün kız kardeşinin öldüğünü öğrenmişti. Beni sabah kapıda beklemişti. Onu adli tıp kurumuna götürmüştüm..."</p>

  <p class="calibre1">"Ha, şu Ludmilla. Ama kızların odalarına erkek kabul etmeleri yasak."</p>

  <p class="calibre1">"Sadece cenaze işini konuşacağız."</p>

  <p class="calibre1">"Peki," deyip Ludmilla'ya geldiğimi haber verdi. Dizlerim titreyerek odaya çıktım. Tıpkı Celine'in kapısında durduğum gibi kapısında durdum. Ama kesinlikle daha heyecanlıydım ve bu aşkın geleceği ne olursa olsun, o kapıyı çalmaya, içeri girmeye kararlıydım. Kapı açılmadan içeri görmek için kendimi zorladıysam da bu sihri bu defa gerçekleştiremedim. Kapıyı çaldım.</p>

  <p class="calibre1">Kapıyı açtı. Ah Ludmilla'm, siyah ipek sabahlığı ve başının üzerine sıyırdığı saten uyku maskesiyle kusursuzdu. Ayaklan çıplak ve çok beyazdı. Beni gördüğüne sevindi mi, hiçbir şey hissetmedi mi, rahatsız mı oldu, bilemiyorum. Anlayamadım. Dağınık bir yatak ve üzeri makyaj malzemeleriyle dolu, aynalı bir konsol odayı dolduruyordu. Pencerenin yanına iki sandalye benzeri koltuk konmuştu. Perdeler kapalı olduğu için oda karanlıktı. Perdeleri açtı, Boğaz önümüze serildi. Nadya günlerce ablasının penceresinin önünde uzanan bu manzaranın içinde sürüklenmiş olmalıydı. Ceset Kabataş'tan karaya çıkarıldığına göre, tam da Ludmilla'nın bakış&nbsp;<span style="font-size: 1em;">açısına denk gelen sularda dolaşmıştı. Güzel Ludmilla'm bunları düşünmüş ve üzülmüş olabilir miydi?</span></p>

  <p class="calibre1">Bir sigara yaktı ve bana oturmamı işaret etti.&nbsp;</p>

  <p class="calibre1">"Çay, kahve," diye sordu.</p>

  <p class="calibre1">"Sabahtan beri hiçbir şey yemedim. Sen yemek yedin mi?"</p>

  <p class="calibre1">Niyetim onu koluma takıp dolaştırmaktı. İki yeni sevgili gibi. Ama o, "Kebap mı, Çin mi, pizza mı, ne yemek istersin?" diye sorup elime bir sürü yemek listesi tutuşturdu.</p>

  <p class="calibre1">"Sen ne yemek istersen," dedim ben.</p>

  <p class="calibre1">"Çin olabilir."</p>

  <p class="calibre1">Sonra beraberce yemek seçtik. Bunu yaparken bile öyle mutluydum ki. Bana, "Acılı ekşili çorbaları fena değil, ördeği tavsiye etmem," gibi önerilerde bulunuyordu. Sonunda onun istediklerinin aynısından istedim: Acılı ekşili çorba, tatlı ekşili tavuk, yumurtalı pilav ve kızarmış muz tatlısı.</p>

  <p class="calibre1">"İçecek?" diye sordu.</p>

  <p class="calibre1">"Şampanya," dedim.</p>

  <p class="calibre1">"Şampanya mı?" diye yumuşak bir kahkaha attı, başının üzerindeki uyku maskesinin lastiği gevşeyip düştü.</p>

  <p class="calibre1">"Biliyor musun, uyandığımda benim de canım şampanya istedi."</p>

  <p class="calibre1">"O zaman söyleyelim."</p>

  <p class="calibre1">"Bakkalda vardır. O da sipariş getiriyor."</p>

  <p class="calibre1">"En iyisi olsun, lütfen."</p>

  <p class="calibre1">Şampanya aramızı düzeltmişti. Biliyorum, Ludmilla da beni sevecekti. Karşılıklı oturduk. Bütün gün uyumuş, karışık rüyalar görmüştü. Ben de ona Salim Abidin'in evinde gördüğüm rüyayı anlattım, güldü:&nbsp;<span style="font-size: 1em;">"Onu öyle komik bir durumda, boğulurken görmek isterdim," dedi.</span></p>

  <p class="calibre1">Bunu söylerken bir eliyle boğazını tutup komik, çocukça bir boğulma taklidi yaptı. Sonra da kederlenmiş&nbsp;<span style="font-size: 1em;">gibi sustu. Nadya'nın boğularak öldüğünü hatırlamış olabilir miydi? Fırsattan istifade cenaze mevzusunu açtım:&nbsp;</span><span style="font-size: 1em;">"Buraya gelme amacım, cenazenin ne şekilde yapılmasını istediğini öğrenmek. Salim Abidin bunu benden rica etti. Cenaze senin istediğin şekilde kaldırılacak."</span></p>

  <p class="calibre1">"Önemi yok. Bir cenazenin olup olmaması önemli değil. Hatta yakılabilir bile."</p>

  <p class="calibre1">"Yakılması burada mümkün değil."</p>

  <p class="calibre1">"O zaman herhangi bir yerde, sıradan bir cenaze olabilir."</p>

  <p class="calibre1">"Salim Abidin güzel bir cenaze istiyor."</p>

  <p class="calibre1">"O götün ne istediği umrumda değil."</p>

  <p class="calibre1">"Nadya'nın ölümüne onun sebep olduğunu mu düşünüyorsun?"</p>

  <p class="calibre1">"Hayır. Aksine, Nadya'nın felaketinin Alex olduğunu düşünüyorum. "</p>

  <p class="calibre1">"Alex'i bulmak için kendini Boğaz'ın sularına mı attı?"</p>

  <p class="calibre1">"Bilmiyorum. Nadya sırlarını benimle paylaşmazdı. Ama Salim Abidin onu öldürmemiş olsa bile, ağır ağır zehirledi."</p>

  <p class="calibre1">Kafası karışık Ludmilla. Oturduğu yerde hafifçe kaykılıyor ve siyah ipek sabahlığının önü açılıyor.&nbsp;<span style="font-size: 1em;">Bacaklarının arasındaki karanlıkta beni heyecanlandıran şeyi görür gibi oluyorum. Tam bu sırada kapı çalıyor; şampanyamız. Şampanyayı açmak üzereyken de yemeklerimiz geliyor.</span></p>

  <p class="calibre1">"Savcı senin de bilgine başvurmak istiyor. Bu kuşkularını ona da aktaracak mısın?"</p>

  <p class="calibre1">"Salim Abidin'in başını derde sokmak istemem. Hem Nadya'yı onun öldürdüğünü düşünmüyorum. Sadece ölümüne neden olduğunu, onu hayattan uzaklaştırdığını, kırdığını düşünerek söylüyorum bunları."</p>

  <p class="calibre1">"Nadya'nın eşyalarını sana verdi mi?"</p>

  <p class="calibre1">"Hayır. Yazacağı roman için Alex'in mektupları, Nadya'nın günlükleri önemliymiş."</p>

  <p class="calibre1">Ludmilla çorbasını çok hızlı içiyordu.</p>

  <p class="calibre1">"Annem bunları yediğimi görse, düşer bayılırdı."</p>

  <p class="calibre1">"Rusların ağız tadı Çinlilerden ve bizden çok farklı, değil mi?"</p>

  <p class="calibre1">"Artık alıştım acılara ve baharatlara. İnsan her şeye alışıyor."</p>

  <p class="calibre1">"İstanbul'a da alıştın mı, geri dönecek misin?"</p>

  <p class="calibre1">"Döneceğim. Bir ay sonra, kış bitmeden."</p>

  <p class="calibre1">Demek, önümde bir ayım vardı. Ludmilla’yı yeni bir hayat kurmaya ikna etmek için bir ay.</p>

  <p class="calibre1">"Orada kocan ya da çocukların var mı?" diye sordum. Saçmaydı ama sordum işte. Sanki kocası ve çocuklarının olduğunu bilsem vazgeçecekmişim gibi.</p>

  <p class="calibre1">"Annem ve babamdan başka hiç kimsem yok."</p>

  <p class="calibre1">"Ama bir büyükannen var. Leningrad'da yaşıyor. Adı da Anna Kovalevskaya gibi bir şey, değil mi?"</p>

  <p class="calibre1">"Hayır. O isimde bir büyükannem yok. Hem büyükanne ve dedelerim yıllar önce öldüler. Hiçbiri de Leningrad'da oturmuyordu."</p>

  <p class="calibre1">Yazarın yazdığı gibi yaşadığına bir kere daha inanmıştım. Bu inancımın üzerine şampanyaları yuvarladım.&nbsp;<span style="font-size: 1em;">Dilim çözüldü, Ludmilla'yı güldürecek bir sürü şey anlattım. Hatta Gene Kelly taklidi bile yaptım. Önünde diz çöküp onu omuzlarından tuttum ve öptüm. Bana karşılık verdi, saçlarımı okşadı. Sabahlığının önünü açtım.&nbsp;</span><span style="font-size: 1em;">Sıcacıktı. Yatağa yuvarlandık. Nasıl sevişeceğime karar verememiştim. Vahşi mi, yoksa yumuşak, usul usul mu?&nbsp;</span><span style="font-size: 1em;">İçinden geldiği gibi diyeceksiniz ama içimden sevişmek gelmiyordu. Ludmilla'yı sevmek yetiyordu bana.&nbsp;</span><span style="font-size: 1em;">İktidarsız filan da değildim. Cinsel tercihlerim de doğru yöndeydi. Belki aseksüeldim. Annem çocukluğumdan beri, o talihsiz tecavüz hikâyesini anlata anlata, beni ve Hayal'i bu zevk verdiği iddia edilen eylemden soğutmuştu. Sikimi yıllarca doktor doktor gezdirmiş, bir kadının içine girdiğimde zavallıcığın sızladığını, kökünden kesiliyor gibi ağrıdığını anlatmıştım. Hepsi bana, kimisi çiçek, kimisi bok kokulu renk renk merhemler verip psikolojik olabilir dediler. Sikimi bir doktora, bazen kadın olan doktorların avuçlarına vermekten şikayetçi değildim. Bu, ruh doktorunun önüne uzanıp sorunun kaynağını benliğimde aramaktan daha kolaydı. Kimilerinin, yemek içmek kadar önemli gördüğü bu eylemi, en son dokuz yıl önce Londra'da Jamaikalı bir fahişeyle -o da bir dost partisinde kaçacak deliğim kalmadığından- gerçekleştirmiş, sonra da yokluğunu hissetmemiştim. Öyle ki, onu işemek dışında elime bile aldığım yoktu. O zaman, biraz önce, Ludmilla'nın bacaklarının arasındaki karaltıda cinsel organını gördüğümü düşünüp, niye heyecanlanmıştım? Sadece ona ait, her şeyi görmek, incelemek istemem yüzünden olmalıydı. Onu kıl köklerine kadar incelemek isterdim. İzin verse yatakta onu şiddetle düzmek yerine bunu yapmak isterdim. Zira sikim kökünden koparılıyormuş gibi acıyordu ve anırmaya yakın bağırmam bu yüzdendi. Ludmilla telaşla ağzımı kapatmaya çalışıyordu. Nitekim otelin kurallarını hiçe saydığımızı belirtir ilk işaret yan odadan geldi. Birisi duvarı yumrukluyor ve Rusça bağırıyordu. Ludmilla altımda, soluk soluğa gözlerini açmış, yan odadan gelen sesi dinliyordu:&nbsp;</span><span style="font-size: 1em;">"Burası sikişmek için değil," diye tercüme etti.</span></p>

  <p class="calibre1">Ama yine de başlamışken işi bitirmekten yanaydı ve eliyle sus işareti yaparak kalçalarımı tırnakladı.&nbsp;<span style="font-size: 1em;">Kendimi son anda içinden çıkarıp göbeğinin üzerine aktım. Hatta biraz boynuna ve çenesinin altına. O kadar kötü fışkırmıştım anlayacağınız. Ludmilla bu durumdan iğrenmiş gibiydi. Çarşafın ucuyla çenesini, göğsünü ve karnını silerken azarlar gibi söyleniyordu:&nbsp;</span><span style="font-size: 1em;">"Sana prezervatif vermeliydim!"</span></p>

  <p class="calibre1">Sonra tıpkı bir Türk gibi "Allah korusun" çekerek devam etti: "Hastalığın filan yok, değil mi?"</p>

  <p class="calibre1">İlişki sırasında sikimin korkunç biçimde ağrımasını hastalıktan sayarak, "Aslında var," dedim.</p>

  <p class="calibre1">Ludmilla telaşlandı, ağlamaklı oldu:&nbsp;<span style="font-size: 1em;">"AİDS değil, di mi?"</span></p>

  <p class="calibre1">"Yok, öyle değil."</p>

  <p class="calibre1">Bunu duyunca, tıpkı bir doğulu gibi, "Diğerlerinin çaresi var," diyerek kendisini avuttu. Aynı anda odasının kapısı yumruklanmaya, bir kadın Rusça bir şeyler söylemeye başladı. Ludmilla yataktan kalkmış donunu giyerken, bir taraftan ona cevap vermeye çalışıyordu. Kendi dilini konuşurken daha sinirli ama kendinden emin görünüyordu.</p>

  <p class="calibre1">Gitmek zorundaydım. <i class="calibre6">Guardian</i> 'dan röportaja gelecekler, diyerek hava atmak istedim, ama onun, <i class="calibre6">Guardian</i><span style="font-size: 1em;">'dan haberi yok gibiydi. Ağzına bir sigara iliştirmiş, yatak çarşaflarını değiştirmeye koyulmuştu ki, onu bu halde daha fazla görürsem aşkımız -ya da aşkım- bin parçaya ayrılabilirdi.</span></p>

  <p class="calibre1">"Çalıştığın kulübün adı ne, bu akşam oraya gelebilirim," dedim.</p>

  <p class="calibre1">O da kulübün adını ve adresini bir kâğıda yazıp elime tutuşturdu. Bunu yaparken sigarasının uzayan külü düşüverdi:&nbsp;<span style="font-size: 1em;">"Parayı orada ödersin," uyarısının ne anlama geldiğini anlamamıştım, Ludmilla açıkladı:&nbsp;</span><span style="font-size: 1em;">"İşin bedeli, yüz dolar."</span></p>

  <p class="calibre1">"Öyle mi?" dedim. Yanımda o kadar para olabilirdi. Cüzdanımı çıkarıp saydım.</p>

  <p class="calibre1">"Türk parası olarak ödesem," dedim.</p>

  <p class="calibre1">"Olur, olur," dedi.</p>

  <p class="calibre1">Yanımda iki yüz elli milyona yakın para vardı. Hepsini verdim. Fazlasıyla olmasına rağmen yatağın üzerine oturmuş, paraları sayıyordu. Onun öyle bir portresini yapabilirdim: 'Aşkın Bedelini Sayan Ludmilla.'</p>

  <p class="calibre1">Kırılmamıştım. Yatmamızın karşılığı olarak benden para istemesine yani. Olabilirdi, ne de olsa profesyoneldi. Hem bana âşık değildi, henüz değildi. Sikim ne kadar ağrısa da, ne zaman isterse onunla yatabilirdim. Cehenneme dönen son iki günümden beni uzaklaştıran, ruhumu huzur içinde Rusya'da bir daçaya kapatan o'ydu. Bana öyle geliyordu ki, hayatımın sonuna kadar peşimi bırakmayacak belaların içindeydim.&nbsp;<span style="font-size: 1em;">Huzur bulacağım yeni hayatım, Ludmilla'nın kollarındaydı ve bunun için fazla zamanım kalmamıştı.</span></p>

  <p class="calibre1">Çıkışta, otelin önündeki manasız bayrak direklerinin dibine kustum. Aşk yorgunu vücudumun posasını taşıyan mideme etmediğimi bırakmamıştım. O da haliyle, bütün bir günü dışarı çıkarmakta buldu çareyi. Acılı Çin çorbasının içindeki soya filizleri, havuçlar, tatlı-ekşi tavuğun içindeki ananas dilimleri, öğütülmeye çalışılmış tavuk parçalan hiç dokunulmamış gibi çıkıvermişti. Anlaşılan, hayal görür gibi yaşıyor, yemeklerimi de çiğnemeden yutuyordum. Evet, tahmin ettiğiniz gibi bayrak direklerinin dibindeki o kusmuğun da resmini yapabilirdim. Biraz önce korkunç öğürtülerle ağzımdan çıkardığım her şey Ludmilla'yla yaşadıklarıma şahit olmuştu. Aşkımın şahitleri, viski, şampanya ve su karışımının içinde marine edilmiş, sonunda bana dayanamayıp kendilerini dışarı atmışlardı. Olumlu ya da olumsuz anlamda dayanılmaz bir adamdım. Bu yönümle de Salim Abidin'e çok benziyordum.</p>

  <p class="calibre1">Midemdeki son lokmayı da bayrak direklerinin dibine çıkardım. Otel çalışanı birkaç adam, odalarının penceresine dikilmiş, beni izliyorlardı; kusmamı yani. Benden 'dallama,' Ludmilla'dan 'kaltak' diye söz ediyorlardı.</p>

  <p class="calibre1">"Kaltağın yanından çıkan dallama."</p>

  <p class="calibre1">Bir ağacın gövdesi olmazsa, yaşayamaz ona âşık dalları. Onların o adi kelimecikleri, aklıma böyle şiirsel bir düşünceyi, hatta Celine'in bahar dallı kimonosunu getirdi. Ludmilla'yla kendimi, o cılız şeftali ağacı ve dalları gibi görüyordum. Öylesine bütünleşmiştik. Hayatım kesinlikle onunla birlikte Rusya' da bir daçada devam etmeliydi.</p>

  <p class="calibre1">Hayallerimle eve geldim. Sedefin evinin ışıkları yanıyordu. Belki pencereden bile bakıyor olabilirdi. Eve girdim. Göğsümdeki şarap lekesinin üzerine bir parça kusmuk bulaşmıştı. Mendilimle sildim onu. Celine'in aşkının üzerine, Ludmilla'nın aşkı; lekelerin anlamı buydu. Tanrı ne çok işaret çakıyordu!</p>

  <p class="calibre1">Hayal, salondaki yemek masasının başında oturmuş, bir karaltıya doğru eğilmişti. Önce onun donup kaldığını düşünmüştüm ama sonra küçük bir karaltıyla oynadığını gördüm. Bu bir karga yavrusuydu. Bahçeye mi düşmüştü? Hayal onu bahçede mi bulmuştu?</p>

  <p class="calibre1">"Van Gogh getirdi."</p>

  <p class="calibre1">Bu da bir ihtimaldi. Yanına yaklaşıp yavru kargayı sevdim. Kanadından yaralı olmalıydı. Uçamıyor, topalllayarak masif masanın üzerinde yürüyüp duruyordu. Yirmi dört kişilik yemek masasının üzerinde, bir aşağı bir yukarı gidip geliyordu. Oturdum ve oracıkta, satranç tahtasının arkasına şöminenin kenarından bir parça kömür alıp gördüklerimi çizdim. Gördüğümü değil, görmek istediğimi çiziyordum. Hayal yerine Ludmilla'yı oturtmam, o masayı Rusya'daki daçamızın aydınlık salonunun ortasına kondurmam bu yüzdendi. O resmi çizerken çok mutlu oldum. Daçadaymışım, biraz önce sade bir akşam yemeğinden kalkmışım, dışarıda otların, ağaçların sesini duyuyor ve Ludmilla'yı seyrediyormuşum gibi. Yıllarca sadece kendim için kurduğum hayal dünyasını biraz genişletmiş, Rusya'da bir daçaya taşımış, yanıma da Ludmilla'mı almıştım. Resim bitti, telefon çaldı. Çalan telefon Hayal'e hatırlattı:&nbsp;<span style="font-size: 1em;">"Bugün seni Charles adında bir İngiliz arayıp durdu." Arayan Charles'tı. Adresi verdim.</span></p>

  <p class="calibre1">"Yarım saat içinde oradayım," dedi.</p>
</body>
</html>
