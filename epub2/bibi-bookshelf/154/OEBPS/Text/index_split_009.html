<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_8"><br /></h2>

  <h1 class="calibre1" id="sigil_toc_id_6"><b class="calibre5">ÖLÜYÜ ÖRTEN KAŞMİR PALTO</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Ressamımız, Pera Palas'ın 217 numaralı odasının kapısının önünde duruyor. Otuz küsur yıldır sürüklediği ilişkinin, tek başına yaşadığı aşkın, son anlarını yaşadığının farkında. Eğer zaman, lastik gibi uzayabiliyorsa, uzatacak. O kapının önünde, neredeyse hiç kıpırdamadan durmaya niyetli. Onu bütün kahramanlarımızdan daha iyi tanımış olmalısınız; böyle bir bekleyişten, göğsünde şarap lekesiyle dolaşmak gibi, gocunmaz. Koşa koşa geldiği için kendini suçluyor. Uzamasını istediği zamanı kendi elleriyle kısalttı. Kapının önündeki bu tuhaf bekleyiş bunun telafisi olabilir mi?</p>

  <p class="calibre1">Âli Ferah'dan daha az tanıdığınız Sedef, pencereden gördüğümüz yerde. Uzanmış, iki elini güzel yüzünün altına yastık yapmış. Ressamımızın uzaktan, pencereden hissettikleri çok doğruydu. Sedef o anda, o zaman diliminde kalmak istiyordu. Ali Ferah'ın bilemediği başka bir şey daha vardı: Bebeğinin doğmasını istemiyordu.&nbsp;<span style="font-size: 1em;">Ama onun ölmesini de istemiyordu. Bebeğini bir ömür boyunca karnında taşıyabilirdi. Böylece yatarak, bu ana hapsolarak. Bunu isteyecek kadar hayattan kopmuş, kederli bir kadın nasıl doğurabilir? Kadınlar hep böyle doğuruyor. Endişeli, korkak bir bilinmezi doğuruyorlar. Sedef, tanrı onun ayağa kalkmasını istemişcesine doğruluyor. O anda, bacaklarının arasından sular akmaya başlıyor. Bunun iki nedeni olabilir; birincisi, bebek idrar torbasına baskı yaptığı için Sedef isteği dışında çişini kaçırıyordur. İkincisi, doğumun başlamakta olduğunun işareti, bebeğin su kesesinin yırtılmasıyla tanrı katında verilmiştir. Sedef panikliyor. Tam o ana hapsolmak isterken, doğuracaksın emrini alıyor. Hayatı boyunca hep birilerinin diretmesine boyun eğdi. Birileri ondan istemediği şeyleri yapmasını istediler. O da her defasında, o istemediği şeyleri yaptı. Bebeği doğurmak da böyle bir şey. Sedef, şuursuz ya da mantıksız bir kadın mı? Hayır. Diğer kahramanlarımız kadar mantıklı ve akıllı. Kaderinden çok, kadınlığı onu zorluyor.</span></p>

  <p class="calibre1">Doktorunu arıyor. Hemen hastaneye gitmesini söylüyor doktoru, ardından kocasını.</p>

  <p class="calibre1">"Hay aksi!" diye söyleniyor kocası. "Doğacak zamanı buldu. Trafik kilitli şu anda. En iyisi hastanede buluşmak."</p>

  <p class="calibre1">Sessizce dinliyor kocasını Sedef. Yine azarlandı işte. "Azarlamasa şaşardım," diyor içinden, çocukça ve safça. Doğuracağını değil de hayatı boyunca hep azarlandığını, itildiğini düşünüyor ister istemez. O, bir başına mutlu olmayı çok eskilerde, neredeyse çocukluğunda öğrenmişken, önce babası, öfkeli annesi, sonra sevgilileri, en nihayetinde kocası, hep onu dağıtmışlardı. Çoraplarını giyerken kalbinin kırıldığını düşünüyordu. Doğuracağı için heyecanlı değildi. Bu yüzden, her zaman düşünebileceği, hatta şimdiye kadar çoktan bir yargıya varmış&nbsp;<span style="font-size: 1em;">olması gereken şeyleri, tekrar tekrar gözden geçiriyordu.</span></p>

  <p class="calibre1">Bir bebek değil de, içindeki isyankârı doğurmak isterdi. Herkesi ve her şeyi, bütün hayatını geride bırakıp kaçacak, o gözükara isyankâr kadını doğurmak isterdi. Ama sadece pembe minicik bir erkek bebek doğuracaktı.&nbsp;<span style="font-size: 1em;">Belki ruhunun bir köşesini de bugün doğuracağı oğlu kemirecekti. Uzun zamandır hazır, kapı arkasında bekleyen doğum çantasını aldı. Bir seyahate çıksa, alıp başını gitse, ne kadar iyi olurdu. Annesinden, babasından, kocasından, içini karartan kötü aşk hikâyelerinden kurtulurdu. Kapıyı çekti. Tam anahtarı yuvasından çıkaracaktı ki apış arasından bir parça daha su aktı. Kapının mermer eşiğinde minik bir gölcük vardı. Aylardır bebeğini o sıvının içinde yaşatıyordu. Eğildi, eşikteki suya dokundu. Bacaklarının arasından aktığında hissettiği gibi su ılıktı. Üstelik sudan daha kaygan bir sıvıydı bu.</span></p>

  <p class="calibre1">Sedef şimdi kapının önünde taksi bekliyor. Sancısı yok. Suları ağır ağır gelmekte olan bir hamile gibi değil.&nbsp;<span style="font-size: 1em;">Masum, valizi yanı başında, o da dimdik, bir ziyarete ya da arzu ettiği o yolculuğa çıkıyormuş gibi. Pencereden selamlaştığı, iki gün önce paketlerini taşıyan ressamımızın oturduğu eve bakıyor. İnsanları gözlemekte, en küçük ayrıntıdan onların kimliğini çıkartmakta, başkalarının hayatlarıyla ilgilenmekte, ama bunu hafifçe, zarifçe yapmakta Ali Ferah'tan daha iyiydi. O kadar silik ve duman gibi bir kadındı ki kimse onun çevresiyle inceden</span> <span style="font-size: 1em;">inceye bu kadar ilgili olduğunu düşünemezdi. Bu eve taşınmadan önce oturdukları ev, bir parça deniz manzarasının ve yüzlerce pencerenin olduğu bir vadiye bakıyordu. Sedef, o ışıklı pencereler içinden, sadece bir pencere seçmişti kendisine. Bir dürbünü de olmaksızın, geceleri saatlerce o uzak pencereyi izliyordu. O&nbsp;</span><span style="font-size: 1em;">penceredeki ışığın yumuşaklığı sihir gibi çekiyordu onu. Tanımadığı insanların yaşadığı o evin içinde, mutluluk ve huzur vardı. Kendisiyse, evinde çıplak ampulleri yok edip yerine güzel lambalar alma becerisinden yoksundu.&nbsp;</span><span style="font-size: 1em;">Geçen kış, daha hamile kalmadan, tek derdi evin gece kendisini rahatsız eden çiğ ışığıydı. Kocası, güzel birkaç lamba alması için ona para vermişti. Sedef o lambaları alacağı dükkânı da bulmuştu. İstanbul'un Şişhanesi'nde aransa, Alaaddin'in sihirli lambası bile bulunurdu. Sadece karar veremiyordu. Üst üste dört gün, aynı dükkâna gidip lambalara baktı, baktı. Birbirine yakın fiyatlarını karıştırdıkça, karıştırdı, bir daha, bir daha sordu. Her defasında bir misafiriyle, arasına onlarca kartvizit sıkıştırılmış cam masasında, karşılıklı çay içen dükkân sahibi, ikinci günden sonra Sedefe kuşkuyla bakmaya başladı. Derdinin ne olduğunu, nasıl soracağını bilecek, ima edecek kadar kötü bir adama benzemiyordu. Bir lamba satın almaya karar vermek için aynı dükkâna dört defa gelip, her defasında kaçar gibi çıkıp gitmek, tuhaftı doğrusu.</span></p>

  <p class="calibre1">Sedef, ressamımızın oturduğu evin girişini aydınlatan parlak ışığa bakarak gülümsüyordu. Bütün bir kış, tek derdi bir lamba satın almak olmuştu. Şimdi bunu düşünüp gülümsüyordu. İnsanın istediği halde bir lambayı satın alamamasının en büyük engeli para olabilirdi, ama dediğim gibi Sedefin parası vardı. Belki istediği bir lamba değil, hayatını böyle küçük, boktan bir soruna odaklamak, ruhunu kemiren sıkıntılardan ve mutsuzluklardan, dönüp geldiği aynı noktadan, kocasının çıldırtan sessizliğinden kaçmayı başarmaktı. Mükemmel bir oyun.&nbsp;<span style="font-size: 1em;">Ancak, Arnolfini'nin karısı kadar mahcup ve kırılgan Sedef, bu oyunda da çuvallayabileceğinin farkında değildi.&nbsp;</span><span style="font-size: 1em;">Dördüncü gün de aynı dükkândan bir lamba daha almadan çıkıp giderken, dükkân sahibinin arkasından, deli işareti yaptığını gördü. Biz Türklere özgü deli işareti; bir eli parmaklarını hafifçe açarak, bir ampul takıyormuşcasına boşlukta döndürmek. Deliliğin, aslında pek komik, hatta bu masum işareti Sedefi kahretti. Bir türlü düzenleyemediği karışık ve soğuk evine döndü, artık aklını kaçırmış bir kadın olduğunu düşünerek ağladı.&nbsp;</span><span style="font-size: 1em;">Gün bitip evlerin ışıkları teker teker yandığında yine o uzak pencereyi izlemeye koyuldu. En sevdiği şey, o pencereyi izlerken, birdenbire ışığının yanmasıydı. Aydınlatma en şık biçimde yerden olmalıydı. Bu yüzden, ev sahibinin lambaları yakarken eğilip kalktığını, düğmelerine tık tık diye dokunduğunu hissedebiliyordu. O gece rüyasında, binlerce el kendisine deli işareti yaptı. O da kaçtı ve gözlerini o güzel ışıklı evde açtı. Ortalık tam kararmamıştı. İçerisi loştu ve Sedef bütün lambaları eliyle koymuş gibi bularak düğmelerine bastı. Taze çiçekler, güzel yastıklar, mumlar ve kitaplarla huzurla yerleştirilmiş ışıl ışıl bir evdeydi. Çok uzun zamandır rüyasında böylesine mutlu olmamıştı. Tarif edilmez bir mutluluktu bu. Uyandığında, gözlerini açıp soğuk karışık yatak odasını gördüğünde, sıkı sıkıya yeniden kapadı gözlerini ve tuhaf bir şey daha oldu: Rüyası kaldığı yerden devam etti.</span></p>

  <p class="calibre1">Sedef apış arasından ince ince sızan sularla, hâlâ taksi bekliyor ve daha eğlenceli şeyler hatırlıyor: Bu rüyadan sonra o güzel ışıklı evi çok merak edip mutlaka görmek istediğini. Lamba almaktan vazgeçmiş, bütün dikkatini o evin içine girebilmeye odaklamıştı. Yeri öyle kolaydı ki, Alman Konsolosluğu'nun yanından inen yokuşun ortalarındaydı bu ev. Kırmızı caminin hemen altında. Rüyasının ertesinde, evin bulunduğu apartmanın önüne gitti. Hayattaki bütün beceriksizliğine rağmen, plan kurmakta üstüne yoktu. Gece gördüğü rüyanın mutluluğu ve huzuru, afrodizyak gibi damarlarında dolaşırken, kafası daha hızlı çalıştı. Bir kırtasiyeciden kâğıt ve zarf aldı. Kocaman harflerle şunları yazdı:</p>

  <p class="calibre1"></p>

  <p class="calibre1">"LAMBALARINIZI ÇALIYORUM. LAMBALARINIZLA BİRLİKTE EVİNİZİN HUZURU VE&nbsp;<span style="font-size: 1em;">MUTLULUĞUNU DA...</span></p>

  <p class="calibre1">BÜTÜN KISKANÇLIĞIMLA.</p>

  <p class="calibre1">İMZA, LAMBA HIRSIZINIZ. UZAK BİR PENCERE KOMŞUNUZ. BENİ AFFEDİN, DELİ&nbsp;<span style="font-size: 1em;">OLDUĞUMU DÜŞÜNÜN."</span></p>

  <p class="calibre1"></p>

  <p class="calibre1">Bunu zarfa yerleştirip, üzerine zilde okuduğu isimleri ve daire numarasını yazdı: "6 NUMARA / ZEKİ VE&nbsp;<span style="font-size: 1em;">MERAL UYSAL."</span></p>

  <p class="calibre1">Sonra bir kenarda, kuytu denebilecek bir köşede beklemeye başladı. Şansı onu alnından öpüyordu; sırtında okul çantasıyla, küçük bir çocuk, apartmanın kapısına gelip zillerden birisine bastı. Sedef de duman gibi süzülüp en üst zile bastı. Kapı, muhtemelen çocuğun bastığı zil tarafından açıldı. Sedef uçarak içeri girdi, ufaklığın arkasından ağır ağır merdivenleri çıkmaya koyuldu. Çocuğun evine girip kapının kapanmasını bekledi. Sonra tıkır tıkır yukarı çıktı. Evin kapısı bir çilingirin rahatça açabileceği türden, sıradan bir kapıydı. Tekrar kapıyı çaldı, kulağını kapıya dayayıp dinledi. İçeride kimse yoktu. Koşarak aşağıya indi. Apartman kapısına, kapanmaması için küçük bir kâğıt sıkıştırdı. Bir hırsızın, günlük gazetelerden birisindeki itiraflarında okumuştu:&nbsp;<span style="font-size: 1em;">"Tek mesele apartman kapısını açtırıp içeri girebilmektir." Hırsızlığın çok olduğu bu bölgede, çoğu diafonlu apartman giriş kapılarına, "Kimsiniz?" sorusunun cevabını verebilmek epey zordu.</span></p>

  <p class="calibre1">Bir sokak alttaki anahtarcıya gitti. Çilingiri peşine takıp dairenin kapısına geldi. Mutluluk ve heyecandan çenesi düştü, birbiri ardına anahtar kaybetme hikâyeleri anlattı durdu.</p>

  <p class="calibre1">Çilingir kapıyı açmaya çalışırken, çocukça, yaptığı şeyin günah olduğunu düşündü. Kalbini kötülüklerden temizleyemediğini, mutsuz hayatının dininin bütün kırıntısını, öğretilerini kalbinden süpürdüğünü düşündü.&nbsp;<span style="font-size: 1em;">Başkasının evine girmek üzere olmaktan dolayı utandı. Bu utanç, ilahi ışığın tahtı olduğuna inandığı kalbinde fısıldayıp duruyordu. Doğaüstü bir şey olup, kalbindeki fısıltı yükselecek, ona masumca, kötülüğün kapısını açan çilingir tarafından işitilecekmiş gibi bir korkuya kapıldı. Kapı açıldı.</span></p>

  <p class="calibre1">Ev rüyasındaki gibiydi. Çilingir şaşkınlığını, hayranlığını sezebilecek kadar dikkatli miydi? Ne mutlu ki, o da, nasıl yaşadığını, nasıl göründüğünü bilemeyen, kendinin farkında olmayanlardandı. Kalp gözü açılmamışlardan, hakikati yaşadığı sürece göremeyecek olanlardan. Bu yüzden parasını alıp sessizce gitti. Sedef her şeyi rüyasındaki gibi yerli yerinde görmesine şaşıyordu. Mucizelere, kapılar kapalıyken ardını gören gözlere inanırdı. Mutsuz hayatı onu bezdirmese, gerçekle arasına bir perde çekmeseydi, kalbi huzursuz ruhunu hakikat okyanusuna taşıyan bir ırmak gibi akabilirdi. O zaman ağlaya ağlaya, bu güzel evin lambalarını çalmak gibi bir kötülük yapmazdı. Lambaları tek tek fişlerinden çekip o fişleri katlayıp bağlarken, yaptığı şeyin kötü bir şey olmadığına, son bir umutla kendisini inandırmaya gayret etti.</p>

  <p class="calibre1">"Lambalarının değerini bilecekler," dedi. "Dolayısıyla mutlulukları ve huzurlarının da."</p>

  <p class="calibre1">O mütevazı güzel salonu aydınlatan, ikisi kâğıt, birisi kırmızılı, morlu kristal taşlı lambayı kucaklayıp, gizlice girdiği o evden çıktı. Merdivenlerden inerken, yaptığının anlamsız olmadığını düşünüyordu. Aklının bir köşesi çocukluğuna dönmüştü ve bunun günah olmadığını tekrarlayıp duruyordu.</p>

  <p class="calibre1">"Kendimi avutmak için," diyordu. "Bunu kendimi avutmak için yaptım."</p>

  <p class="calibre1">Çilingirin önünden geçmeden, koşarak yokuşu çıktı. Alman Konsolosluğu'nun önünden bir taksiye atlayıp eve geldi. Kucağında lambalarıyla taksiden indi. Onları dağınık, ruhsuz, soğuk salonun üç ayrı köşesine yerleştirdi. Lambalarını çaldığı ev de dağınıktı. Hatta kendi evinden daha dağınıktı ama yine de masa üstündeki boş kahve fincanları neşeyle içildiklerini söylüyor, bir tabak dolusu kabak çekirdeği kabuğu keyifle çıtırdatıldıklarını fısıldıyor, çikolata bulaşığı kâseler tatlı günlük sohbetler eşliğinde kazındıklarını hissettiriyorlardı. Kendi evinde hiçbir şeyin ruhu yoktu. Bir evin ve bir insanın ruhunu kaybetmesi kadar kötü ne olabilirdi?</p>

  <p class="calibre1">Sedef, büyülü bir şey olmasını istiyordu. Bir an önce havanın kararmasını. İnanın, öyle oldu. Gökyüzü kapkara bulutların istilasına uğradı. Gün ortasında evlerin, odaların içi, ışık yakmayı gerektirecek kadar karardı.&nbsp;<span style="font-size: 1em;">Sedef heyecanla çaldığı üç lambanın düğmelerine bastı. Odayı yumuşak bir ışık doldurmuştu. O öğretici hikâyelerde olduğu gibi, bu lambaların kendi evini mutlu ve huzurlu kılmadığını düşündü. Yumuşak ışığın koynunda, uzunca bir süre kederli kederli oturdu. Üzüntüden kaburga kemikleri sızlıyordu.</span></p>

  <p class="calibre1">Şimdi takside, ağır ağır akan trafikteydi. Bebeğin başını, leğen kemiklerinin tam ortasına yerleştirdiğini hissediyordu. Lamba hırsızlığını hatırlayarak ne güzel avunmuştu. Hırsızlığının şahidi yoktu. Sadece Sedefin bilmediği tesadüfi bir yorumcusu vardı. Ali Ferah'ın elinde olmadan, Londra'da karıştığı iki skandali birbirine bağlayıp tereyağından kıl çeker gibi ressamımızın adını belirleyen ve bu rastlantı üzerine <i class="calibre6">Guardian</i>'da kaleme alınmış bir yazı vardı. Hatırladınız mı, sonu da bir İspanyol tekerlemesiyle bitiyordu: "Bir adam gördüm o da görmüş hepsini/Dedi: Gariptir gördüklerin, ama gerçeğin ta kendisi!"</p>

  <p class="calibre1">İşte o köşe yazarı, o kış, üç günlük bir ziyaret için İstanbul'a gelmişti. Lambalarının çalındığının günün gecesi, o evde yaşayan dostlarına yemeğe davetliydi. Çilingire kapıyı açtıran ve dostlarının evinin salonundaki üç lambayı çalan hırsızın -çilingirin verdiği.eşkale göre güzel, iyi giyimli, hoş genç kadının- hikâyesini şaşkınlıkla dinlemiş, hırsızın bıraktığı notu okuyup o gece yemek boyunca, sadece bu garip hırsızlık vakasını tartışmışlardı. İşte, Ali Ferah tesadüfünü, neşeli ve düşündürücü bir İspanyol tekerlemesiyle sulandırarak yazan, <i class="calibre6">Guardian</i>'ın sevilen yazarı John Sacks, 12 Mart 2001'de yayınlanan yazısında, şu anda doğurmak üzere olan ve geçmişte kalan lamba hırsızlığını bu roman vesilesiyle sizinle paylaşan Sedefin kahramanı olduğu bu olayı,&nbsp;<span style="font-size: 1em;">'İstanbul'da Garip Bir Hırsızlık Vakası' başlıklı yazısında konu edinmişti.</span> <i class="calibre6" style="font-size: 1em;">Hürriyet</i> <span style="font-size: 1em;">gazetesinden bir köşe yazarı da</span> <i class="calibre6" style="font-size: 1em;">Guardian</i><span style="font-size: 1em;">'da yayınlanan bu yazıdan yola çıkarak 'Bu Garip Hırsızlık Vakası Ekonomik Krizin Faturası mı?'&nbsp;</span><span style="font-size: 1em;">başlıklı yazıyı kaleme almıştı. Merak ettiğinizi düşünerek, John Sacks imzalı yazıyı buraya aldım:&nbsp;</span></p>

  <p class="calibre1"><i class="calibre6" style="font-size: 1em;">İSTANBUL'DA GARİP BİR HIRSIZLIK VAKASI</i></p>

  <p class="calibre1"><i class="calibre6">John Sacks</i></p>

  <p class="calibre1"></p>

  <p class="calibre1"><i class="calibre6">Bugün de size İstanbul'dan yazıyorum. Dün, bu etkileyici şehrin kalabalık ve kirli halk çarşılarında</i> <i class="calibre6">gördüğüm, neredeyse iki metre boyundaki meleklerden söz etmiştim. Anlaşılan bu hepinizi çok etkilemiş. Bu</i> <i class="calibre6">sabah e-postam meraklı maillerle doluydu. Kalabalık çarşılarda gezinen, o, iki metre boyundaki meleklerin</i> <i class="calibre6">varlığına bir açıklık getirmeyi bugüne bırakmıştım.</i></p>

  <p class="calibre1"><i class="calibre6">Soğuk bir kış günü, serin rüzgârda, uzun uzun seyrettiğim İstanbul Boğazı bana, düşsel melekleri konu</i> <i class="calibre6">edineceğim yazımı yazdırmış, başlığını bile belirlemişti: 'İstanbul'un Kala balık Çarşılarının Düşkün</i> <i class="calibre6">Melekleri.'</i></p>

  <p class="calibre1"><i class="calibre6">Lakin, dün akşam anlatılan bir hikâye, başlığı bile belirli o yazımı marifetli bir katil gibi boğuverdi,</i> <i class="calibre6">öldürdü. Yine de o düşkün meleklerin - böyle sıradan birkaç satırda harcamak pahasına da olsa -varlıkları</i> <i class="calibre6">konusundaki merakınızı gidereceğim. Bunu, dünyada meraktan daha beter bir duygu olmadığı için</i> <i class="calibre6">yapıyorum. Merakınızı, yani zehrinizi, almak için... İstanbul'un kalabalık çarşılarının düşkün melekleri,</i> <i class="calibre6">sırtlarında, ortasından boğulmuş beyaz sünger plakaları taşıyan hamallar, sevgili okuyucular. Bir an başım</i> <i class="calibre6">kalabalıktan dönmüş olmalı ki, önüm sıra giden, sırtına sünger yüklemiş hamalı, dev kanatlı bir melek</i> <i class="calibre6">zannettim. Üstelik hava, gün ortasında kapkaranlık olmuştu. Bu, sıkı bir yağmurun habercisiydi. Ortalık gün</i> <i class="calibre6">ortasında birdenbire kararmış, önümde dev kanatlı o melekleri bulmuştum. Ben de sizin gibi şaşırdım ve</i> <i class="calibre6">güldüm, zavallı hamalları tül kanatlı, ışıklı, hülyalı melekler sandığım için.</i></p>

  <p class="calibre1"><i class="calibre6">Şimdi, yazımın başlığını konu alan gerçek bir hikâyeyi dinlemeye hazır mısınız? İstanbul'da yaşayan,</i> <i class="calibre6">çok sevdiğim iki dostumun evine yemeğe davetliydim. Ev sahipleri beni karşıladığı anda, yolunda gitmeyen</i> <i class="calibre6">bir şeyler olduğunu hissettim. Zaten, ben evin ışıklı boğaz manzarasına doğru hayranlıkla ilerlerken, onlar</i> <i class="calibre6">bu garip ve düşündürücü hikâyeyi anlatmaya başlamışlardı bile. O gün evlerine hırsız girmiş, hiçbir değeri</i> <i class="calibre6">olmayan üç lambayı alıp gitmişti. Ev sahibesi, "Hiçbir değeri olmayan, her yerde bulunabilecek üç lamba,"&nbsp;</i><i class="calibre6" style="font-size: 1em;">diyordu şaşkınlıkla. Daha da garibi, lamba hırsızının genç bir kadın olması ve kapıyı aşağı sokaktaki</i> <i class="calibre6" style="font-size: 1em;">çilingire açtırmasıymış. Kapı hiç zorlanmamış. Çilingir, kadını evin sahibi sandığını, iyi giyimli ve</i> <i class="calibre6" style="font-size: 1em;">güleryüzlü bir kadın olduğu için hiç kuşkulanmadığını söylemiş.</i></p>

  <p class="calibre1"><i class="calibre6">Önce, lambalarının çalınmasının, kötü bir dost şakası olduğunu düşünmüşler. Sonra, gerçekten</i> <i class="calibre6">tanımadıkları birisinin evlerine girdiğine kanaat getirmişler. Kafaları karışık dostlarım, "İyi ama,"&nbsp;</i><i class="calibre6" style="font-size: 1em;">diyorlardı, "Neden sadece lambalar? Masanın üzerinde taşınabilir bilgisayar, yatak odasında elmas küpe ve</i> <i class="calibre6" style="font-size: 1em;">yakuttu kolye, çekmecelerden birisinde ise 1300 dolar vardı. Bütün bunlar dururken üç ucuz lambayı almak</i> <i class="calibre6" style="font-size: 1em;">anlaşılır bir şey değil."</i></p>

  <p class="calibre1"><i class="calibre6">Yemekte, bütün gece bu garip hırsızlık vakasını analiz etmeye çalıştık. Ev sahibinin psikoterapist, eşinin</i> <i class="calibre6">ilgi alanı tasavvuf olan bir akademisyen olması, bu lamba hırsızı üzerine ilginç yorumlar yapmamıza olanak</i> <i class="calibre6">sağladı. Psikoterapistimiz, "Bu hırsızlığın şaka olmadığım varsayıp, yorumlama gayretine girersek, " diye</i> <i class="calibre6">söze başladı: "Öncelikle söyleyeceğim şey, lambalarımızı yürütenin, sürekli aşağılanmış bir kişilik olma</i> <i class="calibre6">olasılığıdır. Sonunda o da kendisini kötü bir şey yaparak aşağılamak istedi ve hırsızlık yapmaya karar verdi.</i></p>

  <p class="calibre1"><i class="calibre6">Belki, daha büyük bir şey çalma umuduyla evimize girdi, ama aşağılanmaktan bitap düşmüş iyi huylu ruhu,</i> <i class="calibre6">ona sadece bu masum hırsızlığı yaptırdı.</i></p>

  <p class="calibre1"><i class="calibre6">Ev sahibemiz ise, "Belki bir sapıkla karşı karşıyayız," dedi. Gözlenmiş olmaktan, yerine geçilmek</i> <i class="calibre6">istenen varlıklar olarak görülmekten korktuğunu söyledi. "Bu kadar ince yorumları hak ediyor mu, bilmem</i> <i class="calibre6">ama," diyordu, "Eğer, kapıyı gönül rahatlığıyla açan çilingire hak verip, hırsızımızın bizler gibi olduğunu</i> <i class="calibre6">düşünürsek, en azından görünüş itibariyle böyle olduğuna inanırsak, sanırım kadın ciddi bir depresyon</i> <i class="calibre6">geçiriyor ya da hasta.</i></p>

  <p class="calibre1"><i class="calibre6">Lambalarının çalınmasına üzülmeyen, sadece korkan, böylesine garip bir hırsızlıkla huzursuz olan</i> <i class="calibre6">dostlarım, benim ne düşündüğümü de merak ediyorlardı. Bana kalırsa, hırsızımız kesinlikle ruh hastası</i> <i class="calibre6">değildi. Sadece eksantrik birisiydi. Türkiye'nin yaşadığı ekonomik krizden etkilenen bir işsiz de olabilirdi.</i></p>

  <p class="calibre1"><i class="calibre6">Muhtemelen daha büyük bir şey çalmak niyetindeydi. Ancak tanrısı, bir anda kalp aynasını örten sisi dağıttı</i> <i class="calibre6">ve tıpkı sufilikteki gibi kalbindeki perde kalkınca gerçeği gördü, büyük hırsızlıktan vazgeçti. Yine de</i> <i class="calibre6">yaşadığı heyecanın ve stresin, naif bir karşılığını bulmak istiyordu. Bu da lambalar oldu.</i></p>

  <p class="calibre1"><i class="calibre6">Dostlarım, "İyi ama niye lambalar?" diye soruyorlardı. "Alaaddin 'in Sihirli Lambası masalından</i> <i class="calibre6">dolayı," cevabımı verdim onlara. Bilinçaltında mutlaka bildiği bu masal, hayatındaki bütün sıkıntılar belki</i> <i class="calibre6">ekonomik kriz bu lambaları çalarak aşacağı hayalini tetiklemiş olabilirdi. Sanırım en güçlü olasılık buydu.</i></p>

  <p class="calibre1"><i class="calibre6">Şu an Türkiye'nin içinde bulunduğu, farkında olmadan gittikçe derinleşeceğe benzeyen ekonomik kriz bu</i> <i class="calibre6">garip hırsızlık vakasının sorumlusudur. Düşünün, ev sahipleri ne kadar garip olursa olsun, bu hırsızlık</i> <i class="calibre6">sonrası polis bile çağırmamışlar. Söylediklerine bakılırsa, bazı polisler hırsız çeteleriyle birlikte</i> <i class="calibre6">çalışıyormuş ve sadece lambaları çalınan bu evi, ertesi gün girip bir de onlar soyabilirmiş.</i></p>

  <p class="calibre1"><i class="calibre6">Tuhaf insanlar ve olaylar ülkesi Türkiye 'den haberlerim devam edecek. Bu arada, güzel bir kış tatili</i> <i class="calibre6">için neden İstanbul'a gelmiyorsunuz? Merak etmeyin, şövalye ruhlu bir İngiliz için yeterince güvenlikli.</i></p>

  <p class="calibre1"></p>

  <p class="calibre1"><i class="calibre6">Guardian</i> gazetesi yazarı John Sacks'ın bu yazısının ilham verdiği bir başka yazı, 'Bu Hırsızlık Ekonomik Krizin Faturası Olabilir mi?' başlığıyla <i class="calibre6">Hürriyet</i> gazetesinde çıkmış, Sedefin ise kendi hırsızlığı üzerine yapılan her iki yorumdan da haberi olmamıştı.</p>

  <p class="calibre1">Bir taksinin arka koltuğunda, henüz ağrısız sızışız, sadece apış arası fazlasıyla ıslak doğurmaya giden Sedef asla bir kleptoman değil. Çaldığı üç lamba dışında başka bir şey çalmadı. O lambaları çaldığını da çoktan unuttu.&nbsp;<span style="font-size: 1em;">Şimdi dalgın dalgın trafik ışıklarını, insanları, vitrinleri seyrediyor. Ali Ferah'a söylediği gibi, hâlâ doğurmaktan korkmuyor. Sadece kendisini yorgun hissediyor. Uyuyarak doğurabilse keşke... Ama yapay olarak, karnı yarılıp deşilerek değil. Yine dişini sıkarak, yumuşakça ıkınarak, ama aynı zamanda iki büklüm olmuş uyuyarak.&nbsp;</span><span style="font-size: 1em;">Rüyasında mı doğurmak istiyor acaba? Aslında şu an tek istediği şarkı söylemek. Annesinin, babasının, şimdi de kocasının ondan çaldığı yeteneği; müzik. Sedef, lirik koloratur soprano, aynı zamanda piyanist, mükemmel bir eşlikçi. Bir insanın böyle iki olağanüstü yeteneğinin olması bir mucize. Onu piyano başında Rachmanninoff, Francois Le Roux, Kurk Weill çalarken dinleyenler, Strauss operaları içinde en zoru olan Capriccio'da izleyenler söylüyordu bunu. Böyle bir mucize nasıl oldu da kendini eve kapatmış bir kadına dönüştü?</span></p>

  <p class="calibre1">Ali Ferah, Sedefin hareketlerinde bir ritim sezdiğini söylemişti. Doğru, ama onu romanın başından bu yana hiç piyano başında göremedik. Çünkü piyanosu yeni taşındıkları bu eve gelemedi. Taşımanın çok maliyetli olduğu gerekçesiyle, bizim bay Arnolfini'nin tek başına aldığı bir karardı bu. Brahms, Schubert, Ravel çalmadan yaşayamayacağını düşünen Sedef, nasıl böyle korkunç bir karara boyun eğmişti? Bu, müziğe olan olağanüstü yeteneğinin sezildiği çocukluk yıllarında, babasının eve geldiğinde onu piyano başında görmek istememesi, annesinin o çalarken çığlıklar atması gibi bir şeydi. Müzik eğlencelikti, önemsizdi. Sedef, yaptığı işin kendisi gibi değersiz bulunmasına alışmıştı. Kocasıyla ilişkisinin fazlasıyla çalkantılı olması, operaya da yansımıştı. O&nbsp;<span style="font-size: 1em;">güzel, lirik koloratur soprano sesi üzüntüden, kederden kısılmış, aylarca da böyle kalmıştı. Sedef iyi bir çıkış&nbsp;</span><span style="font-size: 1em;">yapacakken, yıldız olabilecek pırıltıya sahipken, özel hayatındaki talihsizlikler onun şanssızlığı olmuştu.&nbsp;</span><span style="font-size: 1em;">Kendisini eve kapatmaktan başka çaresi kalmamıştı. Eski evlerinde, komşuları izin verdiği sürece, her gün düzenli şekilde piyano çalıyordu. Düştüğü bu durumda, üstelik şimdi piyanosuz bir evde, onu aklını kaçırmaktan, delilikten koruyan bir sırrı vardı. Belli olmaz, hırsızlığı gibi bu sırrını da, belki ileride sizinle paylaşır.</span></p>

  <p class="calibre1">Sedefin hayatta bir seçim yapması gerekmişti. Müzik çevresi, konservatuar hocaları, bu parlak sesten ve eşlikçiden ürken meslektaşları böyle düşünüyorlardı en azından. Bu zoraki seçim, farkında olmadan onu depresyonla yaşamaya mecbur kıldı. Şimdi uzaktaki ışıklı pencerenin ışığını, lambalarını çalmayı kafasına koyup becerebilirken, müziği bırakması için direten ailesiyle, yaratmasına yardımcı olmayan, bu mutsuzlukla parlayamayacağını adı gibi bilen Bay Arnolfini'yle neden baş edememişti? Sizce kendine kötülük yapmak istemiş olabilir miydi?</p>

  <p class="calibre1">Ali Ferah'ın, 'Arnolfini ve Karısı' benzetmesi tam isabetti. Hoş, aslında dalgacı ressamımız, elbisesi, şişkin karnı ve o anda pencerenin gerisindeki duruşları yüzünden yapmıştı bu benzetmeyi. Sedefin dertli bir kadın olduğunu fark etmesine rağmen, Arnolfini'nin Jan Van Eyck'in elinden çıkma tablosunda, resmin bütün parlaklığına, objelerin gerçekliğine oranla karanlıkta kalan ayaklan gibi, Sedefin de kalbinin, ruhunun kuytuda kalan bir köşesi vardı. Hâlâ, Celine'in, Pera Palas otelinde kaldığı 217 numaralı odasının kapısında bekleyen ressamımızdan çok şey mi istemiş oluyoruz? Yine de Ali Ferah, bir şeytan gibi, Nobelli yazarımız Salim Abidin gibi, algıları çok açık olmasa da tanrının bütün yaratıcılara kendinden pay ettiğiyle, kalplerde açıldığı varsayılan kalp gözüyle bakabilenlerdendi. Her ne kadar şimdi renklerini kaybettiyse de, hayatını görmek üzerine kurmuştu ve karşı dairedeki Sedefin de seçilmişlerden birisi olduğunu hissetmişti.</p>

  <p class="calibre1">Ali Ferah, Sedefin doğurmaya gittiğinden habersiz, kafası Oleg'le, Vladimir Starov'la, öğrenciliğinde yaptığı o tecavüz tablosunun, yıllar yılı çocukların kanını emen müdirenin yatak odasında asılı olmasıyla meşgul, kapıda duruyor. Yine büyülü bir şey oluyor ve daha kapı açılmadan Celine'i, üzerinde bahar dallı bir kimonoyla yatağa oturmuş, ağlarken görüyor. Tam geri dönme, onu hiç görmeme kararını vermişken, o hayalle büyülenip sıkıntıdan balyoz gibi ağırlaşan yumruğuyla, kapıyı çalıyor.</p>

  <p class="calibre1">Zavallı Sedef de kuyruk sokumundan saplanan ağrılar sıklaştıkça doğumdan kaçamayacağını anlıyor.&nbsp;<span style="font-size: 1em;">"Ölümden kaçamayacağın gibi," diyor içinden bir ses. İçindeki ses ona ölümü boşu boşuna hatırlatmıyor.&nbsp;</span><span style="font-size: 1em;">Kabataş'ta, sıkışık trafikte yol alırken, yol kenarına uzatılmış bir ceset görüyor. Meraklı taksi şoförü aracından inip soruyor:&nbsp;</span><span style="font-size: 1em;">"Ne olmuş?"</span></p>

  <p class="calibre1">"Boğulmuş."</p>

  <p class="calibre1">"Ölüyü niye yolun kenarında tutuyorsunuz?"</p>

  <p class="calibre1">"Ambulansın denize inecek hali yok ya! Biz insanlığımızı yaptık, karıyı sudan çıkardık, polisi çağırdık.&nbsp;<span style="font-size: 1em;">Buraya taşıdık ki, ambulansa hemen atıverelim. Kaşmir paltomuzu mahremi görünmesin diye üstüne serdik.&nbsp;</span><span style="font-size: 1em;">İnsanlığımızı yaptık, ayazda bekliyoruz böyle! "</span></p>

  <p class="calibre1">Taksi şoförü aracına binmiş, "İyi ki paltonu ölünün üzerine atmışsın ha!" diye söyleniyordu. "Kaşmir paltoymuş. Senin sırtına kaşmiri kim verir?"</p>

  <p class="calibre1">Sedef gözlerini açmaya, bakmaya çalıştı. Boğulan, bir kadındı. Saçları ve bembeyaz alnı, üzerini örten paltonun, kaşmir paltonun kenarından görünüyordu. Elleri, bir tek ayağı da. Boğulmuş kadın cesedinin tek ayağı mı vardı?</p>

  <p class="calibre1">"Su şişirmiş kadını," dedi taksi şoförü. Belki bir ayağını da o su koparmıştı. Su çok güçlüdür. Doğanın en güçlü elemanı, topraktan önce sudur. Görünüşüyle bizi aldatır. Aklına yavaşça 'kes' komutunu verdi Sedef. "Kes artık düşünmeyi."</p>

  <p class="calibre1">Ölünün kalın parmaklarına, şişkin bileklerine bir kez daha baktı. Demek şişman ve biçimsiz değildi bu beden. Ama boğulduğu su onu şişirmiş, çirkinleştirmişti. Aklı 'sus' emrine karşı geliyordu: Su değiştiriciydi.</p>

  <p class="calibre1">"Kadersiz," diyor taksi şoförü, Kabataş sahilinde yatan ölü için:&nbsp;<span style="font-size: 1em;">"Üzerine örtülen paltonun bile lafı ediliyor. İnsanlık yapıyorum derken böyleleri insanlığı öldürüyor."</span></p>

  <p class="calibre1">Sedef bunun aşağılanmış bir ölüm olduğunu düşünüyor. Kendi ölümünün bedenini çirkinleştirerek, dağıtarak cezalandırmasını istemiyor. Ölüm de doğum da, dönecek kapı olsa diyor Sedef, hiç çalınmayacak, hiç açılmayacak bir kapı.</p>
</body>
</html>
