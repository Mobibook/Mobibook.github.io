<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>Bilinmiyor</title>
  <meta content="pdftohtml 0.36" name="generator" />
  <meta content="TULERTUG" name="author" />
  <meta content="2013-11-26T21:00:13+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre3 sigil_not_in_toc" id="calibre_pb_9"><br /></h2>

  <h1 class="calibre1" id="sigil_toc_id_7"><b class="calibre5">KİM VAR ORADA?&nbsp;</b><b class="calibre5" style="font-size: 1em;">HİÇ KİMSE!</b></h1>

  <p class="calibre1"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">Celine'in kapısından dönmeye karar vermiştim. Aşkın kapısından dönmeye karar vermiştim. Hiçbir notuna ve görüşme isteğine cevap vermeyecektim. Kapıma gelse onu atölyeme kabul etmeyecektim. Salim Abidin'in yazdığı -belki de yaptığı gibi- aşk boğmak ise, ben de kendi ellerimle Celine'e olan aşkımı, bağlılığımı ve tutkumu bu kapıyı çalarak boğacaktım. Bir aşkı öldürmek, bir insanı öldürmek gibi. Kafam yeterince karışıktı; hastaydım, mutsuzdum, hayatta bir hiçtim, yorgundum. Daha da kötüsü, bütün bunları bugüne kadar hiç hissetmemiştim. 59 yaşına kadar başka bir hayatı yaşamış da, şimdi sarmaşık gibi, zehirli bir sarmaşık gibi rastlantılarla örülen bir hayatta vücut bulmuştum.</p>

  <p class="calibre1">Tam balyoz gibi ağırlaşmış yumruğumla kapıyı çalmaktan vazgeçmiş dönüyordum ki, o büyülü şey oldu.&nbsp;<span style="font-size: 1em;">Üzerinde 217 yazan kapı bir an içeriyi görünür kıldı, su gibi dalgalandı ve yemin ederim ki Celine'i, üzerinde bahar dallı bir kimonoyla yatağa oturmuş, ağlarken gördüm. Bu bir anlık, kısacık görüntü öyle canlıydı ki kimonosunun ipekten ve yumuşacık olduğunu, elinde bol buzlu bir viski bardağı tuttuğunu, bu bardağı iki eliyle kederlice kavradığını, saçlarının bugün onu kayıp annelerinin arasında, onların ateşli lideriymiş gibi yürürken gördüğüm gibi, yumuşakça omuzlarına döküldüğünü apaçık görmüştüm. Gözlerini yerden ayırmıyor, elindeki viski bardağını yumuşakça sallıyordu. İpek kimonosunun, omuzlarına dökülen saçlarının yumuşaklığı karşısında, bu çok sert bir hareketti. Buz taneleri kristal bardağa o kadar şiddetli çarpıyordu ki bu sayede, onun ne kadar üzgün olduğunu anlayabiliyordum. Aşkımızı, hayalimde ilk günkü gibi tutan, onun İskoçya'nın sisli manzaralarının önündeki görüntüsüydü. Yıllarca kafamda taşıdığım o hayali, şimdi otel odasında ağlayan Celine'le değiştiremezdim. O büyülü görüntüde, Celine başını kaldırdı. Japon ressam Foujita'nın, parklarda çizdiği güzel çocuk portreleri gibi göründü gözüme. Büyüleyici ve çok masum. Ben kapıyı çaldım. O kapıyı açtı.&nbsp;</span><span style="font-size: 1em;">Yıllardır onunla paylaştığım dünyanın aradan çekildiğini, bir daha kurulamayacak biçimde yok olduğunu hissettim.</span></p>

  <p class="calibre1">Hayatımı adadığım kadın beni kucakladı. İncecik kollarının kaşmir paltomun üzerinden belimi sarışını, avuç içlerinin sırtıma dokunuşunu hissettim. Şimdi bana ne soracaktı, birbirimize ne anlatacaktık? Bir kez daha kapıyı çalıp içeri girdiğime, yıllar sonra onunla yüz yüze geldiğime pişman oldum. Kurduğum o hastalıklı dünyanın içinde, beni şimdikinden daha mutlu kılan bir yeri vardı. Beni neden buraya çağırmıştı? Bu gece öpüşüp sevişebilir, en azından birlikte uyuyabilir miydik? Beni o sisli İskoçya manzarasının önünde bırakıp, neden çekip gittiğini itiraf edebilir miydi?</p>

  <p class="calibre1">Karşılıklı oturduk, pencerenin önüne. Otelin önündeki dar caddenin gürültüsünü duyuyorduk. Arabaların farları, karşıdaki kulübün neon ışıkları, odanın duvarlarında üzüyorlardı. Işıkların resmi geçidi, odadaki bu hareketlilik, bana huzur verdi. Varlığımın dışında bir hayatın daha, rastlantılar ve sonsuzluk içinde akıp gittiğini düşündüm. Tesadüflerin, başkalarının hayatlarını da sarmaşık gibi kuşatıp birleştirdiğini, örttüğünü, ruhlarına kuytu köşeler bahşettiğini düşündüm.</p>

  <p class="calibre1">Celine'le birbirimize daha tek kelime bile etmemiştik. Ama o gülüp, bir eliyle saçlarını düzeltip kucağıma atıldı. Şaşırmıştım. Kalçaları benim usulsüzce oturmam yüzümden hayalarımı eziyordu, sanırım sidik torbam da doluydu. Açıkçası bundan rahatsız olmuştum. Bereket versin, dudaklarıma bir öpücük kondurup, yorgun yüzümü okşadıktan sonra hemen kucağımdan kalktı.</p>

  <p class="calibre1">"Geldiğine çok sevindim, Ali."</p>

  <p class="calibre1">Gülümsemekle yetindim. Beni gördüğüne değil, geldiğime sevinmişti. Anlamıştım, dünya Celine'in başına yıkılmış, o da soluğu İstanbul'da almıştı.</p>

  <p class="calibre1">"Çok zor günler geçiriyorum, Ali."</p>

  <p class="calibre1">Bu, her halinden belli oluyordu diyemeyeceğim. Sedef gibi yorgun, mutsuz ama çok güzel görünüyordu.&nbsp;<span style="font-size: 1em;">Gözleri bir çukurun içine yerleştirilmiş bir çift kara elmas gibiydi. Evet, gözleri Picasso'nun her biri yüz kıratlık bir çift kara elmasına benziyordu. Üstadın kara elmaslara düşkünlüğü vardı. O kocaman elmasları alıp kimi zaman kendi gözlerinin yerine, kimi zaman İstanbul'a birlikte geldiği Jacqueline'in göz çukurlarına, anlatılan o ki çoğu zaman mahrem yerine yerleştirdiği olurmuş. Bay Vladimir'in de göz çukurlarına yerleştirdiği bu kara elmaslarla bir portresini yapmıştı. Öyle ki, Picasso çoğu zaman bu iri elmaslarını cebinde taşır, masasına servis yapan garsonun gözlerine iliştirir, servis edilen çorbanın içine atıp, sonra kaşıklardı. İstanbul tatilinde o elmasları benim göz çukurlarıma da yerleştirmişti. Hatta, "Picasso'nun sihri," diye çığlıklar atmıştı. "Kendi gözlerimi sana verdim."</span></p>

  <p class="calibre1">Gerçekten, Picasso'nun gözleri çok etkileyici bir çift kara elmas gibiydi. Kendi gözlerini bana verdiği halde, içimden bir Picasso çıkaramadım. Kimilerine göre büyük yetenektim ve yeteneğimi, yaratıcılığımı harcayıp bitirdim. "Nelerin resmini yapıyorsun, Ali?"</p>

  <p class="calibre1">Ah, bu sorunun anlamını biliyorum. Celine, bildik resimden söz etmiyor. Bu soruyu, evde hangi tablonu yarım bıraktın da buraya koştun anlamında sormuyor. O, şimdi ne düşünüyorsun, aklından neler geçiriyorsun, demek istiyor. Yıllar öncesinin kelime oyunu.</p>

  <p class="calibre1">"Ben Picasso'yu ve onun bir çift kara elmasını düşünüyordum."</p>

  <p class="calibre1">Celine, biraz sarhoşmuş gibi, tatlı bir kahkaha attı. "Picasso'yu da tanıma şerefine erişmiştik, değil mi?"</p>

  <p class="calibre1">Oysa ne anlamsız, ne önemsiz bir tanışmaymış, artık hayatta hiçbir şeyin değeri kalmamış gibi söyledi bunu.</p>

  <p class="calibre1">"Hayatım altüst oldu, Ali."</p>

  <p class="calibre1">Celine, bahar dallı ipek kimonosuyla gözlerini, göğsümdeki kırmızı şarap lekesine dikmiş duruyordu. Onu bugün, tesadüfen Cumartesi Anneleri'nin arasında gördüğümde, üzerinde bu kimononun olduğunu hayal ettim.&nbsp;<span style="font-size: 1em;">Onun öyle bir portresini yapmayı arzuladım. Oğullarıyla birlikte her gün ölen kadınların ve ellerindeki plastik coplardan farksız polislerin arasında, büyük bir güçle ileriye doğru atıldığını, bahar dallı ipek kimonosunun yakasının açılıp Jan d'Arc gibi göğüslerinin ortaya çıktığını hayal ettim. Sürüncemedeki hikâyeyi sonlandıran bir güç. O anda büyük bir savaşı, çatışmayı başlatan, ülkenin tarihine geçecek kadar kanlı bir cumartesiyi yaratan, ama bir sonuç elde edilmesini sağlayan bir güç. Oysa Celine, hayatım boyunca peşinden koştuğum o kadın, yaşamak için bile gücü kalmadığını söylüyordu bana.</span></p>

  <p class="calibre1">"Bugün tesadüfen seni gördüm, Celine. Beyoğlu'nda. Yıllardır çocuklarını arayan annelerin arasında. Çok güçlüydün. Bir şiddettin."</p>

  <p class="calibre1">Celine'in en sevdiğim tarafı. Asla şaşırmaması, tesadüflere inanması:&nbsp;<span style="font-size: 1em;">"Oradan geçiyordum. Aslında korktum. Belki korktuğum için güçlü görünmeye çalışıyordum. O kalabalığın arasından çıkamayacağımı, o kadınlardan birisi olarak kalacağımı düşündüm. Onların neden orada oturduğunu bilmiyordum. Ama ellerindeki, göğüslerinin üzerindeki genç insan fotoğraflarından yine senin boktan ülkenin bildik bir insan hakları utancıyla yüz yüze olduğumu hissettim. Şili'de, stadyuma doldurulup sorgulanmadan öldürülen insanların fotoğraflarını görmüştüm. Burada gördüğüm o endişeli yüzlerin, o fotoğraflardaki yüzlerden farkı yoktu ve onların kaderini paylaşacağım, hayatımın İstanbul'un bir köşesinde vahşice sonlandırılacağı korkusuna kapıldım. Sonra o kalabalıktan sıyrılmayı başardığımda, keşke aralarında sıkışıp kalsaydım diye pişman oldum. Onlar kadar insani olmasa da, belki onların ruh yorgunluklarının yanında daha Batılı kalabilecek sıkıntılarım var. Ama tanrı katında bir terazi varsa ve o terazi, o kadınlarla benim üzüntülerimi ölçmeye girişse, emin ol, kuşlar gagalarıyla öpüşür, terazinin kefeleri eşitlenir. Onlardan birisiyle yer değiştirmeyi çok isterdim."</span></p>

  <p class="calibre1">"Onlar da bunu isterdi."</p>

  <p class="calibre1">"Biliyorum. Ne düşündüğünü biliyorum. Parisli, eğitimli, zengin, güzel Celine! Senin hangi derdin, yakınlarını kaybetmiş kadınların sıkıntısından daha büyük olabilir? Şımarık ve ucuz dertlerini onlarınkiyle karşılaştırma!"</p>

  <p class="calibre1">"Buraya senin dertlerini, o kadınların daha insani dertleriyle karşılaştırmaya gelmedim!"</p>

  <p class="calibre1">Celine'i şaşırttım. Galiba hayatında ilk defa. Onu azarlayarak. Ona kafa tutarak. Şaşkınlığını an ve an izliyordum. Ona ne kadar âşık olduğumu biliyordu. Paris sokaklarında onun arkasında dolaşan âşık hayaletin varlığından haberdardı. Şimdi nasıl olmuştu da, o âşık hayalet kendisine tabi olmaktan vazgeçip sesini yükseltmişti? Benimki, dünyayı peşine takmaya gönüllü Celine'den alınmış, küçük bir intikamdı. Gerisini getirmeye de gücüm yoktu. Belki yumuşakça kafa tutuşum, beni yıllar sonra neden görmek istediğini merak etmem yüzündendi.</p>

  <p class="calibre1">"Demek bugün beni gördün. Ne tesadüf."</p>

  <p class="calibre1">"Hayatını altüst eden şey nedir, Celine?"</p>

  <p class="calibre1">"Aşk, Ali. Aşk."</p>

  <p class="calibre1">Artık ruhuna hâkim olamayan, biraz geçkin olsa da sevimli, güzel bir geyşa gibi dizlerinin üstüne çöktü, iki eliyle yüzünü kapatıp ağlamaya başladı. Meğer elleri minicikmiş, unutmuşum. Paris'te onun peşi sıra giderken, onu uzaktan izlerken, ellerinin küçüklüğünü gözden kaçırmışım. Belki âşık olduğunu, bu yüzden mutlu bir serçe gibi seke seke yürüdüğünü de... Yanına gittim, onu kucakladım. Başını omzuma dayadı. Evliliğini çoktan kabullenmiştim. Öyle bir dünya yaratmıştım ki, hayatım boyunca her şeye rağmen Celine'i sevecektim. Yine de bu itiraf canımı sıkmıştı. Dizlerinin üzerinde iki büklüm olmuş ağlayan bu âşık geyşayı teselli ederken, saçlarının kokusunu, teninin kokusunu yeniden duymanın da keyfini çıkardım. Sırtımızı yatağa dayayıp oturduk. Celine, o küçük başını göğsüme gömüp hıçkırıklarına hâkim olamayarak anlatmayı sürdürdü:&nbsp;<span style="font-size: 1em;">"Çok genç bir adama âşık oldum. Onun annesi yaşındayım.Üstelik atölyeye gelen stajyerlerden biri. Aklımı başımdan aldı. Oysa benim ne kadar kontrollü olduğumu bilirsin."</span></p>

  <p class="calibre1">"Aşk güzeldir, Celine. Üstelik kontrolü de yoktur."</p>

  <p class="calibre1">"Ali, beni böyle küçük cümlelerle teselliye kalkışma. Başlangıçta âşık olan ben değildim. Hatta hiç ilgimi çekmedi bile diyebilirim. Kocamı hiç aldatmadım ben. Düzenden hoşlanırım, rutini severim. Yıllardır yolumu bile değiştirmem. Otoparkta arabamın durduğu köşeyi, evde yatağımın yerini, elbiselerimi aldığım mağazayı.&nbsp;<span style="font-size: 1em;">Evliliğim, otoparkta durduğum hep aynı köşe, yürüdüğüm değişmez yollar gibiydi işte."</span></p>

  <p class="calibre1">Ah, o değişmez yolları bilmez olur muydum? Yıllarca âşık bir hayalet gibi peşinde dolaşırken işimi kolaylaştırmışlardı.</p>

  <p class="calibre1">"İşte o, hayatımın tek anlamının onarılmayı bekleyen tablolardan ibaret olduğunu, hiçbir renginin ve ruhunun kalmadığını hissettirdi bana. Bunu usul usul ve sinsice yaptı. Marifetli bir restoratör gibi kalbimin yıpranmış köşelerini onarmaya girişti. Kazıdı, kazıdı, altından aşk dolu, heyecanlı, istekli bir Celine çıkardı.&nbsp;<span style="font-size: 1em;">Onunla çok utanacağım şeyler yaptım."</span></p>

  <p class="calibre1">Bunu söyledikten sonra ağlamaya başladı. Celine'in çocukken çok ağır bir din eğitimi aldığını, rahibe olmak istediğini hatırladım. Şimdi bir günahkâr olduğunu düşünüyor olmalıydı. Monet'nin solan renklerini yenilemeyi başaran Celine, günahlarıyla başa çıkamıyor, Tanrı'ya hesap vermekten kendini kurtaramıyordu. Üstelik, çok utanacağım şeyler yaptım, dediği şey, alt tarafı bağıra bağıra, onarılmayı bekleyen Monet'lerin, Klee'lerin, Delvaux'ların önünde sevişmesi olmuştur. Tanrı, kadının altındaki o iki deliği sadece üresin ve dışkılasın diye açmış olabilir mi? Zevk, bize en başta, tanrı tarafından bahşedilmiş bir duygudur.</p>

  <p class="calibre1">Zavallı Celine'in kafasının bunlarla karışmasına çok üzüldüm. Koltuğumun altında hıçkırırken, ani bir kararla kalkıp, kendine ve bana bir bardak viski hazırladı. Elinde viskisi, kimonosunun açılan yakasından belli belirsiz görünen göğüs kabarıklığıyla, adını 'Günah Çıkarma' koyabileceğim bir portrenin içine çok yakışırdı.&nbsp;<span style="font-size: 1em;">Sizce hayalimdekilerin resmini yapabilecek miyim?</span></p>

  <p class="calibre1">Israrcı Celine, beni düşlerimden koparıp yine anlatmaya başladı:&nbsp;<span style="font-size: 1em;">"Yasak bir ilişkiye girdim. Bir süre sonra şuursuz, hafif bir kadın gibi bunu kimseden gizleme gereği duymadım. Aşığımı evime ve yatağıma aldım. Bu ilişkinin başlamasından üç ay önce, aşığıyla yatağında yakalanan bir Alman kontesin konu edildiği 17. yüzyıldan kalma bir yağlıboya resmi onarmıştım. Adı çok öne çıkmamış, pek başarılı sayılamayacak bir ressamın eseriydi. Başlangıçta, ne berbat bir tablo dedim. Sonra resmin sırrını çözdüm: Kontesin bakışları. Bu bakışlar, resim okumasını beceremeyen bana, bu aldatmacanın bir intikam olduğunu, ruhunu geri almak için, hayatını hissizleştirenlere karşı başlattığı savaşın ilk adımını, yıllardır soylu kocasıyla paylaştığı, çocuklarına hamile kaldığı bu yatakta atmış olduğunu itiraf ediyordu. Bu itiraf, biz ölümlülere değil de Tanrı'ya yapılıyor gibiydi. Kocam, yaptıklarım karşısında çılgına döndü. Bir gün atölyeye gelip herkesin önünde beni tokatladı, hakaret etti. Böylece öfkesini kustuğunu düşünüyordu. Sonunda aşığımın yanına taşındım. Çocuklarımı, tıpkı senin bana yaptığın gibi, onlara görünmeden bir hayalet gibi uzaktan izledim."</span></p>

  <p class="calibre1">Celine acımasızdı. Hayır, çocuklarına, kocasına yaptıklarından dolayı değil. Yıllardır peşindeki âşık hayaletin farkındaydı. Bunu bilerek, ışığı en iyi köşelere oturuyor, kendini takip eden hayalete güzel görünmeye çalışıyor, peşinden gelen takipçisini hazdan kıvrandırmak istercesine serçe gibi sekerek yürüyordu. İzlenmek, takip edilmek hoşuna gidiyordu. Benim neler hissettiğimi, zaman zaman nasıl çöktüğümü, dağıldığımı düşünmüyordu. Ona sessiz telefonlar açmaktan, umutsuzca, ısrarla tek bir "Alo" demekten başka bir şey söylemeyen Celine'in sesini dinlemekten başka çaresi olmayan âşık hayaletle eğleniyordu. Tam ona dokunacakken, çocuk masallarındaki ay gibi yükselmekte, kalbimi kırıp beni hayal kırıklığına uğratmakta üstüne yoktu. Ona bu gücü veren, karşılıksız aşkımdı. Şimdi ise, o benim yerimdeydi. O başka birisine, benim ona olduğum gibi âşıktı. Yine de dünyanın en bencil kadını olarak bunun farkında değildi:&nbsp;<span style="font-size: 1em;">"Bu senin lanetin mi, Ali? Karşılıksız aşkının laneti."</span></p>

  <p class="calibre1">"İstanbul'a bunun için mi geldin? Firavun, defet şu laneti!"</p>

  <p class="calibre1">"Hayır."</p>

  <p class="calibre1">"Buraya beni görmeye gelmedin."</p>

  <p class="calibre1">"Hayır."</p>

  <p class="calibre1">"Beni hiç sevmedin."</p>

  <p class="calibre1">"Bir zamanlar, çok gençken sevdim."</p>

  <p class="calibre1">"Ama, ben sana âşık olmuştum."</p>

  <p class="calibre1">"Senin gibi bir deha, senin gibi yaratıcı ve parlak bir adam, yıllarca karşılıksız bir aşkı neden kovalar ki.&nbsp;<span style="font-size: 1em;">Benimle dost olmaya bile çalışmadın. Beni unutulmaz aşkın olarak, çocukça bir saflıkla, hastalıklı bir saplantıyla sevdin. Benim bunu dostluğa dönüştürme çabamı bir yabani gibi kaçarak engelledin. Beni izlemekten, bir sapık, hasta bir ruh gibi haz duydun. Masallardaki, romanlardaki gibi bir aşk yarattın kafanda. Kolayca geçiştirilebilecek bir gençlik aşkıyken, beni saplantıya dönüştürdün."</span></p>

  <p class="calibre1">"Sevmek anlaşılır bir şeydir. Ama aşk anlaşılır değildir. Üstelik herkes sevebilir. Ama aşk seçilmişlere verilir." "Tanrı katında mı?"</p>

  <p class="calibre1">"Tanrı sensin, Tanrı benim. Hâlâ sonsuz bir yaratıcının varlığına inanıyor musun?"</p>

  <p class="calibre1">"Tanrı'nın canı cehenneme!"</p>

  <p class="calibre1">"En bildik lanet."</p>

  <p class="calibre1">"Ali, pencereyi açıp kendimi aşağı atabilirim."</p>

  <p class="calibre1">Celine bunu söylediğinde sırtı bana dönük pencerenin önündeydi. Kimonosunun arkasında, çiçekli dalları seçilen bir şeftali ağacı vardı. Cılız gövdesi Celine'in bacaklarından ve kalçasından kıvrılıp dallanıyordu. İki eliyle, kutsal bir ele tutunmuş gibi, pencere tutacağına asılmış ağlıyordu. Sokaktaki neonların marifetiyle odanın ışığı bilemediğim, tanıyamadığım bir renkte hafifçe değişiyor, şeftali ağacının çiçekleri de bir koyuluyor, bir açılıyordu. Celine'in böyle bir resmini de yapabilirim: 'Celine Ölmek İstiyor.' Ona sarılıyorum. Bir kez daha kokusunu içime çekiyorum. Onun çıktığı odalara sessizce girip, âşık bir hayalet gibi o odalara süzülüp içime çektiğim kokusunu. Çocuk gibi yüzünü dönüyor bana. Bembeyaz, zayıf bileklerini gösteriyor. Kimonosunun üzerindeki şeftali ağacının dalları gibi incecik bileklerini, kollarını:&nbsp;<span style="font-size: 1em;">"Bak," diyor. "Bak, neler yaptım. Nasıl aşağılık bir kadın gibi ölmek istedim."</span></p>

  <p class="calibre1">Başparmağım jilet izlerini takip ediyor. Kısacık ölüm izleri.</p>

  <p class="calibre1">"Başaramadım. Âşığım bile bununla dalga geçti. Monet'leri hayata döndüren kadın ölmeyi beceremiyor diye."</p>

  <p class="calibre1">"Ayrıldınız mı?"</p>

  <p class="calibre1">"Beni terk etti. Aşağıladı."</p>

  <p class="calibre1">"Onu unutamaz mısın?"</p>

  <p class="calibre1">"Onu unutmak istemiyorum."</p>

  <p class="calibre1">"Onu geri almanın yolunu mu arıyorsun?"</p>

  <p class="calibre1">"Bunun yolunu biliyorum."</p>

  <p class="calibre1">Celine içini çekti. Tanrı ona âşığının sadakatini ve sevgisini olmasa bile, sonsuz gençliğini, bağışlamış&nbsp;<span style="font-size: 1em;">gibiydi. Elli dört yaşına gelmiş olmasına rağmen, şaşılacak kadar gençti. Neonlar odanın ışığını yeniden değiştirdi. Onu, İskoçya manzarasının önünde bıraktığım genç kız olarak görmemi sağlayan, neon ışıklarının yarattığı büyü değildi. Odanın ışığı değişti, Celine'in sihirli gençliği uçup gitmedi. Âşığını geri almanın, kazanmanın yolunu bildiğini mi söylemişti biraz önce? İçimden muzipçe, "O yolu bana da göstersen," demek geçti. Ama Celine çok sinirliydi. Dayanacak gücü kalmamıştı. Bunu söylediğim anda, kendisini pencereden atabilirdi. Salim Abidin'in, viski bardağıyla yaptığı oyunları o da yapıyordu: Bardağı hafifçe döndürüp, içindeki buzları izliyor ve anlatıyordu:&nbsp;</span><span style="font-size: 1em;">"Onu bir kere daha görmek için kapısına gitmiştim. Kapıyı çalmaya korkuyordum. Senin gibi kapının önünde dolanıp duruyordum."</span></p>

  <p class="calibre1">Bunları söyledikten sonra yatağa oturup, iki eş kaderli dost gibi birbirimize sarıldık. Birbirimize teselli vermek istercesine bakıştık, devam etti:&nbsp;<span style="font-size: 1em;">"İçeriden sesi duyuldu: 'Kim var orada?' 'Hiç kimse,' dedim ben."</span></p>

  <p class="calibre1">Ağlamaktan gözleri şişmiş, fısıldar gibi anlatıyordu. Âşığının kapısında durmuş gibi, yeniden, gerçekten,&nbsp;<span style="font-size: 1em;">"Kim var orada?" sorusuna, "Hiç kimse," cevabını vermiş gibi.</span></p>

  <p class="calibre1">"Kim var orada? Hiç kimse. Sadece kalbim çarpıyor. Çok hızlı çarpıyor. Senin yüzünden. O da bana,&nbsp;<span style="font-size: 1em;">'Kapıma şiir okumaya mı geldin?' deyip, şiirin sonunu ruhsuzca, bağıra bağıra okudu."</span></p>

  <p class="calibre1">Celine'in âşık olduğu oğlanın yerine, aynı şiiri yıllar önce ona okuduğum gibi okudum:&nbsp;<span style="font-size: 1em;">"Ama dışarıda/Ahşap kapının küçük bronz eli/Kımıldamıyor/Hareket etmiyor/Kımıldamıyor parmağının ucu bile."</span></p>

  <p class="calibre1">Tarifsiz acılarla başını sallıyor Celine. İki yana, daha hızlı, daha hızlı:&nbsp;<span style="font-size: 1em;">"Sonra kapıyı açtı ve beni kolumdan tutup içeri çekti, bir eşya gibi koltuğa fırlattı. 'Seninle bir anlaşma yapacağız, Celine,' dedi. Bütün anlaşmalara razıydım. 'Seninle ilişkimizi sürdürebilirim, sana katlanabilirim,'&nbsp;</span><span style="font-size: 1em;">dedi. Buna da razıydım. O an dünyanın en mutlu insanı olmuştum. Sana katlanırım demesine rağmen kendimi mutlu hissediyordum. 'Normal olmadığımı biliyorsun, değil mi?' diye sordu bana."</span></p>

  <p class="calibre1">"Ben sana bu yüzden âşığım zaten," cevabını verdim ben de. Sinirlenmiştim. Celine'in, boktan olduğu her halinden belli bir adam karşısında kendini bu kadar aşağılatmasına sinirlenmiştim. Yerlerde sürünen Celine değil, bendim. Benim âşık olduğum kadın, diye düşünüyordum. Benim âşık olduğum kadın, böyle bir şeyi hak edebilir mi?</p>

  <p class="calibre1">Celine konuşmasını sürdürdü. Gözünü tek bir noktaya dikerek, mırıl mırıl:&nbsp;<span style="font-size: 1em;">"'Uzun zamandır istediğim bir şey var,' dedi bana. 'Benim senin aklını başından aldığım gibi benim aklımı başımdan alan. Masum bir şey, bir resim. O resme sahip olmak istiyorum. O resmi bana getirmek senin elinde.&nbsp;</span><span style="font-size: 1em;">Onunla birlikte gelirsen, o resim duvarımda asılı olduğu sürece, hayatım boyunca kadınım olursun. Senden istediğim tek şey bu!' dedi."</span></p>

  <p class="calibre1">"Bana, kaf dağındaki kristal yıldızı getir, aptal peri kızı! Ne zannediyor kendini bu piç kurusu! Bu delilik değil, anormallik değil, bu psikopatlık. Sen de söylediklerine inandın mı?"</p>

  <p class="calibre1">Celine, yeni bir ağlama krizine daha girmişti. Ne dediğini anlamakta güçlük çekiyordum. Şişen gözkapakları gözlerini, gözbebeklerini görmemi engelliyordu. Ona acıyordum. Ona âşık olmaktan öte acıyabileceğimi hiç düşünmemiştim. O piç kurusu ebedi aşkımı hayatımdan bir gecede kazımıştı. Tanımadığım bir adam yüzünden, âşık olduğum o biricik kadın, gözlerimin önünde uçucu bir sıvı gibi yok olup gitmişti. "Ali, ne olur kızma. Ona kızma. Sadece bana yardım et!" Yalvarmasına dayanamadım. Ağlamaktan konuşamıyordu bile. Ellerini avucuma alıp, belki o hergelenin de yaptığı gibi parmak uçlarını öptüm. "Benden ne istiyorsun?"</p>

  <p class="calibre1">"İstediği tablo burada, İstanbul'da. Ona sahip olmamı sağlamanı istiyorum."</p>

  <p class="calibre1">"Bunun için nasıl bir plan yaptın? Hayalet kılığında koleksiyon soyguncusu filan olmamı mı istiyorsun?"</p>

  <p class="calibre1">"Hayır, hayır. Benimle alay etme. Ben her şeyi düşündüm." "Van Gogh'la buluştuğunu söyleyen kız kardeşimle, Hayal'le bile alay etmiyorum. Hatta ona inanıyorum. Söylediklerini ve yaptıklarını asla ve asla gerçeküstü bulmuyorum. Aksine, gerçeğin ta kendisi olduğunu düşünüyorum. Bütün yaratıcıların bildik insanların aksine eğip büktükleri, gördükleri gerçeğin ta kendisi olduğuna inanıyorum. Ama senin şimdi söylediklerin, benim çok uçtaki bu inançlarıma ve deliliğe yakın düşüncelerime bile uymuyor."</p>

  <p class="calibre1">"İstediğim çok anlaşılır bir şey. Mantıklı ve olabilir!"</p>

  <p class="calibre1">"Tanrım, nasıl olabilir?"</p>

  <p class="calibre1">"Ali, ne istediğimi biliyor musun?"</p>

  <p class="calibre1">"Peki, bilmiyorum. Affedersin. Her şeyi sığlaştırmada üstüme yoktur, bilirsin."</p>

  <p class="calibre1">"Evet, bilirim. Tablo geçen yıl Robert A. Isaacson koleksiyonundan çıktı. Geröme'un 'Ekber'in Acısı.' O&nbsp;<span style="font-size: 1em;">resmi hatırlar mısın?"</span></p>

  <p class="calibre1">"Senin gibi oryantalistlere meraklı olmasam da, evet, hatırlarım. Şu, türbede diz çökmüş dua eden adam mı?"</p>

  <p class="calibre1">"Hayır! Osman Hamdi'yle karıştırıyorsun."</p>

  <p class="calibre1">"Evet, şimdi resim, üstadın pırıl pırıl renkleri ve gölgeleriyle gözümün önüne geldi. Türbede mezar başında böğüren adamın olduğu, değil mi?"</p>

  <p class="calibre1">"Acıyla bağıran, dua eden, diyelim istersen."</p>

  <p class="calibre1">"Meseleyi biraz sığlaştırsak ne çıkar. Sonuçta erdemli bir şey istemiyorsun."</p>

  <p class="calibre1">"'Ekber'in Acısı' onun için çok önemli."</p>

  <p class="calibre1">"Hay Allah, iyi ki 'Ekber'in Acısı.' Ya Rembrandt'ınkilerden birisi olsaydı. Olmadı Bellini, Vermeer ya da ne bileyim diğer Allahlardan birisinin..."</p>

  <p class="calibre1">"Ali, o resmin Ekber için neden önemli olduğunu anlayabiliyorum."</p>

  <p class="calibre1">"Demek, adı Ekber. Muhtemelen isim benzerliğinden dolayı kendisini yakın hissediyordur. Nereli bu, Mısırlı filan mı?"</p>

  <p class="calibre1">"Evet, Mısırlı."</p>

  <p class="calibre1">Aramızda bir sessizlik oldu. Yıllar sonra, karşımdaki âşık olduğum kadın değilmiş gibi konuşmak, onu biraz aşağılayıp utandırmak hoşuma gitmişti. O, susunca, yeniden âşık olduğum kadın oluyordu. Bu yüzden anlatmasını, konuşmasını, biraz daha zavallı duruma düşmesini istiyordum. Boş bulundum, sesimle kendimi ele verip, "Anlatsana," dedim. Sessizce beni dinleyip, aklımı başımdan alan bir yavaşlıkta pencerenin önünde dönüp başını eğdi. Karşıdaki neonlar odanın ışığını yine değiştirdiler, florasandan dansöz kalçalarını salladı, peçesini indirdi. Celine iyi kalpli bir geyşa gibi yine mırıldanarak devam etti:&nbsp;<span style="font-size: 1em;">"Tablonun Robert A. Isaacson koleksiyonundan çıkmadan önce küçük bir rahatsızlığı vardı. Mezarın kenarlarında boya dökülmeleri, Ekber'in çıplak ayaklarında aşınma. Onarmaya başladık. Ekber bu tabloyu atölyede görünce çılgına döndü. Çünkü, tanınmış bir İslam Felsefesi Profesörü olan babası, bu tabloyu çok severmiş. Oğlunun adını Ekber koyacak kadar çok severmiş. Adını veren tabloyu yanı başında görmek, ona dokunmak Ekber'e rüya gibi geliyordu. O zaman onun da Oryantalist ressamlarla ilgilendiğini öğrendim.&nbsp;</span><span style="font-size: 1em;">Konuştuk. Bilgisinden, sezgisinden etkilendim."</span></p>

  <p class="calibre1">"Monet uzmanı olduğunu duyunca Oryantalistlerin peşini bıraktığını sanıyordum."</p>

  <p class="calibre1">"Restorasyon atölyesinin işi gereği Monet'leri onarmak zorundaydım. Hem, Londra'daki o büyük sergi için, yirmisini birden elden geçirince, ister istemez Monet uzmanı oldum."</p>

  <p class="calibre1">"Yoksa kalbin Oryantalistlerden yanaydı..."</p>

  <p class="calibre1">Celine safça, "Evet," dedi. Onunla eğlendiğim için kendime kızdım. Aşk mantıklı bir şey değildi. Dişimi sıkıp onu anlamaya çalışmalıydım:&nbsp;<span style="font-size: 1em;">"Ekber, günler, hatta geceler boyunca tabloyu seyretti, seyretti, seyretti, 'Ekber'in Acısı' hayatımızın tesadüfü oldu, ilişkimiz başladı, 'Ekber'in Acısı' bunun şahidi oldu. Tablonun onarımı bitmemişti. Atölyedeydik.&nbsp;</span><span style="font-size: 1em;">Ekber'in elinde Louvre Müzesi'nden gelen Leonardo da Vinci'nin çizimlerinden birisi vardı. 'Kayalıklar Madonnası'ndaki genç kızın yüz eskizi. İlaçta tutulup onarılması gerekiyordu. Biz o gece, 'Ekber'in Acısı' ve birbirimizle daha fazla ilgilendik."</span></p>

  <p class="calibre1">"Hah! En bildik restorasyon kazası, çizimi ilaçta fazla tutan Ekber, dünyanın en güzel desenlerinden birini yok etti!"</p>

  <p class="calibre1">"Evet."</p>

  <p class="calibre1">"Sonra?"</p>

  <p class="calibre1">"Sonra her şey bitti. Skandal, skandal, skandal. Profesörüyle işi pişiren stajyer Ekber'in paha biçilmez hatası."</p>

  <p class="calibre1">"Paha Biçilmez Margret gibi ha!"</p>

  <p class="calibre1">"Kim?"</p>

  <p class="calibre1">"Bir roman, önemli değil."</p>

  <p class="calibre1">"O gecenin sabahında, ne yapacağımızı bilemez halde masada karşılıklı oturuyorduk. Diğerlerinin gelmesine, atölyenin yeni bir güne başlamasına çok az kalmıştı. Kendimi dünyayı yok etmiş gibi hissediyordum."</p>

  <p class="calibre1">"Bundan farksız bir şey başarmışsınız. Uçup giden, koskoca Leonardo'nun bir deseni; birbirinizle fazlaca ilgilenirken ilaçta unuttuğunuz..."</p>

  <p class="calibre1">"Ekber'le karşılıklı oturuyorduk. Her şey o şiirdeki gibi oldu. Senin bıkıp usanmadan okuduğun o şiirdeki gibi. Prevet'nin 'Sabah Kahvaltısı'ndaki gibi: Tasın içine kahveyi koydu/Kahveli tasın içine sütü koydu/Sütlü kahvenin içine şekeri koydu/Küçük bir kaşıkla karıştırdı/Ve sütlü kahvesini içti/Benimle hiç konuşmadan tasını bıraktı/Bir sigara yaktı/Dumanıyla halkalar yaptı/Külünü küllüğe bıraktı/Bana hiç bakmadan, benimle hiç konuşmadan/Sonra, kalktı/Şapkasını başına taktı, yağmurluğunu giydi/Çünkü yağmur yağıyordu/Ve yağmurun altına gitti/Bana hiç bakmadan, benimle hiç konuşmadan/Ve ben, başımı ellerimin arasına aldım, ağladım."</p>

  <p class="calibre1">Celine kederle kıpırdadığında, huzursuzca döndüğünde ipek kimonosunun hışırtısını duydum. Sessizliğin içinde duyulan tek ses buydu. Caddenin, dışarıdaki hayatın sesi çoktan kesilmişti. Böyle bir gecemin olabileceğini bilmezdim.</p>

  <p class="calibre1">"Tüm bunların üzerine oğlanın seni bırakması, hayata küsmesi mantıklı. Ama senden 'Ekber'in Acısı'nı istemesi anlaşılır şey değil."</p>

  <p class="calibre1">"Ben onu anlıyorum."</p>

  <p class="calibre1">"Sığ adamların söyleyeceği gibi, aşk da anlamaktır zaten."</p>

  <p class="calibre1">"Sen de beni anlayabilmiş olsaydın..."</p>

  <p class="calibre1">"Koşa koşa gidip tabloyu senin için çalardım."</p>

  <p class="calibre1">"Neden, Picasso'nun çizimlerinden bir iki tanesini araklamamış miydin?"</p>

  <p class="calibre1">"Çalmasam, çöpe gideceklerdi."</p>

  <p class="calibre1">"Jacquline onun dokunduğu bir kibrit çöpünü bile saklarken mi?"</p>

  <p class="calibre1">"Pekâlâ, gençlik hatam diyelim o zaman." "Olgunluğundaki mantık hatan da beni öldürecek diyebiliriz o zaman."</p>

  <p class="calibre1">"Tanrı, hiçbir işe yaramayan ressamına, Azrail'in görevini verdi. Her ölümün sorumlusu benim. Zavallı Vladimir Starov'un ölümünün sorumlusu da benim. Allah bilir, Nadya da ölmüştür ve bundan da ben sorumluyumdur. Hatta o tecavüz tablosunu duvarına asıp kendini parmaklayan müdire hapishane köşelerinde intihar eder ve bundan da İstanbul'daki Ali Ferah sorumlu tutulur."</p>

  <p class="calibre1">"Starov öldü mü?"</p>

  <p class="calibre1">"Hem de ne ölmek!"</p>

  <p class="calibre1">"İntihar mı?"</p>

  <p class="calibre1">"Hayır, cinayet. Ailelerin resimlerden yola çıkarak çocuklarına verdikleri isimler onları psikopat yapıyor.&nbsp;<span style="font-size: 1em;">Ekber gibi, Starov'u boğazlayan Artemisia Judith gibi..."</span></p>

  <p class="calibre1">"Starov'u o kadın mı öldürdü?"</p>

  <p class="calibre1">"Kusursuz hafıza!"</p>

  <p class="calibre1">"Ne şaşırtıcı! En son Monet'nin Londra'daki retrospektif sergisinde karşılaşmıştık. O korkunç kalabalıkta birdenbire yüz yüze gelmiştik."</p>

  <p class="calibre1">"Starov'la mı?"</p>

  <p class="calibre1">"Hayır, Artemisia Judith'le. Kombinezon gibi bir elbise giymiş, suratını palyaço gibi boyamıştı."</p>

  <p class="calibre1">Saat geceyarısını çoktan geçmişti. Celine ışıklardan birisini söndürdü. Yüzü ağlamaktan şişmişti, böyle de güzeldi. Picasso, İstanbul tatilinde hepimizin önünde ağlayan Jacqueline'e bakıp, "Ağlayan kadını seyredeceksiniz," demişti. "Yüzündeki kırılmaları görmek için dikkatle ona bakacaksınız. Bu hayal edilemez bir durumdur çünkü." Ne yazık ki en güzel ağlayanına, hatta Picasso'nun onu hep ağlarken hayal ettiği kadına, Dora Maar'a denk gelememiştik. Son gözde, Jacqueline'in ağlamasıyla oyalanacaktık. Yüzündeki kırılmaları görme merakıyla izliyordum eski aşkımı. Gerçekten kırılıyordu yüzü: Yanakları, kaşları, alnı, çenesi. Picasso'ya&nbsp;<span style="font-size: 1em;">'Ağlayan Kadın'ı yaptıran tecrübe!</span></p>

  <p class="calibre1">Celine içini çekti. Sözcüklerine yetecek kadar çok havayı içine çekti:&nbsp;<span style="font-size: 1em;">"Ali, senden istediğim, 'Ekber'in Acısı'nın yeniden restorasyondan geçeceği atölyede, burada İstanbul'da çalışmamı sağlaman."</span></p>

  <p class="calibre1">"Ne yapacaksın? Tabloyu görür görmez alıp kaçacak mısın?"</p>

  <p class="calibre1">"Hayır. Sen tablonun bir kopyasını yapacaksın."</p>

  <p class="calibre1">"Ah, ah, ne korkunç bir fikir. Celine, Ekber senin aklını başından almış. Celine, sen delirmişsin. Ne yapacaksın, sonra iki tabloyu değiştirecek misin?"</p>

  <p class="calibre1">"Evet."</p>

  <p class="calibre1">"Ne kadar masum; evet. Evet, dünyanın en masum işini gerçekleştireceğim."</p>

  <p class="calibre1">"Tablonun bütün röntgenleri, detayları, tonlamaları, her şeyi yanımda. Yapabileceğinden eminim."</p>

  <p class="calibre1">"Ben de eminim ama artık hastayım, Celine."</p>

  <p class="calibre1">"Neyin var?"</p>

  <p class="calibre1">"Renkleri karıştırıyorum. Artık hiçbir rengi tanımıyorum."</p>

  <p class="calibre1">"Psikolojik mi?"</p>

  <p class="calibre1">"Nörolojik."</p>

  <p class="calibre1">"Geçecek mi?"</p>

  <p class="calibre1">"Bilmiyorum. Bir eskimonunki geçmiş."</p>

  <p class="calibre1">"Eskimo mu?"</p>

  <p class="calibre1">Celine tatlı tatlı güldü. Yatağın üzerine uzanmış, gövdesi yumuşakça kıvrılmıştı. Birkaç kere daha tekrarladı: "Eskimo ha! Eskimo!"</p>

  <p class="calibre1">"Bu hastalık sayesinde benimle aynı kaderi paylaşan Salim Abidin'le tanıştım."</p>

  <p class="calibre1">"Nobeli alan yazarınız, değil mi? O da mı renkleri unutmuş?"</p>

  <p class="calibre1">"O da harfleri ve okumayı."</p>

  <p class="calibre1">"Ne! Absürd bir komedi gibi. Adam artık okuyup yazamayan bir yazar mı?"</p>

  <p class="calibre1">Ben de Celine'le birlikte kahkahalar atmaya başladım. Sonra aniden sustum. Ona doğru döndüm. İstesem bana bir öpücük verebilirdi. Belki ona sıkıca sarılabilirdim. Hatta o tabloyu yapmam için benimle yatabilirdi bile. Ama bu gece, hayatımın en değerli armağanını çoktan elimden almıştı. Kendimi avutmaya gücüm yoktu.</p>

  <p class="calibre1">"Celine ben o tabloyu yapamam! Hayatım çok karışık. Ben böyle karışıklıklara alışık değilim. Yıllarca, evden çıkacağım tek bir günün hesabını yaparak yaşadım. Senin izini sürdüğüm seyahatlerimi aylar öncesinden planlardım. Döndüğümde günlerce uyurdum. Kederden ve önüne geçilmez bir ruh yorgunluğundan. Kimse nasıl olduğumu sormadı. İyi görünmüyorsun, kötü görünüyorsun demedi. Bu senin de umurunda değil. Şimdi tek derdin, yıllarca parmağında oynattığın aptal aşığının kendi kusursuz planlarına hizmet etmesini sağlamak."</p>

  <p class="calibre1">"Ne kadar mantıklı konuştun. İşi para saymak olan bir bankacı gibi."</p>

  <p class="calibre1">Karşılıklı sustuk. Celine çok çaresiz görünüyordu. Odanın ortasında durmuş, sırtını hafifçe eğmiş, kollarını, şeftali ağacının çelimsiz dalları gibi görünen kollarını, göğsünün üzerinde kenetlemişti.</p>

  <p class="calibre1">"Senin gözlerin olsam, Ali, yine de o tabloyu yapmaz mısın? Bazen yorgunluktan, üzüntüden ve bıkkınlıktan, son olanlardan sonra kederden, ben de renkleri göremez oluyordum. Senin kadar ağır değildi bu.&nbsp;<span style="font-size: 1em;">Uzun da sürmezdi hiçbir zaman. Hislerim her zaman doğru renkleri elime verirdi. Belki renkleri notalarız. Müzik yapar gibi renkleri ton ton etiketleriz. Tablonun bütün renklerini bulup senin için etiketlerim, dizinin dibinde oturup onları tek tek sana veririm."</span></p>

  <p class="calibre1">Celine'in soluğunu duyarak resim yapma hayali hoşuma gitmişti. Yanı başımda durmaya söz veriyordu.&nbsp;<span style="font-size: 1em;">Sevinçten ağlayabilirdim. Yine de bir başkası gibi, onun örneklediği para sayan bankacı gibi davranmaya çalışarak:&nbsp;</span><span style="font-size: 1em;">"İmkânsız," dedim ve Celine'i pencerenin önünde bırakıp, tuvalete doğru yürüdüm.</span></p>

  <p class="calibre1">Arkamdan, "Pişman olacaksın," dediğini duydum. Onunla biraz daha eğlenmeye çalıştım. Tuvalete girerken sesimi hafifletip söylendim:&nbsp;<span style="font-size: 1em;">"Çok pişmanım, çok pişmanım. 'Ekber'in Acısı'nı paylaşamadığım için çok pişmanım."</span></p>

  <p class="calibre1">Klozetteki, kahverengi bir lekeyi işaret alıp işemeye başladım. Mutlu mutlu işiyordum. Hayalimde, yanı basımdaki Celine'le birlikte resmi kopyalıyorduk. En güzel rüya. Hayatımın en mutlu, en keyifli işemesi son bulduğunda, kafama balyoz yemiş gibi sersemledim: Niçin pişman olacaktım? Tuvaletin önündeki dar koridora çıktım. Celine en son pencerenin önünde duruyordu. Sırtı bana dönük, pencerenin önünde duruyordu. Oysa o pencere şimdi ardına kadar açıktı. Perde rüzgârla şişiyordu.</p>

  <p class="calibre1"><br /></p>
</body>
</html>
