<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Bölüm 19.xhtml</title>
		<link href="../Styles/template.css" rel="stylesheet" type="text/css"/>
	</head>
<body>
	<div id="b-l-m-19">
		<div class="generated-style">
			<p class="normal normal-override-2" xml:lang='tr'><span class="no-style-override-1">19</span></p>
			<p class="normal normal-override-2" xml:lang='tr'><span class="no-style-override-1">O gece yağmur yağdı ve şimşekler çakıp yıldırımlar düştü. Ama gökyüzünde şimşek arkasına şimşek çakarken ve çevremdeki ağaçlara yıldırımlar düşerken bir ağaç evinde olmanın nasıl bir şey olduğunu anlatmama olanak yok. Korkum tarif edilemezdi. İlk gece platform yatağım kaydığında attığım çığlıktan daha güçlü çığlıklar attım. Bu, hayvansı bir korkuydu ve beni dondurdu. Aklıma gelen tek düşünce benim doğal bir korkak olduğum ve gerginliğim fazla arttığında hep bayıldığımdı.</span></p>
			<p class="normal normal-override-2" xml:lang='tr'><span class="no-style-override-1">Ertesi gün öğlene kadar bilincim yerine gelmedi. Aşağıya indiğimde Emilito’yu, ayakları neredeyse yere değecek halde alçak bir dalın üzerine oturmuş beni beklerken buldum.</span></p>
			<p class="normal normal-override-2" xml:lang='tr'><span class="no-style-override-1">“Cehennemden çıkmış bir yarasa gibi görünüyorsun,” dedi. “Sana dün gece neler oldu?”</span></p>
			<p class="normal normal-override-2" xml:lang='tr'><span class="no-style-override-1">“Korkudan neredeyse ölüyordum,” dedim. Güçlü taklidi yapmayı ya da her şey kontrolüm altındaymış rolü oynamayı istemedim. Yaşayan bir paçavra gibi görünüyor olmam gerektiğini düşündüm.</span></p>
			<p class="normal normal-override-2" xml:lang='tr'><span class="no-style-override-1">Emilito’ya ömrümde ilk kez, savaş alanındaki askerlere acıdığımı söyledim; etraflarında bombalar patlarken onların duyduğu korkunun aynısını duymuştum.</span></p>
			<p class="normal normal-override-2" xml:lang='tr'><span class="no-style-override-1">Emilito, “Sana katılıyorum,” dedi. “Dün geceki korkun daha da yoğundu. Sende bağıran şey her neyse bir insan değildi. Onun için çiftinin düzeyinde bu çok büyük bir korkuydu.”</span></p>
			<p class="normal normal-override-2" xml:lang='tr'><span class="no-style-override-1">“Lütfen, Emilito, bana bununla ne demek istediğini açıkla.” </span></p>
			<p class="normal normal-override-2" xml:lang='tr'><span class="no-style-override-1">“Çiftin, farkındalığını kazanmak üzere; onun için dün geceki gibi gerilimli koşullar altında, çiftin kısmen durumun farkında ama tümüyle korku dolu oluyor. O, dünyayı algılamaya alışık değil. Senin bedenin ve zihnin buna alışık ama çiftin alışık değil.”</span></p>
			<p class="normal normal-override-2" xml:lang='tr'><span class="no-style-override-1">Eğer fırtına için hazır olsaydım, gevşemiş olacağımdan ve eğer fırtına ile ilgili korku ve düşüncelerim araya girmiş olsa, bir kuvvetin bedenimin dışına tümüyle çıkacağından ve hatta belki de ayağa kalkıp çevrede gezineceğinden ya da ağaçtan ineceğinden emindim. Beni en çok korkutan şey, bedenimin içine kapalı kalmış, hapsolmuş olma hissiydi.</span></p>
			<p class="normal normal-override-2" xml:lang='tr'><span class="no-style-override-1">Hizmetçi, “İçinde hiçbir karmaşanın olmadığı mutlak karanlığa girdiğimizde,” dedi, “çift, kontrolü eline alır. Çift, eterik uzuvlarını uzatır, parlak gözünü açar ve çevreye bakar. Bazen onu deneyimlemek senin dün gece duyduğundan daha büyük bir korkuya neden olur.”</span></p>
			<p class="normal normal-override-2" xml:lang='tr'><span class="no-style-override-1">Onu, “Çift o kadar korkutucu olmayacak,” diye temin ettim. “Onun için hazırım.”</span></p>
			<p class="normal normal-override-2" xml:lang='tr'><span class="no-style-override-1">Emilito, “Henüz hiçbir şeye hazır değilsin,” dedi. “Eminim dün geceki çığlıkların ta Tuscon’dan duyulmuştur.”</span></p>
			<p class="normal normal-override-2" xml:lang='tr'><span class="no-style-override-1">Emilito’nun sözleri beni gücendirdi. Onda sevmediğim bir şey vardı ama bunu ne olduğunu tam olarak anlayamıyordum. Belki de çok tuhaf görünmesindendi. Erkeksi değildi; yalnızca bir erkeğin gölgesi gibi görünüyordu ama aynı zamanda da aldatıcı derecede güçlüydü. Ama esas canımı sıkan ona saldırmama izin vermemesiydi ve bu, benim rekabetçi yanımı son derece rahatsız ediyordu.</span></p>
			<p class="normal normal-override-2" xml:lang='tr'><span class="no-style-override-1">Kavgacı bir şekilde büyük öfkeyle, “Nasıl oluyor da sana hoşuna gitmeyen bir şey söylediğimde beni kötülemeye cesaret edebiliyorsun!” diye sordum.</span></p>
			<p class="normal normal-override-2" xml:lang='tr'><span class="no-style-override-1">Bunu söyler söylemez yaptığıma pişman oldum ve ondan saldırganlığım için çok özür diledim. Sonunda, “Senden neden bu kadar rahatsızlık duyduğumu bilmiyorum,” diye itirafta bulundum.</span></p>
			<p class="normal normal-override-2" xml:lang='tr'><span class="no-style-override-1">Emilito, “Kötü hissetme,” dedi. “Bu, bende açıklayamadığın bir şeyi hissettiğin için oluyor. Senin de dediğin gibi ben erkeksi değilim.”</span></p>
			<p class="normal normal-override-2" xml:lang='tr'><span class="no-style-override-1">“Ben böyle bir şey söylemedim,” diye karşı çıktım.</span></p>
			<p class="normal normal-override-2" xml:lang='tr'><span class="no-style-override-1">Emilito’nun bakışlarından bana inanmadığı belli oluyordu. “Tabii ki dedin,” diye ısrar etti. “Bunu benim çiftime sadece bir an için söyledin. Çiftim asla ve asla hata yapmaz ya da olanları yanlış yorumlamaz.”</span></p>
			<p class="normal normal-override-2" xml:lang='tr'><span class="no-style-override-1">Sinirliliğim ve utancım doruğuna ulaştı. Ne diyeceğimi bilmiyordum. Yüzüm kızarmıştı ve bedenim titriyordu. Bu abartılmış tepkiye neyin yol açtığını bilmiyordum. Hizmetçinin sesi düşüncelerimi böldü.</span></p>
			<p class="normal normal-override-2" xml:lang='tr'><span class="no-style-override-1">“Böyle tepki veriyorsun çünkü çiftin benim çiftimi algılıyor,” dedi. “Fiziksel bedenin korkmuş durumda çünkü onun kapıları açılıyor ve yeni algılar içeriye akıyor. Eğer şimdi kötü hissettiğini düşünüyorsan tüm kapıların açıldığında bunun ne kadar kötü olacağını hayal et.”</span></p>
			<p class="normal normal-override-2" xml:lang='tr'><span class="no-style-override-1">Emilito o kadar ikna edici konuşuyordu ki, haklı olup olmadığını düşündüm.</span></p>
			<p class="normal normal-override-2" xml:lang='tr'><span class="no-style-override-1">“Hayvanlar ve bebekler,” diye devam etti. “Çifti algılamakta hiçbir zorluk çekmezler ve çoğunlukla ondan rahatsız olurlar.”</span></p>
			<p class="normal normal-override-2" xml:lang='tr'><span class="no-style-override-1">Ona hayvanların beni sevmediklerini ve Manfred dışında, bu hissin karşılıklı olduğunu söyledim.</span></p>
			<p class="normal normal-override-2" xml:lang='tr'><span class="no-style-override-1">Emilito, “Hayvanlar seni sevmiyor,” diye açıkladı, “çünkü bedenindeki kapıların bazıları hiçbir zaman tam olarak kapanmadı ve çiftin dışarıya çıkmak için uğraşıyor. Hazırlıklı ol çünkü şimdi çiftinin dışarı çıkması için istencini bilerek kullandığın için kapıların açılacak. Bu günlerde bir gün çiftin tümüyle uyanacak ve o zaman kendini yürümeden avlunun öte tarafında bulabilirsin.”</span></p>
			<p class="normal normal-override-2" xml:lang='ar'><span class="no-style-override-1">Çoğunlukla sinirimden ve onun söylediklerinin anlamsızlığından gülesim geldi.</span></p>
			<p class="normal normal-override-2" xml:lang='tr'><span class="no-style-override-1">"Peki ya çocuklar, özellikle de bebekler?" diye sordu. "Onları kucağına aldığında bağırıp çağırmıyorlar mı?"</span></p>
			<p class="normal normal-override-2" xml:lang='tr'><span class="no-style-override-1">Gerçekten de çoğunlukla bağırıp çağırırlardı ama bunu hizmetçiye söylemedim.</span></p>
			<p class="normal normal-override-2" xml:lang='tr'><span class="no-style-override-1">Bebeklerle birlikte olduğum pek az zamanda, onlara yaklaşır yaklaşmaz ağlamaya başladıklarını çok iyi bildiğim halde, "Bebekler beni severler," diye yalan söyledim. Kendime her zaman bunun annelik güdüsünden yoksun olduğum için olduğunu söylerdim.</span></p>
			<p class="normal normal-override-2" xml:lang='tr'><span class="no-style-override-1">Hizmetçi kafasını bana inanmazmış gibi salladı. Ona ben bile var olup olmadığını bilmediğim halde hayvanların ve bebeklerin çifti nasıl hissedebileceklerini açıklaması için meydan okudum. Aslında Clara ile Nagual bana ondan söz etmeden önce böyle bir şeyi hiç duymamıştım. Ne de ondan haberi olan birine rastlamıştım. Emilito söylediklerimi reddederek bana hayvanların ve bebeklerin sezdiği şeyin bilmeyle hiçbir ilgisi olmadığını, onların bunu hissedebilecek araçları olduğunu, tüm kapılarının açık olduğunu söyledi. Emilito, hayvanlarda kapıların sürekli olarak algılar halde olduğunu ama insanların kendi kapılarını konuşmaya ve düşünmeye başlar başlamaz ve mantıklı yanları denetimi ele alır almaz kapattıklarını söyledi.</span></p>
			<p class="normal normal-override-2" xml:lang='ar'><span class="no-style-override-1">Şimdiye kadar, hizmetçiyi bütün dikkatimle dinlemiştim çünkü Clara bana kim konuşursa konuşsun ve ne söylüyor olursa olsun yapmam gereken çalışmanın onu dinlemek olduğunu söylemişti. Ama Emilito’nun sözlerini ne kadar dinlersem o kadar canım sıkılıyordu ve sonunda kendimi büyük bir öfke içinde buluyordum.</span></p>
			<p class="normal normal-override-2" xml:lang='tr'><span class="no-style-override-1">"Bunların hiçbirine inanmıyorum," dedim. "Niye benim öğretmenim olduğunu söylüyorsun? Bunu hâlâ açıklamadın."</span></p>
			<p class="normal normal-override-2" xml:lang='tr'><span class="no-style-override-1">Hizmetçi güldü. "Bu iş için kesinlikle gönüllü olmadım," dedi.</span></p>
			<p class="normal normal-override-2" xml:lang='tr'><span class="no-style-override-1">"O zaman sana bu görevi kim verdi."</span></p>
			<p class="normal normal-override-2" xml:lang='tr'><span class="no-style-override-1">Emilito bir an düşündükten sonra, "Bu uzun bir olaylar zinciri. Zincirin ilk halkası Nagual seni bacakların yukarıya dikilmiş çıplak halde bulduğunda yaratıldı," dedi. Emilito bir kuşunkine benzer tiz bir sesle kahkahalar atmaya başladı.</span></p>
			<p class="normal normal-override-2" xml:lang='tr'><span class="no-style-override-1">Onun hakaret edici şaka anlayışından nefret ettim. "Konuya gel, Emilito ve bana neler olduğunu söyle," diye bağırdım.</span></p>
			<p class="normal normal-override-2" xml:lang='tr'><span class="no-style-override-1">"Üzgünüm, yaptıklarını duymanın hoşuna gideceğini sanmıştım ama görüyorum ki yanılmışım. Diğer yandan biz, senin maskaralıklarından son derece zevk aldık. Yıllarca John Michael Abelar'ın tek yapmak istediği işemek olduğu halde yanlış odaya girip çıplak bir kız bularak üzerine aldığı zorluklara gülüp durduk." Emilito iki kat fazla gülmeye başladı.</span></p>
			<p class="normal normal-override-2" xml:lang='tr'><span class="no-style-override-1">Ben bunda gülünecek bir şey göremiyordum. Duyduğum öfke öylesine büyüktü ki, onun üstüne atlayıp yumruklar atmak ve tam yerine vurulan tekmeler atmak istiyordum. Emilito bana baktı ve kuşkusuz benim patlamak üzere olduğumu sezerek geriye doğru çekildi. </span></p>
			<p class="normal normal-override-2" xml:lang='tr'><span class="no-style-override-1">"John Michael'in yalnızca işemek istediği için üzerine aldığı sorumluluk yüzünden büyük azaplar çekmesini komik bulmuyor musun? Bu konuda Nagual ile ben birbirimize benziyoruz: ben yalnızca yarı ölü bir köpek yavrusu bulurken o tümüyle çıldırmış bir kız buldu. Ve her ikimizde ömrümüzün sonuna kadar onlardan sorumluyuz. Bize olanları gördükten sonra grubumuzun üyeleri o kadar korktular ki, herhangi bir şey yaparken bulundukları yeri tekrar tekrar kontrol edeceklerine yemin ettiler." Emilito öylesine güçlü gülmeye başladı ki, soluğunun tıkanmaması için öne arkaya adımlar atmak zorunda kaldı.</span></p>
			<p class="normal normal-override-2" xml:lang='tr'><span class="no-style-override-1">Yüzümde bir gülümseme bile olmadığını görerek yatıştı. Kendini toparlayarak, "Peki... o zaman devam edelim," dedi. "Zincirin ilk halkası yaratıldığında, seni bacakların havada bulduğunda, Nagual'in görevi seni işaretlemekti, ki bunu hemen yaptı. Sonra senin nerede olduğunu izlemesi gerekiyordu. Kendine yardım etmeleri için Nelida ve Clara'yı kullandı. O ve Nelida'nın seni ilk ziyaretleri, sen liseyi yeni bitirmiş ve dağdaki bir dinlenme yerinde kalp danışmanı olarak çalışırken oldu."</span></p>
			<p class="normal normal-override-2" xml:lang='tr'><span class="no-style-override-1">"Beni bir enerji kanalı yoluyla buldukları doğru mu?" diye sordum.</span></p>
			<p class="normal normal-override-2" xml:lang='tr'><span class="no-style-override-1">Emilito, "Kesinlikle," diye yanıt verdi. "Nagual senin çiftini kendi enerjisinin bir kısmıyla işaretledi ki senin hareketlerini izleyebilsin."</span></p>
			<p class="normal normal-override-2" xml:lang='tr'><span class="no-style-override-1">"Onu gördüğümü bile anımsamıyorum," dedim.</span></p>
			<p class="normal normal-override-2" xml:lang='tr'><span class="no-style-override-1">"Bu, senin hep kendini tekrarlayan rüyalar gördüğüne inanmandan kaynaklanıyor. Ama ikisi gerçekten de seni görmeye geldiler. Seni yıllar boyunca birçok kez ziyaret etmeyi sürdürdüler; özellikle de Nelida. Sonra sen, onun önerilerini izleyerek, Arizona'da yaşamaya başladığında, hepimiz seni ziyaret etme şansına sahip olduk."</span></p>
			<p class="normal normal-override-2" xml:lang='tr'><span class="no-style-override-1">"Bekle bir dakika, bu hikaye çok garipleşmeye başladı. Onu gördüğümü bile anımsamazken onun önerilerine nasıl uyabilirim?"</span></p>
			<p class="normal normal-override-2" xml:lang='tr'><span class="no-style-override-1">"İnan bana, Nelida sana sürekli olarak Arizona'da yaşamanı söyledi durdu ve sen de öyle yaptın ama hep buna kendin karar verdiğini sandın."</span></p>
			<p class="normal normal-override-2" xml:lang='tr'><span class="no-style-override-1">Hizmetçi konuşurken, zihnim yaşamımın o dönemine döndü.</span></p>
			<p class="normal normal-override-2" xml:lang='tr'><span class="no-style-override-1">Yaşamam gereken yerin Arizona olduğunu düşündüğümü anımsadım. Nerede bir iş bulmam gerektiğine karar vermek için güney ufkuna bakma tekniğini uygulamış ve Tuscon'a gitmem gerektiğini söyleyen çok güçlü bir his duymuştum. Hatta birinin bana bir kitapçıda çalışmam gerektiğini söylediği bir rüya bile görmüştüm. Kitapları pek sevmiyordum ve bir kitapçıda çalışmak benim için garip bir şeydi ama Tuscon'a vardığımda doğrudan doğruya üzerinde ‹Eleman Aranıyor' tabelası bulunan bir kitapçıya gittim. İşe girdim ve sipariş formlarını yazıp, yazar kasaya bakarak kitapları raflara dizdim.</span></p>
			<p class="normal normal-override-2" xml:lang='tr'><span class="no-style-override-1">Emilito, "Seni görmeye gelen herkes," diye devam etti, "senin çiftini çekti, onun için senin, Nelida dışında, bizlerle ilgili rüyaya benzer silik anıların oldu. Onu avucunun içi gibi biliyorsun."</span></p>
			<p class="normal normal-override-2" xml:lang='tr'><span class="no-style-override-1">O kitapçıya birçok insan gelmişti ama bir kez oraya gelen ve benimle arkadaşça konuşan şık elbiseli, güzel bir kadını az da olsa anımsıyordum. Bu, alışılmışın dışında bir şeydi çünkü başka kimse bana dikkat etmemişti. O, Nelida olabilirdi.</span></p>
			<p class="normal normal-override-2" xml:lang='tr'><span class="no-style-override-1">Derin bir düzeyde, Emilito'nun tüm söyledikleri bana anlamlı geliyordu ama mantığım açısından, bütün bunlar bana o kadar zormuş gibi geliyordu ki, ona inanmak için deli olmalıydım.</span></p>
			<p class="normal normal-override-2" xml:lang='tr'><span class="no-style-override-1">Olmak istediğimden daha savunmacı bir tavırla, "Söylediklerin bana uydurma geliyor," dedim.</span></p>
			<p class="normal normal-override-2" xml:lang='tr'><span class="no-style-override-1">Bu katı tepkim Emilito'yu biraz olsun rahatsız etmedi. Kollarını yukarıya uzattı ve daireler çizdi. Sırıtarak bana, "Eğer söylediklerim gerçekten de uydurmaysa o zaman sana neler olduğunu açıklasana," diye meydan okudu. "Ve benim yanımda küçük bir kız gibi davranıp ağlamaklı ve telaşlı durma."</span></p>
			<p class="normal normal-override-2" xml:lang='ar'><span class="no-style-override-1">Çatlak bir sesle, “Sen boktan herifin tekisin, seni Allah’ın belası,” diye bağırdığımı duydum. Ve için için yanan öfkem bir anda sona erdi.</span></p>
			<p class="normal normal-override-2" xml:lang='tr'><span class="no-style-override-1">Böyle küfür ettiğime inanamıyordum. Hemen, bağırmaya ve küfür etmeye alışkın olmadığımı söyleyerek özür dilemeye başladım. Onu, sesinin tonunu yükseltmeyi rüyasında bile göremeyecek bir anne tarafından son derece uygar bir şekilde yetiştirildiğim konusunda temin ettim.</span></p>
			<p class="normal normal-override-2" xml:lang='tr'><span class="no-style-override-1">Hizmetçi güldü ve beni durdurmak için elini kaldırdı. "Özür dilemen yeterli," dedi. "Konuşan senin çiftin. O her zaman doğrudan ve açıkça konuşur ve sen onun kendisini ifade etmesine hiçbir zaman izin vermediğin için nefret ve kötü duygularla dolu." Emilito bana çiftimin şimşekler ve yıldırımlar tarafından bombardımana tutulmuş olması, ama özellikle beş gün önce, Nelida beni büyü geçişine başlamam için soldaki koridora ittiğinde olanlardan dolayı son derece değişken bir durumda olduğunu söyledi.</span></p>
			<p class="normal normal-override-2" xml:lang='tr'><span class="no-style-override-1">"Beş gün önce mi?" dedim. "Yani ağaçta iki gün iki gece mi asılı kaldım?"</span></p>
			<p class="normal normal-override-2" xml:lang='tr'><span class="no-style-override-1">Emilito haince bir sırıtışla, "Tam olarak iki gün ve üç gece," dedi. "Sırayla oraya çıkarak senin iyi olup olmadığına baktık. Baygındın ama iyiydin, o nedenle seni orada yalnız bıraktık."</span></p>
			<p class="normal normal-override-2" xml:lang='tr'><span class="no-style-override-1">"Ama neden o biçimde asıldım?"</span></p>
			<p class="normal normal-override-2" xml:lang='tr'><span class="no-style-override-1">Emilito, "Bizim soyut uçuş ya da büyü geçişi adını verdiğimiz işlemi yapmaya çalışırken acınacak bir biçimde başarısız oldun," dedi. "Bu deneme senin enerji rezervlerini tüketti."</span></p>
			<p class="normal normal-override-2" xml:lang='tr'><span class="no-style-override-1">Emilito bunun aslında benim başarısızlığımdan değil, tam bir faciaya dönüşen zamanından önce yapılan bir denemeden kaynaklandığını açıkladı.</span></p>
			<p class="normal normal-override-2" xml:lang='tr'><span class="no-style-override-1">"Eğer başarılı olsaydım ne olacaktı?" diye sordum.</span></p>
			<p class="normal normal-override-2" xml:lang='tr'><span class="no-style-override-1">Emilito bana, başarının beni daha avantajlı bir konuma getirmeyeceğini ama böyle bir şeyin ileride, son uçuşu tek başıma yapmam için yolumu kesin bir şekilde işaretleyecek olan bir çeşit yem ya da işaret kulesi gibi bir çıkış noktası görevi göreceğini anlattı.</span></p>
			<p class="normal normal-override-2" xml:lang='tr'><span class="no-style-override-1">Emilito, "Şimdi hepimizin enerjisini kullanıyorsun," diye devam etti. "Hepimiz sana yardım etmeye mecburuz. Aslında, bizden önce gelen ve bir zamanlar bu evde yaşamış olan bütün büyücülerin enerjisini kullanıyorsun. Onların büyüsünü yaşıyorsun. Bu tıpkı, seni harika yerlere, yalnızca büyülü halının yolu üzerinde var olan yerlere götüren bir uçan halının üzerinde yatmak gibi bir şey."</span></p>
			<p class="normal normal-override-2" xml:lang='tr'><span class="no-style-override-1">"Ama hâlâ neden burada olduğumu anlayamıyorum," dedim. "Yalnızca Nagual John Michael Abelar bir hata yapıp beni bulduğu için mi?"</span></p>
			<p class="normal normal-override-2" xml:lang='tr'><span class="no-style-override-1">Emilito, bana dürüstçe bakarak, "Hayır, o kadar basit değil," dedi. "Aslında John Michael gerçekte senin Nagual'ın değil. Yeni bir Nagual ve yeni dönem var. Sen yeni Nagual'ın grubunun üyesisin."</span></p>
			<p class="normal normal-override-2" xml:lang='tr'><span class="no-style-override-1">"Ne diyorsun Emilito? Ne yeni grubu? Buna kim karar veriyor?"</span></p>
			<p class="normal normal-override-2" xml:lang='tr'><span class="no-style-override-1">"Tüm bunlara güç, ruh, o sınırsız kuvvet karar verir. Bizim için, senin yeni döneme ait olduğunun kanıtı senin tümüyle Nelida'ya benzemen. O da gençliğinde, aynı şimdi senin yaptığın gibi, soyut uçuşa ilk kalkıştığında tüm enerjisini kullanıp bitirmişti. Ve aynı senin gibi o da az daha ölüyordu."</span></p>
			<p class="normal normal-override-2" xml:lang='tr'><span class="no-style-override-1">"Benim de buna kalkıştığımda gerçekten ölebileceğimi mi söylemek istiyorsun, Emilito?"</span></p>
			<p class="normal normal-override-2" xml:lang='tr'><span class="no-style-override-1">"Kesinlikle. Büyücülerin uçuşu o kadar tehlikeli olduğundan değil, sen çok dengesiz olduğun için. Aynı şeyi yapan bir başkası yalnızca bel ağrısı çekebilirdi. Ama sen değil. Sen, Nelida gibi, her şeyi abartmak zorundasın, onun için neredeyse ölüyordun.</span></p>
			<p class="normal normal-override-2" xml:lang='tr'><span class="no-style-override-1">"Ondan sonra seni yaşama döndürmenin tek yolu, seni yerden yukarıda, ağaçta, kendine gelene kadar ne kadar zaman geçerse o kadar süre bırakmaktı. Yapabileceğimiz başka bir şey yoktu."</span></p>
			<p class="normal normal-override-2" xml:lang='tr'><span class="no-style-override-1">Olanlar bana inanılmaz gelmekle birlikte yavaş yavaş anlam kazanmaya başladılar. Nelida ile karşılaşmam sırasında bir şeyler korkunç derecede kötü gitmişti. İçimdeki bir şey kontrolden çıkmıştı.</span></p>
			<p class="normal normal-override-2" xml:lang='tr'><span class="no-style-override-1">Emilito, "Dün çiftinin hâlâ değişken bir halde olup olmadığını anlamak için istenç kabağımdan içmene izin verdim," diye açıkladı. "Çiftin hâlâ değişken durumda! Onu desteklemenin tek yolu hareket etmekti. Ve bundan hoşlansan da hoşlanmasan da, senin çiftine bu harekette rehberlik edebilecek tek kişi benim. Ben, işte bu nedenle senin öğretmeninim. Daha doğrusu senin çiftinin öğretmeniyim."</span></p>
			<p class="normal normal-override-2" xml:lang='tr'><span class="no-style-override-1">Hâlâ yolunda gitmeyen şeyin ne olduğundan emin olmadığım için, "Nelida ile birlikteyken bana ne olduğunu düşünüyorsun?" diye sordum.</span></p>
			<p class="normal normal-override-2" xml:lang='tr'><span class="no-style-override-1">Emilito sözümü, "Yani ne olmadığını demek istiyorsun," diye düzeltti. "Soldaki koridorda, boşluğu yavaşça ve uyumlu bir biçimde geçmen ve çiftinin tam farkındalığını uyandırman gerekiyordu." Emilito, olmasını umdukları şeyi anlatan anlaşılması zor bir açıklamaya başladı.</span></p>
			<p class="normal normal-override-2" xml:lang='tr'><span class="no-style-override-1">Nelida'nın yönlendirmesiyle farkındalığımı bedenimle çiftim arasına kaydırmam gerekiyordu. Bu kaymanın, ömür boyunca gelişen tüm engelleri, fiziksel bedeni çiftten ayıran engelleri silmesi gerekiyordu. Emilito, büyücülerin planının, çiftin onları zaten tanıyor olduğu için, onların hepsiyle kişisel olarak tanışmama izin vermek olduğunu söyledi. Ama çılgınlığımdan dolayı, yavaşça ve uyumlu bir biçimde geçememiştim. Başka bir deyişle, çiftimin kazandığı farkındalığın, bedenimin her günkü farkındalığı ile hiç bir ilgisi yoktu. Bu, benim uçmakta olduğum ve duramadığım hissine yol açmıştı. Tüm enerjim boşalıp gitmiş ve çiftim çıldırmıştı</span></p>
			<p class="normal normal-override-2" xml:lang='tr'><span class="no-style-override-1">"Sana bunu söylediğime üzgünüm, Emilito, ama neden söz ettiğini anlayamıyorum," dedim.</span></p>
			<p class="normal normal-override-2" xml:lang='tr'><span class="no-style-override-1">Emilito, "Büyü geçişi, fiziksel bedenin sahip olduğu günlük yaşamın farkındalığını çifte kaydırmaktır," diye yanıtladı. "Dikkatle dinle. Bedenden çifte kaydırmak istediğimiz şey, günlük yaşamdaki farkındalıktır. Günlük yaşamdaki farkındalık!"</span></p>
			<p class="normal normal-override-2" xml:lang='tr'><span class="no-style-override-1">"Ama bu ne anlama geliyor, Emilito?"</span></p>
			<p class="normal normal-override-2" xml:lang='tr'><span class="no-style-override-1">"Bu bizim ağırbaşlılık, ölçülülük, kontrol peşinde olmamız demektir. Biz çılgınlıkla ve gelişi güzel sonuçlarla ilgilenmiyoruz."</span></p>
			<p class="normal normal-override-2" xml:lang='tr'><span class="no-style-override-1">"Ama bu benim durumumda ne anlama geliyor," diye ısrar ettim. •</span></p>
			<p class="normal normal-override-2" xml:lang='tr'><span class="no-style-override-1">"Aşırılıklarına düşkünlük gösterdin ve günlük yaşamdaki farkındalığını çiftine kaydırmadın."</span></p>
			<p class="normal normal-override-2" xml:lang='tr'><span class="no-style-override-1">"Ne yaptım?"</span></p>
			<p class="normal normal-override-2" xml:lang='tr'><span class="no-style-override-1">"Çiftini bilinmeyen, kontrol edilemeyen bir farkındalıkla doldurdun."</span></p>
			<p class="normal normal-override-2" xml:lang='tr'><span class="no-style-override-1">"Senin dediklerine rağmen, Emilito, tüm bunlara inanmam olanaksız," dedim. "Aslında, bu gerçekten de anlaşılmaz bir şey."</span></p>
			<p class="normal normal-override-2" xml:lang='tr'><span class="no-style-override-1">Emilito, "Doğal olarak bu anlaşılmaz bir şey," diye bana katıldı. "Ama eğer anlaşılır bir şeyin peşindeysen, burada kuşkularınla, bana bağırarak oturman gerekmez. Senin için anlaşılır olan şey, çıplak ve ayaklarını yukarıya kaldırmış olmak."</span></p>
			<p class="normal normal-override-2" xml:lang='tr'><span class="no-style-override-1">Emilito, içimi titreten zamparaca bir gülümsemeyle baktı. Ama ben kendimi savunmaya başlamadan önce ciddi bir ifade takındı.</span></p>
			<p class="normal normal-override-2" xml:lang='tr'><span class="no-style-override-1">Yumuşak bir sesle, "Çifti yavaşça ve uyumlu bir biçimde yukarıya çekmek ve günlük farkındalığımızı ona kaydırmak, eşi benzeri olmayan bir şeydir," dedi. "Bunu yapmak anlaşılmaz bir şeydir.</span></p>
			<p class="normal normal-override-2" xml:lang='tr'><span class="no-style-override-1">"Şimdi bütünüyle anlaşılır bir şey yapalım. Gidip kahvaltı edelim." </span></p>
		</div>
	</div>
</body>
</html>