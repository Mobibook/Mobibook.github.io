<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Bölüm 09.xhtml</title>
		<link href="../Styles/template.css" rel="stylesheet" type="text/css"/>
	</head>
<body>
	<div id="b-l-m-09">
		<div class="generated-style">
			<p class="normal normal-override-2" xml:lang='tr'><span class="no-style-override-1">9</span></p>
			<p class="normal normal-override-2" xml:lang='tr'><span class="no-style-override-1">Bir öğleden sonra mağarada özetleme yaparken, uyuya kaldım. uyandığımda, güzelce parlatılmış bir çift kristalin yanımda yerde durduğunu gördüm. Bir süre için onlara dokunayım mı dokunmayayım mı diye düşündüm, çünkü kristaller bir hayli uğursuz görünüyordu. Bunlar yaklaşık on iki santimetre uzunluktaydı ve tümüyle şeffaftı. Uçları sivriltilmişti, ve kendilerinden gelen bir ışıkla parlıyormuş gibi görünüyordu. Clara’nın mağaraya doğru yürüdüğünü gördüğümde, kristalleri dikkatle avucuma kaydırdım ve onları Clara’ya göstermek için emekleyerek mağaranın dışına çıktım.</span></p>
			<p class="normal normal-override-2" xml:lang='tr'><span class="no-style-override-1">“Evet, harikalar.” Clara sanki onları tanıyormuş gibi kafasını salladı.</span></p>
			<p class="normal normal-override-2" xml:lang='tr'><span class="no-style-override-1">“Nereden geldiler?” diye sordum.</span></p>
			<p class="normal normal-override-2" xml:lang='tr'><span class="no-style-override-1">Taşıdığı çıkını yere bırakarak, “Onları buraya seni çok yakından izleyen birisi bıraktı,” dedi.</span></p>
			<p class="normal normal-override-2" xml:lang='tr'><span class="no-style-override-1">“Kimsenin bunları bıraktığını görmedim.”</span></p>
			<p class="normal normal-override-2" xml:lang='tr'><span class="no-style-override-1">“O kişi sen uyuklarken geldi. Seni özetleme yaparken uyuyakalmaman için uyarmıştım.”</span></p>
			<p class="normal normal-override-2" xml:lang='tr'><span class="no-style-override-1">Heyecanla “Ben uyuklarken kim geldi? Akrabalarından birisi mi?” diye sordum. Narin kristalleri yapraklardan oluşan bir yastığın üzerine bıraktım ve ayakkabılarımı giydim. Clara bana ayakkabılar ayakları sıkarak enerji dolaşımına engel olduğundan özetleme yaparken hiçbir zaman ayakkabı giymememi önermişti.</span></p>
			<p class="normal normal-override-2" xml:lang='tr'><span class="no-style-override-1">Clara, “Eğer sana kristalleri kimin bıraktığını söylersem, bu senin için bir anlam ifade etmeyebilir ve hatta seni korkutabilir.” dedi.</span></p>
			<p class="normal normal-override-2" xml:lang='tr'><span class="no-style-override-1">“Dene beni. Senin gölgenin hareket ettiğini gördükten sonra, hiçbir şeyin beni korkutabileceğim sanmıyorum.”</span></p>
			<p class="normal normal-override-2" xml:lang='ar'><span class="no-style-override-1">Çıkınını açarak “Peki, madem ki ısrar ediyorsun,” dedi. “Seni izleyen kişi, bu dünyada eşine az rastlanan usta bir büyücü.”</span></p>
			<p class="normal normal-override-2" xml:lang='tr'><span class="no-style-override-1">"Gerçek bir büyücü mü demek istiyorsun" Kötü şeyler yapan birisi?"</span></p>
			<p class="normal normal-override-2" xml:lang='tr'><span class="no-style-override-1">"Gerçek bir büyücü demek istiyorum, ama kötü şeyler yapan birisi değil. O gerçekliği senin fırçalarınla bir resim yapman gibi biçimleyip kalıplayan bir varlık. Ama bu onun keyfi olduğu anlamına gelmiyor. Algıları istenciyle değiştirdiğinde, davranışı kusursuzdur."</span></p>
			<p class="normal normal-override-2" xml:lang='tr'><span class="no-style-override-1">Clara onu Çinli usta ressamlarla karşılaştırdı, bu ressamlar o kadar canlı ejderhalar çiziyorlardı ki son fırça darbesini koyduklarında, ejderhalar üzerine çizildikleri duvar ya da perdeden uçup gidiyorlardı. Clara anlamlı bir sır veriyormuş gibi alçak bir ses tonuyla, mükemmel bir büyücünün dünyayı terk etmeye hazır olduğunda, yapması gereken tek şeyin algısını değiştirmek, istenciyle bir kapı yaratmak, ve ondan çıkıp kaybolmak olduğunu söyledi.</span></p>
			<p class="normal normal-override-2" xml:lang='tr'><span class="no-style-override-1">Sesindeki derin tutku beni rahatsız etti. Kristalleri tutarak geniş, düz bir kayanın üstüne oturdum, usta büyücünün kim olabileceğini anlamaya çalıştım. Buraya geldiğim günden beri, Clara ve Manfred'den başka kimseyle konuşmamıştım, çünkü etrafta başka hiç kimse yoktu. Clara'nın sözünü ettiği hizmetçiden de hiç bir iz yoktu. Clara'ya buraya geleli beri gördüğüm tek varlığın o ve Manfred olduğunu anımsatmak üzereydim ki, bir başka kişiyi gördüğümü anımsadım: bu bir sabah ben mağaranın yakınındaki bazı ağaçların resmini çizerken gördüğüm nereden çıktığı anlaşılmayan bir adamdı. Benim olduğum yerden otuz metre kadar ötedeki bir açıklıkta çömelmiş oturuyordu. Soğuk titrememe ve ayrıca dikkatimi onun yeşil rüzgarlığına yoğunlaştırmama neden olmuştu. Üzerinde bej bir pantolon ve kuzey Meksika'nın tipik geniş kenarlı şapkasından vardı. Onun yüzünü göremiyordum çünkü şapkasını yüzünü örtecek biçimde takmıştı, ama kaslı ve esnek görünüyordu.</span></p>
			<p class="normal normal-override-2" xml:lang='tr'><span class="no-style-override-1">Yana doğru bakıyordu; kollarını göğsünün üzerinde kavuşturduğunu görebiliyordum. Sonra bana arkasını döndü ve, beni şaşırtacak bir hareketle, ellerini arkasına götürdü ve parmaklarının ucunu birbirine dokundurdu.</span></p>
			<p class="normal normal-override-2" xml:lang='tr'><span class="no-style-override-1">Sonra ayağa kalkıp uzaklaştı, çalıların arasında gözden kayboldu.</span></p>
			<p class="normal normal-override-2" xml:lang='tr'><span class="no-style-override-1">Hızla onun çömelmiş oturuşunun resmini çizdim, sonra resim tahtamı bıraktım ve onun yaptığını taklit etmeye çalıştım; ama kollarımı ne kadar esnetirsem esneteyim ya da omuzlarımı ne kadar bükersem bükeyim, parmaklarımı arkamda birbirine dokunduramıyordum. Bir anda, titremem durdu ve soğuğa rağmen sıcak ve rahatlamış hissettim.</span></p>
			<p class="normal normal-override-2" xml:lang='tr'><span class="no-style-override-1">Clara ona adamdan söz ettiğimde, "Demek ki onu gördün," dedi.</span></p>
			<p class="normal normal-override-2" xml:lang='tr'><span class="no-style-override-1">"Usta büyücü o mu?"</span></p>
			<p class="normal normal-override-2" xml:lang='tr'><span class="no-style-override-1">Clara başını evet anlamında salladı ve bana yemem için getirdiği bir tamaleyi vermek için çıkınına uzandı. "O çok esnektir," dedi. "Onun için omuz eklemlerini yerinden çıkartıp sonra yerine oturtmak işten bile değildir. Eğer özetleme yapmayı sürdürür ve yeterince enerji biriktirirsen, sana sanatını öğretebilir. Onu gördüğünde sana sadece soğukla başa çıkmak için kollar göğse sarılı olarak çömelindiği özel bir duruş gösterdi."</span></p>
			<p class="normal normal-override-2" xml:lang='tr'><span class="no-style-override-1">"Bu bir çeşit yoga mı?"</span></p>
			<p class="normal normal-override-2" xml:lang='tr'><span class="no-style-override-1">Clara omuz silkti. "Belki yine karşılaşırsınız ve sorunu kendisi yanıtlar. Bu arada, bu kristallerin sana içindekileri temizlemekte yardımcı olacağından eminim."</span></p>
			<p class="normal normal-override-2" xml:lang='tr'><span class="no-style-override-1">"Bununla tam olarak ne demek istiyorsun, Clara?"</span></p>
			<p class="normal normal-override-2" xml:lang='tr'><span class="no-style-override-1">Clara soruma önem vermeyerek "Uyuya kalmadan önce yaşamının hangi bölümü üzerinde özetleme yapıyordun?" diye sordu.</span></p>
			<p class="normal normal-override-2" xml:lang='tr'><span class="no-style-override-1">Ona günlük ev işlerini yapmaktan ne kadar nefret ettiğimi anımsamakta olduğumu söyledim. Bulaşıkları yıkamak bana sonsuza kadar sürüyormuş gibi geliyordu. Bunu daha da kötü hale getiren şey, ben bulaşıkları yıkarken mutfak penceresinden ağabeylerimin top oynadıklarını görmemdi. Onları ev işi yapmak zorunda olmadıkları için kıskanıyor ve işleri bana yaptırdığı için annemden nefret ediyordum, içimden onun bütün değerli tabaklarını kırmak geliyordu, ama tabii ki bunu yapamazdım.</span></p>
			<p class="normal normal-override-2" xml:lang='tr'><span class="no-style-override-1">"Tüm bunları özetledikten sonra, şimdi nasıl hissediyorsun?"</span></p>
			<p class="normal normal-override-2" xml:lang='tr'><span class="no-style-override-1">"Annem de dahil hepsini tokatlamak istiyorum. Onu affetmeyi başaramıyorum."</span></p>
			<p class="normal normal-override-2" xml:lang='tr'><span class="no-style-override-1">Clara yumuşak bir sesle, "Belki de kristaller sana istencin ve hapsolmuş enerjini yeniden yönlendirmende yardımcı olabilir." dedi.</span></p>
			<p class="normal normal-override-2" xml:lang='tr'><span class="no-style-override-1">Garip bir itki tarafından harekete geçirilerek, kristalleri işaret ve orta parmaklarımın arasına kaydırdım. Kristaller sanki elimle birleşmiş gibi parmaklarıma rahatça oturdu.</span></p>
			<p class="normal normal-override-2" xml:lang='tr'><span class="no-style-override-1">Clara, "Onları nasıl tutacağını bildiğini görüyorum," dedi. "Usta büyücü bana eğer senin onları kendiliğinden doğru olarak tutabildiğini görürsem, sana bu kristallerle yapalabileceğin zorunlu hareketleri göstermemi söylemişti."</span></p>
			<p class="normal normal-override-2" xml:lang='tr'><span class="no-style-override-1">"Ne çeşit bir hareket, Clara?"</span></p>
			<p class="normal normal-override-2" xml:lang='tr'><span class="no-style-override-1">Clara, "Bir güç hareketi," dedi. "Bunun kökeni ve amacı üzerine ileride daha fazla şey açıklayacağım. Şimdilik sana bu hareketin nasıl yapıldığını göstereyim."</span></p>
			<p class="normal normal-override-2" xml:lang='tr'><span class="no-style-override-1">Clara bana kristalleri işaret ve orta parmağımın arasına sıkıca bastırmamı söyledi. Bana arkadan yardım ederek, kollarımı omuzlarımın hizasında ileri doğru uzattırdı, ve onları saat yönünün tersine doğru döndürttü. Bana hareketler durana ve kristaller, içlerinden uzanan hayali çizgiler ufukta birleşecek biçimde uzağı gösteren iki nokta haline gelene kadar gitgide küçülen geniş daireler çizdirdi.</span></p>
			<p class="normal normal-override-2" xml:lang='tr'><span class="no-style-override-1">Clara, "Daireleri çizerken, avuçların birbirine baksın," diye hareketimi düzeltti. "Ve her zaman geniş, akışkan daireler çizerek başla. Bu yolla daha sonra bu ister bir nesne olsun, ister bir düşünce ya da duygu olsun, etkilemek istediğin herhangi bir şeye odaklayabileceğin enerjiyi toplamış olursun."</span></p>
			<p class="normal normal-override-2" xml:lang='tr'><span class="no-style-override-1">"Kristalleri yöneltmek bunları nasıl etkileyecek?" diye sordum.</span></p>
			<p class="normal normal-override-2" xml:lang='tr'><span class="no-style-override-1">Clara, "Kristalleri hareket ettirmek ve onları sana gösterdiğim gibi yönlendirmek nesnelerdeki enerjiyi alır," diye açıkladı. "Bunun etkisi bombanın fitilini sökmek gibidir. Bu senin tam olarak çalışmanın bu aşamasında yapmak isteyeceğin bir şey. Onun için kristalleri tutarken kollarını asla saat yönünde döndürme."</span></p>
			<p class="normal normal-override-2" xml:lang='tr'><span class="no-style-override-1">"Onları o yönde döndürseydim ne olurdu?"</span></p>
			<p class="normal normal-override-2" xml:lang='tr'><span class="no-style-override-1">"Yalnızca bir bomba yapmakla kalmaz, aynı zamanda fitilini de ateşleyerek dev bir patlamaya neden olurdun. Saat yönünde yapılan bir hareket nesneleri şarj etmek için enerjiyi herhangi bir iş için toplamak içindir. O hareketi daha sonraya, senin daha güçlü olacağın bir zamana bırakalım."</span></p>
			<p class="normal normal-override-2" xml:lang='tr'><span class="no-style-override-1">"Ama su anda gerek duyduğum şey bu değil mi? Yani enerji toplamak? Kendimi öyle tükenmiş hissediyorum ki."</span></p>
			<p class="normal normal-override-2" xml:lang='tr'><span class="no-style-override-1">Bana "Tabii ki enerji toplamaya gereksinimin var," diyerek katıldı, "ama şu anda bunu anlamsızlıklara olan düşkünlüğünü bırakarak yapmalısın. Yalnızca şikayet etmek, kendin için üzülmek ya da değiştirilemeyecek şeyler için endişelenmek gibi alışmış olduğun şeyleri yapmayarak kontrolün altına alabileceğin bol miktarda enerji var.</span></p>
			<p class="normal normal-override-2" xml:lang='tr'><span class="no-style-override-1">Bu işleri bırakmak sana seni dengelemeye ve sağaltmaya yardımcı olan pozitif, seni besleyen bir enerji verecek.</span></p>
			<p class="normal normal-override-2" xml:lang='tr'><span class="no-style-override-1">"Diğer yandan, kristalleri saat yönünde döndürerek elde edeceğin enerji tehlikeli bir enerji çeşididir, su anda dayanamayacağın mahvedici bir patlamadır. Onun için bana ne olursa olsun bunu yapmaya çalışmayacağına söz ver."</span></p>
			<p class="normal normal-override-2" xml:lang='tr'><span class="no-style-override-1">"Söz veririm, Clara. Ama bu kulağa daha çok cezbedici geliyor."</span></p>
			<p class="normal normal-override-2" xml:lang='tr'><span class="no-style-override-1">Clara beni, "Sana bunları veren usta büyücü senin ilerlemeni izliyor," diye uyardı. "Onun için bunları yanlış kullanmamalısın."</span></p>
			<p class="normal normal-override-2" xml:lang='tr'><span class="no-style-override-1">"Neden bu usta büyücü beni izlemekle ilgileniyor?" Sorumda marazi bir merak vardı. Rahatsız olmuştum, ama bir adamın, uzaktan da olsa, zamanını beni izlemeye harcadığını öğrenmek gururumu okşamıştı.</span></p>
			<p class="normal normal-override-2" xml:lang='tr'><span class="no-style-override-1">Clara ilgisizce, "Seninle ilgili planları var," dedi.</span></p>
			<p class="normal normal-override-2" xml:lang='tr'><span class="no-style-override-1">Aniden bir korku duydum. Yumruğumu sıkarak hiddetle ayağa fırladım.</span></p>
			<p class="normal normal-override-2" xml:lang='tr'><span class="no-style-override-1">Clara canı sıkılmış olarak, "O kadar aptal olma ve yanlış sonuçlara varma," dedi. "Seni temin ederim kimse senin külotunun içine girmeye çalışmıyor. Cinsel deneyimlerini gerçekten de derinlemesine özetlemen gerekiyor, Taisha, ki anlamsız kuşkularından kurtulabilesin."</span></p>
			<p class="normal normal-override-2" xml:lang='tr'><span class="no-style-override-1">Sesinin tüm duygulardan yoksun olan tonu, ve seçtiği sözcüklerin kabalığı her nasılsa ölçülüydü. Yeniden oturdum ve mırıldanarak özür diledim.</span></p>
			<p class="normal normal-override-2" xml:lang='tr'><span class="no-style-override-1">Clara parmağını dudaklarına koydu. "Bizler olağan amaçlar peşinde değiliz," diye beni temin etti. "Bunu ne kadar çabuk anlarsan, o kadar iyi olur. Planlardan söz ederken, yüce planlardan konuşuyorum; cesur bir ruhun yapabileceği işlerden. Senin düşündüklerine rağmen, sen çok cesursun. Su anda nerede olduğuna bak. Her gün tek başına bir mağarada oturarak yaşamını özetliyorsun. Bu cesaret ister."</span></p>
			<p class="normal normal-override-2" xml:lang='tr'><span class="no-style-override-1">Ona ne zaman onu izlediğimi ve şimdi sanki bu dünyadaki en doğal şeymiş gibi onun evinde yaşadığımı düşünsem, çok korktuğumu itiraf ettim.</span></p>
			<p class="normal normal-override-2" xml:lang='tr'><span class="no-style-override-1">"Bu beni her zaman şaşırttı," dedi, "ama seni bana bu kadar isteklice eşlik etmeye itenin ne olduğunu asla sormadım. Ben bunu yapmazdım."</span></p>
			<p class="normal normal-override-2" xml:lang='tr'><span class="no-style-override-1">"Annemle babam ve ağabeylerim her zaman bana çılgın olduğumu söylerlerdi," diye itirafta bulundum.</span></p>
			<p class="normal normal-override-2" xml:lang='tr'><span class="no-style-override-1">"Sanırım nedeni bu olmalı. Garip bir duygu içimde tıkalı kalmış durumda, ve bundan dolayı, her zaman garip şeyler yaparım."</span></p>
			<p class="normal normal-override-2" xml:lang='tr'><span class="no-style-override-1">"Ne gibi örneğin?" Parıldayan gözleri beni sırlarımı ona açmaya itti.</span></p>
			<p class="normal normal-override-2" xml:lang='tr'><span class="no-style-override-1">Tereddüt ettim. Aklıma gelen düzinelerle şey vardı, hepsi de yaşamımın her zaman kötüye gittiği anlarını belirleyen kilometre taşları gibi duran travmatik olaylardı. Onların acı bir biçimde farkında olmakla birlikte, bu felaketlerden hiçbir zaman söz etmezdim, ve son aylarda yaptığım yoğun özetlemelerde bunların çoğu daha da acı verici ve canlı bir duruma gelmişti.</span></p>
			<p class="normal normal-override-2" xml:lang='tr'><span class="no-style-override-1">Ayrıntılara girmek istemeyerek, "Bazen saçma şeyler yaparım," dedim.</span></p>
			<p class="normal normal-override-2" xml:lang='tr'><span class="no-style-override-1">Clara, "Saçma şeylerle ne demek istiyorsun?" diye sordu.</span></p>
			<p class="normal normal-override-2" xml:lang='tr'><span class="no-style-override-1">Clara'nın beni konuşmaya daha fazla teşvik etmesinden sonra, ona bir örnek verdim ve kısa süre önce, uluslararası bir karate turnuvasına katılmak için gittiğim Japonya'da yaşadığım bir deneyimi anlattım. Orada, Tokyo'daki Budokan'da, kendimi onbinlerce kişinin önünde rezil etmiştim.</span></p>
			<p class="normal normal-override-2" xml:lang='tr'><span class="no-style-override-1">Clara, "Onbinlerce kişi mi," diye sözlerimi tekrarladı. "Biraz abartmıyor musun?"</span></p>
			<p class="normal normal-override-2" xml:lang='tr'><span class="no-style-override-1">"Kesinlikle hayır!" dedim. "Budokan kentteki en büyük salondur ve tıklım tıklım doluydu." Olayı anımsayarak, ellerimi sıktığımı ve boynumun sertleştiğini hissettim. Devam etmek istemedim. "Eski anıları su yüzüne çıkartmamak daha iyi değil mi?" diye sordum. "Dahası, karate deneyimlerimi özetledim."</span></p>
			<p class="normal normal-override-2" xml:lang='tr'><span class="no-style-override-1">Clara, "Deneyiminden söz etmen önemli," diye ısrar etti. "Belki de onları yeterince netlikle deneyimlemedin ya da tümüyle soluyarak içine çekmedin. Hâlâ üzerinde etkisi var gibi görünüyor. Kendine bir bak, sinirden her yerinden terler boşanıyor."</span></p>
			<p class="normal normal-override-2" xml:lang='tr'><span class="no-style-override-1">Onu tatmin etmek için, karate hocamın bir defasında kadınların köpeklerden bile değersiz olduklarını düşündüğünü nasıl ağzından kaçırdığını anlattım. Onun için, kadınların karate dünyasında ve özellikle de turnuvalarda hiçbir yeri yoktu. O zaman, Budokan'da, yalnızca erkek öğrencilerinin platforma çıkarak yarışmalarını istedi. Ona Japonya'ya kadar yalnızca kenarda oturmak ve tüm erkek takımın yarışmasını izlemek için gelmediğimi söyledim. Beni daha saygılı olmam için uyardı, ama ben tersine öyle sinirlendim ki feci bir şey yaptım.</span></p>
			<p class="normal normal-override-2" xml:lang='tr'><span class="no-style-override-1">Clara, "Tam olarak ne yaptın?" diye sordu.</span></p>
			<p class="normal normal-override-2" xml:lang='tr'><span class="no-style-override-1">Ona çok öfkelendiğimi, merkezdeki platforma tırmandığımı, gongu töreni yöneten adamın elinden aldığımı, onu kendim çaldığımı ve kendi adımla göstereceğim karate formunun adını söylediğimi anlattım.</span></p>
			<p class="normal normal-override-2" xml:lang='tr'><span class="no-style-override-1">Clara sırıtarak "Peki seni alkışladılar mı?" diye sordu.</span></p>
			<p class="normal normal-override-2" xml:lang='tr'><span class="no-style-override-1">Neredeyse ağlayacak hale gelerek, "donakaldım," dedim. "Uzun hareket formunun orta yerinde, zihnim bomboş oldu. Bir sonra hangi hareketin geldiğini unuttum. Tek gördüğüm şey bana hoşnutsuzlukla bakan bir sürü yüzdü. Her nasılsa, formun kalanını tamamlamayı başardım ve platformu şok durumunda terk ettim.</span></p>
			<p class="normal normal-override-2" xml:lang='tr'><span class="no-style-override-1">"İşleri kendi elime almak, ve programı benim yaptığım gibi bozmak yeterince kötüydü, ama formumu binlerce izleyicinin önünde unutmak Karate Federasyonuna yapılabilecek en kötü hakaretti. Kendime, hocalarıma ve sanırım genelde kadınlara utanç getirdim."</span></p>
			<p class="normal normal-override-2" xml:lang='tr'><span class="no-style-override-1">Clara kıkırdamasını bastırmaya çalışarak, "Sonra ne oldu," diye sordu.</span></p>
			<p class="normal normal-override-2" xml:lang='tr'><span class="no-style-override-1">"Okuldan atıldım, siyah kuşağımın geri alınmasından söz edildiğini duydum ve bir daha hiç karate çalışmadım."</span></p>
			<p class="normal normal-override-2" xml:lang='tr'><span class="no-style-override-1">Clara bir kahkaha patlattı. Diğer taraftan, ben bu utanç verici deneyimden o kadar duygulanmıştım ki ağlamaya başladım.</span></p>
			<p class="normal normal-override-2" xml:lang='ar'><span class="no-style-override-1">Üstüne üstlük, bunu Clara’ya açtığım için iki kere utanç duyuyordum.</span></p>
			<p class="normal normal-override-2" xml:lang='tr'><span class="no-style-override-1">Clara beni omuzlarımdan sallayarak sarstı. "Temizleyici soluğu yap," dedi. "Haydi soluk al."</span></p>
			<p class="normal normal-override-2" xml:lang='tr'><span class="no-style-override-1">Hala ümitsizce gösteri salonunda hapsolmuş olan enerjiyi içime çekerek, kafamı sağdan sola hareket ettirdim. Kafamı yeniden sağa çevirdiğimde, beni saran tüm utanç ve kendine acımayı soluğumla dışarı çıkarttım. Tüm duygusal karışıklık silinene kadar, kafamı tekrar tekrar hareket ettirerek arkası arkasına temizleyici soluk alıştırmasını yaptım. Sonra kafamı sağdan sola solumadan hareket ettirdim, ve böylece geçmişimdeki o belirli anla olan tüm bağlarımı kopardım. Bitirdiğimde, Clara bedenimi taradı ve sonra kafasını olumlu anlamda salladı.</span></p>
			<p class="normal normal-override-2" xml:lang='tr'><span class="no-style-override-1">Bana burnumu temizlemek için nakışla işlenmiş bir mendil vererek "Kırılmaya çok açıksın çünkü kendinin önemli olduğunu hissediyorsun," dedi. "Tüm o utanca senin yanlış yönlendirilmiş kişisel değer duygun neden oldu. Sonra, sanki bunu yapacağın kesinmiş gibi, gösterini yüzüne gözüne bulaştırarak, zaten incinmiş olan kibirine daha fazla utanç duygusu ekledin."</span></p>
			<p class="normal normal-override-2" xml:lang='tr'><span class="no-style-override-1">Clara bana kendimi toparlamam için zaman vererek bir an için sessiz kaldı. Sonunda, "Karate çalışmayı neden bıraktın?" diye sordu.</span></p>
			<p class="normal normal-override-2" xml:lang='tr'><span class="no-style-override-1">"Yalnızca karate'den ve tüm o ikiyüzlülükten bıkmıştım," dedim.</span></p>
			<p class="normal normal-override-2" xml:lang='tr'><span class="no-style-override-1">Clara kafasını salladı. "Hayır. Bıraktın çünkü yaptığın hatadan sonra kimse seninle ilgilenmedi, ve sen hak ettiğine inandığın takdiri görmedin."</span></p>
			<p class="normal normal-override-2" xml:lang='tr'><span class="no-style-override-1">Tüm samimiyetimle, Clara'nın haklı olduğunu itiraf etmek zorundaydım. Takdiri hak ettiğime inanıyordum. Ne zaman vahşice, düşünmeden hareket etsem, bu kafamdaki kendimle ilgili imajımı şişirmek ya da benim daha iyi olduğumu kanıtlamak için birileriyle yarışmak içindi. Bir üzgünlük ve keder hissi beni sardı. Yaptığım tüm o solunumlara ve özetlemeye rağmen, benim için bir umut olmadığını biliyordum.</span></p>
			<p class="normal normal-override-2" xml:lang='tr'><span class="no-style-override-1">Clara kafama hafifçe vurarak, "Envanter defterin doğal ve uyumlu bir biçimde değişiyor," dedi. "Bu kadar endişelenme. Yalnızca özetleme üzerine konsantre ol, gerisi kendiliğinden gelir."</span></p>
			<p class="normal normal-override-2" xml:lang='tr'><span class="no-style-override-1">"Belki de gidip bir terapiste görünmeliyim," dedim. "Ama, zaten özetleme de bir çeşit psikoterapi değil mi?"</span></p>
			<p class="normal normal-override-2" xml:lang='tr'><span class="no-style-override-1">Clara, "Hiç de değil," diye karşı çıktı. "Özetlemeyi ilk bulan kişiler yüzlerce, belki de binlerce yıl önce yaşamışlardı. Onun için bu kadim yenileme işlemine kesinlikle modern psikanaliz açısından bakmamalısın."</span></p>
			<p class="normal normal-override-2" xml:lang='tr'><span class="no-style-override-1">"Neden olmasın," dedim, "çocukluk anılarına geri dönmenin ve cinsel edime verilen önemin kulağa psikanalistlerin, özellikle de Freud'cu olanların, ilgilendiği şeylerle aynı gibi geldiğini kabul etmek zorundasın."</span></p>
			<p class="normal normal-override-2" xml:lang='tr'><span class="no-style-override-1">Clara çok sertti. Özetlemenin istenç ve soluğun vazgeçilmez roller oynadığı büyülü edimler olduğunu vurguladı.</span></p>
			<p class="normal normal-override-2" xml:lang='tr'><span class="no-style-override-1">"Solunum enerjiyi toplar ve onu dolaştırır," diye açıkladı. "Bu sonra özetlemenin, kendimizi biyolojik ve toplumsal bağlardan kurtarmamız olan, önceden belirlenmiş istenciyle yönlendirilir.</span></p>
			<p class="normal normal-override-2" xml:lang='tr'><span class="no-style-override-1">Clara, "Özetlemenin istenci bize, bu yöntemi bularak izdeşlerine aktaran, kadim görücüler tarafından bağışlanmış bir armağandır," diye sürdürdü. "Bunu uygulayan herkes kendi istencini buna eklemiştir, ama bu istenç yalnızca özetlemeyi yapmaya duyulan istek ya da gereksinimdir.</span></p>
			<p class="normal normal-override-2" xml:lang='tr'><span class="no-style-override-1">Bunun, tam özgürlük olan nihai amacı, kadim zamanların büyücüleri tarafından belirlenmiştir. Ve bu bizden bağımsız olarak belirlenmiş olduğu için, bu paha biçilemez bir armağandır."</span></p>
			<p class="normal normal-override-2" xml:lang='tr'><span class="no-style-override-1">Clara özetlemenin bize varlığımızın önemli bir yanını gösterdiğini açıkladı: bu herhangi bir edime kalkışmadan önce, bir an için onun sonucunu, şanslarımızı, amaç ve beklentilerimizi doğrulukla değerlendirebileceğimiz gerçeğiydi. Bu bilgi hiçbir zaman bize kolaylık ya da tatmin vermez, onun için bunu derhal bastırırız.</span></p>
			<p class="normal normal-override-2" xml:lang='tr'><span class="no-style-override-1">"Bununla ne demek istiyorsun, Clara?"</span></p>
			<p class="normal normal-override-2" xml:lang='tr'><span class="no-style-override-1">"Örneğin, senin, salondaki platforma çıkıp gösteriyi bozmanın, ölümcül bir hata olduğunu bir an için biliyor olduğun, ama bundan emin olduğun halde onu çeşitli nedenlerle derhal bastırdığını anlatmak istiyorum. Ayrıca, bir an için, karate çalışmayı </span><span class="no-style-override-1">övgü görmediğin ve takdir edilmediğinden hakarete uğramış hissettiğin için bıraktığını da biliyordun. Ama bu bilgiyi derhal başka bir açıklamayla, kendini daha yücelten bir açıklamayla, başkalarının ikiyüzlülüklerinden bıkmış olmakla örttün.”</span></p>
			<p class="normal normal-override-2" xml:lang='tr'><span class="no-style-override-1">Clara bu doğrudan bilme anına özetlemeyi ilk bulan kişiler tarafından "görücü" dendiğini, çünkü bunun olayları açıkça görmemize izin verdiğini söyledi. Ama görücünün değerlendirmelerinin açıklığına ve doğruluğuna rağmen, biz asla ona dikkat etmez ya da görücüye kendini duyurması için bir şans vermeyiz. Sürekli bir bastırma yoluyla, onun gelişmesini bastırır ve tam potansiyelini açığa çıkartmasını önleriz.</span></p>
			<p class="normal normal-override-2" xml:lang='tr'><span class="no-style-override-1">Clara, "Sonunda, içimizdeki görücü acı ve nefretle dolar," diye sürdürdü. "Özetlemeyi bulan kadim bilgeler görücüyü baskı altında tutmayı hiçbir zaman bırakmadığımız için, onun sonunda bizi yok ettiğine inanıyorlardı. Ama onlar aynı zamanda bizi özetleme yoluyla, görücünün yaratılış nedenine uygun olarak gelişmesine ve büyümesine izin verebileceğimize temin etmişlerdi."</span></p>
			<p class="normal normal-override-2" xml:lang='tr'><span class="no-style-override-1">"Özetlemenin gerçekte ne olduğunun hiç farkına varmamıştım," dedim.</span></p>
			<p class="normal normal-override-2" xml:lang='tr'><span class="no-style-override-1">Clara bana, "Özetlemenin amacı görücüye görme özgürlüğünü tanımaktır," diye anımsatmada bulundu. "Ona bir alan vererek, görücüyü bilerek hem gizemli hem de etkili bir kuvvete, sonunda bizi öldürmek yerine bizi özgürlüğe götürecek bir kuvvete dönüştürebiliriz.</span></p>
			<p class="normal normal-override-2" xml:lang='tr'><span class="no-style-override-1">Clara, "Bana, özetleme yaparken neler bulduğunu bana söylemende ısrar etmemin nedeni bu," dedi.</span></p>
			<p class="normal normal-override-2" xml:lang='tr'><span class="no-style-override-1">"Görücüyü yüzeye çıkartmalı ve ona gördüklerini sana söyleme şansını tanımalısın."</span></p>
			<p class="normal normal-override-2" xml:lang='tr'><span class="no-style-override-1">Onu anlamada ya da söylediklerini kabul etmede sorun olan bir nokta yoktu, içimde her zaman neyin ne olduğunu bilen bir şey olduğunu çok iyi biliyordum. Aynı zamanda onun bana söyledikleri çoğunlukla umduğum ya da duymayı istediğim şeyin tersi olduğu için onun öğüt verme kapasitesini bastırdığımı da biliyordum.</span></p>
			<p class="normal normal-override-2" xml:lang='tr'><span class="no-style-override-1">Clara'yla paylaşmam gereken anlık bir iç görü, görücünün rehberliğini istediğim tek anın, bunu neden yaptığımı hiçbir zaman açıklayamadığım halde güneydeki ufuğa baktığım zaman olduğuydu.</span></p>
			<p class="normal normal-override-2" xml:lang='tr'><span class="no-style-override-1">Clara, "Bir gün bunların hepsi sana açıklanacak," diye söz verdi. Ama onun gülümsemesinden, bu konuda daha fazla konuşmak istemediğini çıkarttım.</span></p>
			<p class="normal normal-override-2" xml:lang='tr'><span class="no-style-override-1">Clara benim birkaç saat daha mağaraya dönmemi, sonra eve dönüp akşam yemeğinden önce biraz kestirmemi önerdi. "Seni getirmesi için Manfred'i göndereceğim," dedi.</span></p>
			<p class="normal normal-override-2" xml:lang='tr'><span class="no-style-override-1">Bunu reddettim. O gün kesinlikle mağaraya dönemezdim, çok yorgundum. Clara'ya utanç verici anlarımı açıklamak, ve onun kişisel saldırılarını geçiştirmek zorunda kalmak, beni duygusal açıdan tüketmişti. Bir an için, kristallerin yansıttığı ışık dikkatimi çekti. Dikkatimi kristallere yoğunlaştırmak beni sakinleştirdi. Clara'ya usta büyücünün bana kristalleri neden verdiğini bilip bilmediğini sordum. Clara onları aslında bana vermediğini, ama bunun yerine, onları benim adıma geri aldığını söyledi.</span></p>
			<p class="normal normal-override-2" xml:lang='tr'><span class="no-style-override-1">Tersçe, "Onları dağlardaki bir mağarada buldu. Birisi onları orada yüzyıllar önce bırakmış olmalı," dedi.</span></p>
			<p class="normal normal-override-2" xml:lang='tr'><span class="no-style-override-1">Sesindeki sabırsızlık benim onun usta büyücüden de konuşmak istemediğini düşünmem neden oldu, onun için bunun yerine, "Bu kristaller hakkında başka ne biliyorsun?" diye sordum.</span></p>
			<p class="normal normal-override-2" xml:lang='ar'><span class="no-style-override-1">Şeffaflığını görmek için kristallerden birisini güneş ışığına tuttum.</span></p>
			<p class="normal normal-override-2" xml:lang='tr'><span class="no-style-override-1">Clara, "Kristallerin kullanılması kadim Meksika'nın büyücülerinin alanına giriyordu," diye açıkladı. "Bunlar bir düşmanı yok etmekte kullanılan silahlardır."</span></p>
			<p class="normal normal-override-2" xml:lang='tr'><span class="no-style-override-1">Bunu duymak bana öyle bir ürperti verdi ki neredeyse kristallerden birini düşürüyordum.</span></p>
			<p class="normal normal-override-2" xml:lang='tr'><span class="no-style-override-1">Onlarla artık hiçbir şey yapmak istemediğimden kristalleri tutması için Clara'ya vermeye çalıştım, ama Clara onları almayı reddetti.</span></p>
			<p class="normal normal-override-2" xml:lang='tr'><span class="no-style-override-1">"Bir kez böyle kristalleri elinde tuttuğunda, onları bir başkasına veremezsin," diye azarladı. "Bu doğru değildir; aslında, tehlikelidir. Bu kristallere son derece dikkatle davranılmalıdır. Bunlar bir güç armağanıdır."</span></p>
			<p class="normal normal-override-2" xml:lang='tr'><span class="no-style-override-1">"Üzgünüm," dedim, "saygısızlıkta bulunmak istemedim, yalnızca sen onların silah olarak kullanıldığını söylediğinde korktum."</span></p>
			<p class="normal normal-override-2" xml:lang='tr'><span class="no-style-override-1">"Daha önce öyleydi, ama günümüzde değil," diye açıkladı. "Onları silaha dönüştürme bilgisini kaybettik."</span></p>
			<p class="normal normal-override-2" xml:lang='tr'><span class="no-style-override-1">"Kadim Meksika'da böyle bir bilgi var mıydı?"</span></p>
			<p class="normal normal-override-2" xml:lang='tr'><span class="no-style-override-1">"Kesinlikle vardı! Bu bizim geleneğimizin bir parçası," diye yanıtladı. "Kadim inançların fazla zorlamalı olduğu için efsanelere döndüğü Çin'de olduğu gibi, burada Meksika'da da kendi inanç ve efsanelerimiz vardır."</span></p>
			<p class="normal normal-override-2" xml:lang='tr'><span class="no-style-override-1">"Ama neden herkes kadim Çin'deki inanç ve uygulamaların farkındayken kadim Meksika'da neler olduğunu kimse fazla bilmiyor?"</span></p>
			<p class="normal normal-override-2" xml:lang='tr'><span class="no-style-override-1">Clara, "Burada Meksika'da, birbiriyle çatışan iki kültür vardı: İspanyollar ve Kızılderililer," diye açıkladı. "Kadim İspanya üzerine her şeyi bilirken kadim Meksika üzerine birçok şeyi bilmiyoruz çünkü zaferi kazananlar İspanyollardı ve onlar Kızılderili geleneklerini yok etmeye çalıştılar. Ama sistemli ve amansız çabalarına rağmen, tümüyle başarılı olamadılar."</span></p>
			<p class="normal normal-override-2" xml:lang='tr'><span class="no-style-override-1">"Kristallerle ilgili uygulamalar nelerdi?" diye sordum.</span></p>
			<p class="normal normal-override-2" xml:lang='tr'><span class="no-style-override-1">"Kadim zamanların büyücülerinin yoğun ve sabit bir konsantrasyon düzeyinde, ulaşması neredeyse olanaksız ve tarif etmesi kesinlikle olanaksız olan eşsiz bir durumdayken düşmanlarının zihinsel görüntüsünü zihinlerinde tuttuklarına inanılırdı. Böyle bir zihinsel ve bedensel farkındalık durumunda, görüntüyü onun enerji merkezini bulana kadar zihinlerinde tutarlardı."</span></p>
			<p class="normal normal-override-2" xml:lang='tr'><span class="no-style-override-1">Büyük bir merakla, "O büyücüler düşmanlarının görüntüsüyle ne yaparlardı?" diye sordum.</span></p>
			<p class="normal normal-override-2" xml:lang='tr'><span class="no-style-override-1">"Çuğunlukla kalp bölgesindeki, enerjinin çevresinde dolaştığı küçük bir girdaba benzeyen bir açıklık ararlardı. Bunu bulur bulmaz, oka benzeyen kristallerini buna yöneltirlerdi."</span></p>
			<p class="normal normal-override-2" xml:lang='tr'><span class="no-style-override-1">Kristallerin bir düşmanın görüntüsüne yöneltildiğini duyduğumda, titremeye başladım.</span></p>
			<p class="normal normal-override-2" xml:lang='tr'><span class="no-style-override-1">Rahatsızlığıma rağmen, Clara'ya görüntüsü büyücüler tarafından kullanılan kişiye ne olduğunu sormaya kendimi mecbur hissettim.</span></p>
			<p class="normal normal-override-2" xml:lang='tr'><span class="no-style-override-1">Clara, "Belki de bedeni kuruyup gitmiştir," dedi. "Ya da belki bu kişi bir kazaya kurban gitmiştir. O büyücülerin kendilerinin ne olacağını asla tam olarak bilmediklerine inanılırdı, ama eğer istençleri ve güçleri yeterince kuvvetliyse, düşmanlarını yok etmede başarılı olacakları kesin olurdu."</span></p>
			<p class="normal normal-override-2" xml:lang='tr'><span class="no-style-override-1">Kristalleri elimden bırakmayı her zamankinden fazla istiyordum, ama Clara'nın söylediklerinin ışığında, onlara saygısızlık etmeye cesaret edemedim. Birisinin bunları bana neden vermek istemiş olabileceğini düşündüm.</span></p>
			<p class="normal normal-override-2" xml:lang='tr'><span class="no-style-override-1">Clara, "Büyülü silahlar bir zamanlar son derece önemliydi," diye sürdürdü. "Kristaller gibi silahlar büyücünün kendi bedeninin bir uzantısı haline gelirdi. Bu kristaller zaman ve mekanın ötesine kanalize edilebilecek ve yansıtılabilecek enerjiyle doluydu."</span></p>
			<p class="normal normal-override-2" xml:lang='tr'><span class="no-style-override-1">Clara bununla birlikte, en güçlü silahın bir kristal ok bir kılıç ya da tüfek değil, insan bedeni olduğunu söyledi, çünkü beden enerjiyi toplayabilen, depolayabilen, ve yönlendirebilen bir alete dönüştürülebilirdi.</span></p>
			<p class="normal normal-override-2" xml:lang='tr'><span class="no-style-override-1">Clara, "Bedeni ya biyolojik bir organizma ya da bir güç kaynağı olarak düşünebiliriz," diye açıkladı. "Bu yalnızca depomuzdaki envanter defterimizin durumuna bağlıdır; beden sert ve katı ya da yumuşak ve esnek olabilir. Eğer depomuz boşsa, bedenin kendisi de boştur, ve sonsuzluğun enerjisi onun içinden akabilir."</span></p>
			<p class="normal normal-override-2" xml:lang='tr'><span class="no-style-override-1">Clara kendimizi boşaltmak için, derin bir özetleme durumuna girmemiz ve enerjinin içimizden engellemeksizin akmasına izin vermemiz gerektiğini tekrarladı. Yalnızca sakinken, içimizdeki görücüye tam bir egemenlik tanıyabileceğimizi ya da evrenin kişisel olmayan enerjisinin çok kişisel bir istenç gücüne dönüşebileceğini vurguladı.</span></p>
			<p class="normal normal-override-2" xml:lang='tr'><span class="no-style-override-1">"Kendimizi eski ve engelleyici envanter defterimizde yeterince boşalttığımızda," diye sürdürdü, "enerji bize gelir ve kendisini doğal bir biçimde toplar; bunun yeteri kadarı birleştiğinde güce dönüşür. Bunun varlığını herhangi bir şey belli edebilir: yüksek bir gürültü, hafif bir ses, senin olmayan bir düşünce, beklenmedik bir kuvvet ya da kendini iyi hissetme dalgası."</span></p>
			<p class="normal normal-override-2" xml:lang='tr'><span class="no-style-override-1">Clara son analizde, gücün bize uyanıklık durumunda ya da rüyalarda gelmesinin bir şey farketmediğini; bunun her iki durumda da eşit derecede geçerli olduğunu, ama ikincisinin anlaşılması daha zor ve kuvvetli olduğunu açıkladı.</span></p>
			<p class="normal normal-override-2" xml:lang='tr'><span class="no-style-override-1">"Uyanıkkenki güçle ilgili deneyimlerimiz rüyalarda uygulanmaya konulmalıdır," diye sürdürdü, "ve rüyalarda deneyimlediğimiz herhangi bir güç biz uyanıkken kullanılmalıdır. Gerçekten önemli olan şey, kişi uyanık da olsa uykuda da olsa, farkında olmaktır." Bana bakarak tekrarladı, "Önemli olan farkında olmaktır."</span></p>
			<p class="normal normal-override-2" xml:lang='tr'><span class="no-style-override-1">Clara bir an için sustu, sonra bana tümüyle mantıksız gelen bir şey söyledi. "Örneğin, zamanın farkında olmak, kişinin yaşamını yüzlerce yıla uzatabilir."</span></p>
			<p class="normal normal-override-2" xml:lang='tr'><span class="no-style-override-1">"Bu anlamsız," dedim. "Bir insan nasıl o kadar uzun yaşayabilir?"</span></p>
			<p class="normal normal-override-2" xml:lang='tr'><span class="no-style-override-1">Clara, "Zamanın farkında olmak bizim çabuk yaşlanmamızı ve birkaç on yıl içerisinde ölmemizi önleyen bir farkındalık durumudur," diye açıkladı. "Kadim büyücülerden kalma bir inanç vardır, eğer bedenlerimizi silah gibi kullanabilseydik-ya da, modern terimlerle, eğer depolarımızı boşaltabilseydik-başka bir yerde gezmek için dünyadan dışarı kayabilirdik."</span></p>
			<p class="normal normal-override-2" xml:lang='tr'><span class="no-style-override-1">"Nereye giderdik?" diye sordum.</span></p>
			<p class="normal normal-override-2" xml:lang='tr'><span class="no-style-override-1">Clara sanki yanıtı bilmem gerekiyormuş gibi, bana şaşkınlıkla baktı. "Var olmamanın dünyasına, gölgelerin dünyasına," diye yanıtladı.</span></p>
			<p class="normal normal-override-2" xml:lang='tr'><span class="no-style-override-1">"İnanışa göre, depolarımız bir kez boşaldığında, o kadar hafif oluruz ki boşlukta süzülebiliriz ve hiçbir şey uçuşumuzu engelleyemez. O zaman bu dünyaya genç ve yenilenmiş olarak döneriz."</span></p>
			<p class="normal normal-override-2" xml:lang='tr'><span class="no-style-override-1">Kuyruk sokumumu uyuşturan rahatsız kayanın üzerinde yana kaydım. "Ama bu yalnızca bir inanç, değil mi, Clara?" diye sordum. "Kadim zamandan kalan bir efsane."</span></p>
			<p class="normal normal-override-2" xml:lang='tr'><span class="no-style-override-1">Clara, "Su anda bu yalnızca bir inanç," dedi, "Ama anlar, her şey gibi, değişir. Bugünlerde, insanların kendilerini yenilemeye ve boşluk ve özgürlüğü deneyimlemeye her zamankinden fazla gereksinimi var."</span></p>
			<p class="normal normal-override-2" xml:lang='tr'><span class="no-style-override-1">Bir an için bir bulut gibi olup, gelip gitmemi engelleyen hiçbir şey olmadan havada uçmanın nasıl bir şey olacağını düşündüm. Sonra zihinsel olarak yeniden dünyaya döndüm ve kendimi, "Zamanın farkında olmak ve gölgelerin ülkesine geçmekle ilgili tüm bu konuşmalar, Clara, benim için kabul etmesi ya da anlaması olanaksız. Bu benim geleneğimin bir parçası değil ya da, senin söylediğin gibi, benim envanter defterimin bir parçası değil," demek zorunda hissettim.</span></p>
			<p class="normal normal-override-2" xml:lang='tr'><span class="no-style-override-1">Clara bana, "Hayır, değil," diyerek katıldı. "Bu büyücülüktür."</span></p>
			<p class="normal normal-override-2" xml:lang='tr'><span class="no-style-override-1">"Büyücülüğün günümüzde hala var olduğunu ve çalışıldığını mı söylemek istiyorsun?" diye sordum.</span></p>
			<p class="normal normal-override-2" xml:lang='tr'><span class="no-style-override-1">Clara birden ayağa kalktı ve çıkınını eline aldı. "Bana bunun hakkında daha fazla soru sorma," dedi. "Daha sonra, bilmek istediğin her şeyi kendin öğreneceksin, ama bunları açıklamakta benden daha iyi olan birisinden."</span></p>
		</div>
	</div>
</body>
</html>