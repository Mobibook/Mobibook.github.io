<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Bölüm 12.xhtml</title>
		<link href="../Styles/template.css" rel="stylesheet" type="text/css"/>
	</head>
<body>
	<div id="b-l-m-12">
		<div class="generated-style">
			<p class="normal normal-override-2" xml:lang='tr'><span class="no-style-override-1">12</span></p>
			<p class="normal normal-override-2" xml:lang='ar'><span class="no-style-override-1">Özetlemeyi sekiz aydan fazla inançla çalıştıktan sonra, onu sıkılmadan ya da dikkatim dağılmadan bütün gün boyunca yapabilir hale geldim. Bir gün, lise son sınıfa gittiğim yerdeki binaları, sınıfları, öğretmenleri görselleştirirken, koridordan gidip sınıf arkadaşlarımı görmeyi o kadar istedim ki, kendimle konuşmaya başladım.</span></p>
			<p class="normal normal-override-2" xml:lang='tr'><span class="no-style-override-1">Bir erkek sesinin, "Eğer kendinle konuşursan, doğru olarak soluyamazsın," dediğini duydum.</span></p>
			<p class="normal normal-override-2" xml:lang='tr'><span class="no-style-override-1">O kadar heyecanlanmıştım ki kafamı mağaranın duvarıına çarptım. Gözlerimi açtım. Kafamı mağaranın girişine bakmak için çevirdiğimde sınıfın görüntüsü silindi. Açıklıkta bir adamın oturduğunu gördüm. Onun usta büyücü olduğunu, daha önce tepelerde gördüğüm adam olduğunu derhal anladım. Aynı yeşil rüzgarlığı ve pantolonu giymişti, ama bu sefer onun yüzünü yandan görebiliyordum; ileriye çıkık bir burnu ve hafifçe eğimli bir alnı vardı.</span></p>
			<p class="normal normal-override-2" xml:lang='tr'><span class="no-style-override-1">Usta büyücünün, "Bakma," dediğini duydum. Sesi alçaktı, ve çakıl taşlarının üzerinden akan bir akarsuyunki gibi gürlüyordu. "Eğer solunum üzerine daha fazlasını öğrenmek istiyorsan, sessiz ol ve dengeni yeniden kazan."</span></p>
			<p class="normal normal-override-2" xml:lang='tr'><span class="no-style-override-1">Onun varlığı beni korkutmaz hale gelene ve korkmak yerine sonunda onunla tanıştığım için kendimi rahatlamış hissedene kadar derin soluklar almayı sürdürdüm. O mağaranın girişinde bağdaş kurarak oturdu, ve Clara'nın hep yaptığı gibi öne eğildi. </span></p>
			<p class="normal normal-override-2" xml:lang='tr'><span class="no-style-override-1">Alçak sesle mırıldanarak, "Hareketlerin çok sarsıntılı," dedi. "Böyle solu."</span></p>
			<p class="normal normal-override-2" xml:lang='tr'><span class="no-style-override-1">Kafasını hafifçe sola döndürürken derin bir soluk aldı. Sonra kafasını sağa çevirirken soluğunu tümüyle verdi. Sonunda, kafasını solumadan sağ omzundan sol omzuna, sonra da merkeze götürdü. Olabildiğince tam olarak soluk alıp vererek onun hareketlerini taklit ettim.</span></p>
			<p class="normal normal-override-2" xml:lang='tr'><span class="no-style-override-1">"Böyle daha iyi," dedi. "Soluk verirken, gözden geçirdiğin tüm düşünce ve duyguları dışarı at. Ve kafanı yalnızca boyun kaslarınla döndürme. Ona bedeninin orta bölgesindeki görünmez enerji hatlarıyla yön ver. O hatların dışarı çıkmasını sağlamak özetlemedeki başarılardan birisidir."</span></p>
			<p class="normal normal-override-2" xml:lang='tr'><span class="no-style-override-1">Usta büyücü göbeğin tam altında anahtar bir güç merkezi olduğunu, ve solunum da dahil olmak üzere, tüm beden hareketlerinin, bu enerji noktasıyla bağlantılı olması gerektiğini açıkladı. Bunların birlikte görünmez enerji hatlarını karnımdan dışarıya doğru sonsuzluğa uzanmasını sağlamak için, solunum ritmimi kafamı döndürme hareketiyle senkronize hale getirmemi önerdi.</span></p>
			<p class="normal normal-override-2" xml:lang='tr'><span class="no-style-override-1">"O hatlar bedenimin bir parçası mı yoksa onları imgelemem mi gerekiyor?" diye sordum.</span></p>
			<p class="normal normal-override-2" xml:lang='tr'><span class="no-style-override-1">Yanıt vermeden önce yerdeki pozisyonunu değiştirdi. "O görünmez hatlar senin yumuşak bedeninin, çiftinin bir parçası," dedi. "Bu hatları kullanarak ne kadar çok enerjiyi dışarı çıkartabilirsen, çiftin o kadar güçlü olur."</span></p>
			<p class="normal normal-override-2" xml:lang='tr'><span class="no-style-override-1">"Bilmek istediğim şey, bunların gerçek mi yoksa hayal ürünü mü olduğuydu." </span></p>
			<p class="normal normal-override-2" xml:lang='tr'><span class="no-style-override-1">"Algı genişlediğinde, hiçbir şey gerçek ya da yalnızca hayali değildir," dedi. "Yalnızca algı vardır. Gözlerini kapat ve kendin bulmaya çalış."</span></p>
			<p class="normal normal-override-2" xml:lang='tr'><span class="no-style-override-1">Gözlerimi kapamak istemiyordum; ani bir hareket yaparsa onun ne yaptığını görmek istiyordum. Ama bedenim gevşeyip ağırlaştı ve gözlerim onları açık tutma çabalarıma rağmen kapandı.</span></p>
			<p class="normal normal-override-2" xml:lang='tr'><span class="no-style-override-1">Uykulu bir hale gelmeden önce, "çift nedir?" diye sorabilmeyi başardım.</span></p>
			<p class="normal normal-override-2" xml:lang='tr'><span class="no-style-override-1">"Bu iyi bir soru," dedi. "Bu senin bir parçanın hala tetikte ve dinlemekte olduğu anlamına geliyor."</span></p>
			<p class="normal normal-override-2" xml:lang='tr'><span class="no-style-override-1">Onun derin bir soluk alıp göğsünü şişirdiğini hissettim. Yavaşça soluk verdikten sonra, "Fiziksel beden bir örtü, bir kaptır," dedi. "Solunumun üzerine konsantre olmakla, katı bedeninin erimesini ve yalnızca yumuşak, eterik parçanın kalmasını sağlayabilirsin."</span></p>
			<p class="normal normal-override-2" xml:lang='tr'><span class="no-style-override-1">Söylediğini, fiziksel bedenin eriyip yok olmadığını, bunun yerine bizim farkındalığımızı sabitleyişimizi değiştirerek onun aslında hiçbir zaman katı olmadığının farkına vardığımızı söyleyerek düzeltti. Bu farkına varışın biz olgunlaştıkça olan şeyin tam tersi olduğunu söyledi. Bebekken, çiftimizin tümüyle farkındaydık; büyüdükçe, fiziksel yana gittikçe daha fazla ve eterik varlığımıza daha az önem vermeye başladık. Yetişkinler olarak yumuşak tarafımızın varlığından tümüyle habersizdik.</span></p>
			<p class="normal normal-override-2" xml:lang='tr'><span class="no-style-override-1">"Yumuşak beden bir enerji kütlesidir," diye açıkladı. "Biz onun yalnızca katı, dış örtüsünün farkındayız. Eterik yanımızın farkına istencimizin ona geri kaymasıyla varırız."</span></p>
			<p class="normal normal-override-2" xml:lang='tr'><span class="no-style-override-1">Fiziksel bedenimizin eterik eşiyle birbirinden ayrılamayacak biçimde bağlantılı olduğunu, ama bu bağın bizim yalnızca fiziksel bedenimiz üzerine odaklanan düşünce ve duygularımız tarafından örtüldüğünü vurguladı. Farkındalığımızı katı görünen bedenimizden onun akışkan eşine kaydırmamız için, önce varlığımızın iki suretini ayıran engeli yok etmemiz gerekiyordu.</span></p>
			<p class="normal normal-override-2" xml:lang='tr'><span class="no-style-override-1">Ona bunun nasıl yapılacağını sormak istedim, ama düşüncelerimi sesli hale getirmenin olanaksız olduğunu anladım.</span></p>
			<p class="normal normal-override-2" xml:lang='tr'><span class="no-style-override-1">Bana yanıt vererek, "Özetleme önyargılarımızı yok etmeye yardımcı olur," dedi, "ama çifte ulaşmak yetenek ve konsantrasyon ister. Su anda eterik parçanı bir dereceye kadar kullanıyorsun. Yarı uykudasın ama bir parçan farkında ve tetikte. Bu parçan beni duyabilir ve varlığımı hissedebilir."</span></p>
			<p class="normal normal-override-2" xml:lang='ar'><span class="no-style-override-1">İçimizde hapsolmuş enerjiyi serbest bırakmanın çok tehlikeli olduğunu, çünkü çiftin zayıf olduğunu ve farkındalığımızı ona kaydırma işleminde zarar görebileceğini söyleyerek beni uyardı.</span></p>
			<p class="normal normal-override-2" xml:lang='tr'><span class="no-style-override-1">Beni, "Elinde olmayarak eterik ağda bir açıklık yaratabilir ve çok büyük miktarda enerjiyi, belirli bir düzeyde netliği ve yaşamında kontrolü korumak için gereken değerli enerjiyi kaybedebilirsin," diye uyardı.</span></p>
			<p class="normal normal-override-2" xml:lang='tr'><span class="no-style-override-1">Sanki uykumda konuşuyormuşum gibi, "Bu eterik ağ nedir?" diye mırıldandım.</span></p>
			<p class="normal normal-override-2" xml:lang='tr'><span class="no-style-override-1">"Eterik ağ fiziksel bedeni çevreleyen parlaklıktır," diye açıkladı. "Bu enerji ağı günlük yaşamda parça parça yırtılır. Bunun büyük parçaları kaybolur ya da başka insanların enerji bantlarıyla dolaşır. Eğer birisi çok fazla yaşamsal enerji yitirirse, hastalanır ya da ölür."</span></p>
			<p class="normal normal-override-2" xml:lang='tr'><span class="no-style-override-1">Sesi beni o kadar sakinleştiriyordu ki sanki derin uykudaymışım gibi karnımdan soluyordum. Mağaranın yanına doğru yaslanmıştım, ama sert duvarları hissetmiyordum.</span></p>
			<p class="normal normal-override-2" xml:lang='tr'><span class="no-style-override-1">"Solunum hem fiziksel hem de eterik düzeylerde değişikliğe yol açar," diye açıkladı, "eterik ağdaki herhangi bir hasarı onarır ve onu güçlü ve esnek tutar."</span></p>
			<p class="normal normal-override-2" xml:lang='tr'><span class="no-style-override-1">Ona özetleme çalışmam üzerine bir şey sormak istedim, ama sözcükleri bulamıyordum; sözcükler benden çok uzaktaymış gibi görünüyordu. Ben sormadan o yine yanıtı verdi.</span></p>
			<p class="normal normal-override-2" xml:lang='tr'><span class="no-style-override-1">"Bu senin son aylarda özetleme çalışmanda yaptığın şeydi. Günlük yaşamının bir sonucu olarak kaybolmuş ya da bir yerlere takılmış olan eterik ağındaki enerjiyi geri getiriyorsun. Bu etkileşime odaklanarak, yirmi yıldır ve binlerce yerde dağıtmış olduğun enerjiyi geri çekiyorsun."</span></p>
			<p class="normal normal-override-2" xml:lang='tr'><span class="no-style-override-1">Ona çiftin özel bir biçimi ya da rengi olup olmadığını sormak istedim. Auraları düşünüyordum. Yanıt vermedi. Uzun bir sessizlikten sonra, gözlerimi açılmaya zorladım ve mağarada tek başıma olduğumu gördüm. Kendimi karanlıkta onun siluetini girişte ilk gördüğüm açıklıktaki aydınlığa bakmaya zorladım. Onun yana kaydığını ve benim dışarı çıkmamı bekliyor olabileceğini düşündüm. Dışarı baktığımda, benden elli santimetre uzakta havada duran parlak bir ışık parçası göründü. Bu yanılsama beni şaşırtmıştı, ama aynı zamanda beni öyle büyülemişti ki gözlerimi ondan alamıyordum. Işığın canlı, bilinçli, ve dikkatimin onun üzerine odaklanmış olduğunun farkında olduğundan emindim. Birdenbire parlayan kürenin boyu iki katına çıktı ve yoğun mor bir çember tarafından çevrelendi.</span></p>
			<p class="normal normal-override-2" xml:lang='tr'><span class="no-style-override-1">Korkudan, ışığın kaybolacağını böylece mağaradan onun içinden geçmeden çıkabileceğimi umarak, gözlerimi sıkıca yumdum. Kalbim gürültülü bir biçimde atıyordu ve terliyordum. Boğazım kurumuş ve tıkanmıştı. Büyük bir çabayla, kalp atışlarımı yavaşlattım. Gözlerimi açtığımda, ışık yok oldu. Tüm bu olanları bir rüya olarak açıklama eğilimi duyuyordum, çünkü özetleme çalışmalarımda sık sık uyuya kalıyordum.</span></p>
			<p class="normal normal-override-2" xml:lang='tr'><span class="no-style-override-1">Ama usta büyücünün anısı ve bana söyledikleri o kadar canlıydı ki tüm bunların gerçek olduğundan neredeyse emindim.</span></p>
			<p class="normal normal-override-2" xml:lang='tr'><span class="no-style-override-1">Dikkatlice mağaradan dışarı emekledim, ayakkabılarımı giydim ve kestirmeden eve gittim. Clara sanki beni bekliyormuş gibi oturma odasının kapısının yanında ayakta duruyordu. Soluk soluğa, ona ya usta büyücüyle konuştuğumu ya da onunla ilgili çok canlı bir rüya gördüğümü yumurtladım. Clara gülümsedi ve çenesinin hafif bir hareketiyle koltuğu işaret etti. Ağzım açık kalmıştı. Oradaydı, bu giydiği elbiselerin farklı olması dışında, yalnızca birkaç dakika önce benimle mağarada olan adamın aynısıydı. Şimdi üzerinde gri bir hırka, spor bir gömlek ve dikili bir pantolon vardı.</span></p>
			<p class="normal normal-override-2" xml:lang='tr'><span class="no-style-override-1">Düşündüğümden çok daha yaşlıydı, ama çok daha da canlıydı. Yaşını tahmin etmem benim için olanaksızdı; kırkla yetmiş arasında olabilirdi, çok güçlü, ve ne zayıf ne de şişman görünüyordu. Esmerdi, ve Kızılderili görünüşlüydü. İleri çıkık bir burnu, güçlü bir ağzı, kare bir çenesi ve mağarada gördüğüm aynı yoğun bakışa sahip olan parıldayan gözleri vardı. Kalın, parlak beyaz saçları tüm bu özelliklerini belirgin hale getiriyordu. Saçlarının bıraktığı büyük etki, beyaz saçın normalde olduğu gibi, onu yaşlı göstermek değildi. Babamın saçlarının gümüşi renge döndüğünde ne kadar yaşlı göründüğünü ve saçlarını boyalar ve şapkalarla nasıl örttüğünü anımsadım, ama tüm bunlar boşaydı çünkü yaşlılığı yüzünden, ellerinden, ve tüm bedeninden belli oluyordu.</span></p>
			<p class="normal normal-override-2" xml:lang='tr'><span class="no-style-override-1">Clara bana, "Taisha, sizi tanıştırmama izin ver. Bu Bay John Michael Abelar," dedi.</span></p>
			<p class="normal normal-override-2" xml:lang='tr'><span class="no-style-override-1">Adam kibarca ayağa kalktı ve elini uzattı. Mükemmel bir İngilizceyle, "Seninle tanıştığımdan çok memnunum, Taisha," dedi ve elimi güçlüce sıktı.</span></p>
			<p class="normal normal-override-2" xml:lang='tr'><span class="no-style-override-1">Ona burada ne yaptığını ve elbiselerini nasıl o kadar hızlı değiştirdiğini ve gerçekten mağarada olup olmadığını sormak istedim. Zihnimden bir düzine başka soru geçti, ama bunları sormak için fazla şoktaydım ve korkmuştum. Sakin görünmeye ve olduğum kadar kararsız görünmemeye çalıştım. İngilizceyi ne kadar iyi konuştuğu ve benimle mağarada konuşurken düşüncelerini ne kadar netlikle ifade ettiği üzerine yorumda bulundum.</span></p>
			<p class="normal normal-override-2" xml:lang='tr'><span class="no-style-override-1">Beni savunmasız kılan bir gülümsemeyle, "Böyle söylemen çok kibarca," dedi. "Ama İngilizceyi iyi konuşmam gerekiyor. Ben bir Yaqui Kızılderilisiyim. Arizona'da doğdum."</span></p>
			<p class="normal normal-override-2" xml:lang='tr'><span class="no-style-override-1">Beceriksizce, "Meksika'da mı yaşıyorsunuz, Bay Abelar?" diye sordum.</span></p>
			<p class="normal normal-override-2" xml:lang='tr'><span class="no-style-override-1">"Evet, bu evde yaşıyorum," diye yanıtladı. "Burada Clara'yla yaşıyorum."</span></p>
			<p class="normal normal-override-2" xml:lang='tr'><span class="no-style-override-1">Ona yalnızca büyük bir sevgiyle diyerek ifade edebileceğim bir bakışla baktı. Ne söyleyeceğimi bilmiyordum. Bilinmeyen bir nedenden dolayı kendimi utanmış hissettim.</span></p>
			<p class="normal normal-override-2" xml:lang='tr'><span class="no-style-override-1">Clara sanki beni rahatlatmak istermişçesine, "Biz karı koca değiliz," dedi, ve bunun üzerine her ikisi de kahkahaları koyuverdiler.</span></p>
			<p class="normal normal-override-2" xml:lang='tr'><span class="no-style-override-1">Gülmeleri işleri iyileştirmek yerine benim daha da rahatsız hissetmeme neden oldu. Hissettiğim duygunun safi kıskançlık olduğunu anlamak beni dehşete düşürdü. Açıklanamaz bir sahiplenme güdüsüyle, onun bana ait olduğunu hissediyordum. Utancımı hızla bazı önemsiz sorular sorarak gizlemeye çalıştım. "Meksika'da uzun süredir mi yaşıyorsunuz?"</span></p>
			<p class="normal normal-override-2" xml:lang='tr'><span class="no-style-override-1">"Evet," dedi.</span></p>
			<p class="normal normal-override-2" xml:lang='tr'><span class="no-style-override-1">"Birleşik Devletler'e dönmeyi düşünüyor musunuz?"</span></p>
			<p class="normal normal-override-2" xml:lang='tr'><span class="no-style-override-1">Sert bakan gözlerini bana sabitledi, sonra gülümsedi ve büyüleyici bir biçimde, "Bu ayrıntılar önemli değil, Taisha. Neden bana mağarada tartıştığımız konu üzerine bir şeyler sormuyorsun? Anlamadığın bir şey var mıydı?" dedi.</span></p>
			<p class="normal normal-override-2" xml:lang='tr'><span class="no-style-override-1">Clara'nın önerisi üzerine oturduk; Clara ve ben koltuğa oturduk, Bay Abelar da arkası yüksek bir koltuğa oturdu. Ondan bana çift üzerine daha fazla şey söylemesini istedim. Bu kavram benim son derece ilgimi çekiyordu.</span></p>
			<p class="normal normal-override-2" xml:lang='tr'><span class="no-style-override-1">Sözüne, "Bazı kişiler çiftin ustalarıdır," diye başladı. "Onlar yalnızca farkındalıklarını çiftin üzerine odaklamakla kalmaz aynı zamanda onu harekete sevk edebilirler. Bununla birlikte, büyük bir Çoğunluğumuz, eterik yanımızın var olduğunun güçbela farkındayızdır."</span></p>
			<p class="normal normal-override-2" xml:lang='tr'><span class="no-style-override-1">"Çift ne yapar?" diye sordum.</span></p>
			<p class="normal normal-override-2" xml:lang='tr'><span class="no-style-override-1">"Yapmasını istediğimiz herhangi bir şeyi; ağaçların üstünden atlayabilir, büyüyüp küçülebilir ya da bir hayvanın biçimini alabilir. Ya da insanların düşüncelerinin farkına varabilir ya da bir düşünce olarak bir anda büyük mesafeler kat edebilir."</span></p>
			<p class="normal normal-override-2" xml:lang='tr'><span class="no-style-override-1">Clara doğrudan doğruya bana bakarak, "Benliğin yerini bile alabilir," diyerek araya girdi. "Onu nasıl kullanacağını bilirsen, birisinin karşısında belirip sanki gerçekten oradaymış gibi konuşabilirsin."</span></p>
			<p class="normal normal-override-2" xml:lang='tr'><span class="no-style-override-1">Bay Abelar kafasını salladı. "Mağarada benim varlığımı kendi çiftinle algılayabildin.</span></p>
			<p class="normal normal-override-2" xml:lang='tr'><span class="no-style-override-1">Ve yalnızca mantığın uyandığında deneyiminin gerçek olduğundan kuşku duydun."</span></p>
			<p class="normal normal-override-2" xml:lang='tr'><span class="no-style-override-1">"Hala kuşku duyuyorum," dedim. "Gerçekten orada mıydınız?"</span></p>
			<p class="normal normal-override-2" xml:lang='tr'><span class="no-style-override-1">Göz kırparak, "Tabii ki," diye yanıtladı, "burada olduğum kadar gerçekten."</span></p>
			<p class="normal normal-override-2" xml:lang='tr'><span class="no-style-override-1">Bir an için o an rüya görüp görmediğimi düşündüm. Ama mantığım beni rüya görüyor olamayacağıma temin ediyordu. Emin olmak için, masaya dokundum, katıydı.</span></p>
			<p class="normal normal-override-2" xml:lang='tr'><span class="no-style-override-1">Koltuğun arkasına yaslanarak, "Bunu nasıl yaptınız?" diye sordum.</span></p>
			<p class="normal normal-override-2" xml:lang='tr'><span class="no-style-override-1">Bay Abelar bir an için sanki sözcükleri seçiyormuş gibi sessiz kaldı. "Fiziksel bedenimi bıraktım ve çiftimin olayı ele almasına izin verdim," dedi. "Eğer farkındalığımız çifte bağlanırsa, fiziksel dünyanın yasaları bizi etkilemez; bunun yerine, eterik kuvvetler tarafından yönetiliriz. Ama farkındalık fiziksel bedene bağlı kaldığı sürece, hareketlerimiz yerçekimi ve diğer sınırlamalar tarafından sınırlanmıştır."</span></p>
			<p class="normal normal-override-2" xml:lang='tr'><span class="no-style-override-1">Aynı anda iki yerde birden olabileceğini söylemekte olup olmadığını hala anlamamıştım. O kafamdaki karışıklığı hissetmiş gibi görünüyordu.</span></p>
			<p class="normal normal-override-2" xml:lang='tr'><span class="no-style-override-1">Bay Abelar, "Clara bana senin savaş sanatlarıyla ilgilendiğini söyledi," dedi. "Averaj bir kişiyle kung fu'da usta birisi arasındaki fark, kung fu'da usta olanın yumuşak bedenini kontrol etmeyi öğrenmiş olmasıdır."</span></p>
			<p class="normal normal-override-2" xml:lang='tr'><span class="no-style-override-1">"Karate hocalarım bana bunun aynısını söylerlerdi," dedim. "Onlar savaş sanatlarının bedenin yumuşak tarafını çalıştırdığında ısrar ederlerdi, ama onların ne demek istediklerini asla anlayamadım."</span></p>
			<p class="normal normal-override-2" xml:lang='tr'><span class="no-style-override-1">"Demek istedikleri herhalde usta bir kişinin saldırdığında, düşmanının eterik bedeninin zayıf noktalarına vurmasıdır," dedi. "Yıkıcı olan fiziksel bedenin gücü değil, düşmanının bedeninde yarattığı açıklıktır. Büyük bir hasara yol açmak için o açıklığın içine eterik ağı yaran bir kuvvet fırlatabilir. Birisine o anda yalnızca hafif bir vuruş olarak gelen bir vuruş yapılabilir, ama saatler belki de günler sonra, kişi o darbeden ölebilir."</span></p>
			<p class="normal normal-override-2" xml:lang='tr'><span class="no-style-override-1">Clara, "Bu doğru," diye ona katıldı. "Dış hareketlere ya da gördüklerine kanma. Önemli olan görmediklerindir."</span></p>
			<p class="normal normal-override-2" xml:lang='tr'><span class="no-style-override-1">Karate hocalarımdan, sık sık benzeri öyküleri duymuştum. Onlara bu işlerin nasıl başarıldığını sorduğumda, bana tutarlı bir açıklama yapamamışlardı. O zaman bunu hocalarımın Japon olmasına ve böyle karışık düşünceleri İngilizcede ifade edememelerine vermiştim. Şimdi Bay Abelar benzeri bir şeyi açıklıyordu, ve onun İngilizcesi mükemmel olduğu halde, yumuşak beden ya da çiftle ne demek istediğini, ve bunun gizemleriyle nasıl ilişkiye geçeceğimi hala anlayamıyordum.</span></p>
			<p class="normal normal-override-2" xml:lang='tr'><span class="no-style-override-1">Bay Abelar'ın bir savaş sanatçısı olup olmadığını düşündüm, ama bunu ona soramadan, o sözlerine devam etti. "Gerçek savaş sanatçıları, Clara'nın bana Çin'deki çalışmalarından tarif ettiği kişileri gibi, kendi yumuşak bedenlerini kontrol etmede ustalaşmakla ilgilenirler," dedi. "Ve çift aklımız tarafından değil istencimiz tarafından kontrol edilir. Onun üzerine düşünmenin ya da onu akılla anlamanın hiçbir yolu yoktur. O hissedilmelidir, çünkü o evrenle kesişen parlak enerji hatlarına bağlıdır." Bay Abelar kafasına dokundu ve yukarıyı gösterdi. "Örneğin, kafanın üstünden yukarı doğru uzayan bir enerji hattı çifte amacını ve yönünü verir. Bu hat çifti askıda tutar ve nereye gitmek isterse oraya çeker. Eğer yukarı gitmek isterse, tek yapması gereken istencini yukarı yönlendirmektir. Eğer yerin içine girmek isterse, yalnızca istenciyle aşağı gider. Bu kadar-basittir."</span></p>
			<p class="normal normal-override-2" xml:lang='tr'><span class="no-style-override-1">Bu noktada Clara bana bahçede güneş solunumu alıştırmalarını yaptığımız gün söylediklerini, kafanın tepesinin nasıl her zaman korunması gerektiğini, anımsayıp anımsamadığımı sordu. Ona çok iyi anımsadığımı söyledim, o zamandan beri evden şapkasız ayrılmaktan korkar olmuştum. Clara sonra bana Bay Abelar'ın söylediklerini anlayıp anlamadığımı sordu. Ona kavramları anlamıyor olmakla birlikte onu anlamakta hiçbir zorluk çekmediğimi söyledim. Mantığa aykırı bir biçimde, onun söylediklerini anlaşılmaz, ama aynı zamanda da tanıdık ve inanılır buluyordum. Clara kafasını salladı ve bunun Bay Abelar'ın doğrudan doğruya benim pek mantıksal olmayan ve anlatılanları, özellikle bir büyücü ona konuştuğunda, doğrudan anlama yeteneğine sahip olan bir yanıma hitap ettiğini söyledi.</span></p>
			<p class="normal normal-override-2" xml:lang='tr'><span class="no-style-override-1">Clara'nın söylediği doğruydu. Bay Abelar'da beni Clara'dan daha da fazla rahatlatan bir şey vardı. Bu onun kibarlığı ve yumuşak konuşması değil, onun mantıksal açıdan anlamsız görünmesine rağmen, gözlerinin yoğunluğundaki beni onun açıklamalarını dinlemeye ve izlemeye zorlayan bir şeydi. Kendimi sanki neden söz ettiğimi biliyormuşum gibi sorular sorar bulmuştum.</span></p>
			<p class="normal normal-override-2" xml:lang='tr'><span class="no-style-override-1">Bay Abelar'a, "Bir gün yumuşak bedenime ulaşmayı başarabilecek miyim?" diye sordum.</span></p>
			<p class="normal normal-override-2" xml:lang='tr'><span class="no-style-override-1">"Soru şu, Taisha, ona ulaşmayı istiyor musun?"</span></p>
			<p class="normal normal-override-2" xml:lang='tr'><span class="no-style-override-1">Bir an için tereddüt ettim. Özetleme çalışmalarımda, kendi halinden memnun ve korkak olduğumu, ve çok zor ya da korkunç olan herhangi bir şeye tepkimin ondan sakınmak olduğunu bulmuştum. Ama aynı zamanda olağandışı şeyleri deneyimlemek için yoğun bir merak da duyuyordum, Clara'nın bir defasında bana söylediği gibi, pervasız bir cesarete sahiptim.</span></p>
			<p class="normal normal-override-2" xml:lang='tr'><span class="no-style-override-1">"Çifti çok merak ediyorum," dedim, "onun için ona kesinlikle ulaşmak istiyorum."</span></p>
			<p class="normal normal-override-2" xml:lang='tr'><span class="no-style-override-1">"Ne pahasına olursa olsun mu?"</span></p>
			<p class="normal normal-override-2" xml:lang='tr'><span class="no-style-override-1">Sıkkınca, "Bedenimi satmak dışında her şeyi yapabilirim," dedim.</span></p>
			<p class="normal normal-override-2" xml:lang='tr'><span class="no-style-override-1">Bunun üzerine ikisi de öyle kahkahalar patlattılar ki onların orada yerde gülmekten katılıp kalacaklarını sandım. Şaka yapmaya çalışmıyordum, çünkü gerçekte, benim için ne gibi gizli planları olduğundan emin değildim. Sanki kafamdan geçenleri anlamış gibi, Bay Abelar beni onların dünyasının bazı ilkeleriyle tanıştırmanın zamanı olduğunu söyledi. Dik olarak durdu ve ciddi bir tavıra büründü.</span></p>
			<p class="normal normal-override-2" xml:lang='tr'><span class="no-style-override-1">"Bizler artık erkek ve kadınların ilişkileriyle ilgilenmiyoruz," dedi. "Bu bizim insanların ahlakıyla, ahlaksızlığıyla ve hatta ahlak dışılığıyla ilgilenmediğimiz anlamına geliyor. Tüm enerjimiz yeni yolları keşfetmeye harcanmıştır."</span></p>
			<p class="normal normal-override-2" xml:lang='tr'><span class="no-style-override-1">"Bana yeni yollara bir örnek verebilir misiniz, Bay Abelar?" diye sordum.</span></p>
			<p class="normal normal-override-2" xml:lang='tr'><span class="no-style-override-1">"Kesinlikle. Senin uğraştığın göreve, özetlemeye ne dersin? Su anda seninle konuşuyor olma nedenim özetleme yoluyla bazı fiziksel sınırları kırmak için yeterli enerji depolamış olman. Bir an için bile olsa, Clara'nın terminolojisini kullanacak olursak, senin normal envanter defterinin bir parçası olmayan akıl almaz şeyleri algılayabildin."</span></p>
			<p class="normal normal-override-2" xml:lang='tr'><span class="no-style-override-1">Onu, "Normal envanter defterim bir hayli garip," diye uyardım. "Geçmişi özetlemekten çılgın olduğumu görmeye başlıyorum. Aslında, ben hala çılgınım. Bunun kanıtı burada olmam ve uyanık mı rüya mı görüyor olduğumu bilememem."</span></p>
			<p class="normal normal-override-2" xml:lang='tr'><span class="no-style-override-1">Bu sözüm üzerine ikisi de yeniden, sanki bir komedi programını izliyorlarmış ve komedyen esprisini yapmış gibi, kahkahalara boğuldular. </span></p>
			<p class="normal normal-override-2" xml:lang='tr'><span class="no-style-override-1">Bay Abelar, "Senin ne kadar çılgın olduğunu biliyorum," dedi. "Ama burada bizimle olduğun için değil. Sen yalnızca çılgın değilsin düşkünlük de gösteriyorsun. Ama, buraya geldiğin günden beri, senin düşündüklerinin tersine, geçmişte yaptığın kadar fazla düşkünlük göstermedin. Onun için ben olsam açıkçası, Clara'nın bana senin yaptığını söylediği bazı şey'lerin, bizim gölgelerin dünyası dediğimiz yere girmek gibi şeylerin, düşkünlük göstermek ya da çılgınlık yapmak olmadığını söylerdim. Bu yeni bir yoldu; normal dünyanın bakış açısından isim verilmemiş ve hayal edilemez bir şeydi."</span></p>
			<p class="normal normal-override-2" xml:lang='tr'><span class="no-style-override-1">Bunu izleyen uzun bir sessizlik beni huzursuz etti. Sessizliği bozmak için bir şeyler söylemek istedim, ama aklıma hiçbir şey gelmiyordu. En kötüsü de Bay Abelar'ın bana yan gözle bakıp durmasıydı. Sonra o Clara'ya bir şeyler fısıldadı ve ikisi de hafifçe güldüler, bu beni sonsuz derecede sinirlendirdi çünkü bana güldüklerinden hiç kuşkum yoktu.</span></p>
			<p class="normal normal-override-2" xml:lang='tr'><span class="no-style-override-1">Ayağa kalkarak, "Belki de odama gitsem daha iyi olacak," dedim.</span></p>
			<p class="normal normal-override-2" xml:lang='tr'><span class="no-style-override-1">Clara, "Yerine otur, daha bitirmedik," dedi.</span></p>
			<p class="normal normal-override-2" xml:lang='tr'><span class="no-style-override-1">Bay Abelar birdenbire, "Bizimle burada olmandan ne kadar memnun olduğumuzu bilemezsin," dedi. "Bize komik geliyorsun çünkü çok eksantriksin. Yakında grubumuzun bir başka üyesiyle, en az senin kadar eksantrik, ama senden daha yaşlı olan birisiyle tanışacaksın. Seni görmek bize onun gençliğini anımsatıyor. Gülmemiz ondan. Lütfen bizi bağışla."</span></p>
			<p class="normal normal-override-2" xml:lang='tr'><span class="no-style-override-1">Bana gülünmesinden nefret ederdim, ama onun özrü o kadar içtendi ki kabul ettim. Bay Abelar sanki başka hiçbir şey olmamış gibi çiftten söz etmeyi sürdürdü.</span></p>
			<p class="normal normal-override-2" xml:lang='tr'><span class="no-style-override-1">"Fiziksel bedenle ilgili görüşlerimizi bir kenara bıraktığımızda, yavaş yavaş ya da birden," dedi, "farkındalık yumuşak tarafımıza geçmeye başlar. Bu geçişi kolaylaştırmak için, fiziksel yanımız sanki derin uykudaymış gibi tümüyle hareketsiz, askıda kalmalıdır. Bunun zorluğu fiziksel bedeni yardımcı olmaya razı etmektedir, çünkü o kontrolü bırakmayı nadiren ister."</span></p>
			<p class="normal normal-override-2" xml:lang='tr'><span class="no-style-override-1">"O zaman fiziksel bedenimden nasıl kurtulabilirim?" diye sordum.</span></p>
			<p class="normal normal-override-2" xml:lang='tr'><span class="no-style-override-1">Bay Abelar, "Onu kandırırsın," dedi. "Bedeninin güzelce uyumakta olduğunu hissetmesini sağlarsın; farkındalığını ondan uzaklaştırarak onu bilerek sakinleştirirsin. Bedenin ve zihnin dinleniyorken, çiftin uyanır ve idareyi eline alır."</span></p>
			<p class="normal normal-override-2" xml:lang='tr'><span class="no-style-override-1">"Sizi anladığımı sanmıyorum," dedim.</span></p>
			<p class="normal normal-override-2" xml:lang='tr'><span class="no-style-override-1">Clara, "Şeytanın avukatını oynama, Taisha," diye atıldı. "Mağarada bunu yapmış olmalısın. Nagual'ı algılamak için çiftini kullanmış olmalısın. Uykudaydın ama aynı zamanda farkındalığın da sürüyordu."</span></p>
			<p class="normal normal-override-2" xml:lang='tr'><span class="no-style-override-1">Dikkatimi Clara'nın Bay Abelar için kullandığı söz çekti.</span></p>
			<p class="normal normal-override-2" xml:lang='tr'><span class="no-style-override-1">Ona "nagual" diyordu. Clara'ya bu sözcüğün ne anlama geldiğini sordum.</span></p>
			<p class="normal normal-override-2" xml:lang='tr'><span class="no-style-override-1">Clara gururla, "John Michael Abelar nagual'dır." dedi. "O benim rehberim; yaşamımın ve mutluluğumun kaynağı. O benim kocam değil ama benim ömrümün aşkı. O senin için de tüm bunlar haline geldiğinde, senin için de nagual olacak. Aynı zamanda, o Bay Abelar, ve hatta John Michael."</span></p>
			<p class="normal normal-override-2" xml:lang='tr'><span class="no-style-override-1">‹Bay Abelar sanki Clara bunları yalnızca jest olsun diye söylemiş gibi güldü, ama Clara gözlerimin içine dediklerinin doğru olduğunu anlamama yetecek kadar uzun baktı.</span></p>
			<p class="normal normal-override-2" xml:lang='tr'><span class="no-style-override-1">Bunu izleyen sessizlik sonunda Bay Abelar tarafından bozuldu. "Yumuşak bedeni harekete geçirmek için, kapı gibi işlev gören belirli bedensel merkezleri açmalısın," diye sürdürdü. "Tüm kapılar açık olduğunda, çiftin koruyucu örtüsünden dışarı çıkabilir. Yoksa, sonsuza kadar dış kabuğunun içinde kapalı kalır."</span></p>
			<p class="normal normal-override-2" xml:lang='tr'><span class="no-style-override-1">Clara'dan dolaptan benim için bir örtü getirmesini istedi. Onu yere serdi ve sırtüstü kollarım yanlarımda yatmamı söyledi.</span></p>
			<p class="normal normal-override-2" xml:lang='tr'><span class="no-style-override-1">Kuşkuyla, "Bana ne yapacaksınız?" diye sordum.</span></p>
			<p class="normal normal-override-2" xml:lang='tr'><span class="no-style-override-1">Clara, "Sandığın şeyi değil," diye atıldı.</span></p>
			<p class="normal normal-override-2" xml:lang='tr'><span class="no-style-override-1">Clara kıkırdayarak güldü. Bay Abelar'a, "Taisha gerçekten de erkeklere dikkat ediyor," diye açıkladı.</span></p>
			<p class="normal normal-override-2" xml:lang='tr'><span class="no-style-override-1">Bay Abelar onu, "Bu ona yaramamış," diye yanıtlayarak beni feci utandırdı. Sonra, bana dönerek, bana farkındalığı fiziksel bedenden onu çevreleyen eterik ağa kaydırmanın basit bir yöntemini göstereceğini açıkladı.</span></p>
			<p class="normal normal-override-2" xml:lang='tr'><span class="no-style-override-1">"Yere yat ve gözlerini kapat, ama uyuya kalma," dedi.</span></p>
			<p class="normal normal-override-2" xml:lang='tr'><span class="no-style-override-1">Utanmış halde, onların önünde yattığım için garip bir biçimde zayıf hissederek dediklerini yaptım. Yanıma çömeldi ve yumuşak bir sesle konuştu. "Ayak tabanlarından başlayarak bedeninin yanından uzanan hatları imgele," dedi.</span></p>
			<p class="normal normal-override-2" xml:lang='tr'><span class="no-style-override-1">"Eğer onları imgeleyemezsem ne olacak?"</span></p>
			<p class="normal normal-override-2" xml:lang='tr'><span class="no-style-override-1">"Eğer istersen, bunu kesinlikle yapabilirsin," dedi. "İstencinle hatları var etmek için tüm gücünü kullan."</span></p>
			<p class="normal normal-override-2" xml:lang='tr'><span class="no-style-override-1">Bay Abelar yapılacak şeyin aslında o hatları imgelemek olmadığını, bunun yerine o hatları, ayak parmaklarından başlayarak ve kafaya kadar devam ederek, bedenin yanında dışarı çekme gizemli edimi olduğunu anlattı. Bana aynı zamanda ayak tabanlarımdan çıkıp aşağı doğru giden ve bedenimi kafamın arkasına kadar saran hatları; ve ayrıca alnımdan yukarıya ve aşağıya doğru çıkarak bedenimin ön tarafından ayaklarıma kadar uzanan,</span></p>
			<p class="normal normal-override-2" xml:lang='tr'><span class="no-style-override-1">böylece parlak enerjiden bir koza oluşturan hatları hissetmem gerektiğini söyledi.</span></p>
			<p class="normal normal-override-2" xml:lang='tr'><span class="no-style-override-1">"Bunu fiziksel bedeninden kurtulana ve dikkatini istediğinde parlak ağına verebilecek hale gelene kadar çalış," dedi. "Gitgide, o ağı bir tek düşünceyle yaratıp koruyabilir hale geleceksin."</span></p>
			<p class="normal normal-override-2" xml:lang='tr'><span class="no-style-override-1">Gevşemeye çalıştım. Onun sesini rahatlatıcı buluyordum. Sesinde insanı hipnotize edici bir özellik vardı; sesi bazen çok yakından bazense uzaklardan geliyor gibiydi. Beni bedenimde ağır gergin olduğunu ya da hatları dışarı uzatmanın zor olduğunu, ya da hatların geri çekilmiş olduğunu hissettiğim bir yer varsa, orasının bedenimin zayıf ya da hasar görmüş bir yeri olduğunu söyleyerek uyardı.</span></p>
			<p class="normal normal-override-2" xml:lang='tr'><span class="no-style-override-1">"O bölgeleri çiftin eterik ağı yaymasına izin vererek sağaltabilirsin," dedi.</span></p>
			<p class="normal normal-override-2" xml:lang='tr'><span class="no-style-override-1">"Bunu nasıl yapabilirim?"</span></p>
			<p class="normal normal-override-2" xml:lang='tr'><span class="no-style-override-1">"İstencini kullanarak, ama düşüncelerinle değil," dedi. "Bunu, düşüncelerinin altında kalan katman olan istencinle iste. Dikkatle dinle, onu düşüncelerin altında, onlardan uzakta ara. İstenç düşüncelerden o kadar uzaktır ki onun üzerine konuşamayız; onu hissedemeyiz bile. Ama onu kesinlikle kullanabiliriz."</span></p>
			<p class="normal normal-override-2" xml:lang='ar'><span class="no-style-override-1">İstencimle nasıl isteyeceğimi kavramsal olarak bile anlayamamıştım. Bay Abelar ağı yaymada fazla zorluk çekmeyeceğimi, çünkü son birkaç aydır, bilmeksizin, özetleme çalışmalarım sırasında böyle eterik hatları yansıtmaya başlamış olduğumu söyledi. İşe solunumum üzerine konsantre olarak başlamamı önerdi. Bana saatler gibi gelen uzun bir süreden sonra, ki bu sürede bir iki kez uyuya kalmış olmalıydım, sonunda ayaklarımda ve kafamda yoğun bir karıncalanma ve sıcaklık hissedebiliyordum. Sıcaklık bedenimi boylamasına saracak biçimde genişledi.</span></p>
			<p class="normal normal-override-2" xml:lang='tr'><span class="no-style-override-1">Bay Abelar, yumuşak bir sesle, bana dikkatimi bedenimin dışındaki sıcaklığa yoğunlaştırmam ve onu dışarı doğru iterek ve genişlemesine izin vererek dışarı uzatmam gerektiğini anımsattı.</span></p>
			<p class="normal normal-override-2" xml:lang='tr'><span class="no-style-override-1">içimdeki tüm gerginlik yok olup gidene kadar solunumum üzerine odaklandım. Daha da fazla gevşediğimde, karıncalanma ve sıcaklığın kendi yolunu bulmasına izin verdim; dışarı doğru hareket edip genişlemedi; bunun yerine, ben havada uçan dev bir balonun üzerinde yattığımı hissedene kadar sıkıştı.</span></p>
			<p class="normal normal-override-2" xml:lang='tr'><span class="no-style-override-1">Bir panik anı yaşadım; solunumum durdu ve bir an için boğuluyordum. Sonra benim dışımdaki bir şey idareyi eline aldı ve benim yerime solumaya başladı. Sakinleştirici enerji dalgaları beni çevreledi ve her yer kararana ve ben artık farkındalığı mı hiçbir şey üzerine odaklayamaz hale gelene kadar genişleyip daraldı.</span></p>
		</div>
	</div>
</body>
</html>