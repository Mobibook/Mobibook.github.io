<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>denizeacilankapi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_2">Beklenen</h1>

  <p class="normal1">KİŞİLER:</p>

  <p class="normal"><span class="ideitalik">1. KADIN</span> : Çok yaşlı, derisinin altından nerdeyse kemikleri görünmektedir. 85-90 yaşlarında.</p>

  <p class="normal"><span class="ideitalik">HİDAYET</span> : 60-65 yaşlarında.</p>

  <p class="normal"><span class="ideitalik">2. KADIN</span> : 1. Kadından beş-on yaş daha genç, ondan biraz daha güçlü kuvvetli görünmekte. 75-80 yaşlarında.</p>

  <p class="normal"><span class="ideitalik">3. KADIN</span> : 45-50 yaşlarında.</p>

  <p class="normal"><span class="ideitalik">SADIK</span> : 21-22 yaşlarında.</p>

  <p class="normal"><span class="ideitalik">GENÇ KIZ</span> : 18-19 yaşlarında.</p>

  <p class="normal"><span class="ideitalik">Basit, ahşap bir evin odası. Duvarlar çivitle karıştırılmış kireç badanalıdır. Karşıda yan yana iki pencere. Perdeler, pencere çerçevelerinin iki yanlarındaki çiviye asılmıştır, yani perdeler açıktır. Sağ yanda kapı. Karşıdaki iki pencere boyunca sabit bir kerevet. Odanın döşemesi bezlerden, kilimlerden, çaput minderlerden ibarettir. Uygun bir yerde mevsime göre bir odun sobası bulunabilir. Duvarlar çıplak. Göze batacak kadar bir sadelik ve temizlik hakimdir ortalıkta.</span></p>

  <p class="normal"><span class="ideitalik">Perde açıldığında sağdaki pencerenin önünde Hidayet, soldakinin önünde de 1. kadın oturmaktadır. Hidayet bir dizini dikmiş, pencereden dışarıyı seyreder. 1. kadın kendine en rahat gelen biçimde oturmakta, içtiği bir fincan kahveyi bitirmek üzeredir. Kahveyi bitirdikten sonra fincanı fal bakmak üzere tabağa kapatır. Giyimleri 45-50 yıl önceki ev giysileridir. Tertemizdirler.</span></p>

  <p class="normal"><span class="ideitalik">1. KADIN</span> : <span class="ideitalik">(Sesi çok yaşlı kadınlarda görülen o doğal titreklik içinde)</span> Kapatıyorum işte, bir bakıver.</p>

  <p class="normal"><span class="ideitalik">HİDAYET</span> : <span class="ideitalik">(Başını pencereden kadına çevirir. Ölçülü bir tonda bağırır)</span> Efendim?</p>

  <p class="normal"><span class="ideitalik">1. KADIN</span> : <span class="ideitalik">(Duymamış. Her ikisinin de kulakları biraz ağır işitir)</span> Kim bilir neler olacak gene?</p>

  <p class="normal"><span class="ideitalik">HİDAYET</span> : Ne diyorsun abla?</p>

  <p class="normal"><span class="ideitalik">1. KADIN</span> : Ben kendim de bakabilirim, istemiyorsan. Artık hiç sözümü tutmuyorsun.</p>

  <p class="normal"><span class="ideitalik">HİDAYET</span> : <span class="ideitalik">(Yapay bir sinirlilikle)</span> Ne dediğin anlaşılmıyor ki.</p>

  <p class="normal"><span class="ideitalik">1. KADIN</span> : Fala inanmam ben. Gene de arada bir çıktığı oluyor.</p>

  <p class="normal"><span class="ideitalik">HİDAYET</span> : İnanmam diyorsun, durmadan da fala baktırıyorsun. Artık komşular da gelmez oldu. Hep senin bu falın yüzünden. <span class="ideitalik">(Kendi kendine, ablasının duymayacağından emin olarak)</span> İllallah.. bütün mahalleyi falcı yerine koyuyorsun.</p>

  <p class="normal"><span class="ideitalik">1. KADIN</span> : Evet, artık sözümü tutmuyorsun benim. Bazen çok kırıcı oluyorsun. Beklemediğim şeyler yapıyorsun. <span class="ideitalik">(Burnunu siler)</span> Bana karşı gelmen çok kötü bir şey. Bizim ailenin çocuğu değilmiş gibisin. <span class="ideitalik">(Ağlamaklı)</span> Benim kucağımda büyümedin sanki.</p>

  <p class="normal"><span class="ideitalik">HİDAYET</span> : Artık büyüdüm ben. Çocuk değilim ki. Ama sen hala çocukmuşum gibi davranıyorsun bana.</p>

  <p class="normal"><span class="ideitalik">1. KADIN</span> : O zaman sarışın bir başın vardı. Saçların gitgide karardı. Gene de pek karasın denmez. Kestane rengi.</p>

  <p class="normal"><span class="ideitalik">HİDAYET</span> : Ne kestanesi abla? Saçlarım aklaştı benim. İyice bak.. işte.. bembeyaz.</p>

  <p class="normal"><span class="ideitalik">1. KADIN</span> : Sözümü tutardın o zaman. Annenden çok beni severdin. Sofrada hep beni kollardın. <span class="ideitalik">(Taklit ederek)</span> “Abla doydu? Abla doydu?” Hatırlıyor musun? Şimdi hiç böyle şeyler söylemiyorsun. Umurunda değilmişim gibi. Üstelik karşı geliyorsun bana. Ben sana saçların kestane rengi diyorsam, sen illa beyaz diyorsun. Mahalle çocukları gibi… Çok da inatlaştın. <span class="ideitalik">(Ağlamaklı)</span> Eğer istemiyorsan.. söyleyebilirsin.</p>

  <p class="normal"><span class="ideitalik">HİDAYET</span> : Abla!</p>

  <p class="normal"><span class="ideitalik">1. KADIN</span> : Evet, gene söylüyorum işte. Çok inatlaştın. Sen küçükken babam.. zavallı babacığım, ne kadar yufka yürekliydi. Hep dikbaşlı olduğunu söyler dururdu. İnadın yüzünden dayak yemekten hep ben korurdum seni.</p>

  <p class="normal"><span class="ideitalik">HİDAYET</span> : Söyler misin, kaç yıl önceydi?</p>

  <p class="normal"><span class="ideitalik">1. KADIN</span> : Ne fark eder? Her şey daha dün gibi gözümün önünde.</p>

  <p class="normal"><span class="ideitalik">HİDAYET</span> : <span class="ideitalik">(Sözünü keserek)</span> Tam altmış yıl.</p>

  <p class="normal"><span class="ideitalik">1. KADIN</span> : <span class="ideitalik">(Duraksar)</span> Altmış yıl..</p>

  <p class="normal"><span class="ideitalik">HİDAYET</span> : <span class="ideitalik">(Zafer kazanmış gibi)</span> Tabii ya..</p>

  <p class="normal"><span class="ideitalik">1. KADIN</span> : Ama gene de senin ablanım ben. Karşı gelmemen gerektiğini biliyorsun. İyi çocuklar hiçbir zaman ablalarının sözüne karşı gelmezler.</p>

  <p class="normal"><span class="ideitalik">HİDAYET</span> : <span class="ideitalik">(Adeta çocuklaşır)</span> Özür dilerim ablacığım. Kötü bir şey yapmak istemedim.</p>

  <p class="normal"><span class="ideitalik">1. KADIN</span> : Biliyorum yavrum. Ama bundan sonra ablana karşı daha dikkatli davranmalısın. <span class="ideitalik">(Sesini biraz yükselterek azarlar gibi ve ciddi)</span> Bir daha yaramazlık yapmanı istemiyorum.</p>

  <p class="normal"><span class="ideitalik">HİDAYET</span> : Peki ablacığım, özür dilerim. Bir daha yapmayacağım<span class="ideitalik">. (Kendi kendine)</span> Ne manyaklık!</p>

  <p class="normal"><span class="ideitalik">1. KADIN</span> : Efendim?</p>

  <p class="normal"><span class="ideitalik">HİDAYET</span> : Yok bir şey.</p>

  <p class="normal"><span class="ideitalik">1. KADIN</span> : <span class="ideitalik">(Birden değişik bir havada, mustarip bir tonda)</span> Oğlum… Ahmedim.. Kaç zamandır hiç haber göndermiyor. <span class="ideitalik">(Hidayet’e)</span> Belki sana göndermiştir. Bana haber vermiyorsunuz. Bana böyle davranmanız hiç iyi değil. Oğlumun mektuplarını benden saklamamalısınız.</p>

  <p class="normal"><span class="ideitalik">HİDAYET</span> : Abla, Ahmet çoktan… <span class="ideitalik">(“öldü” diyemez, başını iki yana sallar)</span></p>

  <p class="normal"><span class="ideitalik">1. KADIN</span> : <span class="ideitalik">(Duymamıştır ya da duymazlıktan gelir, koynundan pörsümüş bir kağıt parçası çıkarır)</span> İşte son gönderdiği mektup bu. Okusana. <span class="ideitalik">(Mektubu uzatır)</span></p>

  <p class="normal"><span class="ideitalik">HİDAYET</span> : <span class="ideitalik">(Mektubu alır, mektuptan okuduğu ya da okur gibi göründüğü parçalarda sesine resmi bir ifade verir)</span> “Sevgili anneciğim…”</p>

  <p class="normal"><span class="ideitalik">1. KADIN</span> : Sevgili oğlum…</p>

  <p class="normal"><span class="ideitalik">HİDAYET</span> : “İşte nihayet size yeniden mektup yazmak fırsatını buluyorum. Benden taraf sual edecek olursanız… <span class="ideitalik">(Atlar)</span> amcama, halama, hısım akrabalarıma...”</p>

  <p class="normal"><span class="ideitalik">1. KADIN</span> : Hiç kimseyi ihmal etmez. Herkesin hatırını sayar yavrucak.</p>

  <p class="normal"><span class="ideitalik">HİDAYET</span> : “…ferade ferade selam eder ellerinden öperim. Sizin de iyi olmanızı ulu tanrıdan niyaz ederim. Buradaki tatbikatımız biter bitmez inşallah en kısa zamanda aranızda olmaktan başka bir emelim yoktur.” <span class="ideitalik">(Mektubu katlayıp uzatırken)</span> “Oğlun Ahmet.”</p>

  <p class="normal"><span class="ideitalik">1. KADIN</span> : <span class="ideitalik">(Mektubu alır, özenle yeniden koynuna aynı yere koyar)</span> Ama neden gelmiyor?</p>

  <p class="normal"><span class="ideitalik">HİDAYET</span> : Abla… <span class="ideitalik">(Söylemekten vazgeçer, lafı değiştir)</span> Sadık da gelmiyor.</p>

  <p class="normal"><span class="ideitalik">1. KADIN</span> : Sadık?</p>

  <p class="normal"><span class="ideitalik">HİDAYET</span> : Sadık… Benim oğlum. Kaç yıl var ki o da gelmiyor. Kaçtı. Evinden, babasından.. Terk etti bizi.</p>

  <p class="normal"><span class="ideitalik">1. KADIN</span> : Ama o kendisine bakabilir. Delikanlı adam o. Ahmetse.. yavrucak.. minicik bir çocuk o. Kendisini koruyamaz. Yemeğini ben yedirirdim. Yemek yemesini bile beceremezdi daha. Yedirmesen aç kalırdı. Küçücük bir çocuk.. annesinden uzaklarda ne yapabilir?</p>

  <p class="normal"><span class="ideitalik">HİDAYET</span> : Abla.. belki yakında gene bir araya geliriz. Hep beraber… <span class="ideitalik">(Bu sırada uzaktan dış kapının vurulduğu işitilir. 1. Kadınla Hidayet’in bulunduğu taraf kararırken, soldaki kapının önü yavaş yavaş aydınlanır. 2. Kadınla 3. Kadının siluetleri, yüzleri kapıya dönük olarak belirir. 3. Kadın ihtiyatla kapıyı açar. Elinde küçük bir valizle Sadık içeriye girer. Valizi usulca kapının yanında bir yere bırakır. Delikanlının yüzü tebessümler içindedir. Kadınlar şaşırmış. Bir an sessizce bakışırlar.)</span></p>

  <p class="normal"><span class="ideitalik">3. KADIN</span> : Sadık!</p>

  <p class="normal"><span class="ideitalik">SADIK</span> : Anne! <span class="ideitalik">(Ana oğul doyumsuz bir iştiha ile sarılır, koklaşırlar. Ana oğlunun yakalarını koklar.)</span></p>

  <p class="normal"><span class="ideitalik">3. KADIN</span> : Sensin.. inanamıyorum.</p>

  <p class="normal"><span class="ideitalik">SADIK</span> : Benim.. geldim işte. Burdayım.</p>

  <p class="normal"><span class="ideitalik">3. KADIN</span> : Üstün başın nasıl da tütün kokuyor. Tütün içmeye başlamışsın sen. Baban duymasın.</p>

  <p class="normal"><span class="ideitalik">SADIK</span> : Anneciğim…</p>

  <p class="normal"><span class="ideitalik">2. KADIN</span> : Hoş geldin yavrum.</p>

  <p class="normal"><span class="ideitalik">SADIK</span> : Ah halam… <span class="ideitalik">(2. Kadının ellerini öper)</span> Hoş bulduk.</p>

  <p class="normal"><span class="ideitalik">2. KADIN</span> : <span class="ideitalik">(Yukarı kata seslenir)</span> Hidayet… Hidayet.. Bak kim geldi?</p>

  <p class="normal"><span class="ideitalik">3. KADIN</span> : Öyle korkuyorum ki.. dövüp gene seni kaçıracak diye… N’olursun… <span class="ideitalik">(Sesi yavaş yavaş netliğini yitirirken, 1. Kadınla Hidayetin bulunduğu taraf aydınlanmaya başlar. Bir an: Sahne tümüyle aydınlıktır. Yeni gelenler acemi adımlarla sahnenin ortasındadırlar. Delikanlı, Hidayete doğru birkaç adım atar. Hidayetin önünde durur.)</span></p>

  <p class="normal"><span class="ideitalik">SADIK</span> : Baba.. <span class="ideitalik">(Hidayet’in ellerine doğru uzanır öpmek için)</span> Öpeyim. <span class="ideitalik">(Hidayet bir an duraksadıktan sonra elini uzatır, öptürür.)</span></p>

  <p class="normal"><span class="ideitalik">HİDAYET</span> : <span class="ideitalik">(Sesi soğuk)</span> Berhûdar ol.</p>

  <p class="normal"><span class="ideitalik">SADIK</span> : <span class="ideitalik">(Saygıyla geriye çekilir. 1. Kadına yaklaşır)</span> Öpeyim hala.</p>

  <p class="normal"><span class="ideitalik">1. KADIN</span> : <span class="ideitalik">(Elini uzatmaz. Kuşkuyla delikanlıya bakar. Yabancı biri olduğunu anlamıştır. Konuştuğu zaman Sadık’ı daha bir dikkatle inceleyecektir)</span> Çok yaşa. Aa, bu Ahmet’e benziyor.</p>

  <p class="normal"><span class="ideitalik">2. KADIN</span> : <span class="ideitalik">(Bağırır)</span> Sadık o abla!</p>

  <p class="normal"><span class="ideitalik">1. KADIN</span> : Sadık? Hangi Sadık?</p>

  <p class="normal"><span class="ideitalik">2. KADIN</span> : Sadık… Kardeşinin oğlu.</p>

  <p class="normal"><span class="ideitalik">1. KADIN</span> : Aa, o mu bu? Nerdeydin sen?</p>

  <p class="normal"><span class="ideitalik">2. KADIN</span> : <span class="ideitalik">(Uyararak)</span> Abla! Başlama gene.</p>

  <p class="normal"><span class="ideitalik">1. KADIN</span> : Kötü bir şey söylemedim ki ben. <span class="ideitalik">(Delikanlıya doğru)</span> Görüyorsun, kimse konuşturmuyor beni. Sanki fazla biri imişim gibi davranıyorlar bana.</p>

  <p class="normal"><span class="ideitalik">2. KADIN</span> : <span class="ideitalik">(Mızmızlanır)</span> Ama abla.. sen de.. daha yeni geldi çocuk. Bir nefes alsın bakalım. <span class="ideitalik">(Delikanlıya)</span> Evladım, nasıl da büyümüş serpilmişsin. Maşallah. Otur yavrum, şöyle otur. Bakma sen onlara. <span class="ideitalik">(Delikanlının kulağına fısıldar)</span> Hepsi ihtiyarladı onların, anlarsın ya! <span class="ideitalik">(Delikanlı 1. Kadının karşısına gelecek şekilde bir mindere veya basit bir tahta sandalyeye oturur).</span></p>

  <p class="normal"><span class="ideitalik">2. KADIN</span> : <span class="ideitalik">(3. Kadına)</span> Kızım ne duruyorsun? Hadi bir kahve yap oğluma. Babasıyla şöyle bir karşılıklı içsinler. Hep beraber içelim. Nasıl istersin kahveni? Şekersiz olsun mu? <span class="ideitalik">(3. Kadına)</span> Hadi şekersiz olsun, bir cezvede çıkarırsın.</p>

  <p class="normal"><span class="ideitalik">1. KADIN</span> : <span class="ideitalik">(3. Kadın çıkar)</span> Şimdi söylesem inanmazsınız. Rüyamda hep Ahmet’i gördüm. Geleceğini biliyordum. <span class="ideitalik">(Delikanlıya)</span> Nasılsın yavrum? Niçin bu kadar geciktin? Hiç mektup da yazmadın. <span class="ideitalik">(Hidayet’e)</span> En son ne zamandı?</p>

  <p class="normal"><span class="ideitalik">HİDAYET</span> : <span class="ideitalik">(Katı)</span> Son gönderdiği mektup otuz yıl önceydi.</p>

  <p class="normal"><span class="ideitalik">1. KADIN</span> : Gördün mü ya, otuz yıl olmuş.</p>

  <p class="normal"><span class="ideitalik">2. KADIN</span> : <span class="ideitalik">(Acımasızca çıkışır)</span> Ama o Ahmet değil abla, Sadık.</p>

  <p class="normal"><span class="ideitalik">1. KADIN</span> : Aa, evet, tabii Sadık. Nasılsın evladım?</p>

  <p class="normal"><span class="ideitalik">SADIK</span> : Sağol hala. İyiyim.</p>

  <p class="normal"><span class="ideitalik">1. KADIN</span> : Oh, oh, çok iyi. Şimdi iyiyim diyen insanlara da pek rastlanmıyor. İyisin demek. Ne güzel.</p>

  <p class="normal"><span class="ideitalik">SADIK</span> : İyiyim. Çok iyiyim.</p>

  <p class="normal"><span class="ideitalik">2. KADIN</span> : Çocuğu rahatsız ediyorsun abla.</p>

  <p class="normal"><span class="ideitalik">1. KADIN</span> : Ben mi rahatsız ediyorum? Niçin rahatsız olacakmış? Rüyamda gördüm. Ama doğrusu tam görmek de değil. Sesini işitiyordum. Beni çağırıyordu. Şu yukarlardaki kırlar gibi bir yerdeydi. Her bir yandan sesi geliyordu. Ama bulamıyordum. Demek buymuş. Bugün gelecekmiş. <span class="ideitalik">(Sadık’a)</span> Ne iyi ettin. Ama ne kadar çok beklettin. Gel, yanıma gel. Niçin öyle uzak oturuyorsun? <span class="ideitalik">(Ağlamaklı)</span> Ah, anneciğini hiç özlememişsin gibi. <span class="ideitalik">(Delikanlı 1. Kadına yaklaşır, yüzünü uzatır)</span></p>

  <p class="normal"><span class="ideitalik">1. KADIN</span> : <span class="ideitalik">(Elini delikanlının yüzüne belli belirsiz dokundurur gibi yapar)</span> Evladım, Ahmedim. <span class="ideitalik">(Sonra birden sevinçli bir tonda)</span> Sahi, az kalsın unutuyordum. <span class="ideitalik">(Fincanı alıp uzatır)</span> Baksana şuna…</p>

  <p class="normal"><span class="ideitalik">(Delikanlı ister istemez alır fincanı)</span></p>

  <p class="normal"><span class="ideitalik">2. KADIN</span> : O fala bakmasını bilmez abla!</p>

  <p class="normal"><span class="ideitalik">1. KADIN</span> : Aa, her şeyime karışıyor. Niçin bilmeyecekmiş? Çok da güzel bilir. Daha küçükler bile biliyor. <span class="ideitalik">(Yaltaklanarak)</span> Biliyorsun değil mi? <span class="ideitalik">(Delikanlının cevabını beklemeden)</span> Biliyormuş işte, gördün mü?</p>

  <p class="normal"><span class="ideitalik">SADIK</span> : Ben.. şey.. <span class="ideitalik">(Fincanı elinde evirir çevirir, bakar)</span> Bilmem ben.</p>

  <p class="normal"><span class="ideitalik">2. KADIN</span> : <span class="ideitalik">(Fısıltıyla)</span> Hadi yalancıktan bakıver.</p>

  <p class="normal"><span class="ideitalik">SADIK</span> : <span class="ideitalik">(Şaşırmış)</span> Ne söylememi bekliyor?</p>

  <p class="normal"><span class="ideitalik">2. KADIN</span> : Yol var, kısmet var de, uydur bi şeyler.</p>

  <p class="normal"><span class="ideitalik">SADIK</span> : <span class="ideitalik">(Fincana bakar, sesini yükselterek)</span> Yol var hala.</p>

  <p class="normal"><span class="ideitalik">1. KADIN</span> : Yol mu? Ne yolu?</p>

  <p class="normal"><span class="ideitalik">SADIK</span> : <span class="ideitalik">(2. Kadına)</span> Ne yolu?</p>

  <p class="normal"><span class="ideitalik">2. KADIN</span> : <span class="ideitalik">(Fısıldayarak)</span> Bir yolcu var sana. Cadde..</p>

  <p class="normal"><span class="ideitalik">SADIK</span> : <span class="ideitalik">(Yüksek sesle)</span> Bir cadde.</p>

  <p class="normal"><span class="ideitalik">1. KADIN</span> : <span class="ideitalik">(Beklenmedik bir ciddiyetle)</span> Hadi be, uyduruyorsun sen..</p>

  <p class="normal"><span class="ideitalik">2. KADIN :</span> <span class="ideitalik">(Acımasız)</span> Abla!</p>

  <p class="normal"><span class="ideitalik">1. KADIN</span> : Yol var diyor baksana.</p>

  <p class="normal"><span class="ideitalik">2. KADIN</span> : Uydurmuyor ki. Gördüğünü söylüyor. Hem sen gitmiyorsun yola.</p>

  <p class="normal"><span class="ideitalik">1. KADIN</span> : <span class="ideitalik">(Utanarak)</span> Ben de sandım ki..</p>

  <p class="normal"><span class="ideitalik">2. KADIN</span> : Hayır sen çıkmıyorsun yolculuğa. Bir yolcu gelecek, diyor. <span class="ideitalik">(Sadık’a)</span> Yolcu mu dedin?</p>

  <p class="normal"><span class="ideitalik">1. KADIN</span> : Kim yolcu?</p>

  <p class="normal"><span class="ideitalik">SADIK</span> : Bir yolcu gelecek sana.</p>

  <p class="normal"><span class="ideitalik">1. KADIN</span> : <span class="ideitalik">(İnanmamış)</span> Sen misin o yoksa?</p>

  <p class="normal"><span class="ideitalik">SADIK</span> : Kocaman bir cadde.</p>

  <p class="normal"><span class="ideitalik">2. KADIN</span> : Küçük bir ev. Bizim evimiz.</p>

  <p class="normal"><span class="ideitalik">HİDAYET</span> : Yağız bir delikanlı. Güneşte kararmış. Denizciler gibi.</p>

  <p class="normal"><span class="ideitalik">2. KADIN</span> : Babasına benziyor. Hıh demiş burnundan düşmüş.</p>

  <p class="normal"><span class="ideitalik">1. KADIN</span> : Babasına benzediğini nerden çıkarıyorsun? Falda da belli mi?</p>

  <p class="normal"><span class="ideitalik">2. KADIN</span> : <span class="ideitalik">(Delikanlıya fısıldayarak)</span> Evet.</p>

  <p class="normal"><span class="ideitalik">SADIK</span> : Evet, babasına benzeyen biri…</p>

  <p class="normal"><span class="ideitalik">1. KADIN</span> : Adı ne peki?</p>

  <p class="normal"><span class="ideitalik">SADIK</span> : <span class="ideitalik">(Şaşırmış)</span> Adı mı?</p>

  <p class="normal"><span class="ideitalik">2. KADIN :</span> <span class="ideitalik">(Fısıltıyla)</span> Ahmet.</p>

  <p class="normal"><span class="ideitalik">SADIK</span> : Adı Ahmet.</p>

  <p class="normal"><span class="ideitalik">1. KADIN</span> : <span class="ideitalik">(Üzgün)</span> Ah, hiç beceremiyorsun. Bütün bunlar imkansız.</p>

  <p class="normal"><span class="ideitalik">SADIK</span> : Özür dilerim. Ben gördüğümü söylemeye çalıştım.</p>

  <p class="normal"><span class="ideitalik">1. KADIN</span> : Ama görmeden söylüyorsun. Falda görülemeyecek şeyleri söylüyorsun bana. Bir insanın babasına benzeyip benzemediği anlaşılmaz ki falda.</p>

  <p class="normal"><span class="ideitalik">SADIK</span> : Ahmet gibi biri duruyor burda.</p>

  <p class="normal"><span class="ideitalik">HİDAYET</span> : Başında denizci kepi.</p>

  <p class="normal"><span class="ideitalik">2. KADIN</span> : Beyaz elbiseli.</p>

  <p class="normal"><span class="ideitalik">HİDAYET</span> : Gemiden duman yükseliyor.</p>

  <p class="normal"><span class="ideitalik">1. KADIN</span> : Gemi yol alıyor. Pupa yelken.</p>

  <p class="normal"><span class="ideitalik">2. KADIN</span> : <span class="ideitalik">(Neşeyle)</span> Nereye?</p>

  <p class="normal"><span class="ideitalik">HİDAYET</span> : Üsküdar iskelesine.</p>

  <p class="normal"><span class="ideitalik">2. KADIN</span> : Belki de Haliç’ten Eyüp iskelesine.</p>

  <p class="normal"><span class="ideitalik">HİDAYET</span> : Kim olabilir bu?</p>

  <p class="normal"><span class="ideitalik">(3. Kadın elinde kahve tepsisi yerine kucak dolusu güller, çiçeklerle girer.)</span></p>

  <p class="normal"><span class="ideitalik">3. KADIN</span> : <span class="ideitalik">(Coşkuyla)</span> Donanma.. <span class="ideitalik">(Çiçekleri ortalığa fırlatır.)</span></p>

  <p class="normal"><span class="ideitalik">(Bundan sonraki konuşmalar çok hızlı biçimde devam eder. Yeri geldikçe kişiler birbirlerinin sözünü de kesebilirler.)</span></p>

  <p class="normal"><span class="ideitalik">2. KADIN</span> : Bütün ışıklarını yakmış.</p>

  <p class="normal"><span class="ideitalik">3. KADIN</span> : Güvertede bir asker.</p>

  <p class="normal"><span class="ideitalik">2. KADIN</span> : Fiyakalı bir asker.</p>

  <p class="normal"><span class="ideitalik">SADIK</span> : <span class="ideitalik">(Oyunu anlamıştır, katılır)</span> Donanma. Bütün ışıklarını yakmış.</p>

  <p class="normal"><span class="ideitalik">2. KADIN</span> : Güvertede bir asker.</p>

  <p class="normal"><span class="ideitalik">3. KADIN</span> : Fiyakalı bir asker.</p>

  <p class="normal"><span class="ideitalik">SADIK</span> : Sırmalar, şeritler.</p>

  <p class="normal"><span class="ideitalik">HİDAYET</span> : Annesine gelen bir asker.</p>

  <p class="normal"><span class="ideitalik">2. KADIN</span> : Anne!</p>

  <p class="normal"><span class="ideitalik">1. KADIN</span> : Görüyorum. Geliyor.</p>

  <p class="normal"><span class="ideitalik">2. KADIN</span> : Ah, şimdi sırmalar da var.</p>

  <p class="normal"><span class="ideitalik">HİDAYET</span> : Apoletler, kokartlar.</p>

  <p class="normal"><span class="ideitalik">3. KADIN</span> : Bir çavuş o.</p>

  <p class="normal"><span class="ideitalik">SADIK</span> : Yiğit bir çavuş.</p>

  <p class="normal"><span class="ideitalik">HİDAYET</span> : Şanlı bir asker.</p>

  <p class="normal"><span class="ideitalik">2. KADIN</span> : Yiğitçe dövüşmüş.</p>

  <p class="normal"><span class="ideitalik">HİDAYET</span> : Nereye geliyor?</p>

  <p class="normal"><span class="ideitalik">2. KADIN</span> : Üsküdar iskelesine.</p>

  <p class="normal"><span class="ideitalik">HİDAYET</span> : Hayır, Eyüp iskelesine.</p>

  <p class="normal"><span class="ideitalik">SADIK</span> : Üsküdar’a Eyüb’e</p>

  <p class="normal"><span class="ideitalik">HİDAYET</span> : Kim geliyor?</p>

  <p class="normal"><span class="ideitalik">1. KADIN</span> : <span class="ideitalik">(Kısaca bağırır)</span> Ahmet!</p>

  <p class="normal"><span class="ideitalik">(Kişilerin hareketleri tıpkı bir resimdeki gibi son aldıkları biçim üzere donar. Sadık hariç, diğerleri sonuna kadar hep öyle kalırlar. Birkaç saniye sonra genç kız gelir. Candan, neşeli, belki hafif bir melodi mırıldanır).</span></p>

  <p class="normal"><span class="ideitalik">GENÇ KIZ</span> : <span class="ideitalik">(Abartmaya kaçmadan aranır, sonra birden delikanlıyı görür)</span> Ah, burda mıydın? Seni arıyordum.</p>

  <p class="normal"><span class="ideitalik">SADIK</span> : <span class="ideitalik">(Heyecanla)</span> Ah, ben de seni bekliyordum. Gelmeyeceksin diye öyle korktum ki.</p>

  <p class="normal"><span class="ideitalik">GENÇ KIZ</span> : <span class="ideitalik">(Coşkuyla)</span> Canım benim. Hiç gelmez olur muyum?</p>

  <p class="normal"><span class="ideitalik">SADIK</span> : Nereye gidiyoruz?</p>

  <p class="normal"><span class="ideitalik">GENÇ KIZ</span> : Nereye istersen, çiçeklere, kırlara. <span class="ideitalik">(Sevinçle el ele tutuşurlar. Bütün bu tablo boyunca sahnede kendilerinden başka kimse yokmuş gibi davranırlar. Güle oynaya, seyircilerin işitemeyeceği mırıltılarla fısıldaşarak çıkarlar. Diğerleri hâlâ kıpırdamadan durmaktadır.)</span></p>

  <p class="ortaitalik"><span class="idebold">PERDE</span></p>
</body>
</html>
