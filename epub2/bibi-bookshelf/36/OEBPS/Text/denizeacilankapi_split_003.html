<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>denizeacilankapi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">Kapıyı Vuran Kim</h1>

  <p class="normal1">KİŞİLER:</p>

  <p class="normal"><span class="ideitalik">AHMET</span> : Bir delikanlı.</p>

  <p class="normal"><span class="ideitalik">ANA</span> : Yaşı hiç önemli değil, çok genç bile olabilir.</p>

  <p class="normal"><span class="ideitalik">Bir oda. Bir köşede bir somya, basit bir yatak. Somyanın baş ucunda ince bacaklı bir sehpa. Alt ucunda eski, basit, tahta bir koltuk.</span></p>

  <p class="normal"><span class="ideitalik">Sol yanda ahşap bir pencere. Pencere, iki kanatlı basma bir perdeyle örtülüdür. Perdenin uçları pencerenin kenarına tutturulmuştur, iki kanadın arasından pencerenin camı üçgen biçiminde görünür. Burası ahşap bir evin odasıdır. Yerde eski bir yolluk. Eşyanın düzeni, odanın genel görüntüsü, her şeyin tahtadan yapılmış olduğu izlenimini verir.</span></p>

  <p class="normal"><span class="ideitalik">Somyanın baş tarafındaki duvara, yani sahnenin sağındaki bir rafa bir dolu kitap sıralanmıştır. Kitapların hepsi de karton ciltli ve eskimiştir.</span></p>

  <p class="normal"><span class="ideitalik">Odanın bütün eşyası, genel görünüşü çok basit ve sadedir, aynı zamanda çok da doğaldır.</span></p>

  <p class="normal"><span class="ideitalik">Ahmet somyada uyumaktadır. Pencereden sabahın ilk ışıkları görünür. Dışardan ananın sesi duyulur. Ahmet, bu sesle uyanır.</span></p>

  <p class="normal"><span class="ideitalik">ANA</span> : <span class="ideitalik">(Sesi dışardan gelir)</span> Ahmet, hadi oğlum, uyan artık.</p>

  <p class="normal"><span class="ideitalik">AHMET</span> : <span class="ideitalik">(Bu ses üzerine yatakta kıpırdanır, döner, fakat ananın ısrar eden sesiyle doğrulur, bir süre etrafa bakınır, esner, uyuşukluğunu gidermek için gerinir, pencereden dökülen aydınlığa bakar)</span> Sabah olmuş.</p>

  <p class="normal"><span class="ideitalik">ANA</span> : <span class="ideitalik">(Sesi dışardan)</span> Geç kalıyorsun oğlum.</p>

  <p class="normal"><span class="ideitalik">AHMET</span> : <span class="ideitalik">(Kendi kendine)</span> Geç mi kalıyorum? <span class="ideitalik">(Pencereye gider, dışarsını seyreder)</span> Herkes uyuyor daha. Şu ağaçlara bakın. Uyuyorlar.</p>

  <p class="normal"><span class="ideitalik">ANA</span> : <span class="ideitalik">(Sesi dışardan)</span> Ahmet!</p>

  <p class="normal"><span class="ideitalik">AHMET</span> : <span class="ideitalik">(Odaya döner, sandalyenin üstüne atılmış pantolonunu, gömleğini inceler, uyuşukluğunu üzerinden atamamıştır henüz, oyalanır)</span> Her gün aynı şeyler. Yapacağı bir iş olmayan bir adam hiçbir şeye geç kalmış sayılmamalı. <span class="ideitalik">(Durur)</span>. Ne yapıyorum ben? Hiç. Hiçbir şey. Beni bekleyen hiçbir şey yok.</p>

  <p class="normal"><span class="ideitalik">ANA</span> : <span class="ideitalik">(Sesi dışardan)</span> Sabahları erken uyanmak ne güzel. Buna bir alışabilsen.</p>

  <p class="normal"><span class="ideitalik">AHMET</span> : <span class="ideitalik">(Tekrar pencereye gider, dışarısını seyreder, henüz giyinmemiştir)</span> Acaba babama da böyle mi yapardı? Henüz hiçbir araba geçmedi sokaktan. Hiçbir at da. Bu saatte sokakta yalnız işsizler olur. İşi olan biri, hiç kimse bu saatte yola dökülmez. Yeryüzünün tek çalışanı benim. Ya da anama göre tek işsiz. Belli bir işim varmış gibi bu saatte uykusunu bölen tek adam.. benim. Kimse yok sokakta. Yeryüzünde de. Gökyüzünde de.</p>

  <p class="normal"><span class="ideitalik">ANA</span> : <span class="ideitalik">(Dışardan)</span> Ahmet!</p>

  <p class="normal"><span class="ideitalik">AHMET</span> : Çoraplarımı giyeceğim. Gömleğimi, pantolonumu. Daha önce yüzümü yıkamalıyım. Yargılama belki bugün. Yeryüzünü boşaltmam isteniyor. Temyizsiz. Acaba kim karar veriyor? Muhakkak birinin emriyle veriyordur karar verenler. Ama kim adına? Bugün işe gideceğimi sanmıyorum. Sokaktan hâlâ kimse geçmedi. Zaten kimse geçmez burdan. Hiçbir sabah. Tuhaf bir çöl burası. Güneş hep uzaklarda duruyor. Hep o uzaklıkta durur, bekler. Çölün bittiği yerde. Orada, kocaman bir yakut gibi. Ne daha fazla yükselir, ne büsbütün kaybolur. Dün sabah da böyleydi, oradaydı. Daha önceki gün de.. her günkü gibi. <span class="ideitalik">(Döner, gelip yatağın kenarına oturur)</span>. Tıraş olsam mı acaba? Evet tıraşlı olarak yola çıkmak daha güzel. Tazelik. Güneş kadar taze ve eskimemiş. Fakat bizim yaptığımız eskimişliği örtmek. Eskiyoruz aslında, ama tıraş olarak gizliyoruz eskimeyi. Fırça neredeydi? <span class="ideitalik">(Bakınır).</span> Hay Allah. <span class="ideitalik">(Tıraş fırçasını aranırken bir gazete bulur, ayakta okumaya başlar)</span>. Oo, çok şey olmuş bugün. Dün olanların aynısı bugün de olmuş. Bakın, gene cinayetler, ölüm ilanları.</p>

  <p class="normal"><span class="ideitalik">ANA</span> : <span class="ideitalik">(Dışardan)</span> Güneş çok güzel bu gün. Açık havada bile çalışılabilir. Güneşli havalarda hep dışarda çalışırdı baban <span class="ideitalik">(Sevecen bir sesle)</span>. Ahmet, sen açık havayı sevmiyorsun yavrum, değil mi?</p>

  <p class="normal"><span class="ideitalik">AHMET</span> : <span class="ideitalik">(Elindeki gazeteyi karıştırmaya devam ederek)</span> Ben neyi sevdiğimi biliyor muyum? Galiba tükeniyor, sevgi de tükeniyor, her şey de. Bir çaresi olmalı tükenmeyi önlemenin. Ama en gerekli şeyleri öğretmiyorlar bize. Kimi şeylerin öğrenilmesi gereğini geç anlıyoruz. Bunu bana çoktan öğretmiş olmalıydılar. Herkes kendi deneyleriyle baş başa. Deneylerin aktarılmasına mümkün, diyorlar. Bize öğrettikleri tek şey bu, o da yanlış. Bakın gene ölüm ilanları. Cenazeye adam toplamak için mi yapıyorlar acaba bunu? Belki de ölünün sahipleri olarak kendilerine acındırmak için. “Çelenk gönderilmemesi rica olunur.” Acaba ölünün ricası mı? Tabii vasiyet demek daha doğru olurdu. Ölünün vasiyeti. Demek ki öldükten sonra olacak şeyler ilgilendiriyor insanı. Tuhaf bir şey. Çok tuhaf. Aslında ölünün, ölü olmadan ilgilendiği şeyler bunlar. Fakat o, ölü olduktan sonra da ilgileneceğini sanıyor. Belki de ilgileniyordur. İlgileneceğinden emin olduğu için vasiyet yapıyordur. Yoksa, inanmasa saçma olurdu. Vasiyet.. tuhaf bir kelime.. vasiyet.. vasiyet.. tekrarlandıkça ne kadar tuhaflaşıyor. İnsan belki de, bir bakıma, hiç ölmemiş olmak istiyor. Sağ kalanlar, ölenin ölmüş olduğunu biliyorlar, ama ya ölü? O ölmüş olduğunu biliyor mu? Onun ölmüş olduğunu bildiğinden emin olmadıkları için, sağ kalanlar, ölünün tasarrufundan kurtulamıyorlar. Çünkü ya o sahiden ölü değilse? Dehşet bir duygu bu, insanda. Yani ölü olanın iradesi sürüp gidiyor aramızda. Demek ki insan ölü olduktan sonra da yaşıyor. Hortlak olarak değil. İrade olarak. Yaşamak kan dolaşımından ve nefes almaktan ibaret bir şey değilse.. <span class="ideitalik">(Gazeteyi yere fırlatır)</span>. Saçma. <span class="ideitalik">(Pencereye gider, dışarıya bakar)</span>. Hâlâ hiç kimse geçmemiş. Sokakta birinin, bir canlının geçtiğini gösteren hiçbir iz yok.</p>

  <p class="normal"><span class="ideitalik">ANA</span> : <span class="ideitalik">(Dışardan)</span> Keçi bugün süt vermedi. İyi besleyemiyoruz bu keçiyi yavrum. Bugün kıra götürebilir misin onu? Keçimiz var ama kırlardan yararlanamıyoruz. Yarın kahvaltıda süt verir sana, sen onu kıra götürürsen.</p>

  <p class="normal"><span class="ideitalik">AHMET</span> : <span class="ideitalik">(Pencereden bakmaktadır)</span> İnsan dışarıya çıkmayınca çevresi hakkında bilgisi olmuyor. Zavallı anacığım. Kır sanıyor buraları. Deve dikeni bile yok buralarda. Sonra keçi.. <span class="ideitalik">(Birden sertçe)</span>. Ne keçisi be! Keçimiz falan yok. Demek ki bugün sütçü gelmedi, hepsi bu. Canı cehenneme. Gelseydi zaten aklına şaşardım. Kim uğrar buraya? Eskiden şehirler varmış, şehirlerde sütçüler olurmuş. İşçiler şehirlerde yaşarmış. Kollarını ne güzel makinelere kaptırırlarmış. Nerde o günler? Anam hâlâ kendini o geçmiş güzel günlerde yaşıyor sanıyor. Zavallı anacığım. Hiç aklıma gelmemişti, belki beni bile bu evde, bu odada doğurmuştur. Bunu soracağım ona, en gereksiz şeyleri anlatır da, benim asıl merak ettiğim şeyleri hep es geçer nedense. <span class="ideitalik">(Döner, tekrar pantolonunu gömleğini inceler, onları duvardaki askıya asar, bakar)</span>. Ben büyüdükçe elbiselerim de mi büyüyor ne? Çocukluğumdan beri hep bu pantolonla, hep bu gömleği giydim ben. <span class="ideitalik">(Seyircilere döner)</span>. İnanmadınız değil mi? Şaştınız. Şaşarsınız ya.</p>

  <p class="normal"><span class="ideitalik">ANA</span> : <span class="ideitalik">(Dışardan)</span> Unutma, terziye de uğrayacaksın bugün. Baban gittiğinden beri ihmal ediyorsun böyle şeyleri.</p>

  <p class="normal"><span class="ideitalik">AHMET</span> : <span class="ideitalik">(Kendi kendine)</span>. Asıl şaşılacak olanlara kimse aldırmıyor bile. Işığı görüyorum, sesi duyuyorum. Kimse şaşırmıyor. <span class="ideitalik">(Kitap rafına gider, gelişigüzel bir kitap alır, karıştırır, yatağın üstüne fırlatır).</span> Zırva. Hepsini yakmalı bunların, aklımda kalsın. Nasıl da bıkıp usanmadan aynı şeyleri tekrarlıyorlar. Tekrarı mümkün olmayan tek gerçek var, ölüm. <span class="ideitalik">(Kitaplara bakar)</span>. Bunlarsa yaşamayı anlatıyor. Yavanlıkları bundan olsa gerek. Bilmemiz gereken tek gerçeğe yaklaşan bile yok. <span class="ideitalik">(Küskün bir sesle)</span> Asıl şaşılacak olan şey budur işte.</p>

  <p class="normal"><span class="ideitalik">ANA</span> : <span class="ideitalik">(Dışardan, oldukça sevecen bir sesle, bir şeyi hatırlatmak isteyen bir tonla ünler)</span> Ahhmeet!</p>

  <p class="normal"><span class="ideitalik">AHMET</span> : <span class="ideitalik">(İlk kez bilinçli olarak cevap verir)</span> Efendim anneciğim.</p>

  <p class="normal"><span class="ideitalik">ANA</span> : <span class="ideitalik">(Dışardan)</span> Unutmadın ya oğlum, bugün belediyeye de gidecektin.</p>

  <p class="normal"><span class="ideitalik">AHMET</span> : <span class="ideitalik">(Sesini dışarıya ulaştırabilecek bir tonda)</span> İyi ki hatırlattın anne, unutmuştum. <span class="ideitalik">(Kendi kendine)</span> Nasıl unutabildim? Olur şey değil.</p>

  <p class="normal"><span class="ideitalik">ANA</span> : <span class="ideitalik">(Dışardan)</span> Nasıl unutabilirsin? Önümüzdeki hafta düğünün olacak.</p>

  <p class="normal"><span class="ideitalik">AHMET</span> : <span class="ideitalik">(Kendi kendine)</span> Ne tuhaf.. tamamen unutmuşum. Kız kimdi? Belki de gördüklerimin arasında olmayan biridir. Çünkü hiç hatırlamıyorum onu. <span class="ideitalik">(Hafifçe gülümser, birdenbire neşelenir, pencereden dışarısını seyreder)</span>. Her şey müthiş güzel. Müthiş içli. Sıcak. Güneş hep aynı yerde duruyor. Pek beğenmiş olmalı durduğu yeri. Hâlâ kimse geçmemiş sokaktan. Dayanılmayacak kadar hayat dolu. Kuşlar uğramasa bile, bir yerde cıvıldaşıyorlar; hissediyorum. Böceklerin kıpırdanışlarını, ormanları ve çölleri. İnsanların tanımadan birbirlerini sevmesini, tanıdıktan sonra gene sevmesini çok iyi anlıyorum. <span class="ideitalik">(Uzaklardan muhteşem bir horoz sesi işitilir).</span> Duyuyor musunuz? Horoz. Hayat. Doyumsuz bir yaşama isteği. İnsan çıldırabilir. Gecenin döşüne yaslanmış ay. Ne kadar fiyakalı bir duruştur o. Her şey ne kadar sevindirici. Ne güzel. Bir ibadet haline getirmeli yaşamayı. Ne dediğimi bilmediğimi fark etmem de güzel. Her şey gibi bu da güzel. Ne güzel. <span class="ideitalik">(Tıraş takımını çıkarır. Lavabonun üstünde asılı duran aynada yüzüne bakar, tıraş fırçasını sabunla köpürtmeye başlar, son derece neşelidir, belki sözsüz bir melodi mırıldanır).</span> Bir şeye karar verdiğim zaman seviniyorum. Hakkında karar verilecek çok şey var. Yatağımı düzeltmeye karar veriyorum söz gelimi. Kahvaltı yapmaya ya da tıraş olmaya karar veriyorum. Bir yolculuğa çıkmaya karar veriyorum. Şimdiye kadar hiç karar vermemiş olarak durmadım: Hiçbir şey olmazsa karar vermemeye karar veriyorum. Ama hazırlık? O başka elbet. Diyebilirim ki bütün ömrüm hazırlık yapmakla geçmiştir. Karar verdiğim şeyleri yapmak için. Onun için kararsızım ve.. hazırlıksızım. <span class="ideitalik">(Kapı vurulur, bir an durup kapıya bakar)</span>. Kim o?</p>

  <p class="normal"><span class="ideitalik">ANA</span> : <span class="ideitalik">(Sesi kapının hemen arkasından duyulur)</span>. Benim yavrum. Ben.. ölüm <span class="ideitalik">(Ana yandaki kapıdan girer, fakat fazla ilerlemez; kapının iç kısmında, görünebilecek bir mesafede durur, siyah bir tül içindedir, saçları da aynı tülle örtülüdür. Yüzü, ürkütecek kadar sarı ve donuktur. Konuşurken yüzünün hiçbir çizgisi kıpırdamaz)</span>.</p>

  <p class="normal"><span class="ideitalik">ANA</span> : Hazır mısın yavrum?</p>

  <p class="normal"><span class="ideitalik">AHMET</span> : <span class="ideitalik">(Elindeki tıraş fırçasını, sabunu ağır ağır lavabonun kenarına bırakır, sonra yüzünü aynaya çevirir).</span> Hiç bir zaman hazır olamayacağıma göre hazır sayılırım anacığım. <span class="ideitalik">(Biraz heves ve ümitle).</span> Yalnız.. yalnız tıraşımı bitirebilir miyim?</p>

  <p class="normal"><span class="ideitalik">ANA</span> : Lüzumu yok yavrucuğum.</p>

  <p class="normal"><span class="ideitalik">(Bu son konuşmalar geçerken pencerenin ışığı kararmıştır, oda da gitgide yoğun biçimde kararmaktadır.).</span></p>

  <p class="ortaitalik"><span class="idebold">PERDE</span></p>
</body>
</html>
