<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_3">-2-</h1>
	<p class="center-parapraphy"><span class="librobold">ROBENSON’UN GEMİYİ BATIRMASI</span></p>
	<p class="paragraph">1659 senesi eylülünün birinde hareket ettik ki sekiz sene evvel, peder ve validemden ayrılıp nesâyih-i hakîmânelerini tahkirle, Hol şehrinde gemiye binmiş olduğum günün aynısıydı. On beş günlük seyr-i deryâdan sonra, bizi büsbütün yoldan çıkaran dehşetli bir bora kalktı. Altı gün mütemadiyen rüzgârın keyfine tabi kaldık, her dakikada batmayı bekliyorduk. Nihayet, rüzgâr biraz kesb-i sükûnet etmekle, Barbada’ya doğru yelken açmıştık. Zira gemimizin hali pek fena olduğundan, Afrika’ya seyahatimiz muhâl hükmüne girmişti; derken bir yeni fırtına bizi birincisinin şiddetine mümasil bir şiddetle garba doğru ve memâlik-i mütemeddinenin<sup class="calibre4"><a href="robenson_split_043.html#footnote-249-6" id="footnote-249-6-backlink" class="footnote-link">6</a></sup> kâffesinden o kadar uzağa attı ki dalgaların şiddetinden kurtulduğumuz takdirde, vahşiler tarafından yenilecektik. Derakab şiddetle bir kum seddine çarptık; gemi derhal durdu ve dalgalar üzerimize hücum etti. Mevkiimiz tarif olunmaz bir haldeydi; hangi karaya sevk edilmiş olduğumuzu ve bunun meskûn mu yoksa hâlî mi olduğunu bilmiyorduk; gemiyse kırılmak üzereydi.</p>
	<p class="paragraph">Kalbimiz donmuş ve hiçbir ümidimiz kalmamış olduğu halde, son çaremize müracaat ettik. Kendimizi Cenab-ı Hakk’ın merhametine tevdi ederek, sandalımıza atıldık. Deniz karaya karşı mehûf bir irtifaa kadar kalkıverdi. Bununla beraber, biz, karaya yanaşmak üzere çalışmaktayken, dağ kadar bir dalga o kadar şiddetle üstümüze hücum etti ki sandal devrilip, biz makâm-ı istimdâtta Allah’ın ismin telaffuz edinceye kadar cümlemiz suyun içine batmıştık.</p>
	<p class="paragraph">Suyun dibine doğru dalmakta olduğumu hissettiğimde, efkârımın vaki olan karışıklık ve bulanıklığını tarif edebilecek tabir yoktur. Her ne kadar ki pekiyi yüzmek biliyorduysam da, nefes alabilecek kadar kendimi kurtaramıyordum; nihayet bir dalga beni sahilin hayli ilerisine getirerek, orada dağılmakla, hemen kuru toprağın üzerinde ve yarı ölmüş bir halde bıraktı. Bununla beraber aklım başımdaydı. Diğer bir dalga üstüme hücum etmeden, kalkıp karayı tutmak üzere çabalıyordum. Lakin iki defa şiddetli dalgalar gelip, çabalamama mani oldu. Bir son sadme beni şiddetle bir kayanın üzerine attı. Bu kayaya sarılıp, dalga birkaç defa üstümden geçinceye kadar koyuvermedim. Sonra kuvvetim yettiği mertebede koşup, karaya çıktım. Sahilin üstüne çıkınca, suların şiddet-i mecnûnânesinden emin olarak otların üzerine oturdum.</p>
	</div>
	

</body></html>
