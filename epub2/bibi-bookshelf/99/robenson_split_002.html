<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
    <br class="chapter"/>
    <p class="left-header1"><span class="librobold">Daniel Defoe</span></p>
    <p class="left-header1">(1660 - 24 Nisan 1731)</p>
    <p class="paragraph">Çocukluğuna denk gelen Büyük Londra Salgını ve Büyük Londra Yangını’ndan sağ kurtulmayı başaran İngiliz yazar Defoe’nun yetmiş yıllık ömrü hep böyle hızlı geçti. 1685’te kral II. James’e karşı başlatılan ayaklanmaya katıldı, sert broşürler yazdı, defalarca tutuklandı. Tüccarlık, fabrikatörlük, devlet memurluğu yaptı. 40 yaşında gazeteciliğe başladı, birkaç yıl sonra da roman yazmaya yöneldi. Her dönem siyasetin içinde oldu, casusluk öykülerine özel bir merak duydu. Kendisinin de bir dönem casusluk yaptığı iddialar arasındadır. Dönemin ruhuna uygun kolonyal ve ayrımcı bir dili olan Defoe, döneminin birkaç öncü yazarıyla birlikte İngiliz romanının kurucularından kabul edilir.</p>
    <p class="paragraph">Defoe bütün dünyada, Batı edebiyatında “Robinsonad” türünün ilk örneği olan, Aydınlanma’nın ve kapitalizmin girişimci “birey”inin fikri altyapısını oluşturan şaheseri<span> Robinson Crusoe</span> (1719) ile tanınır.</p>
<br class="chapter"/>
    <p class="left-header1"><span class="librobold">Şemseddin Sami (Fraşeri)</span></p>
    <p class="left-header1">(1 Haziran 1850 - 1 Temmuz 1904)</p>
    <p class="paragraph"> Ansiklopedi ve sözlükçülük tarihimizin efsane adı Şemseddin Sami Bey, 1872’de yayımlanan ve ilk Türkçe roman kabul edilen <span>Taaşşuk-ı Talat ve Fitnat</span>’ın da yazarıdır. İlk Türkçe ansiklopedi <span>Kamusü’l-A’lâm</span> ve Türkçedeki ilk modern sözlük olan <span>Kamus-ı Türkî</span> de yine onun imzasını taşır. Şemseddin Sami ayrıca <span>Kamus-ı Fransevî</span> ve <span>Kamus-ı Arabî</span> sözlüklerini hazırladı, çeviriler yaptı. Arnavut asıllı olan yazar, ağabeyi Naim Fraşeri (1846-1900) ile birlikte, Arnavut milliyetçiliğinin inşasında dil ve kültür alanlarında büyük katkıda bulundu. Galatasaray Spor Kulübü’nün kurucusu Ali Sami Yen’in babası olan Sami Bey, 1904’te İstanbul’da öldü ve Sahrayıcedid Mezarlığı’na, ilk eşinin yanına defnedildi. Ancak 1968 yılında ailesinin isteği üzerine Feriköy mezarlığındaki aile kabristanına nakledildi.</p>
    <p class="paragraph"><span>Robinson</span> (1866), 1864’te yayımlanan <span>Hikâye-i Robenson</span>’dan (Çev. Ahmed Lütfü) sonra, Daniel Defoe’nun dünyaca meşhur romanı <span>Robinson Crusoe</span>’nun Türkçedeki ikinci çevirisidir.</p>
    </div>
	</body></html>
