<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_9">-8-</h1>
	<p class="center-parapraphy"><span class="librobold">ROBENSON’UN BİR SAĞLAM İKAMETGÂH BİNA ETMESİ - CEPHÂNESİ İÇİN OLAN GAİLES</span><span lang="ar-SA" class="librobold">İ - YABANÎ TEKELER KEŞFETMESİ</span></p>
	<p class="paragraph">Hayvanlara ve vardıysa vahşi adamlara karşı kendimi emniyette bulundurmak icap ediyordu. Bu maksatla bir sağlam çadır kurmayı ve bir mahzen kazmayı kararlaştırdım. Mevki olarak, önü dik ve geçitsiz olup, arkadan üstüme bir şey gelmesine gayr-ı müsait bu yüksek tepenin altında bulunan bir küçük ovayı intihap ettim. Çadırın direğini kayanın önünde bulunup bir mahzen kapısına benzeyen bir çukurun ta önüne diktim. Ova, ikametgâhımın önünde bir yeşil halı suretini alıp, denize kadar uzanıverdi.</p>
	<p class="paragraph">Çadırımı kurmazdan evvel, bir nısf dâire<sup class="calibre4"><a href="robenson_split_043.html#footnote-249-13" id="footnote-249-13-backlink" class="footnote-link">13</a></sup> çizdim ki kayadan muhit dairesine kadar olan nısf kutru<sup class="calibre4"><a href="robenson_split_043.html#footnote-249-14" id="footnote-249-14-backlink" class="footnote-link">14</a></sup> takriben yirmi ve bir kenarından bir kenarına olan mesafesi kırk metreydi. Bu nısf dâirede iki sıra sağlam kazık dikip, bunları yere derin kakmakla beraber, yerden dışarı dahi iki metre kadar yüksek bırakarak, tepelerini sivrilttim. Aralarında on beş santimetreden ziyade aralık yoktu.</p>
	<p class="paragraph">Sonra geminin üstünde kesmiş olduğum halatları alıp, iki sıra arasına kazıkların uçlarına kadar birbiri üstüne istif ettim. Nısf dâirenin iç tarafından, dikili kazıklara dayak yerini tutmak üzere, takriben iki metrelik diğer bir takım kazıklar dahi dikip, iliklerine dayattım. Bu iş o kadar sağlam ve o kadar yüksekti ki onu yıkabilecek veya atlayabilecek ne insan ne hayvan bulunabilirdi. Buna çok vakit ve çok emek sarf ettim.</p>
	<p class="paragraph">İçine girmek için, bir kapı değil, bir küçük merdiven yaptım ki bununla istihkâmımın üstünden atlar ve geçtikten sonra kaldırırdım. Bu vechile kendimi her taarruza karşı tamamıyla emniyette zannediyordum.</p>
	<p class="paragraph">Bütün servetimi bu istihkâmın içine naklettim. Sonra orada iki katlı büyük bir çadır kurup, o iklimlerde senenin bir mevsiminde kesretli olan yağmurlardan muhafaza için, katranlı muşamba ile örttüm.</p>
	<p class="paragraph">Çadırımın tertibi hitam bulunca, mahzenle meşgul olmaya başladım ve bunun için kayanın içini pek ileriye kadar kazdım ve kazdıkça çıkan toprakla taşları kazıkların altına atıverdim ki bu iş sath-ı dâhilînin takriben atmış santimetre irtifaını mucip oldu. Çadırımın yanında âlâ bir kilerim de oldu.</p>
	<p class="paragraph">Bu aralıkta, bir gün büyük bir gaileye düştüm. Şiddetli yıldırım sadmeleriyle müterâfık büyük bir yağmur yağdı. Bunda fevkalade bir şey yoktu. Lakin derhal barutumun ateş alıp bir anda parlayabileceği hatırıma geldi. O takdirde halim ne olacaktı? Bu korkuya duçar olarak, fırtınanın geçmesiyle beraber, bütün adi meşguliyetlerimi tatil ettim ve barutumu taksim için, torbalar yaptım ki sonra bunları ötede beride kayanın oyuklarına ve rutubetten salim mahallere saklayayım, ta ki birisi ateş alacak olsa, diğerlerine sirayet etmesin. Bu iş beni on beş gün meşgul etti, çünkü elli kilogram barutum için ekall<sup class="calibre4"><a href="robenson_split_043.html#footnote-249-15" id="footnote-249-15-backlink" class="footnote-link">15</a></sup> yüz torba yaptım. </p>
	<p class="paragraph">Adanın mahsulatını tahkik etmek ve yiyebilecek bir hayvan vurmak için, her gün ettiğim seyahatlerin birinde, adada dağ keçileri bulunduğunu gördüm. Lakin bunlar o kadar vahşi, o kadar hilekâr ve koşmada o kadar serî’ul-hareke<sup class="calibre4"><a href="robenson_split_043.html#footnote-249-16" id="footnote-249-16-backlink" class="footnote-link">16</a></sup> idi ki kendilerine yanaşmam mümkün olamıyordu. Meyus olmadım ve gidip gelmelerine dikkat ettikten sonra anladım ki; ben derelerde olup da kendilerini kayaların üzerinde gördüğüm vakit, fevkalade bir süratle kaçarlardı. Lakin onlar derelerde otlamakta olup da ben kayaların üzerinde olursam, bana dikkat etmezlerdi.  Bundan anladım ki bakışları o kadar aşağıya mâildir ki üstlerinde bulunan şeylerden pek az görebilirlerdi. Fi-mâbad kayaların üstünden avlamaya başlayıp, pek güzel vuruyordum.</p>
	<p class="paragraph">Lakin halim bana o kadar dehşetli bir surette görünüyordu ki bin türlü fikirler zihnimi teşviş ediyordu. Kendimi çok şeylerden mahrum, tenha, bütün kâinat tarafından terk ve feramûş<sup class="calibre4"><a href="robenson_split_043.html#footnote-249-17" id="footnote-249-17-backlink" class="footnote-link">17</a></sup> olunmuş bir halde görüverdim ve kadere atf-ı kabâhat edeceğim geliyordu. Lakin derakab felâket-i bahriyyeden yalnız ben kurtulmuş, geminin karaya o kadar yakın gelmesiyle içinden mâlik olduğum her şeyi alabilmiş olduğumu ve nihayet yaşayabilmek için hayli vesaitim olduğunu der-hâtır ediyordum ve bu fikir beni biraz teselli ediyordu.</p>
	</div>
	

</body></html>
