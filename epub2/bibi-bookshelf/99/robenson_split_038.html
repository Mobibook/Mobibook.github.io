<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_35">-34-</h1>
	<p class="center-parapraphy"><span class="librobold">CUMA’NIN KENDİ PEDERİNİ KURTARMASI</span></p>
	<p class="paragraph">Hemen üç ay pey-a-pey yelken, direk, dümen vesaire tehiyesiyle meşgul oldum. Cuma’ya kullanmasını öğrettim ve az vakitte bir mahir gemici oldu. Seferimiz için her şey müheyya iken, bir sabah Cuma’nın dehşete duçar olduğu halde, yetiştiğini gördüm. Ayakları yere değmiyormuş gibi, harici çitin üstünden uçtu ve bağırmaya başladı ki: “Ah efendi! Ne keder! Ne fena! Orada aşağıda, bir, iki, üç kayık.”</p>
	<p class="paragraph">Zavallı çocuk hayat ve memat arasında bir haldeydi; zannediyordu ki vahşiler, mahsus kendisini paralayıp yemeye gelmişlerdi. Kendisini cesaretlendirmeye çabaladım ve kendisi dahi bana bunun mislini vaad ve emrime tamamıyla imtisal ederse, ömrünü kurtarmak için kendi ömrümü tehlikeye koymayı vaad ettim. Cevaben dedi ki: “Ben olur ne vakit efendi emreder.” Bunun üzerine kalbini takviye için, kendisine bir bardak rom içirdim. Esliha-i nâriyemizi ikimize taksim ettim. Yanıma kınsız olarak büyük kılıcımı koydum; Cuma da baltasını aldı.</p>
	<p class="paragraph">Bu vechile hazırlanmış olduğumuz halde, tepenin üstüne çıktık ki oradan, yirmi üç kişiden ibaret olup, maiyetlerinde üç esirleri olan düşmanları gördük.</p>
	<p class="paragraph">Benim küçük koyuma pek yakın bir mahalle çıkmışlardı. Onlarla bizim aramızda vaki bir sık orman, onlar bizi görmeksizin, kurşun menziline kadar yanaşmamıza müsaitti. Kemâl-i sükûtla ilerleyerek, kendilerini ateşin etrafında esirlerinden birinin etini yemekte oldukları halde, iyice fark edebilecek kadar yaklaştık. Oradan birkaç adımlık mesafede diğer bir esir, bağlı ve kumun üzerine serilmiş olduğu halde,  arkadaşının haline düçar olmak üzereydi. Bu bir beyaz adam, Cuma’nın dediği gibi sakallı bir adam, kendini onların memleketine atmış olanların biriydi.</p>
	<p class="paragraph">Gördüm ki kaybedilecek bir dakika yoktu. O vahşilerin ikisi, o zavallı adamı bitirmek için, arkadaşlarından ayrılmış ve ayaklarını bile çözmeye başlamışlardı. O anda ben Cuma’ya: “Haydi, şimdi ben ne yaparsam, sen de onu yap” dedim; sonra tüfenklerimizi alıp birden ateş ettik. Cuma o kadar iyi nişan alıyordu ki onların ikisini öldürdü ve üçünü yaraladı. Ben de birini öldürüp, ikisini yaraladım. Ötekilerin cümlesi, ne tarafa doğru gideceklerini şaşırarak, pek dehşetli bir hâl-i meyûsiyette fırlayıp ayağa kalktılar. O anda her ikimizde tüfenklerimizi boşattık. Yalnız ikisi düştü, lakin bir haylisi yaralandılar. O vakit ormandan çıkarak, ben boğazlanmasına az kalmış olan adama doğru koştum. Cuma ise bir iki vahşinin kaçmış oldukları kayıkların birine doğru gidiyordu.</p>
	<p class="paragraph">Zavallı esirin bağlarını çözdüm ve kim olduğunu sordum; “Hristiyan” diye cevap verdi. Yarı ölmüş gibi görünüyordu. Biraz romla kendisine getirdim, sonra İspanyol olduğunu anlayarak: “Sinyor” ,dedim, “biraz kuvvetiniz kalmışsa, şu tabanca ile şu kılıcı alın da, iyi kullanın.” Bu silahlar kendisine bütün kuvvetlerini iade eder gibi göründü. Düşmanları üzerine şiddetle hücum edip, kılıç darbesiyle bir kaçını helak etti. Cuma diğerlerini baltayla o kadar iyi kovalıyordu ki yirmi üç kişiden yalnız dördü, kayıklarına yetişip kurtulabildiler. Bizden uzaklaşmak için, küreklerine dayanıyorlardı. Üzerlerine yürümek istiyorduk. Lakin kayıklarından birine girdiğimde, içinde İspanyol gibi bağlı bir üçüncü esir görünce mütehayyir oldum, bunda ancak bir ramak can kalmıştı. Bağlarını çözmeye başladım; lakin kendisini öldüreceğimi zannederek, acınacak surette bağırıyordu. Cuma’yı bir kadeh romla kendisine gönderdim. Cuma bunu görür görmez, kendisini kucaklamaya, ağlamaya, gülmeye, sıçramaya başladı. Pederi olduğunu tanımıştı; bunu bana söylemeye koştu; sonra aceleyle geri döndü. Pederini cellatlarının elinden kurtarılmış gördüğünde, gösterdiği o kadar şefkat-âmiz garip hareketlerini tasvir etmek muhâldir. Bir kayığın içine bir giriyor, bir çıkıyordu. Sonra tekrar girip, pederinin yanına oturuyordu. Kendisini ısıtmak için, başını yarımşar saat kendi göğsü üzerine sıkıp tutuyordu. Sonra pek kuvvetle bağlanmış olmaktan uyuşmuş olan ellerini ve ayaklarını tutup vurarak yumuşatmaya çalışıyordu. Takip etmek istediğimiz kayıklara gelince, onlar artık gözden kaybolmuşlardı. Hareketlerinden iki saat sonra şiddetli bir rüzgâr kalkmıştı ki belki sahillerine avdetlerine de müsaade etmedi.</p>
	<p class="paragraph">Hala pederinin yanında olan Cuma’yı çağırıp, bu zavallı ihtiyar için arpa unundan bir çörekle bir avuç kuru üzüm verdim. İspanyol’a da o kadar verdim ve baldırlarını Cuma’ya ovdurdum. Cuma bu hizmeti kemâl-i hâhişle<sup class="calibre4"><a href="robenson_split_043.html#footnote-249-38" id="footnote-249-38-backlink" class="footnote-link">38</a></sup> icra ediyordu. Lakin ara sıra pederinin tarafına dönüp, daima orada bulunduğuna ve nasıl olduğuna kesb-i itminan etmek istiyor gibi görünüyordu.</p>
	</div>
	

</body></html>
