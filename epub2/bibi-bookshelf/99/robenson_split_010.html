<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_7">-6-</h1>
	<p class="center-parapraphy"><span class="librobold">ROBENSON’UN MEMLEKETİN İÇ TARAFLARINA OLAN İLK SEYAHATİ - BUNUN BİR ADA OLDUĞUNU ANLAMASI - İLK TÜFENK BOŞATMASI</span></p>
	<p class="paragraph">Oradan mahalli teftiş etmeye ve ikamet edip eşyamı koyacak bir yer aramaya gittim. Tüfenklerimin biriyle bir tabanca, bir barutluk barut, bir kese kurşun alarak, keşfe gittim. Sarp bir dağın tepesine çıkınca, bir adada bulunduğumu anladım. Pek uzakta bazı kayalarla garp tarafında takriben on iki kilometrelik mesafede vaki iki küçük adadan başka karalar göremedim. O vakit nasıl bir infirâd-ı tâmla<sup class="calibre4"><a href="robenson_split_043.html#footnote-249-11" id="footnote-249-11-backlink" class="footnote-link">11</a></sup> mahkûmun ileyh bulunduğumu anladım; çünkü ada bana büsbütün hâlî ve ahaliden mahrum görünüyordu; meğer ki yırtıcı hayvanları ola. Maahâzâ, öyle bir hayvan dahi görmüyordum; yalnız bildiğim birçok kuşlar müşahede ediyordum. Bunlardan bir ormana girilecek yerde bir ağacın dalı üzerine konmuş birisini vurdum; zannederim ki dünya yaratılalı o yerde ilk defa olarak boşatılan tüfenk buydu; tüfenk sadasını lâ-yu’âdd<sup class="calibre4"><a href="robenson_split_043.html#footnote-249-12" id="footnote-249-12-backlink" class="footnote-link">12</a></sup> kuşlardan çıkan karışık sadalar ve cıvıltılar takip etti. Benim öldürdüğüm kuş bir nevi atmacaydı ki eti mekruhtu.</p>
	<p class="paragraph">Salıma avdet edip, o günün bakiyesini kuşu ayıklamakla geçirdim; lakin gecenin hulûlüyle beraber, evvelki günkü müşkülat yeniden tulu etti; ancak o vakit ki gibi her nevi esbaptan mahrum değildim; sandıklar ve tahtalarımla bir nevi kulübe yapmaya muvaffak olup, içinde kemâl-i râhat ile uyudum.</p>
	</div>
	

</body></html>
