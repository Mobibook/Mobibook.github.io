<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_34">-33-</h1>
	<p class="center-parapraphy"><span class="librobold">SEYAHAT NİYETLERİ</span></p>
	<p class="paragraph">Bu suretle üç seneyi bu dünyada mümkün olabilecek kadar bahtiyarlıkla geçirdim. Sevgili vahşim artık benimle konuşabilecek haldeydi. Kendisine sergüzeştimi ve adada nasıl yaşamış olduğumu naklettim. Esliha-i nâriyenin sırrını kendisine keşfettim; bütün ömrümün ahvaline hissadar ettim.</p>
	<p class="paragraph">Gemi sandalının enkazı üzerine dikkatini celb etmiştim. Onu muayene ettikten sonra, bana dedi ki: “Ben görmüş bunun gibi benim kavimde.” Sonra parmaklarıyla sayarak, bana anlattı ki on yedi beyaz adam fırtına tarafından kendilerinin sahillerine atılmıştı ve dört seneden beri orada yaşamaktaydılar. Ben müteaccip göründüğümden, yenmemiş olduklarını da ilave etti: “Ah! Hayır, dedi, onlar bizimle kardeş; biz adam yemez, yalnız ne vakit muharebe vuruşturur.”</p>
	<p class="paragraph">Hayli vakit sonra, bir gün hava tamamıyla açık olmakla, Cuma tepenin ucundan Afrika toprağını gördü. Sıçrayarak, tepişerek, var kuvvetiyle bağırmaya başladı ki ne sevinç! Ne haz! Orada benim memleket görür, orada benim kavim görür. Bu büyük sevinci beni korkuttu, beni terk etmek istemesin diye korkuyordum. Başını sallayarak cevap verdi ki; “Ah! Hayır, Cuma onlara anlatır, iyi yaşamak, Allah’a dua etmek, buğday ekmeği, süt, hayvan eti yemek, insan eti yememek, lakin eğer siz de benimle beraber o vakit memnun değil, Cuma orada da efendi yok orada.”</p>
	<p class="paragraph">Bu bâbdaki fikri hakkında kesb-i itminân etmek için, kendisini sahihten yalnız olarak memleketine göndermek istiyor gibi oldum. Lakin kendisi meyus oldu ve bir balta alıp bana uzatarak: “Siz alır, siz Cuma’yı öldürür, değil Cuma’yı kavmine gönderir” dedi. Gözleri yaşla doluydu ve bu sözleri o kadar müessir bir tavırla söylüyordu ki o vakit benim hakkımda olan muhabbetine tamamıyla mutmain oldum. Kendi irâdeti olmaksızın, hiçbir vakit kendisini kovmayacağımı vaad ettim.</p>
	<p class="paragraph">Karaya geçmek tehlikesini göze alıp, sakallı adamlar görmek üzere karar vermeyi tasarlıyordum. Oradan vatanıma avdet etmek çaresini bulmayı ümit ediyordum. Bunun üzerine, benle Cuma işe başladık, Cuma kayığı oymak üzere, bana yardım etmekte pek büyük maharet gösterdi. Bir aylık zahmetli işten sonra, kayığımız ikmal olunmuştu. Sonra, bunu bazı üstüvâneler vasıtasıyla birer parmak yürüterek, suya indirmek için de, on beş gün iktiza etti.</p>
	<p class="paragraph">Buna bir direk, üç köşeli bir yelken ki İngiltere’de koyun omuzu tesmiye ederiz, bir demir ve bir halat ilave etmeye de muvaffak oldum. Bir dümen dahi taktım ki bu bana kayığın tekmili kadar zahmet verdi.</p>
	</div>
	

</body></html>
