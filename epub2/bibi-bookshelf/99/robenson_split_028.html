<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_25">-24-</h1>
	<p class="center-parapraphy"><span class="librobold">ROBENSON’UN AİLESİ ORTASINDAKİ HALİ - EŞYANIN GARİPLİĞİ</span></p>
	<p class="paragraph">Kimse yoktur ki benim ailemin ortasında, bütün tevabiimin nazarı önünde, hayat ve mematları müstakilen benim yed-i ihtiyarımda olan tebaam etrafımı almış olduğu halde, yemek yediğimi görüp de, eğlenmeyeydi.</p>
	<p class="paragraph">Yalnız papağanım, en ziyade nazarımda olmak sıfatıyla, huzuruma söz söylemek imtiyazını haizdi. Köpeğim, artık ihtiyarlamış ve biraz da neşesiz olduğundan, daima sağ tarafımda oturmuş bulunuyordu; iki kedilerim, her biri sofranın bir ucunda durup, bir lütf-i mahsûs olmak üzere, kendilerine birer parçacık şey verdiğimi [vermemi] beklerlerdi.</p>
	<p class="paragraph">Bir gün adanın ucuna bir seyahat edip, yeniden sahilleri görmeyi şiddetle arzu ettim. Öyle bir takım teçhizatla yola girdim ki Avrupa’nın bir kasabasında öyle bir şeyler görünse, şüphesiz herkesi güldürecek yahut hayreti mucip olacaktı.</p>
	<p class="paragraph">Keçi derisinden yapılmış korkunç olacak derecede uzun ve çirkin bir şapkam vardı ki arka tarafına, ensemi yağmur ve güneşten muhafaza etmek üzere bir teke derisinin yarısını takmıştım.</p>
	<p class="paragraph">Bir ihtiyar teke derisinden mamul olan pantolonumun üstünde yine keçi derisinden yapılmış ve dizime kadar iner bir nevi kısa palto giymiştim. Ayakkabı olarak biraz potine benzer lakin kıyafetimin sair tarafları gibi yabani ve garip bir şekilde bir çift bilmem ne yapmıştım.</p>
	<p class="paragraph">Yine esvabımın kumaşı cinsinden olan bir kayışa, bir kılıç ve bir meç yerine, bir testereyle bir balta asılı duruyordu. Evvelkinden az geniş, diğer bir kayışım vardı ki boynuma asılı olup, sol kolumun altından geçiyordu. Bununla iki torba bağlanmıştı; biri barut ve diğeri saçma için. Arkamda bir küfem, omuzumda bir tüfenk ve başımın üstünde, en kaba ve en mudhiklerden olmak üzere, bir şemsiyem vardı.</p>
	<p class="paragraph">Kendi şahsıma gelince, o da oldukça garip bir haldeydi. Üst dudakların üzerinde sakalımı bir suretle uzatmıştım ki hakikaten devlere şayan bir tûl ve şekilde bir bıyığım olmuştu.</p>
	<p class="paragraph">Adanın bir ucuna vasıl olunca, denizi tamamıyla sakin görüp, beni o kadar tehlikeye ilkâ etmiş olan o mahut akıntıdan hiçbir eser görmemekten pek müteaccip oldum. Birçok tedkikattan sonra, bunu denizin medd ü cezrine hamletmek iktiza ettiğini ve binaenaleyh, iyice vakit kovalayarak, kayığımı evimin yanına getirebileceğimi anladım. Lakin başıma gelmiş olan muhatara hatırıma geldi. Ara sıra sahilin ta kurbunda ve nihayet iki taş atımı uzağına kadar giderek, bazı küçük gezintiler etmekle kanaat ettim. </p>
	</div>
	

</body></html>
