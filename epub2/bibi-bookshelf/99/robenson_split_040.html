<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_37">-36-</h1>
	<p class="center-parapraphy"><span lang="ar-SA" class="librobold">İSYAN ET</span><span class="librobold">MİŞ BAZI TAİFELERİN ADAYA ÇIKIP KAPTANLARINI ORAYA BIRAKMAK </span><span lang="ar-SA" class="librobold">İSTEMELERİ. ROBENSON</span><span class="librobold">’UN KAPTANIN BUNLARI TESKİN ETMESİNE YARDIMI</span></p>
	<p class="paragraph">Kendileri hareket edeli sekiz gün olmuştu ki bir sabah Cuma gelip: “Efendi! Geldiler” diye bağırarak beni uyandırdı.</p>
	<p class="paragraph">Çabuk dürbünümü alıp, kayanın üstüne çıktım. Şimal garbı cihetinde, on kilometrelik mesafede, demir atmış bir gemiyi iyice seçtiğimde, mütehayyir oldum. Suret-i inşâsından, gerek geminin ve gerek bir müsait hava tarafından itilerek, sahile yanaşmakta olan sandalın İngiliz olduğunu fark ettim, itikadındaydım.</p>
	<p class="paragraph">Bu rüyetin hayalhaneme verdiği tesiri tarif edemem. Büsbütün şaşırmıştım, bir İngiliz gemisini o tarafa sevk edecek sebebin ne olabileceğini anlayamıyordum. Her ne hal ise, çok geçmeden, sandal benden bir kilometrelik mesafeye geldi.</p>
	<p class="paragraph">Karaya çıktıklarında, kendilerinin on bir kişi olup; üçünün silahsız ve esir gibi bağlı olduklarını gördüm, bunların biri bir hâl-i meyûsiyette görünüyordu. Taifeler adanın içinde dolaşıp taharri etmeye başladılar. O esnada üç esirler yere oturdular. Hazin hazin duruşları, vaktiyle o sahile yanaştığımda benim kendim duçar olmuş olduğum hali hatırıma getirdi. O zavallı adamları kurtarmayı fevkalade arzu ediyordum. Her nevi tahaffuza riayet ederek, Cuma’yla beraber muharebeye hazırlandım.</p>
	<p class="paragraph">Gündüzün ortalarında, hava pek sıcak olmak hasebiyle, taifeler, gölge aramak üzere ormanın içine sokuldular. Üç esirler, bana yakın ve diğerlerin nazarından uzak, bir büyük ağacın gölgesi altında uzanmışlardı. Zorlu teçhizatımla mücehhez olduğum halde, bunlara doğru ilerledim; iptida pek ürktüler; lakin derakab, sözlerimden kesb-i emniyet ederek, içlerinden biri geminin kaptanı olduğunu ve bu adamların, kendisi aleyhine isyan ederek, kendisini ve ikinci kaptanla bir yolcuyu o ıssız yerde terk etmek istediklerini bana söyledi. O vakit, gemiyi istirdat ettiğimiz takdirde, beni kölemle beraber İngiltere’ye nakletmeyi taahhüt etmek isterse, taslih için her tehlikeyi göze aldıracağımı vaad ettim. Kemâl-i hâhişle vaad etti. Kendisine üç çakalozla kurşun ve barut verdim ve kendisi iki arkadaşıyla beraber bir azm-i kavî ile asilere doğru ilerledi. İptida en serkeşlerinden ikisini öldürdü. Diğerleri, bizi kuvvetli ve güzel esliha ile müsellah görünce eman dilediler. Gemiyi istirdada yardım etmek şartıyla, kendilerine eman verildi. O vakte muntazır olmak üzere, cümlesi bağlandı.</p>
	<p class="paragraph">O vakit kaptana sergüzeştimi nakletmeye vakit buldum. Hayret derecesine kadar varan bir dikkatle dinledi. Kendisini hisarıma getirdim, bütün servetlerimi birer birer gösterdim. Badehu, kendisi biraz şey yedikten sonra, geminin sahipleri olmak için, ne gibi tedâbîre teşebbüs edeceğimizi düşündük. Geminin üstünde daha yirmi altı kişi vardı; bunların üzerine nasıl hücum etmeli veya hiç olmazsa, bizi ızrara gelmelerine nasıl mani olmalı? İptida sandalı suyun altına batırdık ki kullanamasınlar.</p>
	<p class="paragraph">Müteakiben, birinci sandalın yanaşmış olduğu mahalle bir ikinci sandal gelip, içinde on müsellah adam bulunduğunu gördük. Sandalı koymuş olduğumuz halde bulmaktan pek müteaccip oldular. Arkadaşlarını çağırarak pek çok bağırdılarsa da, nafile; berikiler ya işitmediler ve yahut cevap vermeye cesaret edemediler.</p>
	<p class="paragraph">Yeni gelenlerin üçü sandalın içinde kaldılar; diğer yedisi, taharrîye gitmek üzere karaya çıktılar. Birbirlerinden ayrılmayarak yürüyorlardı ve daha ileriye gitmek tehlikesine girmeye cesaret edemeyerek, arkadaşları işitsinler diye bir daha sesleri yettiği kadar bağırdılar. Sonra, bir cevap almayınca denize doğru avdet ettiler. Kaptan bunların böyle kurtulduklarını görmekten meyûsiyet halindeydi. Lakin ben bir manevra düşünüyordum. Cuma’yla ikinci kaptan küçük koyun garp tarafına gidip yerleştiler ve orada yüksek sesle bağırdılar. Onlar derhal sandallarını o tarafa sevk ettiler. İkisi orada kaldı ve diğerleri sesi işittikleri tarafa doğru gittiler. Cuma kendilerini sesiyle celp ederek, tepeden tepeye sürü gelmekte devam etti; ta ormanın, geceden evvel sandala yetişemeyecekleri derecede uzak bulunan bir sık mahalline götürünceye kadar. Bu esnada biz orada kalmış olan iki kişiyi ele geçirdik, sonra büsbütün karanlık olup, ötekiler sandala döndüklerinde, bedaheten üzerlerine hücum ettik. Gece kendilerinin adedimizi fark etmelerine mani olduklarından, eman dilediler. Bana reis suretiyle bir suret-i resmiyede tanıştılar. Bu gösterişle daha ziyade tesiri mucip olmak için, biraz vakit saklı durdum. Çünkü beni elli kişilik bir kuvve-i muhafazaya mâlik zannediyorlardı.</p>
	<p class="paragraph">Hepsi bağlandı. En serkeşleri benim mağarama götürüldü ve bir nedâmet-i hâlise gösterenlerin muavenetiyle, gemiyi istirdat etmeye karar verdik. Bu teşebbüs için ceman on iki kişi vardı ki kaptan kendilerini bir büyük maharetle sevk etti. Yarı kuvvet yarı hileyle bütün asileri zapt etmeye muvaffak oldu.</p>
	<p class="paragraph">Yedi pare top işittim; bu kararlaştırmış olduğumuz işaretti. Müteakiben kaptanın geldiğini gördüm. Kendisi bir sedâ-yı munzaferetiyle<sup class="calibre4"><a href="robenson_split_043.html#footnote-249-40" id="footnote-249-40-backlink" class="footnote-link">40</a></sup> bağırarak:</p>
	<p class="paragraph">“Beni tahlis eden sevgili dostum, işte geminiz” dedi. “Gemi dahi, bizim ve her mâlik olduğumuz şey gibi sizin mülkünüzdür.”</p>
	</div>
	

</body></html>
