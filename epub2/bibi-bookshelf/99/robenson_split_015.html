<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_12">-11-</h1>
	<p class="center-parapraphy"><span class="librobold">ROBENSON’UN BİR VUKUÂT JURNALI TUTMASI</span></p>
	<p class="paragraph">Hemen yerleşip, bazı eşyaya da mâlik olduktan sonra, bir jurnal tutmaya başlayıp, buna kemâl-i sebatla devam ettim.</p>
	<p class="paragraph">Jurnal geminin batması günü olan 1659 senesi eylülünün otuzuncu gününden bed` ediyordu. İlk zamanlar naklettiğim suretle istimal olundu.</p>
	<p class="paragraph">Şimdi teşrîn-i sânînin on yedinci gününden başlıyorum ki mağaramı kazmaya başladığım gündür.</p>
	<p class="paragraph">Pek lüzumlu üç şeyim eksikti: Bir kürek, bir kazma ve bir teskere<sup class="calibre4"><a href="robenson_split_043.html#footnote-249-24" id="footnote-249-24-backlink" class="footnote-link">24</a></sup> yahut bir sepet. Kazmaya bedel, hayli ağır lakin toprağı kazmaya oldukça elverişli bir demir manivela kullandım. Küreğe gelince bundan dolayı büyük müşkilattaydım.</p>
	<p class="paragraph">18 Teşrîn-i sânî: Ormanlarda arayarak, pek sert bir nevi ağaç buldum ki Brezilyalılar buna demir ağaç derler; pek çok zahmetle bir parçasını kesip, ona bir kürek şeklini verinceye kadar, yontmak için pek çok zaman sarf ettim. Teskere yerine hemen amelenin harç nakli için kullandıkları kutuya müşabih bir kap yaptım.</p>
	<p class="paragraph">23 Teşrîn-i sânî: Yeniden işime başlayarak, on sekiz gün mütemadiyen mağaramı, mahzen, mutfak, yemek odası ve kiler yerini tutacak kadar arzan ve tûlen tevsî etmek üzere çalışmaya devam ettim.</p>
	<p class="paragraph">10 Kânûn-i evvel: Kubbeme ikmal olunmuş nazarıyla bakmaktayken, ansızın bir taraftan bir büyük yıkıntı vuku buldu. Fevkalade ürktüm ve ürkmeye hakkım vardı. Zira onun altında bulunmuş olaydım, şüphesiz başka defne ihtiyacım olmayacaktı. Bu sakatlığı tamir için çok çalışmam iktiza etti; iptida düşen toprağın tekmilini kaldırmak ve sonra kubbeyi dayatmak lazım geliyordu.</p>
	<p class="paragraph">11 Kânûn-i evvel: Kubbeye kadar yetişen iki direk diktim ki her bir ucunda haçvari mıhlanmış iki tahta parçası vardı ve bütün hafta bunlara müşabih başka direkler dikmeye devam ettim ki bu direkler kubbemi tamamıyla sağlattılar ve bir sütun safı teşkil ederek evimi iki büyük salaya ayırdılar.</p>
	<p class="paragraph">Sonra birkaç gün havalar bozuk gitti; dışarıya çıkamayıp, dâhilî tesviyelerime devam ettim.</p>
	<p class="paragraph">29 Kânûn-i evvel: Bir dağ keçisi vurdum ve bir diğerini sakatlayıp, iple çekerek evime götürdüm. Ayağını güzelce bağladım ve o kadar hizmet ettim ki tamamıyla iyi oldu. Nihayet bana pek alıştı ki bu da bana, erzakım tükendiği vakit, maişetimi tedarik etmek üzere, hayvanât-ı beytiyye<sup class="calibre4"><a href="robenson_split_043.html#footnote-249-25" id="footnote-249-25-backlink" class="footnote-link">25</a></sup> kullanmak fikrini verdi.</p>
	</div>
	

</body></html>
