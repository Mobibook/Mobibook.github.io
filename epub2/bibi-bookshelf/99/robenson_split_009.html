<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_6">-5-</h1>
	<p class="center-parapraphy"><span class="librobold">ROBENSON’UN KARAYA AVDETLE HAMÛLESİNİ SALİMEN ÇIKARMASI</span></p>
	<p class="paragraph">O vakit kendimi kâfi bir zahireye mâlik zannettim; bunu karaya sevk etmekten başka gailem yoktu. Ne yelkenim ne küreklerim ne dümenim vardı; cüzi bir rüzgâr esmesi bütün hamûlemi gark edebilirdi. Yalnız üç şey bana cesaret veriyordu: Deniz sakindi; sular yükselmekte olup, karaya doğru sevk ediyordu; rüzgâr, her ne kadar pek gevşektiyse de, bana muvafık olmaktan geri durmuyordu. Yarı kırılmış iki üç kürekle iki testere, bir balta ve bir çekiç dahi bulup, hamûleme zammetti. Ondan sonra denize çıktım. Salım takriben bir kilometrelik olan mesafeyi pekâlâ kat etti; ancak mukaddimen çıkmış olduğum yerden biraz sapa düştü; bundan bir akıntı olduğunu anladım ve binaenaleyh, karaya çıkmak üzere, liman yerini tutacak bir koy veya bir nehir bulmak ümidindeydim.</p>
	<p class="paragraph">Hakikaten ta önümde küçük bir kara aralığı gördüm ki akıntının beni oraya doğru çekmekte olduğunu hissettim. Salımı, suyun akıntısından şaşırtmamak için, elimden geldiği kadar iyi kullanıyorum; lakin o sahil büsbütün meçhulüm olduğundan, az kaldı, ikinci defa olarak  batıyordum. Salımın bir kenarı kuma dayanıp, öbür kenarıysa suyun üzerinde yüzmekte olduğundan, az kaldı hamûlem tekmil bu tarafa kayarak, denize düşecekti. Sandıklara dayanarak, yerlerinde durdurmaya çabalıyordum: Lakin salı kurtaracak kadar kuvvetim yoktu. Hem de o vaziyeti bırakmaya cesaret edemiyordum; suyun meddi beni yavaş yavaş kaldırıp, hizamı bulduruncaya kadar, takriben yarım saat böyle kaldım.</p>
	<p class="paragraph">Su gittikçe artarak, salımı bir küçük nehrin mansabına kadar itiverdi. Orada, küreğimi demir yerine kullanarak, yakında suyun altında kalacak olan düz ve müstevi bir kara parçası üzerine oturtmak için, suların yükseldiğini [yükselmesini] bekledim. Bu tedbirde muvaffak oldum; salımın altında derece-i kifâyede su bulunduğunu anlayınca o mevkiin üzerine sürdüm ve iki kırık küreğimi, her birini bir kenarda olarak, salın yanından toprağın içine soktum. Bu vechile suların çekilip, salımı kuru toprağın üzerinde ve sağlam bir halde bıraktığını [bırakmasını] bekledim.</p>
	</div>
	

</body></html>
