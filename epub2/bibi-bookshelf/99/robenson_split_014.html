<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_11">-10-</h1>
	<p class="center-parapraphy"><span class="librobold">ROBENSON’UN BİRÇOK ALETLER FIKDÂNINA ÇARE BULMASIYLA İKAMETGÂHINI BÜYÜTMESİ</span></p>
	<p class="paragraph">Büyük mahzenimle beraber, daha çok şeyler eksikti; toprağı kazıp nakletmek için, ne küreğim ne kazmam ne belim vardı; ne ipliğim ne iğnelerim ne toplularım ne bezim vardı. Lakin çok geçmeden, bunlarsız edebildiğimi öğrendim.</p>
	<p class="paragraph">Aletlerin fıkdanı bütün işlerime büyük bir betâet<sup class="calibre4"><a href="robenson_split_043.html#footnote-249-20" id="footnote-249-20-backlink" class="footnote-link">20</a></sup> getirdi. Kazıktan yaptığım seddi ikmal için tam bir sene sarf ettim. Kazıkların her biri hayli ağırdı, onları ormanda kesmek, yontmak, nakletmek o kadar uzun bir işti ki çok defa yalnız biri iki günlük işe muhtaçtı. İptidalarında, bunları yere kakmak için bir iri odun kullanıyordum; muahharen bir demir manivela istimal etmekle, zahmetim biraz azaldı.</p>
	<p class="paragraph">Zaten, işin biri her ne kadar uzun ve sıkıntılı olsa, füturumu mucip olmuyordu, esirgenmeyecek kadar vaktim vardı. Çok defa bulunduğum hâl ve mevkî hakkında hayli müellim mülahazata düşmem tabiiydi. Lakin nîk ve bedi<sup class="calibre4"><a href="robenson_split_043.html#footnote-249-21" id="footnote-249-21-backlink" class="footnote-link">21</a></sup> epeyce tecrübe ettikten sonra, nihayet anladım ki dünyada tesellisi mümkün olamayacak kadar fena hal yoktur. Yavaş yavaş tenhalığa alıştım ve bütün sa`yimi hatırıma gelebilecek her nevi tahavvunâtı<sup class="calibre4"><a href="robenson_split_043.html#footnote-249-22" id="footnote-249-22-backlink" class="footnote-link">22</a></sup> tedarik yoluna sarf etmeye karar verdim.</p>
	<p class="paragraph">İptida, eşya ve edevât ve âlâttan ibaret olan mal u ganimeti çadırın içine karma karışık koymuştum. Bu suretle ki benim için ancak bir miktar kalacak kadar yer tutmuşlardı. Mağaramı her cihetten tevsî etmeye başladım; kaya hayli kolaylıkla oyuluyordu; istihkâmâtımın haricine bir kapı açtım. Mağaram bu vechile büyüyünce, muahharen bir takım sedlerle tezyin edip, üzerlerine eşyamı koydum. Aletlerimle silahlarım kakmış olduğum çiviler vasıtasıyla kayaya asılı duruyordu. Bu suretle o kadar intizam hâsıl olmuştu ki mağaram bir büyük mağazaya benziyordu.</p>
	<p class="paragraph">Her ne kadar ki o vakte kadar hiçbir alet istimaline alışmamıştıysam da, yalnız bir baltayla bir rende vasıtasıyla çok şeyler yapmaya muvaffak oldum. Lakin ne iş! Mesela, bir tahta yapmak etseydim [isteseydim], bir ağaç kesip, iki taraftan lüzumu derecesine kadar inceltinceye kadar yontmam lazım gelirdi. Sonra da bir rendeyle düzeltirdim. Bir ağaçtan yalnız bir tahta çıkarabilirdim, onu da muhayyir-i ukûl<sup class="calibre4"><a href="robenson_split_043.html#footnote-249-23" id="footnote-249-23-backlink" class="footnote-link">23</a></sup> bir zahmetle; lakin ne vaktim ve ne de ağaçlar kıymetliydi. Bir iskemle ile bir masa yapmak için, gemiden almış olduğum tahta parçalarını kullandım.</p>
	</div>
	

</body></html>
