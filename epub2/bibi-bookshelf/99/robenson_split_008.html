<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_5">-4-</h1>
	<p class="center-parapraphy"><span class="librobold">ROBENSON’UN GEMİYE İLK SEYAHATI</span></p>
	<p class="paragraph">Uyandığım vakit, büsbütün gündüzdü. Uyku kaybetmiş olduğum kuvvetlerimi garip bir suretle iade etmişti; hava açık ve deniz tamamıyla sakindi.</p>
	<p class="paragraph">Geminin medd ü cezir tarafından, benim atılmış olduğum kayanın pek yakınına kadar atılmış olduğunu görmekten müteaccip oldum. Gemi hala sırtı üzerinde duruyor gibi görünüyordu. En lazım şeyleri çekip almak için, mümkün olsa geminin içinde bulunmayı arzu ediyordum. Etrafıma bakarken, denizde hayli uzak bir mesafede, sandalı gördüm; lakin benim bütün arzularım gemiye münatıftı. Orada hiç olmazsa muvakkaten taayyüşümü temin edecek şeyler bulmayı memul ediyordum.</p>
	<p class="paragraph">Öğleden sonra, deniz pek sakin olup sular da hayli çekilmişti, gemiden birkaç kulaçlık mesafe kadar ilerledim. O vakit kemâl-i mahzûniyetle gördüm ki gemide kalmış olaydık, yaverî-i tâlihle<sup class="calibre4"><a href="robenson_split_043.html#footnote-249-9" id="footnote-249-9-backlink" class="footnote-link">9</a></sup> karaya çıkabilecekmişiz. Bu müellim fikir acı acı gözyaşı dökmemi icap etti.</p>
	<p class="paragraph">Hava pek sıcak olduğundan, elbisemin ekserisini çıkararak, kendimi suya attım. Geminin altına vasıl olunca, iptida yukarıya çıkabilmem mümkün olamayacaktır zannettim, lakin ön taraftan sarkan bir ipucu görünce, onu tutup, yukarı çıktım. Gemi açılmış ve ambarının dibinde hayli su birikmişti. Lakin bir suretle oturmuştu ki güvertesi suyun haricinde kalmıştı ve üstündeki şeylerin cümlesi büsbütün kuruydu. İptida, bozulmuş ve bozulmamış şeyleri muayene ederek, her tarafı araştırdım. Fevkalade bir iştiham olduğundan, ceplerimi peksimetle doldurarak, başka iş görürken, yiyordum. Kaptanın kamarasında bulduğum romdan bir yudum içişim cesaretimi tahrik etti.</p>
	<p class="paragraph">Her nevi esbâb-ı nakilden mahrum ve muarrâ bulunuşum bende sanatperdazlık hissini uyandırdı. Gemide birçok serenimiz, bir iki direğimiz ve iki üç iri ağaç sırığımız vardı; bunları istimal etmeye karar verdim. Bunları, dağılmamak için, ayrı ayrı bir iple bağladıktan sonra, gemiden dışarıya attım. Bunu yaptıktan sonra, geminin yan tarafına indim ve onları kendime doğru çekerek, dördünü iki uçlarından, elimden gelebildiği surette bağlayarak, buna bir sal sureti verdim ve üstlerine enlerince iki üç kısa tahta koyduktan sonra, üstünde pekâlâ yürüyebileceğimi ve ancak pek narin olduğundan, ağırca bir yük çekemeyeceğini anladım. Binaenaleyh, tekrar işe başladım; talihimin yaverliğiyle keşfetmiş olduğum bir doğramacı testeresiyle serenlerin birini tûlen üç parçaya keserek, bunları hayli zahmetle salıma ilave ettim; lüzumlu şeyler tedarik edebilmek ümidi bu yola sevk ederek, bana sair bir vakit ve halde yapabileceğimden çok ziyade iş yaptırıyordu.</p>
	<p class="paragraph">Salım ağır bir yük çekebilecek kadar sağlamdı. Şimdi buna ne yükleyeceğimi ve hamûlesini deniz suyunun tecavüzünden nasıl muhafaza edeceğimi düşünmek iktiza ediyordu. İptida salımın üzerine bulabildiğim tahtaların cümlesini koydum, sonra  kilitlerini kırarak açtıktan sonra boşatmış olduğum  üç taife sandığını, bir iple salımın üzerine indirdim. Bunların birine ekmek, pirinç, üç kelle Felemenk peyniri, beş parça kuru tulum ve bir miktar Avrupa buğdayı bakiyesi gibi zahireler koydum. Kuvvet verici içkileri havi bir çok şişe sandıklarını da ayrıca yerleştirdim.</p>
	<p class="paragraph">Ben böylece meşgulken, deniz yükselmeye başlamakla, kıyıda bırakmış olduğum paltomla setremin ve gömleğimin yüzerek suların hareketine tabi olduğunu kemâl-i teessürle gördüm; üstümde yalnız donumla çoraplarım kalmıştı. Bereket versin ki ziyadesiyle telâfî-i mâfât<sup class="calibre4"><a href="robenson_split_043.html#footnote-249-10" id="footnote-249-10-backlink" class="footnote-link">10</a></sup> edecek şeyler buldum; lakin bu defa ancak zaruri olan şeyleri aldım, zira daha ziyade arzu ettiğim çok şeyler vardı. Bu cümleden biri de, karaya çıktığım vakit, işlemek için lazım olacak bazı aletler vardı. Hayli vakit aradıktan sonra, doğramacının sandığını buldum. Bu benim için adeta bir defineydi; dünyanın bütün altınları indimde o iş aletleri kadar kıymettar değildi. Bundan sonra en ziyade arzu ettiğim şey mühimmat ile esliha idi. Kaptanın kamarasında bulunan iki güzel tüfeği, barutla dolu birkaç barutluğu, kurşun dolu bir keseyi ve iki paslanmış kılıcı aldım. Bütün köşe ve bucakları aradıktan sonra, iki fıçı barut dahi keşfettim ki bunlar da silahlarla beraber salımın üzerine vaz olundu.</p>
	</div>
	

</body></html>
