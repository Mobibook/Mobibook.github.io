<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_30">-29-</h1>
	<p class="center-parapraphy"><span class="librobold">ADANIN KURBUNDA</span><span lang="ar-SA" class="librobold"> BİR İSPANYOL GEMİSİNİN BATMASI</span></p>
	<p class="paragraph">Mayıs ayının evâsıtına doğru, geceleyin bir korkunç fırtına koptu. Denizde boşanan bir topun sesini işitir gibi oldum. Derhal kayanın üstüne çıktım. O anda bir ziya gördüm, sonra diğer bir top sesi kulağıma geldi. Tehlikede bulunur bir gemi olacağına hükmederek, bir tepenin üzerinde bir büyük ateş yaktım. Bir üçüncü top sadası ve sonra daha birçokları işitildi ki cümlesi aynı noktadan geliyordu. Bütün gece ateşimi söndürmedim. Şafakla beraber, o tarafa doğru koştum ve teessüfle bir geminin teknesini gördüm ki geceleyin kayalara çarparak kırılmıştı. Bir adamın olsun kurtulmuş olmasını ne derecelerde arzu ettiğimi tarif mümkün değildir, tenhalık bana hiçbir vakit o kadar müellim görünmemişti.</p>
	<p class="paragraph">Birkaç gün sonra, deniz bir genç miçonun cismini kıyıya atıverdi. Bunu hayata iade etmek için her fedakârlığı ederdim!</p>
	<p class="paragraph">Deniz kesb-i sükûnet etmişti. Gemiyi ziyaret etmek arzusundan oluyordum. Medd ü cezir hakkında olan ilk mütalaamdan sonra etmiş olduğum mütalaalardan kesb-i cesaret ederek, herçi bâd âbâd<sup class="calibre4"><a href="robenson_split_043.html#footnote-249-37" id="footnote-249-37-backlink" class="footnote-link">37</a></sup> diyerek, kayığa bindim ve iki saat olmadan, gemiye vasıl oldum.</p>
	<p class="paragraph">Pek hazin bir manzaraydı. İspanyol yapısına benzeyen o gemi iki kayanın arasında mıhlanmış gibi kalmış ve kısm-ı küllîsi kırılmıştı. Geminin içinde iki boğulmuş adam birbirine sarılmış duruyorlardı. Hayatta hiçbir şey yoktu. Yalnız açlıktan ölüm haline gelmiş bir küçük köpek ki onu yanıma aldım. Kayığımın içine birçok sandıklarla yirmi kadar çanağı havi bir küçük fıçı, bir hayli tüfenkler, bir büyük barutluk, bir kürek, birkaç maşa, bir kazan, bir çikolata ibriği koydum ve denizin meddinden sevk olunarak adama avdet ettim. Bu yeni mal ganimeti mağarama götürdüm. Sandıkların içinde birkaç kat elbise, çamaşır ve epey bir meblağ akçe vardı.</p>
	</div>
	

</body></html>
