<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_28">-27-</h1>
	<p class="center-parapraphy"><span class="librobold">ROBENSON’UN BİR YENİ MAĞARA KEŞFETMESİ</span></p>
	<p class="paragraph">Bir gün, kömür yapmak için, ormanların içindeki ikametgâhımda büyük ağaç dalları keserken, bir büyük kayanın arkasında bir mağaranın medhalini gördüm. Merak tarafından sevk olunarak içeriye girdim. Lakin itiraf ederim ki tasavvur olunabilecek derecede bir tehalükle çıktım. Zira karanlığın içinde yıldız gibi parlar iki göz görmüştüm. Bununla beraber kendi korkaklığımdan utandım ve bir alevli odun yakalayarak, derakab tekrar inin içine girdim. Üç adım atar atmaz dehşetim iki kat oldu; bir hızlı hıçkırık ve sonra yarı sesle telaffuz olunur sözlere mümasil bir takım sadalar ve onların arkası sıra daha dehşetli bir hıçkırık işittim. Bir soğuk ter alnımı kapladı, başımın kılları ürperdi. Maahâzâ, Cenâb-ı Hakk, diğer bu kadar tesadüflerde muhafaza etmiş olduğu gibi, yine muhafaza edebilir fikriyle, kesb-i cesâret ettim ve biraz daha ilerleyerek, fevkalade cesîm bir ihtiyar keçi keşfettim ki yere yatmış olduğu halde, ihtiyarlıktan ölmek üzereydi. O vakit tamamıyla kesb-i sükûnet ettim ve mağaranın daha mükemmel bir teftişini ertesi güne tehir ettim. Filvâki çakmak taşlarını ve keçi iç yağından yapılmış mumları hamlen oraya döndüm. O mağaranın içinde diğer bir açıklık vardı, lakin medhali o kadar alçaktı ki iptida takriben on iki metrelik mesafeyi yere sürünerek kat etmem iktiza etti. Sonra pek açık, o kadar parlayan şeyin ne olduğunu ve elmas mı ya diğer zî-kıymet taşlar mı, yoksa altın mı bulunduğunu bilemiyordum.</p>
	<p class="paragraph">Bu mağara fevkalade güzeldi: Altı düz ve kuru olup bir ince ve sert kumla mesturdu. Duvarların üzerinde hiçbir buhar, hiçbir rutubet belli olmuyor, hiçbir zehirli hayvan eseri görünmüyordu. Fena ciheti, yalnız girmenin güçlüğüydü. Lakin bu da emniyeti mucipti. Bu yeni keşiften fevkalade memnun olarak, en kıymetli şeylerin hepsini ve alel-husus ihtiyat erzakımla silahlarımı oraya naklettim.</p>
	</div>
	

</body></html>
