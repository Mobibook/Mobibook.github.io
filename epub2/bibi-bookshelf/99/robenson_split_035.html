<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_32">-31-</h1>
	<p class="center-parapraphy"><span class="librobold">CUMA’NIN TERBİYESİ</span></p>
	<p class="paragraph">Yeni arkadaşım takriben yirmi beş yaşında, tamamen            ten-dürüst bir genç irisiydi. Azası kuvvet ve maharete delalet ediyordu. Tavrı erkekçe olup vahşilikle mahlût değildi. Tebessümü tatlı ve latifti. Saçları uzun ve siyah, alnı yüksek, gözleri parlak ve pür ateş, ağzı pek güzel, dişleri tamamıyla muntazam ve fildişi gibi beyazdı.</p>
	<p class="paragraph">Yarım saat uyuduktan sonra, beni bulmak için mağaradan çıktı, çünkü o aralıkta, oraya pek yakın bulunan keçilerimi sağmaya gitmiştim. İlk merasimini tekrar etti ve hatır ve hayale gelebilecek her nevi işaretlerle daimi surette benim itaatim altında bulunmak arzusunu anlattı. Ben de kendi tarafımdan, kendisinden memnun olduğumu anlatmak için, elimden geldiği surette çalıştım. Bir toprak çanağın içine ekmek doğradıktan sonra, süt koyarak kendisine verdim, bunu pek beğendiğini işaretle anlattı.</p>
	<p class="paragraph">Çok geçmeden, kendisine lakırdı söylemeye başlıyordum. Evvela kendisine adı Cuma olduğunu öğrettim ki bu benim hükmüm altına girdiği günü andırmak üzere kendisine verdiğim isimdir. Bana “efendim” demeyi ve icabına göre “evet” yahut “hayır” demeyi pek çabuk öğrendi.</p>
	<p class="paragraph">Kendisine elbise vermek üzere vaki olan vaadimden pek sevinmiş gibi göründü, zira büsbütün çıplaktı. İki vahşiyi defnetmiş olduğumuz yerden geçerken, onları topraktan çıkarıp yememiz lazım geldiğini işaretle bana anlattı. Bunun üzerine pek hiddetli bir adam tavrını aldım, kusacak gibi oldum, bir lahza çekilmesini emrettim ki bu emri büyük bir itaatle icra etti.</p>
	<p class="paragraph">Sonra ziyafetin icra edilmiş olduğu mahalle indik. Yer kemiklerle ve yarı yenmiş etlerle ve nihayet bir muzafferiyet ziyafetinin kâffe-i âsâr-ı müdhişesiyle mesturdu. Bir dehşet beni zapt etmişti. Cuma bana işaretleriyle anlattı ki onlar üç esir yemişlerdi ve kendisi dördüncüsü olacaktı ve onlarla kendisinin metbûu olan hükümdar arasında bir büyük muharebe vuku bulmuştu ve iki taraftan dahi çok adamlar esir düşüp, cümlesi parçalarını gördüğüm adamları haline uğratılacaktı.</p>
	<p class="paragraph">O bakiyelerin cümlesini toplayıp, onları küle tahvil edecek bir büyük ateş yakmasını Cuma’ya söyledim. Anladım ki midesi o ete pek teşneydi. Lakin öyle gayr-ı tabîî bir iştihaya karşı o kadar nefret gösterdim ki onu meydana çıkarmaya cesaret edemedi.</p>
	<p class="paragraph">Hisarıma avdetimde, Cuma’nın esvabıyla meşgul oldum. Kendisine bezden bir pantolon, keçi derisinden bir ceket ve hayli maharetle yaptığım teke derisinden bir külah verdim. Kendisini hemen efendisi kadar iyi teçhiz olunmuş görmekten fevkalade mesrûr oldu ve kıyafetine alışmak için çok vakte muhtaç olmadı.</p>
	<p class="paragraph">Üç dört gün birlikte yaşadıktan sonra, kendisine et yedirerek merdümhârlık lezzetinden istikrah ettirmek istedim. Kendisini mandırama götürüp, oğlaklarımın biri üzerine ateş ettim. Zavallı Cuma ki benim düşmanlarından birini uzakta yere devirdiğimi görüp de, bunun nasıl olduğunu anlamamıştı. Bu yeni kerametin üzerine bir yaprak gibi titriyordu ve kendisi de mecruh olmadığına mutmain olmak için, çabucacık ceketini açtı, sonra gelip benim ayaklarıma kapanarak bir uzun nutuk irat ediyordu ki bundan bir şey anlayamadım, yalnız kendisini öldürmeyeyim diye rica ettiğini hissettim. Kendisini temin ettim ve oğlağı kaldırmaya gönderdim. O aralıkta tüfeğimi doldurup, bir papağana nişan aldım. Bir suretle ki benim vahşi, tüfeğimin içine bir şey koyduğumu görmemiş olduğundan, tüfeğime tükenmez bir tahrip menbaı nazarıyla bakıyordu ve zannederim ki kendisini bırakmış olaydım, bana da tüfeğime de ibadet edecekti.</p>
	<p class="paragraph">O aynı akşam oğlağı yüzüp, parça parça kestim ve bir kısmını haşladım. Bu haşlama etin bir parçasını Cuma’ya verdim ve kendisi bunu çok beğendi. Ertesi gün kendisine bir tabak kebapla ziyafet verdim.</p>
	<p class="paragraph">Bunu yapmak için, oğlağın bir parçasını bir iple bağlayıp ateşin önünde çevirdim. Cuma bunu tadar tatmaz, fevkalade beğendiğini ve artık insan eti yemeyeceğini bana anlatmak için, bin türlü işaretler etti.</p>
	<p class="paragraph">Artık besleyecek iki ağzım olduğundan, daha geniş bir tarla intihap ettim ve bana gayret-i mümkine ile yardım eden Cuma’yla beraber, onu çitle ihata etmeye başladım. Bu esnada kendisine lakırdı söylemeyi öğretmeye çalışıyordum. Dünyanın en iyi şakirdiydi. Birbirimize anlatmaya muvaffak olduğumuz şeylerden o kadar memnun ve bahtiyar görünüyordu ki mükâlemelerimizden nihayet derecede hazzediyordum. Benim hakkımda mümkün olabilecek derecede şefkati vardı ve ben de kendisini alâkâ etmişçesine seviyordum.</p>
	</div>
	

</body></html>
