<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_31">-30-</h1>
	<p class="center-parapraphy"><span class="librobold">ROBENSON’UN CUMAYI BULMASI</span></p>
	<p class="paragraph">Tekrar mutad olan taayyüşüme başladım. Lakin muttasıl adadan kurtulmak veya hiç olmazsa, bir arkadaş bulmak vesâitini düşünüyordum. Bu arzum o kadar kesb-i şiddet etti ki her tehlikeyi göze alarak, bir vahşi adam tutmaya karar verdim. Her gün taharriye gidiyordum ve bir vakit ne kadar korkuyorduysam, şimdi merdümhârlara rast gelmeyi o kadar şiddetle arzu ediyordum.</p>
	<p class="paragraph">On sekiz aydan beri hiçbir şey görmemişken, bir sabah kıyıda altı kayık gördüm ki içlerinden vahşiler karaya çıkmışlardı. Bu adet bütün tedâbîrimi bozdu, çünkü alel-mutad her kayıkta beş altı kişi bulunuyordu. Bir adamın otuz kadar kişiye karşı durması nasıl mümkün olabilir?</p>
	<p class="paragraph">Bununla beraber, birkaç dakika tereddütten sonra, muharebe için her şeyi hazırladım ve kayanın tepesinde yerleşip, başım merdivenimin ucunu geçmeyecek surette durdum.</p>
	<p class="paragraph">Ekall otuz kişi olup, bir büyük ateşin etrafında bin türlü garip hareketlerle hora tepiyorlardı. Bir dakika sonra, kayığın birinden iki zavallı adam çıkardılar; birincisi derhal vurulup yere düştü. Cellatlarının iki üçü üzerine koşup, bedenini yardılar ve parçalarını cehennemî matbahları için hazırladılar. O aralıkta öbür zavallı, biraz daha serbest bulunarak, kurtulmak emeline düştü ve benim ikametgâhıma müntehi olan sahile doğru tasavvur olunabilecek bir süratle koşmaya başladı.</p>
	<p class="paragraph">İptida kemâl-i dehşetle ürktüm; lakin derakab yalnız üç kişi tarafından takip edilmekte ve onları gittikçe geride bırakmakta olduğunu gördüm. Onunla ikametgâhımın arasında bir küçük koy bulunuyordu; hiç zahmet çekmedi ve her ne kadar deniz pek yüksektiyse de nihayet otuz defa kadar hareket etmekle öbür kıyıya vasıl oldu ve yine o hızla koşmaya başladı. Düşmanlarıysa bilakis durdular; birisi büsbütün geri döndü ve öteki ikisi, o suyu atlamak için, esirin sarf etmiş olduğu müddetin iki mislini sarf ettiler.</p>
	<p class="paragraph">O vakit tamamıyla mutmain oldum ki kader beni o zavallının ömrünü kurtarmaya davet ediyordu. Kemâl-i tehalükle kayadan indim, tüfenklerimi aldım ve kovalayanlarla kovalananın arasına girerek, buna nidalar ve işaretlerle durmasını anlatmaya çalışıyordum. Fakat zannederim ki iptida benden dahi, onlardan korktuğu kadar korktu. Lakin ben birdenbire kovalayanların önünde bulunanı üzerine hücum edip, bir dipçik darbesiyle yere düşürdüm. İkincisi birdenbire durdu, bir okla müsellah olup, onu kurmakla meşguldü. Lakin üzerine tüfeğimle nişan aldım ve derhal yere ölü düştü. Zavallı firarî, her ne kadar ki iki düşmanını saff-ı harpten hariç gördüyse de, tüfeğin ateş ve sadasından öyle ürkmüştü ki yerinden hareket edemiyordu ve o ürkek hali yanaşmaktansa, kaçmaya devam etmesini çok daha ziyade arzu ettiğini gösteriyordu. Kendisine bin türlü mülâtafatlı işaretler ediyordum, nihayet birçok tereddütten sonra, gelmeye cesaret ederek her on, on iki adımda minnettarlığını ibraz için, diz çöküyordu. Yanıma geldiğinde ayaklarıma kapandı, yeri öptü, sonra ayaklarımın birini tutarak, şüphesiz bana kul sıfatıyla arz-ı inkıyat edip, ibrâz-ı sadâkat etmek için kendi başı üzerine koydu. Kendisini kaldırıp, cesaret vermek için okşadım; lakin iş daha bitmemişti, çünkü vahşilerin birincisi ancak sersem olmuştu. Burasını köleme gösterdim; bunun üzerine, bir takım sözler telaffuz etti ki her ne kadar manalarını anlamadımsa da, yirmi beş seneden beri kulağıma gelen ilk insan sadası sıfatıyla, beni fevkalade mütelezziz etmekten geri kalmadılar. Kendisine kılıcı vermemi işaret etti ve bir vuruşla düşmanın başını kesti.</p>
	<p class="paragraph">Bu seferden sonra, kendi gazasını tebcil için, çok sıçrayarak ve gülerek bana doğru geldi.</p>
	<p class="paragraph">Sonra kendisini benimle beraber mağarama götürdüm. Orada kendisine ekmek, bir salkım üzüm ve alel-husus su verdim, zira uzun ve seri olan koşmasından hâsıl olan yorgunluk kendisini susatmıştı. Kendime dahi çok defa yatak yerini tutan bir yığın pirinç samanıyla bir yorgan göstererek, kendisine gidip uyumasını işaret ettim.</p>
	</div>
	

</body></html>
