<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_23">-22-</h1>
	<p class="center-parapraphy"><span class="librobold">ROBENSON’UN DUÇAR OLMADIĞI MUHATARA - AVDETİ</span></p>
	<p class="paragraph">Saltanatımın veya esaretimin altıncı senesi teşrin-i sânînin altıncı günüydü ki bu seyahati etmek üzere kayığa bindim. Ada zaten pek dar olduğu halde, şark tarafından denizin içinde hayli ileriye kadar uzanan bir takım kayalarla muhat idi. Deniz sakindi; lakin daha ilk kayanın ucuna vasıl olmadan, pek derin bir suyun ve bir değirmen avlağı kadar seri bir akıntının üzerinde bulundum. Kayığımı kıyıya yakın tutmaya bir vechile muktedir olamadım. Akıntı onu hızla alıp götürüyordu ve benim bütün manevralarım bir netice veremiyordu. Şüphesiz mahvolacağıma inandım; zira engine atıldığım halde, bir uzun seyahat etmeksizin hiçbir karaya rast gelemeyeceğimden, açlıktan ölecektim. Ah! O vakit adam bana nasıl cennet-âsâ bir mahal görünüyordu! Adadan sekiz kilometre açılmıştım ve her ne kadar ümidim kalmamıştıysa da, yine fevkalade çabalayarak manevralar icrasında devam ediyordum. Lakin bu manevralar gittikçe uzaklaşmama mani olamıyordu. Nihayet öğle vaktine doğru, rüzgâr bana pek müsait olacak bir suretle esmeye başladı. O vakit o kadar uzaktım ki adamı ancak seçebiliyordum. Bununla beraber cesaretim tazelendi, yelkeni açtım. Talihimin muavenetiyle adama doğru sevk eden diğer bir akıntıya rast geldim ve bir saat zarfında, tekrar sahile yanaştım. Kendimi emniyette görünce, tarifi muhâl bir sevinç hissettim. Derûn-i kalpten Cenâb-ı Hakk’a teşekkür ediyordum. Kayığımı yakında bulunan bir küçük koya çekerek, sayfiyeme doğru yola girdim. Çitten atlayarak, gölgede yatıp uyudum, zira yorgunluktan bitmiştim. Uyandığımda, bir sadanın tekrar tekrar: “Robenson, Robenson Crusoe, neredeydiniz, zavallı Robenson Crusoe!” diye bağırdığını işitince, fevkalade mütehayyir oldum. İptida şaşakaldım; lakin derakab oraya, sanki benim avdetimi tebrik için gelmiş olan papağanın çitin üzerinde durduğunu gördüm.</p>
	</div>
	

</body></html>
