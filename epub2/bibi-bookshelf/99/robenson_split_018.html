<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_15">-14-</h1>
	<p class="center-parapraphy"><span class="librobold">ROBENSON’UN HASTALIĞI - CENAB-I HAKKIN İMDADINA MÜRACAATI VE KİTÂB-I MUKADDESİN TİLAVETİYLE CANLANMASI</span></p>
	<p class="paragraph">18 ve 19 Haziran: Hiç dışarıya çıkmadım, bir titreme hissediyordum.  Ayın yirmisinde bütün gece hiç rahat edemedim; baş ağrısıyla beraber sıtmam vardı.</p>
	<p class="paragraph">Haziranın yirmi birinde hasta ve kendimi her nevi imdâd-ı beşerîden mahrum olarak öyle müellim bir halde görmekten, pek derin bir hüzne müstağrak olduğum halde, ne söylediğimi pek de iyi bilmeksizin, Cenâb-ı Hakka dua etmeye başladım.</p>
	<p class="paragraph">Üç dört gün mütemadiyen pek ağır hastaydım.</p>
	<p class="paragraph">Haziranın yirmi beşinde dehşetli bir baş ağrısı ve yedi saat devam eden pek şiddetli bir sıtma nöbeti pek kesretli bir terle hitam buldular ki bu ter beni ziyadesiyle zayıf düşürdü.</p>
	<p class="paragraph">Haziranın yirmi altısında epeyce iyiydim. Tüfeğimi alıp, yiyecek bir şey tedarik etmek üzere, sürüne sürüne ormana gittim. Bir dağ keçisi vurup, bazı parçalarını ateşte pişirdim. Bir kısmını suda pişirip, et suyunu almayı çok arzu ediyordum, lakin tencerem yoktu.</p>
	<p class="paragraph">Haziranın yirmi yedisinde beni sıtma o kadar şiddetle yakaladı ki bütün gün yatağımdan çıkmaya muktedir olamadım. Susuzluktan ölüyordum. Lakin gidip su almaya muktedir olamayacak kadar zayıf düşmüştüm. Bu hâl-i meyûsiyetimde vakit vakit bağırıyordum ki: “Ey rabbim! Bana merhamet et! Beni terk etme! Nöbet geçtikten sonra uyudum. O uyku esnasında mahûf bir rüya gördüm: Alev ve dumanla karışık bir kasırganın içinden pek garip halli bir adam indiğini görüyor gibi oldum. Bu adam yere değince yer titredi. O vakit bir kargı ile müsellah olarak, bana doğru geldiğini gördüm ve şu sözleri söylediğini işittim: “Bu kadar alametler gördüğün halde, imana gelmediğin için, öleceksin!” böyle diyerek, bana vurmak üzere mehip<sup class="calibre4"><a href="robenson_split_043.html#footnote-249-30" id="footnote-249-30-backlink" class="footnote-link">30</a></sup> kargısını kaldırıyordu. </p>
	<p class="paragraph">Bu hayal kalbime müessir bir dehşet hissi ilkâ etti ve gündüzün ziyasıyla beraber, bu tesir bütün olarak baki kaldı. Heyhat! Çocukluğumda almış olduğum iyi talimleri tamamıyla ihmal etmiştim; hayır ve şer hakkında büsbütün kayıtsız halde yaşamıştım. Peder ve valideme itaat etmemekten bed etmiş ve o vakitten beri başıma gelen felaketlere hiçbir vakit Cenâb-ı Hakk’ın bir mücâzâtı nazarıyla bakmamıştım ve ne de Cenâb-ı Hakk’a bana vermiş olduğu tesellilerden dolayı teşekkür etmiştim. Lakin ölümü görünce, vicdanım mütenebbih oldu; yüreğim nedametten yaralanmıştı. Ömrümde birinci defa olarak, huşû ile bir dua ettim; Cenâb-ı Hakk’ın imdadıma yetişmesini istirham ediyordum.</p>
	<p class="paragraph">28 Haziran: Yataktan kalkabildim ve ertesi gün için serinlik verecek şeyler hazırladım, zira sıtma mukannen olarak her iki günde bir geliyordu. Bir büyük şişeye su doldurdum, içine biraz rom karıştırdım ve yatağımın yanı başına koydum; bunu müteakiben üç tane kaplumbağa yumurtası yedim, sonra gezinmeye çalıştım. Lakin uzağa gidemeyecek kadar zayıftım; yere oturdum, düşüne düşüne denizi seyrediyordum. Sonra avdet ettim ve sıtmanın geldiğini raşe ile hissetmekteyken, Brezilyalıların her hastalığı tütünle iyi ettikleri hatırıma geldi. Sandıklarımın birinde tütün bulunacağını bilirdim; derhal sandığı açtım ve hakikaten tütünle beraber daha ziyade işime yarayan bir kitâb-ı mukaddes buldum.</p>
	<p class="paragraph">Tütünümü üç mütenevvi vechile kullandım; bir yaprağını ağzıma koydum; pek sert olduğu için, bu bana hayli zahmet verdi. Birazını yanmış kömürün üzerinde yakıp, burnumu mümkün olabildiği müddetçe mümkün derecede yakın tuttum (tütsülendim). Nihayet birazını da romun içine batırıp, muahharen içtim; bu içiş birden başıma vurup beni ertesi gün badez-zuhr<sup class="calibre4"><a href="robenson_split_043.html#footnote-249-31" id="footnote-249-31-backlink" class="footnote-link">31</a></sup> saat üçe kadar uykuda bıraktı. Daha ziyade dahi diyebilirdim. Çünkü bu nevi ilacı içtiğim geceyle ertesi günü ve daha ertesi günün bir kısmını muttasıl uykuyla geçirmiş olmak fikrini zihnimden tebîd edemiyordum. Her ne halse, uyandığımda kendimi hafif buluyordum, iştah geldi ve günden güne iyileşmekteydim.</p>
	<p class="paragraph">4 Temmuz: Kitâb-ı mukaddesi okumaya başladım. Sabah akşam bir kaçar sure okumayı adet edindim ve çok geçmeden, bu iyi adetten bin teselli alıverdim. Halim her ne kadar haricen yine o idiyse de, çok daha mülayim olmuştu. Zira ikmâl-i sükûnetle tahammül etmesini öğrenmiştim.</p>
	<p class="paragraph">Günden güne kesb-i kuvvet etmekle, bir seyahate girişmeye karar verdim. On ay oluyordu ki o adadaydım, oradan çıkmak için hiçbir imkân göremiyordum. Kaviyyen zannediyordum ki ebedî bir mahlûk-i beşerî oraya ayak basmamıştı. Hiç olmazsa adayı iyice öğrenmek ve bir yeni mahsul keşif edebilir miyim diye denemek istedim.</p>
	</div>
	

</body></html>
