<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_20">-19-</h1>
	<p class="center-parapraphy"><span class="librobold">ROBENSON’UN TOPRAK ÇANAKLAR YAPMASI - ENVÂ-I İHTİRÂÂTI</span></p>
	<p class="paragraph">Çoktan beri, topraktan bazı kaplar yapmak için, neye teşebbüs edeceğimi arıyordum. O adada güneş o kadar sıcaktı ki matluba muvafık balçık bulduğum halde, pek kolaylıkla kurutmaya muvaffak olabileceğimi düşünüyordum. Bu balçık hamurunu yoğurmak için ettiğim sa`yleri ve birbirlerinden çirkin ve garip olarak mamulâtıma verdiğim binlerce eşkâli nakletsem, herkesi kendime güldürürüm. Niceleri hamurları lüzumu derecede sıkı olmamaktan dağıldılar. Niceleri pek erken güneşe vaz olunmaktan çatladılar. Niceleri, yerlerinden oynatılırken kırıldılar. Bir vechile ki iki aylık işin nihayetinde ceman iki tane geniş ve fakat pek çirkin kaba mâliktim.</p>
	<p class="paragraph">Bunların ikisi iyi pişmiş ve güneşte kurumuş olduklarından, kırılmasınlar diye, büyük saz sepetlere vaz ederek, kaplarla sepetlerin arasındaki boşluğu pirinç ve buğday samanıyla doldurdum.</p>
	<p class="paragraph">Nihayet daha küçük bir hayli kaplara latifçe bir şekil vermeye muvaffak oldum. Lakin bunların hepsi dahi mâyiât alabilecek ve ateşe girebilecek bir kaba olan arzuma tekabül etmiyordu. Bir gün ateşin yanında otururken, kaplarımın bir parçasını gördüm ki taş gibi katı ve kiremit gibi kırmızı olmuştu. Bu keşiften ziyadesiyle memnun olarak, büyük testilerimin üçüyle tencerelerimin üç tanesinden bir istif yapıp, altlarına bir yığın kül koydum, sonra etraflarına bir güzel ateş yaktı; bu ateş o kadar güzel alev çıkarıyordu ki az vakitte kaplarımın, hiçbiri çatlamaksızın, kıpkırmızı olduklarını gördüm. Bunları hararetin o derecesinde beş altı saat bıraktım. Ta ki içlerinden biri eriyip akmaya başladı. Zira balçığın içinde bulunan çakmak taşı kırıntıları ateşin şiddetinden mayi haline giriyordu ve devam etmiş olaydım, cama tahavvül edecekti. Bunun için ateşi tedricen tadil ederek, birden bire sönmesin korkusuyla, bütün gece ayakta durdum. Sabah açtığında, güzel diyemem lakin iyi üç testiyle tamamıyla pişmiş üç toprak tencereye mâliktim hatta bunların biri çakmak taşı kırıntılarının erimesinden pek latif bir seyir [sir] dahi almıştı. O vakitten itibaren kendimi bir hizmetime yarayabilecek hiçbir kaptan mahrum bırakmadığımı söylemeye hacet yoktur.</p>
	<p class="paragraph">Nihayet bir tencereye mâlik olduğumu düşünerek o kadar seviniyordum ki kaplarımın soğuduğunu bile beklemeyerek, birini su ile doldurup, içine bir parça dağ keçisi eti koymaya müsâraat ettim. Fevkalade güzel bir haşlama oldu.</p>
	<p class="paragraph">Bundan sonra en ziyade ehemmiyet verdiğim şey buğdayımı öğütmek için kullanacağım bir taşa mâlik olmak maddesiydi çünkü iddialarım değirmene kadar çıkışmıyordu. Birkaç gün mütemadiyen oyulabilecek kadar iri bir taş aradımsa da, nafile. Zaten buna göre aletlere de mâlik değildim ve bu cins işe asla meylim yoktu. Binaenaleyh, pek sert ağaçtan bir iri kütükle kanaat ettim, bunu haricen baltamla yontup yuvarlattım sonra, kayıklarını bu vechile oyan vahşilerin usulünce, ateşi istimal ederek, içini oydum. Müteakiben demirhindi denilen ağaçtan iri ve ağır bir deste yaptım.</p>
	<p class="paragraph">Bu müşkülata dahi galip geldikten sonra, unumu kabuklarıyla kepeğinden ayırıp, hazırlamak üzere, bir elek yapmak işi kalıyordu. Gemiden kaba canfesten iki boyun bağı getirmiş olduğum hatırıma geldi. Bunlardan murat ettiğim işe hayli elverişli birkaç kese yaptım.</p>
	<p class="paragraph">Sonra ekmekçilik maddesi geliyordu ki bunun işleri de bir taraftan ekmeği yoğurmak ve bir taraftan dahi fırında pişirmek cihetine aitti. Ekmeği pişirmek istediğimde, tuğlayla döşeli olan ocağımda bir büyük ateş yakaraktan işe başlıyordum. Ateşim kor haline girdiğinde, onu ocaktan tebid ederek, ocağı temizce süpürür ve üzerine hamurumu koyarak, geniş ve az derin bir toprak kapakla örter ve harareti oraya merkezlendirmek için, onun etrafına korlarla külleri toplardım.</p>
	<p class="paragraph">Bu vechile ekmeklerimi, dünyanın en iyi fırınında olabilecek kadar, iyi pişiriyordum. Ekmekçilik etmekle iktifa etmeyip, hamur açarak, kendime birçok börekler dahi yaptım. Bundan maada, pirinçten bir hayli pudingler yaptım.</p>
	<p class="paragraph">Şimdiki mahsulatım artıyordu, tekmil hububatımı yerleştirmek için, hakikaten ambarımı tevsîe muhtaçtım. Zira en sonra ektiğim tohumlar bana takriben yirmi ölçek buğdayla hiç olmazsa daha o kadar pirinç mahsulü vermişti.</p>
	<p class="paragraph">Bir sene için bana ne miktar hububat yetişebileceğini hesap etmek istedim ve istihlak edebildiğim miktarın beş kantardan ibaret olduğunu anladım; bu miktar için lazım olan tohuma zaten mâliktim.</p>
	</div>
	

</body></html>
