<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_21">-20-</h1>
	<p class="center-parapraphy"><span class="librobold">ROBENSON’UN BİR SANDAL YAPIPTA KULLANAMAMASI</span></p>
	<p class="paragraph">Adanın ta karşısında görmüş olduğum karaya doğru pek çok defalar ircâ-ı efkâr etmiş olduğuma kolay inanılabilir. Duçar olacağım tehlikeleri ve hatta merdümhâr ellerine düşmek muhâtarasını bile der-hâtır etmeksizin, oraya geçmeye muvaffak olduğum takdirde, bulunduğum sefaletten rehâyâb olmak esbabını bulabileceğimi tasavvur ediyordum. Merdümhârların eline düşmek muhâtarası pek muhtemeldi, zira hesabıma göre Karayipler memleketinin sevâhilinden pek uzak olmamam lazım geliyordu.</p>
	<p class="paragraph">Geminin sahile atılmış olan sandalını tamire muktedir olabileceğimi zannederek, tekmil üç haftayı bu sandalı doğrultmak için, beyhude mesaiye sarf ettim. Nihayet niyetimden vazgeçmeye mecbur oldum. Lakin arzum evvelkinden ziyade şiddetliydi. Hatırıma geldi ki kendi başıma ve münasip aletlerim olmadığı halde, bir ağaç kütüğünden, vahşilerin yaptıklarına müşabih bir sandal yapmak bence kolay olacaktı. Bunun üzerine, icrasının her bir müşkilatında ne yapacağımı şaşırarak, bu gayr-i makul işe başladım.</p>
	<p class="paragraph">İptida bir cesîm Erze ağacını kestim ki bunun gibisini belki Cebel-i Lübnan, Kudüs-i Şerifin Beyt-i Mukaddesi için ebedi veremez, kütüğüne yakın katrı bir metre ile doksan santimetre olup, oradan yedi metrelik bir irtifaa kadar bir metre ile elli santimetreye tenezzül ediyor ve sonra dallara varıncaya kadar gittikçe azalıyordu. Bunun devrilmesi cesîm bir işti. Yere düşürmek ve altını yontmak için, yirmi gün ve dallarını ayırıp üst tarafını kesmek için de on beş gün sarf ettim. Bu hususta mâlik olduğum kuvvete ilaveten, balta ve keser ve doğramacılığımın bana gösterdiği en kuvvetli vesaiti istimal ettim. Sonra bunu düzeltip, geminin sırtına mümasil bir şey hâsıl edecek surette yontmak için de, bir ay çalışmam iktiza etti. Bundan bir sandal yapacak surette, içini oymak için de üç ay yoruldum. Bunun mükemmel olduğu muhakkaktı, hâlbuki imal için hiçbir şeyin gevşetemediği berdevamla beraber, keser ve taşçı kaleminden başka bir alet kullanmamıştım. Nihayet kendimi yirmi altı kişi almaya elverişli ve bu vechile bana ve hamûleme maa-ziyâdetin<sup class="calibre4"><a href="robenson_split_043.html#footnote-249-35" id="footnote-249-35-backlink" class="footnote-link">35</a></sup> kâfi, pek güzel bir sandala mâlik gördüm.</p>
	<p class="paragraph">Bu eserimi gördüğümde, fevkalade mesrûr oldum. Artık yalnız denize indirilmesi kalmıştı. Bunu yapmak için kendime şâyân-ı taaccüp bir zahmet verdim. Mevkii denize kadar tesviye ettim; lakin nafile yoruldum. Sandalı oynatmak nasıl mümkünsüz olmuştuysa, bunu tahrik etmek te öylece muhâl oldu.</p>
	<p class="paragraph">Sonra mademki bunu denize kadar götüremiyordum, bir cetvel kazıp, denizi kayığıma kadar getirmek istedim. Lakin bu işi başa çıkarmak için, hiç olmazsa, on, on iki senelik sa`ye muhtaç olduğumu hesap ederek, mevki-i icraya koymaya başlamış olduğum bu tertipten de sarf-ı nazar ettim. Bu benim için bir büyük keder oldu.</p>
	<p class="paragraph">Bu aralıkta, adada ikametimin beşinci senesine basıyordum. İtiraf etmeliyim ki bir müddetten beri kendimde, bütün kederlerimi bir sûret-i garîbede tahfîf eden bir tevekkül-i diyânetkârâne hissediyordum. Hatta ben nâmüstahakka bütün zahmetlerimin arasında o kadar vasıtalar ve o kadar teselliler ihsan eden Cenâb-ı Hakk’a, gayr-ı ihtiyarî olarak hamd ü sena ederdim.</p>
	</div>
	

</body></html>
