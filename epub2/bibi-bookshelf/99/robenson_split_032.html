<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_29">-28-</h1>
	<p class="center-parapraphy"><span class="librobold">VAHŞİLERİN</span><span lang="ar-SA" class="librobold"> BİR ZİYAFE</span><span class="librobold">T ETMEK ÜZERE ADAYA YANAŞMALARI</span></p>
	<p class="paragraph">O vakit adada ikametimin yirmi üçüncü senesindeydim ve o cins taayyüşüme öyle alışmıştım ki bana lazım ve nâfi ve belki de latif ve leziz olan şeylerin kâffesine mâlik olup, ömrümün bakiyesini geçirmek için, daha iyisini istemiyordum. Zira köpeğimle papağanımın refakatında bir nevi lezzet buluyordum ve nihayet mağaranın içinde ölmeye kemâl-i tevekkülle rıza vermiştim. Bahtiyardım, elverir ki vahşiler gelip rahatımı bozmasınlar. Lakin felek başka türlü karar vermişti.</p>
	<p class="paragraph">Kânûn-i evvelin bir gününde ki alel-mutad hasadımın mevsimiydi, güneşin tuluuyla beraber, benden iki kilometrelik mesafede sahilin üzerinde, bir büyük ışık görmekten fevkalade mütehayyir oldum. Pek büyük bir kederle gördüm ki vahşiler benim tarafıma yanaşmışlardı. Derhal hisarıma kapanıp, bütün bataryamı doldurarak, müdafaaya hazırlanıyordum. İki saat bekledim. Lakin nihayet, bu ıstırap ve tereddüt halini artık tahammül edemeyip, bir kayanın tepesine çıktım ki oradan, yüzükoyun yatarak, dürbünüm vasıtasıyla, bir küçük ateşin etrafına dizilmiş dokuz vahşi adam gördüm ki avdet etmek için, ceziri bekliyor gibi görünüyorlardı. Zira o anda, bir hora teptikten sonra, kayıklarına binip, küreklerine sarıldılar.</p>
	<p class="paragraph">O vakit silahlarımı alıp, sahile gittim ki orada vahşiliklerinin âsârı, evvelki defaki gibi, baki kalmıştı. O kadar fenama gitti ki artık tahrip ve katlden başka bir şey hayalime girmiyordu. Lakin o merdümhârların cüzi bir eserini görmeksizin, on beş ay geçti.</p>
	</div>
	

</body></html>
