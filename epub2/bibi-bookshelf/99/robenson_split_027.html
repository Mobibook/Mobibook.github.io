<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_24">-23-</h1>
	<p class="center-parapraphy"><span class="librobold">ROBENSON’UN BİR KEÇİ SÜRÜSÜYLE BİR SÜT KÂRHÂNESİ TEŞKİL ETMESİ</span></p>
	<p class="paragraph">Artık tecrübelerle devir ve seyahatlerden bıkmıştım. Bir seneden ziyade tamamıyla rahat durdum. Bu müddet zarfında fenn-i mihânikiye<sup class="calibre4"><a href="robenson_split_043.html#footnote-249-36" id="footnote-249-36-backlink" class="footnote-link">36</a></sup> müteallik sanatlarda pek çok terakki ettim. Çanaklarıma gittikçe daha yaraşıklı suretler vererek, mükemmel bir çömlekçi oldum. Bir çubuk yapmak yolunu buldum ve dünyada hiçbir şey bana böyle bir sevinç ve bu kadar büyük bir tefahhur vermemiştir. Sepetçilikte dahi çok terakki ettim. Kendime geniş ve derin sepetler yapmıştım ki keçi veya teke etlerini nakletmeye, kaplumbağa yumurtalarını koymaya ve hububatımı saklamaya yarıyorlardı.</p>
	<p class="paragraph">Barutum azalmaya başlıyordu ve onsuz nasıl erzak tedarik edebilirdim? Sekiz seneden beri, bir sürü teşkil etmek ümidiyle keçimi besliyordum. Lakin henüz başkalarını tutmaya muvaffak olamamıştım. İptida ağlar kurdum, lakin pek gevşek olduklarından, onları koparılmış veya yenmiş buluyordum. Tuzakları tecrübe ettim. Keçilerin alel-mutad otladıkları mahallerde birçok çukurlar kazdım. Bu çukurları çalı ile örtüp, üstlerini toprakla setrettim ve üzerlerine bir takım buğday ve pirinç başakları serptim. İptida keçiler başakları yemeye geliyor ve hatta birazda batıyorlar idiyse de, kurtulup kaçmak yolunu buluyorlardı. Nihayetinde tuzaklarımı o kadar ikmal ettim ki bir sabah birinde fevkalade bir büyüklükte bir teke ve diğerinde, biri erkek ve diğer ikisi dişi üç oğlak buldum.</p>
	<p class="paragraph">İhtiyar tekeyi salıverdim; lakin üç oğlakları bağlayıp, hayli zahmetle evime götürdüm. İptida bir şey yemek istemediler. Lakin bir vakit aç kaldıktan sonra, o güzel hububata dayanamayıp alışmaya başladılar.</p>
	<p class="paragraph">Sonra bunları çitle ihata olunmuş bir mahalle kapamayı düşünmek iktiza etti, ta ki kaçamasınlar ve yabani keçiler gelip karışmasınlar. Yalnız bir adama göre bu büyük bir işti. Lakin mutlaka lazımdı. Mandıramın tesisi için iki üç küçük akarsuyu bulunan ve büyük ormanlarla mahdut olan bir otlak ovayı intihap ettim. Buna yüz elli metre tûl ve üç yüz arz bıraktım. Çok gayretle çalışıyordum; o esnada oğlaklarım kaçmasınlar korkusuyla, ayaklarında pâybend olduğu halde yanımda otluyorlardı. Birer avuç arpa ve pirinç dahi verdim ki avucumda yemeye gelirlerdi. Bir buçuk sene zarfında teke, keçi ve oğlak olarak, on iki hayvandan ibaret bir sürüm oldu ve iki sene sonra, bir haylisini yemek üzere kesmiş olduğum halde, kırk üç re’sim vardı.</p>
	<p class="paragraph">Keçilerimin sütünden istifade etmeyi ancak sonradan düşündüm. Bu mülahazadan ziyadesiyle mesrûr oldum. Derhal bir süt kârhânesi kurdum. Keçilerimin ekseriya günde sekiz, on litre süt veriyorlardı. Onları sağmaya, yağ çıkarmaya, peynir yapmaya başladım ve nihayet oldukça muvaffak oldum.</p>
	<p class="paragraph">Ah! Allah’ın lütfu ne kadar bâis-i hayrettir! Cenab-ı Hakk en hazin ahvali nasıl binlerce tatlılıklarla tadil edebiliyor!</p>
	</div>
	

</body></html>
