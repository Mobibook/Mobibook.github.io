<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_18">-17-</h1>
	<p class="center-parapraphy"><span class="librobold">ROBENSON’UN TEKRAR ADAYI DOLAŞMASI VE BİR KEÇİ YAVRUSU TUTUP ALIŞTIRMASI</span></p>
	<p class="paragraph">Havaların açılmasıyla beraber, adanın devrine mübaşeret edip, çiftliğimin öte tarafından denize kadar gitmeye karar verdim. Tüfeğimi, bir balta, hayli miktar kurşun ve barut, bir miktar peksimet ve kuru üzüm alarak, sadık köpeğimle beraber yola girdim.</p>
	<p class="paragraph">Dereyi atladıktan sonra, garp tarafında denizi keşfettim ve hava pek açık olmakla, adamdan başka kırk bin mesafede bulunan diğer bir karayı iyice seçecek surette gördüm. O karanın Amerika, velakin vahşilerle meskûn olan Amerika olacağını tahmin ettim; bir vechile ki oraya geçmek arzusu beni asla rahatsız etmedi.</p>
	<p class="paragraph">Adanın o bulunduğum tarafı iptida yerleşmiş olduğum taraftan büsbütün farklı ve ondan yüz kere daha letafetli idi. Birçok papağanlar gördüm, birini tutmaya muvaffak olup, kendisine söylemeyi öğretmeyi tasarladım. Günde iki kilometreden ziyade ilerlemiyordum. Zira keşif olunacak hiçbir faydalı şeyi fevt etmemek için, her yerde yüzlerce dolaşmalar ediyor ve her akşam pek yorgun olarak yatağıma, yani bir ağaca vasıl oluyordum.</p>
	<p class="paragraph">Deniz sevâhiline vasıl olunca, onları külliyetli bir miktar kaplumbağalarla mestur gördüm. Birçok kuşlar dahi vardı; bunlardan hayli vurabildim, lakin kurşunlarımı esirgiyordum. Dağ keçileri dahi bu tarafta benim tarafımdan daha kesretliydiler. Maahâzâ, her ne kadar bu taraf pek latiftiyse de, asla oraya nakl-i vatan hevesinde değildim. Orada bir yabancı yerde bulunuyorum zannediyordum; vatanım ancak eski evimdi.</p>
	<p class="paragraph">Şark tarafından daha on bin metre ileriye gittim ve işaret yerini tutmak üzere bir büyük sırık diktikten sonra, meskenime avdet edip, ondan sonra vaki olacak ilk seyahatimde öbür taraftan başlayarak, ta işaretimi buluncaya kadar; devrimi icra etmeye karar verdim.</p>
	<p class="paragraph">Avdetimde köpeğim bir keçi yavrusu tuttu; bu bana bir büyük sevinç îras etti. Zira çoktan beri bir sürü teşkil etmeyi arzu ediyordum ve bunu tutmam daha başkalarını tutabilmek ümidini veriyordu. Buna bir yular yapıp, hayli zahmetle çiftliğime götürdüm. Oradan evime gittim. Eski meskenimi tekrar gördüğümdeki sevincim inanamayacak derecede olup, salıncak yatağımda âzâ-yı bedenimi rahatlandırdım. Birkaç gün rahat durdum, zira uzun seyahatim beni yormuştu. Sonra küçük keçimin nasıl olduğunu görmeye gittim. İç sıkıntısıyla açlık kendisini o kadar yumuşak ve mutî etmişti ki zahmetsizce arkam sıra düştü ve fî-mâbad<sup class="calibre4"><a href="robenson_split_043.html#footnote-249-34" id="footnote-249-34-backlink" class="footnote-link">34</a></sup> o da köpeğim gibi arkamdan ayrılmadı. Kendisine bir kafes yapmaya muvaffak olduğum papağanım dahi beni pekâlâ tanımaya başlıyordu.</p>
	</div>
	

</body></html>
