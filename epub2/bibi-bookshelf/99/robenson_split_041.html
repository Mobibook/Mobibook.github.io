<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_38">-37-</h1>
	<p class="center-parapraphy"><span class="librobold">ROBENSON’UN BİRÇOK TAİFELERİ ADADA İSKÂN ETMESİ</span></p>
	<p class="paragraph">Gözlerimi denize doğru çevirdim. Gemiyi sahilden takriben bir kilometrelik mesafede lenger-enzâr<sup class="calibre4"><a href="robenson_split_043.html#footnote-249-41" id="footnote-249-41-backlink" class="footnote-link">41</a></sup> gördüm. Artık halasım şüphesizdi. Bu nimet-i gayr-ı müterakkıbeden<sup class="calibre4"><a href="robenson_split_043.html#footnote-249-42" id="footnote-249-42-backlink" class="footnote-link">42</a></sup> o kadar müteessir oldum ki kaptan tutmamış olaydı, yere yıkılacaktım. Hayli vakit lakırdı söylemeye muktedir olamadım. Nihayet birçok ağlayarak kendime geldim. Kemâl-i muhabbetle birbirimize sarıldık ve birbirimize kurtarıcı nazarıyla baktık. Sonra kaptan bana hoşuma gideceğini anladığı her şeyi ve ez-cümle baştan ayağa kadar mükemmel bir kat elbise verdi. Zahmetsizce tasavvur olunabilir ki iptidalarında bundan biraz sıkılıyorduk.</p>
	<p class="paragraph">Sonra, bir valiye yakışır bir vakarla, asi taifeleri huzuruma kabul ettim. Cümlesinin büyük sırığa asılmaya müstahak olduklarını ve ancak uygun olan bir işe, yani adada kalmak hususuna muvafakat etmek istedikleri halde, ömürlerini bağışlamak niyetinde bulunduğumu söyledim. Bu tekliften dolayı bana teşekkür ettiler. Bunun üzerine, orada rahat yaşayabilmek için her nevi talimat ve malumatı verdim. Ekmek yapmak, tarlayı ekmek, üzümleri kurutmak işlerindeki usulümü anlattım. Gelecek olan on sekiz İspanyol’dan kendilerine bahsettim. Onlar için kendilerine bir mektup bıraktım ve kendileriyle dostane yaşayacakları hakkında vaatlerini aldım.</p>
	<p class="paragraph">Silahlarımı kendilerine bıraktım. Keçi terbiye etmek, onları semirtmek, yağ ve peynir yapmak işlerindeki usulümü de kendilerine talim ettim ve kaptanın gemiden çıkarmaya müsaade ettiği bir hayli miktar barut mühimmatını da kendilerine teslim ettim.</p>
	</div>
	

</body></html>
