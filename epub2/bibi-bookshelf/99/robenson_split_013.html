<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_10">-9-</h1>
	<p class="center-parapraphy"><span class="librobold">ROBENSON’UN TAKVİM ZAPTINA MÜBAŞERET</span><span lang="ar-SA" class="librobold">İ -  KENDİSİ GİBİ GARKTAN KURTULMUŞ BİR KÖPEĞİN KENDİSİNE İLTİHAKI</span></p>
	<p class="paragraph">Şimdi daima bir tarzda ve tenhalıkla geçen ömrümün iptidasından başlayıp, bu garip ve müellim rivayete devam etmem iktiza ediyor.</p>
	<p class="paragraph">Eylülün otuzuncu günü, hazanın itidâl-i leyl ü nehârında<sup class="calibre4"><a href="robenson_split_043.html#footnote-249-18" id="footnote-249-18-backlink" class="footnote-link">18</a></sup> idi ki bu meyûsiyet toprağına ayak basmıştım. Bir vakitte ki güneş şualarını hemen amûden başımın üzerine mızrak gibi indiriverdi. Zira hatt-ı istivânın 9 derece 23 saniye şimalindeydim.</p>
	<p class="paragraph">On, on iki gün geçtikten sonra, düşündüm ki kâğıtlarla mürekkebim tükendiği vakit, zamanın hesabını şaşıracağım ve artık pazar günlerini sair günlerden fark edemeyeceğim. Bu teşvişin önünü almak için, sahilin yanında, karaya çıkmış olduğum mevkide, haç şeklinde büyük bir sütun dikip, üzerine büyük yazılarla yazdım ki: “bu adaya 1659 senesi eylülünün otuzunda geldim.” Bu sütunun yan taraflarına da her gün bir kerte, her yedinci günü kerteğin büyüyeceğini ve her aybaşı daha büyüğünü yapıyordum. Bu vechile takvimi pek sağlam tutabildim.</p>
	<p class="paragraph">Gemide bulduğum şeyleri zikrettiğim sırada, pergelleri, riyaziye aletlerini, seyr-i sefâin kitaplarını, üç kütüb-i mukaddeseyi<sup class="calibre4"><a href="robenson_split_043.html#footnote-249-19" id="footnote-249-19-backlink" class="footnote-link">19</a></sup> ve arkam sıra karaya çıkmış olan iki kedi ile bir köpeği zikretmeyi unuttum. Köpek hayli sene pey-â-pey benim yanımda bir hizmetçi ve sadık bir arkadaş hizmetlerini ifa etti. Gidip arayabileceği her şeyden beni mahrum bırakmazdı. Bana iyi arkadaşlık etmek için, bütün istidat ve hiss-i tabîîsini sarf ederdi. Kendisinin hoşnutsuzluğumu mucip olacak bir kusuru vardı ki o da söz söyleyememesiydi.</p>
	</div>
	

</body></html>
