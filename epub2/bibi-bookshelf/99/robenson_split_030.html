<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_27">-26-</h1>
	<p class="center-parapraphy"><span class="librobold">ROBENSON’UN İNSAN ETİNDEN YAPILMIŞ BİR ZİYAFETİN BAKİYESİNİ BULMASI</span></p>
	<p class="paragraph">Yalnız bir insan ayağının izi beni o kadar büyük bir işe mecbur etmişti. İki seneden beri lâ-yenkati bir havf ve endişe içinde yaşamaktayken, bir gün gezintimi mutadından biraz daha ileriye, sahilin bir daha gittiğim bir tarafına doğru temdit ettiğim halde, yerde dağınık bir takım kafa, el ayak ve sair insan uzuvları kemiklerini görünce, tarifi muhâl bir dehşete düçar oldum. Onların yanında bir ateşin ve yerde kazılmış daire şeklinde bir seddin âsâr-ı bâkiyyesi duruyordu ki o vahşiler, menfur ziyafetlerini yemek için, şüphesiz o dairenin etrafına toplanmışlardı. Aniden oradan çekildim, sonra birdenbire durdum. Kanım damarlarımın içinde donmuştu. Biraz kendime geldiğimde, beni adanın bir tarafına sevk etmeyip de, öbür tarafına sevk etmiş olduğu için, Cenâb-ı Hakk’a derûn-i dilden teşekkür ettim. Biraz daha sakin olarak ikametgâhıma avdet ettim. Zira anladım ki o merdümhâr vahşiler, benim emlakimi zapt etmek için gelmeyip, yalnız ziyafetlerini icra etmek için gelirlermiş. Orada on sekiz sene geçirmiş olduğum halde, beni keşfedememiş olduklarından, bu aynı saadeti memul edebilirdim.</p>
	<p class="paragraph">Maahâzâ, o mahûf tesadüf beni büyük bir hüzne daldırdı; yeniden mutad olan sûret-i taayyüşüme avdet etmek için çok zahmet çektim.</p>
	<p class="paragraph">Artık tüfenk boşatmaya cesaret edemiyordum ve ancak büyük bir endişeyle ateş yakmaya cüret edebiliyordum. Dumanın beni ele vermesinden korkuyordum. Binaenaleyh ileride ekmek pişireceğim veya sair yemeklerimi hazırlayacağım vakit, odunun dumanından kurtulmak için, kömür yapmaya başladım.</p>
	</div>
	

</body></html>
