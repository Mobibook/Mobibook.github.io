<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_16">-15-</h1>
	<p class="center-parapraphy"><span class="librobold">ROBENSON’UN ADANIN BİR KISMINI ZİYARET EDİP, BİR SAYFİYE YAPMASI</span></p>
	<p class="paragraph">Temmuzun on beşinde, gemiye gidip gelmek için iskele yerini tutmuş olan küçük koydan başlayarak, ziyarete bed ettim. Derenin boyunca giderek, bir takım güzel çayırlar keşfettim ki hiss olunmayacak surette yükseldiklerinden, bana ebedî su tarafından basılmamış gibi göründüler. Etraflarındaki tepelerin eteğinde yeşil tütün, güzel sabır nebâtâtı ve birçok şeker kamışı vardı. Lakin bakılmamaktan nakıs kalmışlardı.</p>
	<p class="paragraph">16 Temmuz: Evvelki günden biraz ziyade ilerledim; kır ormanla daha ziyade mestûrdu. Bazı kavunlar ve sair cins meyveler ötede beride bitmişti, bir takım üzümler ağaçlara asılı duruyordu, kesilebilecek kadar olmuştu. Bunları güneşe karşı koyarak pek güzel kuru üzümler hâsıl ettim. Bu benim için sonbahardan sonra hem lezzetli hem hâsiyyetli bir yemek yerini tuttu.</p>
	<p class="paragraph">Bütün günümü orada geçirdim ve hatta bu ömr-i münzeviyânemde birinci defa olarak, orada yatmaya karar verdim. Adaya vürûduma melce ittihaz etmiş olduğum ağaca müşabih bir ağacı beytûtetgâh<sup class="calibre4"><a href="robenson_split_043.html#footnote-249-32" id="footnote-249-32-backlink" class="footnote-link">32</a></sup> ittihaz ettim.</p>
	<p class="paragraph">Ertesi gün sabahleyin, ziyaretime devam ettim ve dört kilometrelik yoldan sonra, müferrah bir bayıra vusul buldum. Orada yeşillik o kadar taze, çayır o kadar müzeyyendi ki mamur bir bahçeye benziyordu. Gayet güzel bir derecik ortasından geçiyordu. Durdum ve kendime bütün etrafımdaki şeylerin sahip ve amiri nazarıyla bakmaktan sahîhan hazzettim.</p>
	<p class="paragraph">Birçok kakao, turunç, limon, portakal ağaçları buldum, lakin hepsi yabaniydi. Bununla beraber turunçların pek güzel bir lezzeti vardı ve suları adi suyla karıştırılarak, pek leziz bir şurup hâsıl ediyordu.</p>
	<p class="paragraph">Bu meyvelerden bir hayli miktarla birçok üzüm topladım. Bunları yığın edip, onları nakledecek esbapla beraber sürat-i mümkine ile avdet etmek kararıyla, üç günlük gaybubetten sonra, evime avdet ettim.</p>
	<p class="paragraph">Ertesi gün, hasadımı kaldırmak üzere, iki çuval olarak avdet ettim. Lakin onu büsbütün dağınık bir halde buldum. Kısm-ı küllisi yabani hayvanlar tarafından yenmişti. O vakit başka bir usul ittihaz ettim; üzüm salkımlarını topladıktan sonra, uzun ağaç dallarına asarak, güneşte kurumak üzere öylece bırakıverdim.</p>
	<p class="paragraph">O güzel bayıra âşık olmuştum ve eğer böyle tepelerin ortasına kapanmakla her nevi kurtulma kısmetini kaybederim diye korkmayaydım, ikametgâhımı kemâl-i memnuniyetle orada tesis etmek isteyecektim. Her halde, hayli vâsi bir dairenin ortasında bir küçük çiftlik yaptım ki bu daireyi de kazıklarla güzelce takviye edilmiş iki üç metre irtifaında ve içerisi ağaç kırıntılarıyla doldurulmuş bir çifte çitle ihata etim. İstihkâmımda olduğu gibi, burada dahi bir eğreti merdiven girip çıkmaya yarıyordu.</p>
	<p class="paragraph">Bu vechile iki ev sahibi bulunuyordum, biri kasaba ve diğeri kır evi (sayfiye). İlk senesi sayfiyenin pek tadını çıkaramadım, zira çok geçmeden yağmurlar beni eski ikametgâhıma avdet etmeye ve hayli vakit orada durmaya mecbur etti. O vakit tamamıyla kuru ve âlâ olan üzümlerimi oraya naklettim. iki yüz salkımdan ziyade üzümüm vardı.</p>
	</div>
	

</body></html>
