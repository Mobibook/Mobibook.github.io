<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_36">-35-</h1>
	<p class="center-parapraphy"><span class="librobold">YENİ AHALİNİN İSKÂNI</span></p>
	<p class="paragraph">Yeni arkadaşlarımı evime götürmek iktiza ediyordu. Cuma ne kadar çeviktiyse o kadar da kuvvetli olduğundan, İspanyol’u omuzları üzerine yüklenerek kayığın içinde, pederinin yanına koydu. Sonra kayığı suya indirerek, tarfet-ül aynda<sup class="calibre4"><a href="robenson_split_043.html#footnote-249-39" id="footnote-249-39-backlink" class="footnote-link">39</a></sup> koyuma getirdi.</p>
	<p class="paragraph">Kendilerini bu kayıktan çıkarmak kolay değildi, çünkü ne birisi ne diğeri yürüyebiliyordu. Buna mahsus bir nevi teskere yapıp, kendilerini onun üzerine yerleştirdik. Lakin istihkâm-ı hâricîmize vasıl olduğumuzda, bir yeni müşkilat çıktı: Üstünden nasıl atlatmalı?</p>
	<p class="paragraph">Sürat-i mümkine ile kendilerine, ağaç budaklarıyla ve eski yelken bezleriyle örtülü bir küçük çadır kurmak tarifini iltizam ettim. Bunun için de birkaç çuval samandan ve birer güzel yorgandan ibaret iki yatak da yaptım.</p>
	<p class="paragraph">Misafirlerim iskân olundukları gibi, bir güzel yemekle kuvvetlerini iade etmeyi düşündüm. Bir yaşında bir oğlak kestim, pek güzel bir haşlama yaptım ve arpa ve pirinçle pişmiş pek güzel bir et yemeği de pişirdim.</p>
	<p class="paragraph">Misafirlerim bu vechile karınlarını doyurduktan sonra, sohbete girişmeye başladık. Cuma’nın pederi beni temin ediyordu ki memleketinde hüsn-i kabule mazhar olacaktım. Diğer taraftan İspanyol, bir vahşi memlekette kalıp her şeyden mahrum olan on sekiz arkadaşlarından bahsederek, kendilerini adaya getirmek isteyip istemediğimi soruyordu ve o vakit kesretli olacağımızdan, bizi bir memleket-i mütemeddineye götürebilecek cesamette bir gemi inşa edeceğimizi söylüyordu. Razı oldum, şu şartla ki benim tayin edeceğim bir Hristiyan memleketine varıncaya kadar, beni reis tanıyacaklarını cümlesine vaad ettirecekti. Bununla beraber bir büyük tertibin icrasını beş altı ay tehir ve bu zamanı zahirelerimizi artırmak yoluna sarf etmeye karar verdim. Çünkü mevcut zahiremiz yirmi kişiye yetişemezdi. Bunun üzerine, dördümüz dahi lüzumu kadar arpa ve pirinç ekmeğe kâfi olabilecek büyüklükte bir araziyi açmaya başladık.</p>
	<p class="paragraph">Sonra Cuma’yla pederini, İspanyol’un taht-ı nezâretinde olarak, doğramacılıkta kullandım. Kendileri bana, takriben altmış santimetre geniş, on metre uzun ve sekiz, on santimetre kadar kalın on iki kadar güzel meşe tahtası yaptılar. Bir geminin inşası için bunlar pekâlâ kereste idi.</p>
	<p class="paragraph">O esnada sürülerimi çoğaltmayı da düşünüyordum. Yirmi iki dağ keçisi yavrusu tutmaya muvaffak olduk; bundan başka bir büyük miktar üzüm de kuruttum.</p>
	<p class="paragraph">Hasat, beklediğimiz yeni misafirleri besleyecek kadar iyi oldu.</p>
	<p class="paragraph">Bütün tedârikâtımız hazır olunca, bizim İspanyol Cuma’nın pederiyle beraber, kendilerini yenmek üzere adaya getirmiş olan o aynı kayığa bindiler. Kendilerine her ne lazım olabilecekse verdim ve bize avdetlerini anlatmak için, edecekleri işareti kararlaştırdık.</p>
	<p class="paragraph">Lakin görülecektir ki bir vukuat-ı gayr-ı müterakkibe kendilerini beklememize mani oldu.</p>
	</div>
	

</body></html>
