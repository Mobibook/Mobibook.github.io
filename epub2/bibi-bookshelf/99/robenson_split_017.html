<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_14">-13-</h1>
	<p class="center-parapraphy"><span class="librobold">HAREKET-İ ARZ</span></p>
	<p class="paragraph">17 Nisan: Bütün istihkâmâtımı ikmâl ettiğim günün ertesi, az kaldı tekmil işlerimin harap olduğunu görüyordum ve ömrümü fevt ediyorum, zannettim. Çadırımın arka tarafında meşguldüm, birden bire kubbe toprağının yıkılmaya başladığını gördüm, direklerim dehşetle çatırdıyordu. Ben parmaklık tarafına doğru kaçtım. Bir hareket-i arzdı. O kadar şiddetli üç sadme vuku buldu ki kayanın benden bir kilometre mesafede olan bir tarafı korkunç bir gürültüyle yıkıldı. Deniz bile garip bir suretle harekete gelmişti.</p>
	<p class="paragraph">Çadırımla bütün servetimin üstlerinde hâkim bulunan dağın yıkıntıları altında medfun kalmak üzere bulunduğunu müşahede ederek, bir havf ve dehşete düçar olmuştum. Son sadmeden sonra diri diri defn olmak korkusuyla, ne kımıldamaya ve ne de oturmaya cesaret edemeyerek, hayli vakit bölmemin ortasında kalakaldım.</p>
	<p class="paragraph">O aralık gökyüzü bulanıyordu ve yarım saat geçer geçmez, şiddetli bir bora koptu. O anda deniz köpükten beyaz görünerek, dalgalarıyla sahili kaplıyordu ve ağaçlar bütün olarak yerden sökülüp öteye beriye düşüyordu. Bora üç saat sürdü ve onu pek şiddetli yağmur takip etti. Çadırıma girmeye mecbur oldum. Lakin yağmur gittikçe artmakta olduğundan çok geçmeden artık orada muhafaza altında bulunmamaya başladım. Üstüme yıkıldığını göreceğim korkusuyla el-an titremekte olduğum halde, mağarama avdet ettim. Nihayet dehşetten biraz kendimi topladım ve bir kadeh rom büsbütün cesaretimi iade etti.</p>
	<p class="paragraph">Yağmur bütün gece ve ertesi günün sabahı devam etti; çıkamadım. O esnada düşünüyordum ki adada hareket-i arz çok olursa, açık bir mahalde kulübe yapmam iktiza ediyordu.</p>
	<p class="paragraph">Nisanın yirmi ikisinde, alessabah, niyetimi mevki-i icraya koymayı düşünüyordum. Lakin âlât cihetince pek gerideydim; keserlerimle baltalarım sert ve düğümlü ağaçlar kesip yontmaktan körlenmişti. Vakıa bir bileyi taşım vardı, lakin nasıl döndüreceğimi bilmezdim. Bu mânia beni çok meşgul etti. Akıbet ayağımla çevireceğim bir tekerlek takmaya muvaffak oldum ki bu suretle iki elim serbest kalıverdi. Bu makine tam bir haftalık işle meydana geldi; lakin pek güzel işlediğini görmek lezzetini tattım ve bütün aletlerim mükemmel surette bilendi.</p>
	<p class="paragraph">30 Nisan: Peksimetten ibaret olan erzakımın hayli azalmakta olduğunu görünce, kemâl-i teessüfle, tayınımı<sup class="calibre4"><a href="robenson_split_043.html#footnote-249-29" id="footnote-249-29-backlink" class="footnote-link">29</a></sup> günde yalnız birer taneye indirdim.</p>
	<p class="paragraph">Mayısın yirmi birinci günü kıyıda geminin bazı enkazını buldum. Hareket-i arz onu sahile hayli yaklaştırmış olduğundan, daha bazı şeyler almayı pek kolaylıkla deneyebilirdim. Bu fikir tebdil-i mesken hakkında olan arzumu büsbütün tebîd etti. Fil-vâki, mayısın üçünden haziranın on beşine kadar her gün gidip, say ü zahmet kuvvetiyle o kadar tahtalar ve demirler aldım ki nasıl girişeceğimi bilmiş olaydım, bir sandal yapabilecektim. Parça parça olarak elli kilogram devşirilmiş kurşun dahi getirmiştim.</p>
	<p class="paragraph">16 Haziran: Denize doğru giderken adada, birinci defa olarak gördüğüm bir kaplumbağa buldum. Altmış kadar yumurtası vardı. Çoktan beri dağ keçisiyle kuşlardan başka bir şey yemediğim münasebetle, bu yeni yemek bana lezzetli göründü.</p>
	</div>
	

</body></html>
