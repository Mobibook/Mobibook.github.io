<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_2">-1-</h1>
	<p class="center-parapraphy"><span class="librobold">ROBENSON’UN VELADETİ, İLK TAHSİLİ, İNGİLTERE’DEN MÜFÂRAKATI, FIRTINAYA TUTULMASI, ESİR EDİLMESİ</span></p>
	<p class="paragraph">1632 tarihinde, pederimin ticareti terk edeli, çekilmiş olduğu York şehrinde doğdum. Pederim bana vüsatlice ve hiç olmazsa o terbiyesiyle bir taşra mektebinin müsait olduğu derecede ilim öğretmişti. Kendisi beni kavânîn tahsiline tahsis etmiştiyse de, benim büsbütün başka niyetlerim vardı. Mücerred deniz üzerinde gezmek ve serseriyâne vukuata tabi olmak arzusuna düşmüştüm. Ne validemin gözyaşları ve ne de beni bu arzusundan vazgeçirmek için, hatır ve hayale gelebilecek esbâb-ı makûlenin kâffesini dermeyan eden pederimin nesâyih-i hakîmânesi<sup class="calibre4"><a href="robenson_split_043.html#footnote-249-3" id="footnote-249-3-backlink" class="footnote-link">3</a></sup>, hiçbir şey onu tahfîf etmeye muktedir olamadı. Pederim bu meyl-i mecnûnâneme tabi olduğum takdirde, başıma büyük musibetler geleceğini ve o vakit, reyine muhalefet ve ihtarlarını tahkir etmiş olmaktan dolayı, beyhude nadim olacağımı önden söyledi.</p>
	<p class="paragraph">Ebeveynimi niyetimi takdir etmeye kandıramayacağımı görünce, bin kere kaçmayı kast etmiş olduğum halde, nihayet ansızın bir fırsat zuhur edip firarımı tasmim ettirdi.</p>
	<p class="paragraph">Bir gün Hül şehrinde bulunuyordum. Orada bahren Londra’ya gitmek üzere bulunan ahbabımdan birine rast geldim. Bunun ibrâmlarına tabi olup, peder ve valideme danışmayarak ve beyinsiz bir genç gibi ebeveynimin duasını almaksızın, Cenâb-ı Hakkın sıyanetini tazarru etmeksizin gemiye bindim. Ömrümün en menhus günü olan o gün 1651 senesi eylülünün birinci günüydü.</p>
	<p class="paragraph">Humber nehrinden çıkar çıkmaz, adem-i tecrübem hasebiyle bana dehşetli bir fırtına görünen hayli şiddetli bir kasırgaya tutulduk. Rahatsızlıkla dehşet birden cism ü cânımı zapt etti. O vakit derin bir hüzne dalarak bu tehlikeden kurtuluversem, haylaz çocuk gibi, pederimin yanına avdet edip reyine muti olmayı nezrettim. Lâkin ertesi gün rüzgar basıldı, deniz kesb-i sükûnet etti, fırtına ile beraber benim hüsn-i niyetlerim dahi mahvoldu. Deniz adamlarının meslek-i mutadına koyuldum. Punç pişirdiler, sarhoş oldum ve eğlenceye hasredilen bir gecede nedametimi ve istikbal için olan vaatlerimin hepsini unuttum.</p>
	<p class="paragraph">Çok geçmeden, onların fikir ve hayalini bile tebîde muvaffak olmuştum. Vicdanımın sadasını hemen büsbütün zapt etmiştim. Lakin kader bana bir ikinci ders-i ibret hazırlıyordu. Yarmut limanının kurbunda bir ikinci fırtınaya tutulduk ve korku bana bütün vicdan rahatsızlıklarımı iade etti. Gemiciler kendileri bile dûçâr-ı havf ve dehşet olmuşlardı. Semaya doğru dualarını ref ediyor ve ölüme hazırlanıyorlardı. Çünkü tulumbanın işlemesiyle beraber, su geminin içinde muttasıl galebe ediyordu. Bizim yanımızdan geçiveren bir gemi imdadımıza bir sandal indirmemiş olaydı, şüphesiz helak olacaktık. Bin tehlikelerin içinden geçerek güç hal ile karaya yetişebildik.</p>
	<p class="paragraph">İşte o vakit, benim için o kadar musibetli bir suretle başlanılan bir meslekten vazgeçmeli ve pederimin evine avdet etmeliydim. Bir fena mahcubiyet buna mani oldu. Serseriyâne ömrüme devam etmeyi tercih ettim.</p>
	<p class="paragraph">Gine’ye bir seyahat etmek üzere gemiye bindim. Muvaffakiyetimi intac etmekte yekta olan bu seyahat beni birden hem gemici hem tüccar etti. Haklarındaki hareketimle beraber, ebeveynimin lûtfen bana dolayısı bir tarikle yetiştirdikleri bir meblağdan pek menfaatli bir istifade ettim.</p>
	<p class="paragraph">Bu birinci seyahatin muvaffakiyeti bana bir ikincisini etmek arzusunu ilkâ etti. Lakin beriki, garip bir suretle musibetli oldu. Kanarya adalarıyla Afrika sevâhili arasında, bir Türk korsanı tarafından esir edildik. İki sene pey-a-pey Sale şehrinde, hürriyetimi istirdat için hiçbir vasıta bulamayarak esir kaldım. Mahâzâ, bir gün efendim bana taam için gidip balık almayı emretti. Derhal tertibimi kurdum. Kayığı hazırladım, zahirelerimi içine koydum, kıyıdan uzaklaştım ve hava müsait olmakla az vakitte çok yol aldım.</p>
	<p class="paragraph">Bununla beraber, hangi yolu alacağımı bilmeyerek, en büyük müşkülattayken, bereket versin bir Portekiz gemisi gördüm ki kayığı, gark olmuş bir gemininki zannederek, durup beni beklemek insaniyetinde bulundu. Beni, taht-ı tasarrufumdaki şeylerle beraber, kemâl-i semâhatle<sup class="calibre4"><a href="robenson_split_043.html#footnote-249-4" id="footnote-249-4-backlink" class="footnote-link">4</a></sup> kabul ettiler. Dünyanın en iyi adamı olan kaptan, beni hiçbir masrafa sokmaksızın Brezilya’ya götürdü. Hatta gemimi de satın aldı ki bu beni bir çiftlik iltizamına girişecek hale getirdi. Bu iltizam fevkalade hüsn-i netîce verip, birkaç sene zarfında külliyetli bir iş oldu. O memlekette ziyadesiyle aranılan bir takım İngiliz metaları da satarak çok para kazanıyordum.</p>
	<p class="paragraph">Bu vechile bir büyük servet toplayıp, rahat ve refahlı bir ömür sürebilirdim. Lakin gezmek arzû-yi mecnûnânesi akıl ve tedbirin kâffe-i nesâyihine<sup class="calibre4"><a href="robenson_split_043.html#footnote-249-5" id="footnote-249-5-backlink" class="footnote-link">5</a></sup> galip geldi. Zenci esir ticareti için Afrika seyahati eden bir gemiye binerek bir daha denize çıktım. Mal sahiplerinin teşebbüsün masarifine karışmadığım halde, bana temettüden kendilerinin hisselerine muadil bir hisse vermek üzere vaki olan tekliflerinden ikna olunmuştum. Beni gemi müdürü sıfatıyla aldılar. </p>
	</div>
	

</body></html>
