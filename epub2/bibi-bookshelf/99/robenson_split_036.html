<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_33">-32-</h1>
	<p class="center-parapraphy"><span class="librobold">ROBENSON’LA CUMA’NIN MÜKÂLEMELERİ</span></p>
	<p class="paragraph">Bir gün kendisinin vatanını göreceği gelip gelmediğini bilmek istedim ve artık kendisi bana cevap verebilecek halde bulunmaya başladığından, kavmî muharebelerde hiç galip olur mu diye sordum. Kendisi gülümsemeye başlayarak: “Evet” dedi, “biz daima iyi muharebe yapar.”</p>
    <br class="chapter"/>
	<p class="paragraph"><span class="librobold">Ben:</span></p>
	<p class="indent"> – Ya nasıl oldu da, esir düştün?</p>
	<p class="paragraph"><span class="librobold">Cuma:</span></p>
	<p class="indent"> – Benim kavim çok muharebe yapar için.</p>
	<p class="paragraph"><span class="librobold">Ben:</span></p>
	<p class="indent"> – Ya nasıl tutuldun?</p>
	<p class="paragraph"><span class="librobold">Cuma:</span></p>
	<p class="indent"> – Onla çok ziyade benim kavimden ki orada ben var, onlar tutar, bir, iki, üç ve ben, benim kavim bozar onları başka yerdeki orada ben yok; orada benim kavim tutar bir, iki, çok, bin.</p>
	<p class="paragraph"><span class="librobold">Ben:</span></p>
	<p class="indent"> – Niçin seninkiler seni düşmanlardan kurtarmadılar?</p>
	<p class="paragraph"><span class="librobold">Cuma:</span></p>
	<p class="indent"> – Onlar götürür, bir, iki, üç ve ben kayıkta, benim kavim yok o vakit hiç kayık.</p>
	<p class="paragraph"><span class="librobold">Ben:</span></p>
	<p class="indent"> – Peki, Cuma, senin kavmin o esirleri ne yapıyor? Yiyor mu?</p>
	<p class="paragraph"><span class="librobold">Cuma:</span></p>
	<p class="indent"> – Evet, benim kavim dahi yer adam, büsbütün yer.</p>
	<p class="paragraph"><span class="librobold">Ben:</span></p>
	<p class="indent"> – Nereye götürürler?</p>
	<p class="paragraph"><span class="librobold">Cuma:</span></p>
	<p class="indent"> – Götürür her yer nerede iyi bulur.</p>
	<p class="paragraph"><span class="librobold">Ben:</span></p>
	<p class="indent">- Buraya getirirler mi bazı defa?</p>
	<p class="paragraph"><span class="librobold">Cuma:</span></p>
	<p class="indent"> – Evet, burada ve başka çok yerde.</p>
	<p class="paragraph"><span class="librobold">Ben:</span></p>
	<p class="indent"> – Siz buraya geldiniz mi hiç?</p>
	<p class="paragraph"><span class="librobold">Cuma:</span></p>
	<p class="indent"> – Evet, ben burada gelir, diyerek parmağıyla adanın garp şimali tarafını gösterdi.</p>
    <br class="chapter"/>
	<p class="paragraph">Bir vakit sonra, kendisiyle beraber o tarafa gittiğimizde, vaktiyle bir büyük ziyafet etmeye gelmiş oldukları mahalli tanıdı ve bana dedi ki kendisi yirmi erkekle iki kadın ve bir çocuğu yemeğe yardım etmişti. Yirmiye kadar saymayı bilmiyordu. Lakin kumun üzerine o kadar taş koydu ve saymamı rica etti.</p>
	<p class="paragraph">Kendisine karaya, sevâhile, denize, komşu akvama dair bin sualler irat ettim; verebildiği her malumatı veriyordu. Şunu da söyledi ki; pek uzakta, ayın ötesinde, ayın battığı tarafa doğru, yani memleketin garp tarafında, benim gibi beyaz ve sakallı adamlar vardı.</p>
	<p class="paragraph">Bunun üzerine kendisine sordum ki o beyaz adamları gidip bulmak için ne yapabilirdim. Kendisi beni temin etti ki bu iş iki kayıkla, yani iki kayık kadar büyük bir kayıkla pekâlâ mümkün olabilirdi.</p>
	<p class="paragraph">Hep bu şeyler bana bir büyük ümit verdi ve bir gün, sadık Cuma’mın yardımıyla, adamdan çıkabileceğimi düşündürdü.</p>
	<p class="paragraph">Mükâlemelerimizde kendisinin kalbine vahdaniyetinin mebâdîsini ilkâ etmeyi ihmal etmiyordum. Ez-ân cümle, bir gün kendisine göğü, yeri ve denizi kim yaptı diye sordum, cevap verdi ki; bunları yapan Bunakmuk isminde, pek yaşlı, aydan ve yıldızlardan daha yaşlı bir ihtiyardır ve bütün mahlûkat ona “o!” diye hitap edip, öldükten sonra da onun yanına gidilir.</p>
	<p class="paragraph">Bundan fırsat alarak, her şeyin hâlıkı olan Allah-ı hakikiyi bilmek hususunda kendisine ders verdim. Beni dikkatle dinliyor ve bizi kurtarmak için dünyaya gelmiş olan  peygamberân hakkında ve gökte olmakla beraber her söylediğimizi işiten Cenab-ı Hakk’a dua etmek usulüne dair verdiğim malumatı pek hazzederek kabul eder gibi görünüyordu.</p>
	<p class="paragraph">Bana bir gün dedi ki: Ah! Mademki sizin güneşten daha yukarı bulunan Allah’ınız kendisine her söylediğinizi işitiyor, elbette ikamet ettiği dağın üzerine gidip söylemedikçe sözümüzü işitemeyen bizimkinden büyüktür. Yavaş yavaş kalbi dinin hakâyik-i mukaddimesi önünde açıldı. Kendisini iyice talim etmek için her noksanımı ikmal edeceğime Cenab-ı Hakka yemin ettim. Zira o vakte kadar, ben kendim dahi bu şeylerle pek az uğraşmış idim.</p>
	</div>
	

</body></html>
