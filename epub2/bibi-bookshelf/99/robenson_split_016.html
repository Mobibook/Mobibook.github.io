<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Robenson</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
<h1 class="h" id="calibre_toc_13">-12-</h1>
	<p class="center-parapraphy"><span class="librobold">ROBENSON’UN HAYLİ NAFİ ŞEYLER KEŞFETMESİ - BİR KAÇ BUĞDAY TANESİ TOPLAMASI</span></p>
	<p class="paragraph">Kânûn-i sânî ayından nisanın on dördüne kadar istihkâmâtımla meşgul oldum. Çok defa yağmur mani oluyordu. Lakin sebat kuvvetiyle bu işi başa çıkardım ve meskenim büsbütün saklı bir hal kesp etti. Bu aralıkta, her gün ormanda devrimi icra ediyordum ve hayli nafi şeyler keşfettim. Ez-ân cümle<sup class="calibre4"><a href="robenson_split_043.html#footnote-249-26" id="footnote-249-26-backlink" class="footnote-link">26</a></sup> yenmesi leziz ve küçükken, kayanın deliklerine kaçtıklarından, tutulması pek kolay bir nevi yabani güvercin buldum.</p>
	<p class="paragraph">Daha çok eksiklerim vardı; mesela, hiçbir vakit bir fıçı ikmal edip, halkalarını takmaya muvaffak olamadım: birkaç hafta nafile denemeye çalıştım. Kandilim yoktu; binaenaleyh, gece olmaya başlar başlamaz, yani hemen daima saat yedide, gidip yatmak icap ederdi. Buna cüzi bir çare bulmak için, vurduğum dağ keçilerinin iç yağını saklıyordum. Kendim yapıp güneşte kurutmuş olduğum bir küçük toprak tabağa fitil makamında bir olta ipiyle bu iç yağından bir miktar koyarak, bir nevi kandilden bir ışık hâsıl ediyordum ki her ne kadar pek zayıftıysa da, beni ziyadesiyle mesrûr ediyordu.</p>
	<p class="paragraph">Tesadüfen bir gün mahzenimde eşyamı araştırırken, gemiden getirmiş olduğum buğdayın bir miktâr-ı bakiyyesini buldum. Lakin fareler tarafından yenmiş olduğundan, içinde kabuklarla tozdan başka bir şey bulamadım. Çuvala lüzumum olduğundan, kayanın dibine boşatmaya gittim. Bu vaka büyük yağmurlardan biraz evvel oldu ve ben bunu o kadar dikkatsizlikle yapmıştım ki takriben bir ay sonra, orada birkaç filiz gördüğümde, nebâtât-ı mechûleden<sup class="calibre4"><a href="robenson_split_043.html#footnote-249-27" id="footnote-249-27-backlink" class="footnote-link">27</a></sup> addettim. Lakin biraz daha sonra, Avrupa’da yetişen cinsten yirmi kadar güzel yeşil başak görünce hayrette kaldım.</p>
	<p class="paragraph">Bu husustaki televvün-i efkârımı<sup class="calibre4"><a href="robenson_split_043.html#footnote-249-28" id="footnote-249-28-backlink" class="footnote-link">28</a></sup> tarif edemem. Bu ana kadar din hakkında hiçbir ciddi fikrim yoktu. Başıma gelen şeylerin hepsine hemen tesadüfün icabı nazarıyla bakmıştım. Lakin orada, ben uğraştığım halde, buna müsait zannetmediğim bir iklimde yetişen o buğday tanelerinin müşahedesi beni, efkârımı Allah’a doğru ref etmeye ve hiçbir şeye yaramaz zannettiğim o hububatı, güneşten muhafazalı bulunacak surette, ta kayanın altına dökmek üzere, elimi sevk ettiği için, Cenab-ı Hakkı takdis etmeye mecbur etti.</p>
	<p class="paragraph">Haziranın sonunda olan vakt-i münâsibinde küçücük hasadımı icra etmekten geri durmadım. Mürur-i zamanla ekmek tedarik edecek kadar biçebilmek ümidiyle, bunun tekmilini tohuma tahsis ettim.</p>
	<p class="paragraph">Otuz kadar pirinç başağı dahi buğdayımla karışık bulunmuştu. Bunları da aynı dikkatle muhafaza ettim ve muahharen pirinç bana iki suretle nafî oldu. Gerek ekmek ve gerek yemek sıfatıyla; zira onu hamur haline koymaksızın, yemeğini yapmaya muvaffak olmuştum. Şimdi jurnalime rücu edelim.</p>
	</div>
	

</body></html>
