<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre2">ÜÇÜNCÜ GÜN</h1>

  <h1 class="calibre2" id="sigil_toc_id_4">5 ARALIK PAZAR</h1>

  <p class="calibre1"><br class="calibre3" /></p>

  <p class="calibre1">Kızıl Ekimi için zaman yok olmuş gibiydi, güneşin batışı veya doğuş yoktu, günler bile önemini kaybetmişti.</p>

  <p class="calibre1">Suüstü gemileri zaman dilimleri değiştikçe saatlerini ayarlarlardı, denizaltılar ise saat ayarı yapmadan seyrederlerdi. Amerikan denizaltıları için bu «Zulu» zaman dilimiydi; Kızıl Ekim ise Moskova saat dilimini kullanıyordu, bu da «Zulu»dan bir saat ileriydi.</p>

  <p class="calibre1">Ramius öğleye doğru manevra dairesine girdi. Rota iki beş sıfır derece, sürat on üç mildi; denizaltı dipten otuz metre yukarda, Barents denizinin batı ucunda ilerliyordu. Birkaç saat içinde dip yapısı değişecek, daha da derine dalabilmeleri mümkün olabilecekti.</p>

  <p class="calibre1">Ramius önce haritayı inceledi, sonra denizaltının her iki alabandasını da boydan boya kaplayan ışıklı göstergelere ve kontrol panellerine baktı. Günlük emir defterine birkaç noktayı not etti, sonra dönerek kıdemsiz vardiya subayına seslendi.</p>

  <p class="calibre1">«Yüzbaşı İvanov.»</p>

  <p class="calibre1">«Buyrun, yoldaş albay.» İvanov gemideki en yeni ve en tecrübesiz subaydı; Leningrad’daki Lenin Komsomol</p>

  <p class="calibre1">Okulundan henüz mezun olmuş soluk yüzlü, zayıf ve hırslı bir gençti.</p>

  <p class="calibre1">«Subay salonunda üst subaylarla bir toplantı yapacağım. Şu andan itibaren kıdemli vardiya subayı sensin. Bu senin ilk seyire çıkışın, Ivanov. Ne düşünüyorsun bakalım?»</p>

  <p class="calibre1">«Beklediğimden daha da iyi, yoldaş albay.» İvanov’ un sesinde sınırsız bir güven tonu vardı.</p>

  <p class="calibre1">«Bunu duyduğuma sevindim, yoldaş yüzbaşı. Ben genç subaylara alabilecekleri ve taşıyabilecekleri kadar çok sorumluluk vermeyi tercih ederim. Biz üst subaylarla haftalık politika tartışmamızı yaparken bu geminin kumandası şenindir. Geminin emniyeti ve personelin hayatı senin sorumluluğundadır. Bilmen gereken her şeyi zaten öğrenmiş bulunuyorsun, benim emirlerim de emir defterinde yazılı. Herhangi bir denizaltı ya da suüstü teması alırsan derhal bana rapor edecek ve hemen kaçınma seyrine geçeceksin. Soracağın bir şey var mı?»</p>

  <p class="calibre1">«Hayır, yoldaş albay.» İvanov esas duruşta dinliyordu.</p>

  <p class="calibre1">«Pekâlâ.» Ramius gülümsedi. «Pavel İlych, bu anı, hayatının en unutulmaz dakikalarından biri olarak sonsuza kadar hatırlayacaksın. Biliyorum, bende ilk tuttuğum vardiyayı hâlâ hatırlıyorum. Görevini ve sorumluluklarını unutma.»</p>

  <p class="calibre1">İvanov’un gözlerinde bir gurur ışıltısı parladı. Ramius başına gelecekleri düşününce çocuğa acıdı. İlk bakışta İvanov'un iyi bir subayın bütün özelliklerine sahip olduğu anlaşılıyordu. Ramius geminin kıç tarafına doğru yürüdü ve revire girdi.</p>

  <p class="calibre1">«Günaydın, doktor.»</p>

  <p class="calibre1">«Günaydın, yoldaş albay. Politik toplantı zamanı galiba.» Petrov geminin röntgen aletiyle ilgili broşürü okuyordu.</p>

  <p class="calibre1">«Evet, yoldaş doktor. Ama senin katılmanı istemiyorum, senden yapmanı İstediğim başka bir şey var. Manevra dairesi ve makine dairesinde vardiyada üç genç subay var.»</p>

  <p class="calibre1">«Öyle mi?» Petrov'un gözleri şaşkınlıkla açıldı, bir denizaltıyla ilk kez seyre çıkıyordu.</p>

  <p class="calibre1">Ramius gülümsedi. «Rahat ol, yoldaş. Biliyorsun, subay salonundan manevra dairesine yirmi saniyede gidebilirim. Yoldaş Melekhin de o değerli reaktörüne aynı sürede ulaşabilir. Genç subaylar er geç kendi ayaklan üzerinde durmayı öğreneceklerdir. Ben erken öğrenmelerini tercih ederim. Senin onları gözlemeni istiyorum. Görevlerini yapmak için gerekli bütün bilgileri var. Görevlerini yapmak için gerektiği kadar soğukkanlılar mı, bunu bilmek istiyorum. Ben veya ikinci komutan bu işi yaparsak, davranışları doğal olamayacaktır. Her neyse, istediğim zaten tıbbi bir teşhis.»</p>

  <p class="calibre1">«Anladım yoldaş, sorumlulukları karşısında gösterdikleri tepkiyi ölçmemi istiyorsunuz.»</p>

  <p class="calibre1">«Evet, kıdemli bir subay tarafından gözlendiklerinde duyacakları gerilim olmadan. Genç subaylara olgunlaşmaları için fırsat vermek gerek, tabii çok da değil. Kayda değer bir gözlemin olursa hemen bana bildir. Herhangi bir sorun olacağını sanmıyorum. Açık denizdeyiz, pek trafik yok civarda, reaktörümüz de düşük güçle çalışıyor. Genç subaylarımızın bu ilk sınavı kolay geçeceğe benziyor. Gemiyi dolaşmak için kendine bir mazeret bul ve çocuklara gözkulak ol. Ne yaptıklarına dair sorular sor onlara.»</p>

  <p class="calibre1">Petrov güldü. «Bu arada benim&nbsp;de bir şeyler öğrenmemi istiyorsunuz galiba, yoldaş albay. Severemorsk’da sizin hakkınızda çok şey anlattılar. Pekâlâ, dediğiniz gibi olsun. Yıllardır kaçırdığım ilk politik tartışma olacak bu.»</p>

  <p class="calibre1">«Sicilinde yazılanlara bakılırsa, parti doktrinini Polit-büro’ya öğretecek kadar bilgilisin, Yevgeni Konstantinovich.» Doktorun sicilinde tıbbi yetenekleri hakkında çok bir şey yoktu zaten. Ramius subay salonunda bekleyen subaylara katılmak üzere baştarafa doğru yürüdü.</p>

  <p class="calibre1">Büfeci erlerden biri, masanın üzerine birkaç dolu çaydanlıkla taze siyah ekmek ve tereyağ bırakmıştı.</p>

  <p class="calibre1">Ramius masanın köşesine baktı, kan izleri çoktan yıkanıp silinmişti, ama o sahneyi yeniden hatırladı. Aradaki fark buydu işte; o ölmüştü, kendisi yaşıyordu. Oturmadan önce kapıyı kilitledi. Salon herkesin ayakta ve esas duruşta bulunacağı kadar büyük olmadığından herkes oturduğu yerde hazırol durumundaydı âdeta. Denizdeyken politik tartışmalar pazar günleri yapılırdı. Normal olarak oturuma Putin başkanlık eder, Pravda'dan bazı makaleler okunur, Lenin'den seçilen bazı pasajlardan sonra okunanlardan çıkarılan dersler için tartışma açılırdı. Pazar günkü kilise ayinlerine benziyordu. Politik subayın ölümüyle oturum başkanlığı görevi kendiliğinden gemi komutanına düşüyordu tabii, ama talimatlarda bugünkü toplantının gündem konularıyla ilgili hiçbir şey olmadığını biliyordu Ramius.</p>

  <p class="calibre1">Salonda bulunan bütün subaylar planlanan ihanetin birer parçasaydı. Ramius planları özetledi, bazı küçük değişiklikleri belirtti, sonra da limandan kalkıştan önce yazdığı mektubu söyledi.</p>

  <p class="calibre1">«Demek artık geri dönüş yok!» dedi Borodin.</p>

  <p class="calibre1">«Ne yapacağımıza hep birlikte karar verdik. Şimdi artık dönemeyiz.» Ramius hepsinin yüzüne ayrı ayrı baktı, herkesin yüzündeki ifade, yaptıklarının bilincinde olduklarını gösterecek kadar ciddiydi. Bütün subaylar bekârdı, hiç kimse geride bir eş ya da çocuk bırakmamıştı.</p>

  <p class="calibre1">Hepsi saygın parti üyeleriydi, aidatlarını yıl sonuna kadar ödemişlerdi, parti kartları göğüs ceplerindeydi ve hepsinin ortak olarak paylaştığı bir başka şey daha vardı, Sovyet yönetimine duyulan güvensizlik, hatta nefret.</p>

  <p class="calibre1">Ramius bunu Natalia'nın ölümünden kısa bir süre sonra planlamaya başlamıştı. Yaşâmı boyunca bilinçaltında tuttuğu nefret ve isyan duyguları, karısının ölümüyle gizlemekte güçlük çektiği bir şiddet ve hırsa dönüşmüştü.</p>

  <p class="calibre1">Bütün yaşamı boyunca kendini çok iyi kontrol edebilecek şekilde yetiştirildiği için, gerçek duygularını gizlemeyi becerebilmiş, gördüğü eğitim sayesinde de amacını ve bu amaca ulaşabileceği yolları seçebilmişti.</p>

  <p class="calibre1">Ramius diğer çocuklardan, babasının 1940'larda Litvanya’da ve 1944’de Alman işgalinden sonra neler yaptığını duyduğunda daha okula bile başlamamıştı. Küçük kızlardan birinin anlattıklarını babasına anlattıktan kısa bir süre sonra kızın babasının ortadan kaybolduğunu, adlandıramadığı bir dehşet duygusuyla öğrenmişti. Bu olaydan sonra adı muhbire çıkmıştı. İşlediği bu cinayetten -tabii Sovyet devletine göre bu bir cinayet değildi- vicdanı daima rahatsız olmuş ve bir daha hiç kimseyi ihbar etmemişti. Yaşamına şekil veren sonraki yıllarda, babası Litvanya Merkez Komitesini yönetirken, Marko sütannesi tarafından büyütülmüştü.</p>

  <p class="calibre1">Kadının tek oğlu küçük yaşta evi terketmiş ve Lenin’ in Kızıl Muhafızlarına katılmıştı. Kadın yalnız kalınca 1940' lı yıllara kadar kiliseye gitmeye devam etmiş ve aldığı dinî terbiyeyi hiç unutmamıştı.</p>

  <p class="calibre1">Ramius onu, uykudan önce güzel masallar anlatan, gümüş beyazı saçlı, yaşlı bir kadın olarak hatırlıyordu. Bunlar dini konulan olan masallardı genellikle. Kadın onu kilise ayinlerine götürecek kadar cesur olamamış ama Ramius’u bir Katolik olarak vaftiz ettirmeyi başarabilmişti.</p>

  <p class="calibre1">Marko bunu hiç öğrenemedi, göze alınamaz bir risk olurdu çünkü. Özellikle Katolik inanç Baltık devletlerinde şiddetle bastırılıyordu. Marko büyüdükçe, Marksizm-Leninizm'in başka rakip tanımayacak kadar kıskanç bir tanrı olduğunu öğrendi.</p>

  <p class="calibre1">Sütannesi Hilda’nın Incil'den esinlenerek anlattığı mas<span class="calibre4">allarda hep doğru ve yanlışlardan, erdem ve ödüllerinden söz eden öğeler bulunurdu.</span></p>

  <p class="calibre1">Bir çocuk olarak bu masalları sadece eğlendirici bulmasına rağmen, babasına bunlardan asla söz etmemişti. Baba Ramius oğlunun yaşamını tekrar kontroluna aldığında, bu din eğitimi Marko’nun zihninde gittikçe silikleşen bir anı olmuştu. Ne tam unutabiliyor, ne de tam hatırlayabiliyordu anlatılanları.</p>

  <p class="calibre1">Ramius’un Sovyet komünizmine duyduğu kuşkular ergenlik çağında daha somut biçimde oluşmaya başladı. Halkların iyilik ve refahı onaylanabilir bir amaçtı, ama insan ruhunu inkâr edip insanı oluşturan yanların yalnız birisi olan maddeyi kabul etme, insanın birey olarak değerini ortadan kaldırmıştı. Olgunlaştığı çağlardan bu yana Marko yanlış ve doğru kavramları hakkında, devletinkilerden farklı olarak kendi yargılarını oluşturmuştu.</p>

  <p class="calibre1">Bunu gizlemek için çok dikkatli davranmıştı tabii. Çocukken şüphelerle dolu dünyasının kimse farkına varamamıştı. Bütün Sovyet çocukları gibi o da önce «Küçük Ekimciler» grubuna girmiş, daha sonra «Genç Öncüler»e katılmıştı. Askeri geçit törenlerinde ayağında parlak botları, boynunda kırmızı fularıyla yürümüş, meçhul asker mezarları önünde, elinde silahıyla nöbet tutmuştu. Eski Rusya'daki soylu ailelerden birinin oğlu gibi, parti ileri gelenlerinden birinin oğlu olmaktan gurur duymuştu.</p>

  <p class="calibre1">Babası oğluna çok az vakit ayırmakla birlikte, bir parti sekreterinin oğlu için tanınabilecek bütün ayrıcalıkları sağlamıştı ona. Dış görünüşüyle örnek bir Sovyet genciydi; iç dünyasında ise, okuldan ve babasından öğrendikleriyle kendiliğinden öğrendikleri arasındaki çelişkiyi yaşıyordu. Neden bazı anne babalar çocuklarının onunla oynamasını istemiyorlardı? Neden sınıfta arkadaşları arkasından «muhbir» diye fısıldaşıyorlardı? Çocukluk arkadaşlarının sataşmalarından çok rahatsız olmuş, ama çok kötü bir hareket olacağına inandığı için babasına olanlardan hiç söz etmemişti.</p>

  <p class="calibre1">Bir şey çok yanlıştı, ama neydi bu yanlış? Cevabını kendi başına bulmaya karar verdi. Dış görünüşüyle bir parti liderinin örnek oğlu olarak oyunu kurallarına göre oynadı, bütün parti görevlerini eksiksiz yaptı, pek çoğuna gönüllü oldu, Sovyetler Biriiği’nde başarıya ve refaha giden tek yol buydu zaten. Sporda da çok başarılı oldu. Kişisel olarak kendisi ve başkalarıyla boy ölçüşebilmek, özellikle başkalarını değerlendirebilmek için atletizmi seçti. Sonraki yıllar boyunca bu bir alışkanlık halini aldı, vardığı sonuçları gizleyen donuk bir yüzle vatandaşlarını, subaylarını yargılamayı ve değerlendirmeyi iyice öğrendi.</p>

  <p class="calibre1">Sekizinci yaşının yaz aylarında yaşam çizgisini değiştiren bir şey oldu. Arkadaşları onunla oynamaktan kaçındıklarında, sütannesinin yaşadığı küçük köyün balıkçı barınaklarına giderdi. Her sabah küçük tahta tekneler Finlandiya körfezinde avlanmak için birlikte yola çıkarlar, bunlara MGB sınır muhafızları -KGB'nin o zamanki adı böyleydi- devriye botlarıyla eşlik ederlerdi. Yakalanan balıkların bir kısmı halkın protein ihtiyacını karşılarken, bir kısmı da balıkçılara pek küçük bir gelir getirirdi. Balıkçı teknelerinden birinin kaptanı ihtiyar Sasha'ydı. Çarlık donanmasında bir subayken Âvrora kruvazörünün mürettebatıyla isyana katılmış ve dünyanın çehresini değiştiren olaylar zincirinin başlamasına yardımcı olmuştu. Marko, Avrora'nın mürettebatının Lenin'ln öfkesine hedef olduğunu ve Kızıi Muhafızlar tarafından ortadan kaldırıldığını yıllar sonra öğrendi. Sasha da yirmi yılını çalışma kamplarında geçirdikten sonra İkinci Dünya Savaşı başlarken serbest bırakılmıştı. Anavatanın, müttefiklerin silah ve yiyecek sevkettikleri Murmansk ve Archangel limanlarına girecek Rus gemilerine kılavuzluk yapacak tecrübeli denizcilere ihtiyacı vardı. Sasha, Gulag adalarında dersini almıştı;<span class="calibre4">görevini karşılığında hiçbir şey beklemeden başarıyla yerine getirdi. Savaştan sonra hizmetlerine karşılık bir çeşit özgürlük tanındı ona ve devamlı gözetim altında çalışmasına izin verildi.</span></p>

  <p class="calibre1">Marko onu tanıdığında Sasha altmış yaşlarında, saçları dökülmüş, adeleleri sarkmış bir denizciydi, anlattığı hikâyeler ise Marko’yu şaşkına çevirmişti. Sasha onda, diğerlerinin gözden kaçırdığı bir şeyi gördü. Arkadaşları olmayan çocukla ailesiz denizci yoldaş oldular. Sasha tekrar ve tekrar katıldığı deniz savaşlarını, kazandığı, madalyaları ve ölümden defalarca nasıl kurtulduğunu anlatıyordu Marko’ya. Hikâyelerin sonu hep Sasha’nın ihtilale nasıl katıldığının anlatılmasıyla bitiyor, ama Sasha bundan sonrası için hiçbir şey söylememeye dikkat ediyordu.</p>

  <p class="calibre1">Sasha, Marko'nun kendisiyle beraber denize çıkmasına izin vermiş, denizciliğin temel bilgilerinin hepsini öğretmişti ona. Marko daha dokuz yaşındayken geleceğinin ve kaderinin denizde olduğuna karar verdi. Deniz üzerindeyken, karada asla sahip olamadığı bir özgürlüğün tadına varıyordu. Tabii denizin tehlikeleri de vardı, ama Sasha küçük Marko’ya, gerekli hazırlık, bilgi ve disiplinle bütün tehlikelerle başa çıkılabileceğini bir yaz tatilinde öğretmişti. Marko sonraki yıllarda o yaz öğrendiklerinin değerini sık sık hatırladı.</p>

  <p class="calibre1">Marko, Sasha’yı babasıyla tanıştırdı; ihtiyar denizcinin oğluna verdiklerinden etkilenen baba Ramius, Sasha' nın daha büyük bir tekneye kaptan olmasını sağladı, ayrıca daha iyi bir eve geçebilmesi için adını listeye koydurdu. Marko neredeyse partinin iyi bir şeyler yapabileceğine inanacaktı.</p>

  <p class="calibre1">Ama ertesi kış Sasha ölmüş, iyilik zamanında yetişememişti. Aradan uzun zaman geçtikten sonra Marko ihtiyar dostunun soyadını bile bilmediğinin farkına vardı, anayurda bunca hizmete rağmen Sasha’nın kişiliği yoktu.</p>

  <p class="calibre1">Ön üç yaşındayken Leningrad'da Nakhimov Okuîunö gitmeye başladı. Deniz subayı olma kararını burada verdi; yüzyıllar boyu maceracı ruhlu erkekleri kendine çeken okyanuslar, Marko'yu da etkilemişti. Nakhimov profesyonel denizci olmak isteyenler için üç yıllık bir hazırlık okuluydu. O zamanki Sovyet Deniz Kuvvetleri orta çaplı bir sahil koruma filosundan ibaretti, buna rağmen Marko donanmaya katılmak için sabırsızlanıyordu. Babası ise Marko'yu ayrıcalıklar, konfor ve hızla yükselme vaat eden bir parti üyesi olması için zorluyordu, ama Marko, Litvanyalı bir parti kahramanının oğlu olarak kayda geçmektense, kendi yetenekleriyle yükselmek istiyordu.</p>

  <p class="calibre1">Denizde bulacağını bildiği romantizm ve heyecan, devlete hizmet ettiğini unutturabilirdi belki.</p>

  <p class="calibre1">Mezuniyetten önce bütün sınıfı çeşitli gemilerde staja çıkardılar. Ramius denizaltılara hemen âşık oldu. O zamanki denizaltılar küçük, kirli ve pis kokuluydu, ama aynı zamanda Sovyet Deniz Kuvvetlerinin tek vurucu gücüydü.</p>

  <p class="calibre1">Marko da baştan beri bıçağın keskin yüzü olmak istemişti zaten. Denizaltıiarın İngiltere’yi iki kez ve Japonya'yı bir kez yıkımın eşiğine getirdiğini anlayacak kadar denizcilik tarihini biliyordu. Amerikalıların Japon donanmasını çökertmeleri de iyi olmuştu doğrusu, yoksa ihtiyar Sasha’yı tanıyamazdı.</p>

  <p class="calibre1">Nakhimov'dan sınıf birincisi olarak mezun oldu ve teorik seyir dersindeki başarısından dolayı «altın sekstant» ödülü aldı. Okulu birinci bitirmesinin bir başka ödülü de, gitmek istediği okulu seçme özgürlüğüydü. Denizaltıcılık Yüksek Okulunu seçti hemen. Orada geçen beş yılı yaşamının en zor dönemi oldu. Yalnız başarılı olmanın yetmeyeceğini biliyordu, herkesi aşmak zorundaydı.</p>

  <p class="calibre1">Her yıl her derste ve her konuda sınıf birincisi oldu. Sovyet Deniz Kuvvetlerinin dış politikada oynadığı rol konulu tezi, geleceğin deniz kuvvetleri komutanı olan Baltık</p>

  <p class="calibre1">Piiosu Komutanı Öramirai Sergey Georgiyevıch Gorshkov* un önüne kadar çıktı. Tezi Sovyetler Birliği’nin en büyük denizcilik yayını olan Morskoi Sbornik'te yayınlandı. Parti programının gelişimini işleyen ve içinde tam altı kez Lenin'e ustalıkla atıfta bulunulan kusursuz bir tezdi doğrusu.</p>

  <p class="calibre1">Bu sıralarda babası Poiitbüro üyeliğine aday seçilmişti ve oğluyla gurur duyuyordu. Aptal değildi baba Ramius, deniz gücünün önemini ve büyüyen Sovyet Deniz Kuvvetlerinin devletin geleceğindeki rolünü iyi değerlendirmişti. Marko’nun çabuk yükseleceği zaten görülüyordu, o da nüfuzunu kullanarak terfi işlemlerini çabuklaştırdı.</p>

  <p class="calibre1">Otuz yaşında ilk denizaltısma komutan olan Marko' nun yaşamına ikinci bir ortak katıldı, evlenmişti. Natalia Bogdonova'nın babası görevi gereği ailesiyle dünyanın pek çok yerinde bulunmuş bir Poiitbüro üyesiydi.</p>

  <p class="calibre1">Bedensel olarak pek sağlıklı bir kadın değildi Natalia; peşpeşe üç hamilelik dönemi üç düşükle sonuçlanmış, sonuncusunun da Natalia'yı öldürmesine ramak kalmıştı. Güzel, kültürlü ve çekici bir kadındı, Marko’nun İngilizcesini ilerletmiş, başta Hemingvvay, TWain ve Sinclair olmak üzere Batı kültürünün önde gelen temsilcileriyle tanıştırmıştı onu.</p>

  <p class="calibre1">Denizdeki yaşamının yanısıra, Natalia hayatının odak noktası oluvermişti. Hüzünlü ayrılıklar ve neşeyle kutlanan seyir dönüşleri sevgilerini güçlendiriyordu.</p>

  <p class="calibre1">İlk nükleer denizaltılar inşa edilirken, Marko gemilerin tasarım ve yapım aşamalarında tersanelerde görev yaptı. Kalite kontroldaki titizliğiyle korkulan ve çekinilen bir isim olmuştu.</p>

  <p class="calibre1">Marko, görev yapacağı bu gemilerde yaşamının, çoğu sarhoş gezen bu işçilerin yaptığı kaynaklara bağlı olduğunu biliyordu. Nükleer mühendislikte uzman olduktan sonra, iki yıl ikinci komutanlık yaparak sonunda ilk nükleer denizaltı komutanlarından biri oldu.</p>

  <p class="calibre1">İlk gemisi, November sınıfı bir hücum denizaltısıydı. Görevi aldıktan bir ay kadar sonra, aynı sınıftan başka bir gemide, Norveç kıyıları açıklarında ciddi bir reaktör arızası oldu. Olay yerine yetişen Marko, bütün personeli kurtardıktan sonra, denizaltıyı Batılıların eline geçmeyecek şekilde tahrip ederek batırdı. Görevin her iki aşamasında da başarısı, bu kadar genç bir komutan için olağanüstüydü. Marko prensip olarak farklı ve başarılı uygulamaların mutlaka ödüllendirilmesi gerektiğini düşünürdü, filo komutanı da aynı şekilde düşünüyor olmalıydı ki, Marko kısa bir süre sonra daha yeni ve daha büyük olan Charlie-! sınıfı bir denizaitıya komutan oldu. Amerikalı ve İngilizlerle denizde başa çıkabilecek adamlar, Marko’nun niteliklerine sahip olmak zorundaydılar. Ramius, Amerikan denizaltıcıiık tarihini iyi biliyor ve İkinci Dünya Savaşındaki başarılarını takdir ediyordu. Denize çıktığında onlarla oynadığı «saklanbaç» oyunları hiç de kolay olmuyordu doğrusu. Amerikan denizaltıları teknoloji bakımından Sovyetler’den birkaç yıl ilerideydi.</p>

  <p class="calibre1">Marko oyunu Amerikalıların oynadığı biçimde oynamayı öğrendi önce, sonra bunu personele de öğretti. Personelin genel yapısı, çok güç eğitilmeleri, başka komutanları canından bezdirirken, Marko büyük bir sabırla bildiği her şeyi adamlarına öğretiyor, hatalarını düzeltiyor, tekrar tekrar öğretiyordu. Kısa bir süre sonra gemisi, gelen personelin kısa sürede eğitilip başka görevlere terfi ederek tayin olduğu seyyar bir eğitim merkezi haline geldi. Denizaltılarda kilit görev yapan kıdemli astsubaylardan dokuzda biri ve en iyileri, Ramius’un gemisinde bulunup onun tarafından yetiştirilen personeldi. Diğer denizaltı komutanları, onun gemisinden gelen astsubayları sevinçle kabul ediyorlar ve Ramius’un eğittiği her iki astsubaydan biri, subay okulu sınavlarını kolayca kazanıyordu. On sekiz aylık yorucu bir eğitim döneminden sonra Ramius gemisi Vîlroiuss Âcademi’yle «tazı-tilki» oyununa hazırdı artık, Norveç denizinde Amerikan nükleer denizaltısı U.S.S. Tritoo’un peşine düştü ve on iki saat boyunca Amerikalılara kök söktürdü. Amerikalılar bu olaydan kısa bir süre sonra Triton’u hizmet dışı bıraktılar, ağır ve hantal geminin yeni Sovyet denizaltılanyla başa çıkamayacağı anlaşılmıştı. Marko, Norveç ve Ingiliz dizel denizaltılarma da zor saatler yaşatıyordu. Hatta bir keresinde bir Amerikan güdümlü mermi denizaltısını iki saat süreyle kovalamış, sonra da Amerikalılar bir hayalet gibi birdenbire kayboluvermişlerdi.</p>

  <p class="calibre1">Sovyet Donanmasının hızla büyümesi ve üstün nitelikli subaylara duyulan ihtiyaçtan dolayı Frunze Harp Akademisine gitme fırsatını bulamadı Ramius. Buna rağmen, taktik komutan olarak eşsiz nitelikleriyle, yüksek komuta mevkilerine aday olan bütün subayların öğrenci olduğu bu okula öğretim üyesi olarak atandı. Bu babasının katkısı olmadan yalnız kendi yetenekleriyle eriştiği çok önemli bir aşamaydı ve Marco için önemliydi.</p>

  <p class="calibre1">Frunze Deniz Akademisi komutanı, Marko’yu öğrencilere, «Denizaltıiarın test pilotu,» olarak takdim etti.</p>

  <p class="calibre1">Derslerine, öğrenci subayların dışında her kuvvetten subaylar katılıyor, özellikle deniz harp tarihi ve deniz stratejisi üzerine verdiği dersler büyük ilgi çekiyordu. Hafta sonlarını babasının dcıcha'sında geçirirken denizaltı eğitim talimnameleri yazıyor, ideal bir hücum denizaltısının ne gibi özelliklere sahip olması gerektiği konusundaki fikirlerini kaleme alıyordu. Bazı görüşleri, Deniz Kuvvetleri Komutanı Amiral Gorshkov’u bile şaşırtıyordu, ama amiral, Marko’nun değerini biiecek kadar iyi bir denizciydi. Ramius’a göre denizaltı subayları tektip bir gemide uzun süre hizmet vermeli, hatta bu hep aynı gemi olmalıydı. Böylece görevlerini en iyi şekilde yapmayı öğrenebilirler, gemilerinin imkân ve kapasitelerini çok iyi tanıyabilirlerdi.</p>

  <p class="calibre1">Yetenekli gemi komutanları terfi edecekler diye masa başına alınmamalıydı. Batı donanmaları bu hataya düşmüşlerdi, onlar düşmemeliydi, hem zaten iyi bir örnek de vardı: Sovyet Kara Kuvvetlerinde taktik komutanlar, kendileri istemediği sürece karargâhlara ve masa başına tayin edilmezlerdi. Donanmada eğitim süresi uzatılmalı, erlerin hizmet süresi de arttırılmalıydı, ayrıca denizaltılarda yaşam koşullarının iyileştirilmesi de mutlaka gerekliydi.</p>

  <p class="calibre1">Fikirlerinin bazıları yüksek komuta kademelerinde destek bulunmakla birlikte, pek çok yüksek rütbeli subay düşüncelerinden hoşlanmadılar. Ramius bu çizgide kaldığı sürece asla amiral olamayacağını anlamıştı; hoş, o sıralar buna pek aldırdığı da yoktu. Denizaltıların! bir skadron, hatta bir filo komutanlığıyla değişemeyecek kadar seviyordu.</p>

  <p class="calibre1">Frunze Akademisindeki görevinden sonra gerçekten «test pilotu» oiarak atandı. Artık Albay Marko Ramius yeni dizayn edilen her değişik sınıf denizaltının ilkiyle seyre çıkıyor, geminin imkân ve kapasitesi, kuvvetli ve zayıf noktaları, harekât ve eğitim standartları için rapor veriyordu; bu raporların hepsi dikkate alınıyor ve titizlikle gereği yapılıyordu.</p>

  <p class="calibre1">Atfa, Delta ve Typhoon sınıfı denizaltıların ilkleri hep onun elinden geçti. Alfa sınıflarında meydana gelen talihsiz bir kaza dışında, bütün görev süresi bir üstün başarılar demetiydi sanki. Genç subaylar için bir efsane olmuştu.</p>

  <p class="calibre1">Sık sık, Sasha sağ olabilse ve beni görebilse, diye düşünürdü. Yetiştirdiği subaylardan birçoğu denizaltı komutanı olmuştu, ancak olamayanlar, olanlardan daha çoktu. Ramius göreve uygun gördüğü personel için elinden ne gelirse yapardı, uygun görmedikleri için de öyle. Asla amiral olamayacağını, başka bir nedenden dolayı da iyice biliyordu; babalan en az kendi babası kadar güçlü olan ama yetenekleri sınırlı subayların terfi etmelerine engel <span class="calibre4">oluyordu. Görev söz konusu olunca, hatır gönül olamazdı. En az altı yüksek parti üyesinin oğluna, politik sicilleri mükemmel olmasına rağmen, olumsuz sicil vermişti. Bunların çoğu politik subay olmuştu. Her şeye rağmen, bu tarz ödün vermez çizgisi sayesinde edindiği haklı şöhretle filo komutanlığının çok güvendiği bir subaydı. En güç ve önemli görevlerde Ramius’un adı daima listenin en başındaydı. Bu arada kendine benzediğini gördüğü birkaç genç subayı cîdeta evlat edinmişti. Natalia da annelik görevini iyi yapıyordu doğrusu.</span></p>

  <p class="calibre1">Himayesi altındaki genç subayların ortak özelliği, uzun süre baskı altında tuttukları ortak bir kuşkuydu: Sovyetler Birliği’nin liderliği.</p>

  <p class="calibre1">Ramius'un genç subaylara verdiği ders aslında pek kısaydı. «İyi bir denizci olmak istiyorsanız, oyunu kurallarına göre oynayacak, önce parti üyesi olacaksınız. Partinin sloganlarını çok iyi öğrenecek ve tekrarlayacaksınız. İstediğiniz ve layık olduğunuz deniz görevlerini alabilmek için buradan geçmeniz şarttır.»</p>

  <p class="calibre1">Ramius başka bir alanda da şöhret sahibiydi artık. Partiye kaydolan denizaltıcı subayların yarısından çoğu onun subaylarıydı. Sonra sevgili Natalia öldü.</p>

  <p class="calibre1">Ramius limandaydı o sırada. Kendine ait dacbo’sı, şoförü Zhiguli otomobili, rütbesi ve babasının konumu dolayısıyla kavuştuğu daha birçok ayrıcalığı vardı. Partinin ileri gelenlerinden biriydi artık. Bu nedenle Natalia’nın karnı ağrımaya başlayınca, parti üyelerine hizmet veren bir kliniğe gitmeleri an meselesi olmuştu; ne büyük bir hataydı aslında.</p>

  <p class="calibre1">Karısını sağ olarak en son, tekerlekli sedye üzerinde gülümseyerek ameliyat odasına götürülürken gördü. Nöbetçi operatör doktor bulunup getirildiğinde sarhoştu. Basit bir apandisit ameliyatını yapabilecek kadar ayılmak için dakikalarca saf oksijen kokladı. Karısının hayatı için çok önemli olan o dakikalar ziyan olup gitti. Doktor deriyi açarken apandisit patladı, hemen peritonit başladı, doktor müdahele ederken bu kez barsakları deldi.</p>

  <p class="calibre1">Natalia antibiyotik tedavisine alındı, ama ilaç sıkıntısı vardı. Genellikle kullanılan Fransız yapımı antibiyotikler bitmiş, onların yerine Sovyet malı ilaçlar kullanılmaya başlanmıştı. Sovyetler Birliği’nde beklenenden fazla üretenler ödüllendirildiğinden, antibiyotik fabrikasındaki işçiler de ödül alabilmek için bazı şişeleri suyla doldurup kutulamışlardı. Durum anlaşıldığı zaman Natalia önce şoka, sonra da derin komaya girmişti bile.</p>

  <p class="calibre1">Cenaze çok hüzünlü olmuştu. Ramius’un yetiştirdiği yüzlerce subay, Natalia’nın ailesi ve parti temsilcileri katılmıştı.</p>

  <p class="calibre1">&nbsp;Babası öldüğünde Marko denizdeydi; işlediği cinayetleri bildiği için babasının ölümüne aldırmamıştı pek. Ama Natalia’nın ölümü dünyasını yıkıvermişti. Evlendikten hemen sonra Natalia’nın söyledikleri aklına geldi. «Her denizcinin kendisini bekleyen bir kadına, her kadının da bekleyeceği bir erkeğe ihtiyacı vardır.» Bu kadar basitti işte. İki kültürlü insan olarak on beş yıl süren evlilikleri, her geçen gün ayrı tat aldıkları bir rüya olmuştu sanki.</p>

  <p class="calibre1">Tabut, yakma odasına doğru giderken Ramius sütannesi Hilda'nın haklı olmasını diledi ve dua edebilmeyi istedi. Çelik kapının ve alevlerin ötesinde başka bir şeyler olmak zorundaydı.</p>

  <p class="calibre1">Tam o anda gerçeği tam anlamıyla kavrayıverdi. Sovyetler Birliği karısını ondan çalmış, ama bundan da daha büyük bir cürüm işlemişti. Üzüntüsünü dua ederek hafifletmesi imkânı esirgenmişti ondan; belki de bir hayaldi öbür dünya, ama bir ümitti, sevgili karısını tekrar görebilme umudu. Devlet onu bu ümitten de yoksun bırakmıştı.</p>

  <p class="calibre1">Nazik ve hassas Natalia, Sasha’yla geçirdiği o güzel Baltık yazından bu yana tek mutluluk kaynağıydı ve sonsuza dek kaybolmuştu bu mutluluk. Günler ve haftalar boyunca eşinin anılarıyla başbaşa ağladı. Saçları, yürüyüşü, bambaşkaydı. Sokaklarda başıboş dolaşırken her kadın bir Natalia'ydı sanki. Uğradığı bu büyük kayıp, duyduğu büyük acı karşısında, o pek gurur duyduğu profesyonel asker değildi sanki artık ıMarko.</p>

  <p class="calibre1">Natalia Bogdonova'nın hayatı, nöbetteyken sarhoş olan bir doktorun beceriksiz elleri arasından kayıp gidivermişti. Sovyetler Birliği'nde harp divanına verilmeyi gerektiren bir suçtu bu; ama doktora ceza veremediler, o da bir başka parti ileri geleninin oğluydu. Doktor ceza görmeyecekti, şişelere antibiyotik yerine su koyan işçiler ceza görmeyecekti. Bu düşünce günler boyu zihninde salıncak kurdu âdeta. Sonunda, öfkesinin doruğunda Sovyetler Birliği’ni cezalandırmaya karar verdi.</p>

  <p class="calibre1">Aklına koyduğunu biçimlendirmek birkaç haftasını aldı; gördüğü olağanüstü eğitim ve kişisel yeteneği bunun için yeterliydi. Kızıl Ekim inşa edilmeye başlandığında, Ramius bu gemiye komutan olacağını biliyordu. Gemiye monte edilecek olan ve Tırtıl kod adı verilen sistemi aylarca denizde bizzat kendisi denemişti. Geminin donatılması ve personelini istediği gibi eğitmek amacıyla, geminin denize indirilişinden çok önce şimdiki görevinden ayrılma isteğini filoya bildirdi. Natalia’nın cenazesinde en çok gözyaşı döken subaylardan biriydi filo komutanı, Marko’nun dileğini hemen onayladı.</p>

  <p class="calibre1">Marco seçeceği subayları biliyordu. Çoğu Natalia'yla evlat gözüyle baktıkları genç subaylardı, bugünkü görev ve rütbelerini hepsi Marko’ya borçluydu. Hepsi gerçeğin farkındaydı: Sovyetler Birliği yetiştirdiği adamlara layık denizaltılar! yapabilecek bir teknolojiye sahip değildi. Söylendiği gibi parti üyesi olmuşlar, ama toplantılara katıldıkça, ilerlemenin bedeli olarak zihinlerini ve ruhlarını satmak zorunda olduklarını daha iyi anlamışlardı.</p>

  <p class="calibre1">Hepsi mavi üniformalı, iyi maaş alan, başarılı birer papağan olmuşlardı.</p>

  <p class="calibre1">Sovyet Silahlı Kuvvetlerinde ilerlemek için üç yol vardı. Bunlardan birincisi politik subay olarak yükselmekti. İkincisi, iyi bir deniz subayı ve sonra komutan olmaktı. Üçüncü yol ise herhangi bir konuda ihtisas sahibi olmak, yeni rütbelere ve iyi bir maaşa hak kazanmaktı, ama bu üçüncü yolu seçenler asla komutan olamazlardı. Bu nedenle Sovyet Donanmasında çoğu çarkçıbaşının rütbesi, gemi komutanından yüksekti, ama yine de komutanın emrindeydiler.</p>

  <p class="calibre1">Ramius subay salonunda subaylarının yüzüne tek tek baktı. Çoğu bütün başarılarına rağmen layık oldukları rütbe ve görevleri henüz alamamışlardı. Bazılarının çocukluk döneminde yaptığı birkaç küçük hataydı neden; füze subayının suçu Yahudi olmasıydı, oysa ana babası inanmış ve sadık komünistlerdi. Bir diğerinin erkek kardeşi 1968’ de Çekoslovakya'nın işgaline karşı yapılan protesto mitingine katılmış ve ailesi için utanç kaynağı olmuştu.</p>

  <p class="calibre1">Çarkçıbaşı Albay Melekhin asla komutan olamayacaktı, çünkü üstleri onun makine subayı olmasını uygun görmüşler, yeteneklerini dikkate almamışlar, hatta fikrini bile sormamışlardı.</p>

  <p class="calibre1">İkinci Komutan Borodin tam gemi komutanı olmak üzereyken, bir politik subayın eşcinsel olduğunu rapor etmiş, ama ihbar ettiği subayın babasının, filonun politik subayı olduğunu öğrenmekte geç kalmıştı.</p>

  <p class="calibre1">«Bizi buluriarsa ne olur?» diye sordu Kamarov.</p>

  <p class="calibre1">«Tırtıl çalışırken Amerikalıların bile bizi bulabileceklerinden kuşkuluyum, ama bizim kendi gemilerimizin bulamayacaklarından eminim. Yoldaşlar, bu geminin tasarım ve inşa edilişinde bizzat bulundum.»</p>

  <p class="calibre1">«Bize neler olacak acaba?» diye sordu füze subayı.</p>

  <p class="calibre1">«Önce şu anda ne yapmamız gerekiyorsa onu yap<span class="calibre4">malıyız. Cok fazla ileriyi görmeye çalışanlar kendi ayakkabılarına takılıp düşerler çoğu kez.»</span></p>

  <p class="calibre1">«Bizi arayacaklar,» dedi Borodin.</p>

  <p class="calibre1">«Gayet tabii.» Ramius gülümsedi. «Ama nerede arayacaklarını bilmeyecekler. Farkettiklerînde de çok geç olacak. Yoldaşlar, görevimiz keşfedilmemektir. Biz de bu görevi başaracağız.»</p>

  <h1 class="calibre2" id="sigil_toc_id_5">DÖRDÜNCÜ GÜN</h1>

  <h1 class="calibre2" id="sigil_toc_id_6">6 ARALIK PAZARTESİ</h1>

  <p class="calibre1"><b>CIA MERKEZİ</b></p>

  <p class="calibre1">Ryan, Virginia eyaletinin Langley kentinde Merkezi Haberalma Örgütü CIA merkezinin en üst katındaki koridorda yürüyordu. Şimdiden üç kontrol noktasından geçmiş, hiçbirinde de kilitli çantasını açmasını istememişlerdi.</p>

  <p class="calibre1">Üzerindeki giysiler karısının zevkine göre seçiimiş, hepsi Ingiltere'den alınmıştı. Aslında kesim İngilizdi ama elbise ne çok kiasik, ne de son moda sayılabilirdi. Gardrobunda böyle bir dizi elbisesi vardı, hepsini de beyaz gömlek ve çizgili kravatla giyerdi. Bunun dışında bütün lüksü evlilik alyansı, kolej mezuniyet yüzüğü, ucuz sayılabilecek dijital bir saatle saatten daha pahalı olan altın kayışıydı. Görünüşe pek önem veren bir adam değildi. Aslında görevi de, görünenlerin altına nüfuz ederek gerçekleri bulmaktı.</p>

  <p class="calibre1">Dış görünüşü bakımından öyle pek akılda kalabilecek özellikleri yoktu. Boyu 1.84 kadardı, o tatsız İngiltere kışında canı spor yapmak istemediği için de biraz göbeklenmişti.</p>

  <p class="calibre1">Mavi gözlerindeki dalgın ve boş bakışlar aldatıcıydı tabii; genellikle düşüncelere dalmış ve zihni tam kapasiteyle çalışırken yüz ifadesini otomatik pilota bağlardı. Etkilemeye çalıştığı insanlar sadece onu iyi tanıyanlardı, diğerlerine aldırmazdı zaten. Gösteriş ve pohpohlanmaktan hoşlanmıyordu. Yaşamı yeteri kadar karmaşıktı, hatta pek çoğunun tahminlerinden biraz daha da karmaşık denilebilirdi. Sevdiği bir karısıyla iki çocuğu, zekâsını kullanabildiği bir işi ve bağımsız olarak kendi yolunu çizebilecek kadar parası vardı. Seçtiği yol ise ClA’den geçiyordu. Örgütün sloganı, gerçeğin insanları özgür kılacağı şeklinde bilinirdi hep. Ryan kendi kendine ve günde en az bir kez, asıl meselenin gerçeği bulabilmek olduğunu tekrar ederdi. Her ne kadar bu yeteneğe bütünüyle sahip olduğundan zaman zaman kuşkuya düşüyorsa da, genelde gerçekleri adım adım ve küçük parçalar halinde bulup çıkarmaktan gurur duyardı. Haberalma başkan yardımcısının bürosu, üst katın köşelerinden birini tümüyle işgal etmişti. Odanın pencereleri, ağaçlarla kaplı Potomak vadisine bakıyordu.</p>

  <p class="calibre1">Geçeceği son bir güvenlik noktası daha kalmıştı.</p>

  <p class="calibre1">«Günaydın Dr. Ryan.»</p>

  <p class="calibre1">«Merhaba Nancy.» Ryan kadına gülümsedi. Nancy Cummings bu görevi yirmi yıldır sürdürüyordu, tam sekiz başkan yardımcısıyla çalışmıştı. Bütün büyük işyerlerindeki kurallar burada da geçerliydi, patronlar gelir ve geçer, ama yetenekli yönetici sekreterler sonsuza kadar yerlerinde kalırlardı.</p>

  <p class="calibre1">«Aileniz nasıl Dr. Ryan? Herhalde sabırsızlıkla Noel'i bekliyorsunuz!»</p>

  <p class="calibre1">«Nasıl bildin. Ufak bir sorun var yalnız, küçük kızım Sally, Noel Babanın yeni adresimizi bilmediğinden endişe ediyor ve onu görmek için İngiltere’ye kadar gelmeyeceğinden korkuyor. Oysa gelecek.»</p>

  <p class="calibre1">«Çocuklar küçükken ne tatlı oluyorlar » Nancy gizli bir düğmeye bastı. «İçeri girebilirsiniz, Dr. Ryan.»</p>

  <p class="calibre1">«Teşekkürler Nancy.» Ryan elektronik kumandalı kapı kolunu çevirip başkan yardımcısının bürosuna girdi.</p>

  <p class="calibre1">Koramiral James Greer yüksek arkalıklı koltuğunda oturmuş, bir dosyayı inceliyordu.</p>

  <p class="calibre1">Gereğinden büyük maun masanın üzeri düzgün bir şekilde istif edilmiş dosyalarla kaplıydı. Her dosyanın kenarı kırmızı bir şeritle işaretlenmişti, her birinin üzerinde ayrı kod kelimeleri vardı.</p>

  <p class="calibre1">Başkan yardımcısı odanın öbür ucundan seslendi. «Ne haber, Jack? Kahve?»</p>

  <p class="calibre1">«Evet, alırım efendim, teşekkür ederim.»</p>

  <p class="calibre1">James Greer altmış altı yaşında, emeklilik çağını geçmiş, buna rağmen yüksek bir çalışma temposuna sahip yetenekli bir amiraldi. Deniz Kuvvetlerindeki hayatına er olarak başlamış, Deniz Harp Okuluna gitme hakkını kazanıp subay olduktan ve kırk yıl hizmetten sonra üç yıldızlı flamasına kavuşmuştu. Bir süre denizaltı filosu komutanlığı yaptıktan sonra istihbarat uzmanı olmuş ve bugünkü görevine gelmişti. Greer zor bir patrondu, emrindekilerden çok şey bekler, ama hizmetini beğendiklerini de kollardı. Ryan bunlardan biriydi. Nancy'nin hiç alışamadığı bir alışkanlığı vardı amiralin, kahvesini kendi yapar ve oturduğu yerden dönüp alabileceği bir küçük masanın üzerinde hazır tutardı.</p>

  <p class="calibre1">Ryan kendine bir fincan kahve koydu. Geleneksel, koyu ve sert bir denizci kahvesiydi bu.</p>

  <p class="calibre1">«Aç mısın, Jack?» Greer çekmecelerin birinden bir kutu kuru pasta çıkardı. «Burada birkaç yapışkan sandviç var.»</p>

  <p class="calibre1">«Tabii alırım, efendim. Uçakta pek bir şey yemedim.»</p>

  <p class="calibre1">«Hâlâ uçmaktan hoşlanmıyorsun değil mi?» Greer gülümsüyordu.</p>

  <p class="calibre1">Ryan patronun karşısındaki sandalyeye oturdu.</p>

  <p class="calibre1">«Sanırım alışmam lazım, Concorde'u diğerlerine tercih ediyorum tabii.»</p>

  <p class="calibre1">«Çoluk çocuk nasıl?»</p>

  <p class="calibre1">«İyiler, efendim. Sally birinci sınıfa gidiyor, okulu da çok sevdi. Jack ise evin içinde emekleyip duruyor. Bu pastalar da bayağı güzelmiş.»</p>

  <p class="calibre1">«Bizim evden birkaç blok ötede yeni bir pastane açıldı. Sabah işe gelirken önünden geçiyorum.» Amiral koltuğunda doğruldu. «Anlat bakalım.»</p>

  <p class="calibre1">Ryan kahveden peşpeşe aldığı iki yudum arasında mırıldandı. «Yeni Sovyet füze denizaltısı Kızıl Ekim’in fotoğrafları.»</p>

  <p class="calibre1">«Öyle mi? Peki bunun karşılığında İngiliz kuzenlerimiz bizden ne istiyorlar?»</p>

  <p class="calibre1">«Barry Somers’in en son geliştirdiği alete bir göz atmak istiyorlar. Yapım teknolojisi değil istedikleri, bitmiş haliyle, çalışır durumda şöyle bir bakmak istiyorlar. Bana kalırsa iyi bir değiş tokuş, efendim.» Ryan, ClA'nin elinde yeni Sovyet denizaltısına ait fotoğrafların olmadığını biliyordu. CIA Harekât Başkanlığının Saverodvinsk tersanesinde veya Polyarnyy denizaltı üssünde henüz bir adamları yoktu. Ayrıca nükleer Sovyet denizaltıların muhafaza edildiği hangarlar nedeniyle, uydu fotoğraflarından da bir şey elde edilemiyordu.</p>

  <p class="calibre1">«Baştan ve kıçtan çekilmiş on ayrı poz var, efendim. Söz vermiş değiliz, ama Sir Basil’e önerilerini ciddiye alacağınızı söylemiş bulundum.»</p>

  <p class="calibre1">Amiral homurdandı. İngiliz Gizli Servisinin başkanı olan Sir Basil, zengin kuzenlerine sık sık verecek bir şeyler bulur, aradan en fazla bir ay bile geçmeden hemen karşılığında bir şeyler isterdi. Bu istihbarat oyunu, ilkel çağlarda para kullanılmadan yapılan değiştokuş pazarlarına benzerdi bazen.</p>

  <p class="calibre1">«Jack, yeni büyütme tekniğiyle fotoğrafları inceleyebilmek için filmin çekildiği makineye ihtiyacımız var biliyorsun.»</p>

  <p class="calibre1">«Biliyorum, efendim.» Ryan cebinden fotoğraf makinesini çıkardı.</p>

  <p class="calibre1">«Üzerinde bazı değişiklikler yapılmış ama temelde Kodak, disket tipi bir makine. Sir Basil casusların kullanacağı ideal makine bu olacak diyor, küçük, yassı, güzel bir alet. Bu elimdekini bir sigara tabakasına gizlemişler.»</p>

  <p class="calibre1">«Peki ama fotoğraf makinesine mutlaka ihtiyacımız olduğunu nereden biliyorsun?»</p>

  <p class="calibre1">«Sanırım Somer’in lazer ışınlarını nasıi...»</p>

  <p class="calibre1">«Ryan,» diye sözünü kesti amiral. «Ne kadarını biliyorsun?»</p>

  <p class="calibre1">«Sakin olun, efendim. Hatırlarsanız, geçen şubat Çin sınırındaki yeni SS-20 füze rampaları üzerinde konuşmak üzere buradaydım. Somers de buradaydı. Onu havaalanına götürmemi istemiştiniz. Yolda neyin üzerinde çalıştığını anlattı durdu. Anladığım kadarıyla merceklerin içinden lazer ışını geçirerek o merceğin matamatiksei bir modelini çıkarıyor, sonra da negatifteki görüntüyü, çekildiği andaki ışık hüzmelerine parça parça ayırıyor, sonra bu parçalanmış görüntüyü bilgisayardan geçirerek, yine bilgisayarla oluşturduğu yapay mercekten geçirerek çok kaliteli bir fotoğraf elde ediyor. Belki de yanılıyorum, muhtemelen sistem böyle çalışmıyor.»</p>

  <p class="calibre1">Ryan, Greer’in yüzündeki ifadeden yanılmadığını anladı.</p>

  <p class="calibre1">«Somers çok fazla konuşuyor galiba.»</p>

  <p class="calibre1">«Bunu ona ben de söyledim, efendim. Ama adam konuşmaya bir başladı mı, nasıl susturacağınızı bilemiyorsunuz.»</p>

  <p class="calibre1">«Peki İngilizler ne kadarını biliyorlar?»</p>

  <p class="calibre1">«Ben de ancak sîzin kadar tahmin edebilirim, efendim. Sir Basil bana da sordu, kendisine yanlış adama soru sorduğunu söyledim. Ne de oisa ekonomi ve tarih dallarından diploma aldım, fizikten değil. Fotoğraf makinesine ihtiyacımız olduğunu söyledim, ama o bunu zaten biliyordu, hemen çekmecesinden çıkarıp vermesinden anladım. Kendisine en ufak bir açıklama yapmadım, efendim.»</p>

  <p class="calibre1">«Bu Somers denen hergelenin kaç kişiyle daha gevezelik ettiğini bilmek isterdim doğrusu. Bu bilim adamları, kendi küçük ve çılgın dünyalarında oyun oynuyorlar. Somers küçük yaramaz bir çocuk sanki. Güvenliğin ilk kuralını sen de biliyorsun, Ryan. Bir sırrın açığa çıkma ihtimali, bilen kişilerin sayısının karesiyle doğru orantılıdır.» Greer'in en sevdiği sözdü bu. Birden telefon çaldı. «Ben Greer... Tamam, anladım.» Telefonu kapattı. «İsteğin üzerine çağırdığımız Charlie Davenport yukarı geliyor. Yarım saat önce burada olmalıydı, herhalde kardan gecikti.» Dışarda şimdiden altı santim kar vardı, gece tekrar yağması bekleniyordu. «Bu kente bir kar tanesi düştü mü her şey altüst oluyor.»</p>

  <p class="calibre1">Ryan güldü. Maine eyaletinde doğup büyüyen Greer' in asla anlayıp kabul edemeyeceği bir olguydu kar yağışı.</p>

  <p class="calibre1">«Eh Jack, demek bu değiştokuşu yapmaya değer diyorsun?»</p>

  <p class="calibre1">«Elimizde bu denizaltıyla ilgili ve birbiriyle çelişkili o kadar çok bilgi var ki, efendim, bu resimleri ele geçirmeyi uzun süredir bekliyorduk. Tabii sizin ve Yargıç’ın kararma bağlı ama evet efendim, bence iyi bir pazarlık bu. Bu resimler çok ilginç geldi bana.»</p>

  <p class="calibre1">Greer homurdandı. «O tersanede kendi adamımızın olması lazım.» Ryan böyle bir girişim olduğunu ve başarısızlığa uğradığını bilemezdi tabii. Aslında aktif harekât görevlerine pek ilgi duymuyordu. O bir analiz elemanıydı. Masasına gelen bilgilerin nasıl ve nereden geldiği onu hiç ilgilendirmez, merak bile etmezdi.</p>

  <p class="calibre1">«Sir Basil, Sovyet tersanesindeki adamları hakkındtr sana bir şey söyledi mi?»</p>

  <p class="calibre1">Ryan başını sallayarak gülümsedi. «Hayır, efendim, ben de sormadım.»</p>

  <p class="calibre1">Greer başını sallayarak onayladı.</p>

  <p class="calibre1">«Günaydın James.»</p>

  <p class="calibre1">Ryan geri döndü, Deniz Kuvvetleri İstihbarat Başkanı Tümamiral Charles Dovenport, peşinde bir albayla içeri girmişti.</p>

  <p class="calibre1">«Merhaba Charlie. Jack Ryan’ı tanıyorsun herhalde. ..»</p>

  <p class="calibre1">«Merhaba Ryan.»</p>

  <p class="calibre1">«Tanışmıştık,» dedi Ryan.</p>

  <p class="calibre1">«Bu da Albay Casimir.»</p>

  <p class="calibre1">Ryan her iki subayın da ellerini sıktı. Tümamiral Dovenport’la birkaç yıl önce Nevvport'daki Deniz Harp Akademisinde karşılaşmıştı. Tezini takdim ederken amiral sorduğu sorularla bir hayli terletmişti Ryan'ı. Çalışılması zor bir adam olduğu kesindi.</p>

  <p class="calibre1">«İngiltere’de hava herhalde burada olduğu kadar kötüdür, öyle değil mi, Ryan?» Amiral paltosunu Ryan'ınkinin üstüne astı.</p>

  <p class="calibre1">«İngiliz Deniz Kuvvetlerinin ceketini giyiyorsun bakıyorum...»</p>

  <p class="calibre1">«Hediye, efendim, çok da sıcak tutuyor.»</p>

  <p class="calibre1">«Aman Tanrım, konuşman bile değişmiş. James, bu çocuğu eve getirmenin zamanı gelmiş artık.»</p>

  <p class="calibre1">«Ryan’a iyi davran, Charlie. Sana bir hediye getirmiş. Kendinize kahve alsanıza.»</p>

  <p class="calibre1">Albay Casimir patronuna bir fincan kahve doldurdu, sonra amiralin sağına geçip oturdu.</p>

  <p class="calibre1">Ryan çantasını açmadan önce hepsini bir dakika kadar bekletti, özellikle yapmıştı bunu. Çantasından dört</p>

  <p class="calibre1">dosya çikardı, üçünü diğerlerine verdi, Sonuncuyu önüne çekerek açtı.</p>

  <p class="calibre1">«İyi işler başardığını söylüyorlar, Ryan,» dedi Amiral Davenport. Son derece nazik bir davranış İçindeyken, ansızın kaba ve kırıcı olabiliyordu.</p>

  <p class="calibre1">Herhalde emrindekileri şaşırtmak için, diye düşündü Ryan.</p>

  <p class="calibre1">«Evet Ryan, ve böylece... Aman Tanrım!» Amiral Dovenport dosyanın kapağını açmıştı.</p>

  <p class="calibre1">Ryan son derece resmi bir ifadeyle konuştu. «Baylar, karşınızda Kızıl Ekim, İngiliz Gizli Servisinin saygılarıyla.»</p>

  <p class="calibre1">Üç adam resimleri incelediler. Ryan devam etti.</p>

  <p class="calibre1">«Gördüğünüz gibi ışık pek öyle yeterli değil. Öyle çok özel fotoğraflar değil. Dört yüz süratli renkli film kullanan bir cep kamerasıyla çekilmiş. İlk takım, ışık seviyesini tesbit etmek için normal olarak banyo edildi. İkinci baskı, ışık şartları artırılarak yine normal banyoyla yapıldı. Üçüncü baskı dijital renk ayrımıyla, dördüncüsü ise dijital çizgi ayırımıyla yapıldı. Ayrıca negatifleri, üzerinde oynaması için Barry Somers’e verdim.»</p>

  <p class="calibre1">Amiral Davenport merakla sordu. «Ücreti ne bunların?» Greer cevaplar cevaplamaz Davenport atıldı. «Hemen istediklerini verin. Bu fotoğraflara değer.»</p>

  <p class="calibre1">«Jack de aynı şeyi söylüyor.»</p>

  <p class="calibre1">«Anlaşıldı,» diyerek güldü Davenport. «Biliyor musun James, bu adam gerçekten İngilizler için çalışıyor.»</p>

  <p class="calibre1">Ryan hoşlanmadı bu şakadan. İngilizleri sever, gizli servisleriyle ortak çalışmaktan zevk duyardı, ama ülkesinin neresi olduğunu hiç unutmamıştı. Derin bir nefes aldı. Davenport insanları tahrik etmekten zevk duyuyordu, eğer tepki gösterirse o kazanmış olacaktı.</p>

  <p class="calibre1">«Sanırım Sir John Ryan okyanusun diğer tarafıyla hâlâ yakın ilişkiler içinde.»</p>

  <p class="calibre1">Amiral Davenport ileri gitmeye niyetliydi. Ryan'ın şövalyelik unvanı fahri olarak verilmişti. Londra'da St. James Parkı yakınlarında terörist bir eylemi rastlantı sonucu engellemiş ve ödüllendirilmişti. Olay meydana geldiğinde Londra'da turist olarak bulunuyor ve o sırada CIA İçin çalışmıyordu henüz. Bilmeden ölümden kurtardıkları kraliyet ailesine mensup oidukları için üne kavuşmuş ve pek çok önemli insanla tanışma fırsatını bulmuştu İngiltere'de.</p>

  <p class="calibre1">Kurduğu bu ilişkilerden dolayı CIA onu, İngiliz-Amerikan ortak haberalma grubunun bir üyesi olarak işe almış, bu sayede de Sir Basil Charleston’la ilişki kurabilmişti.</p>

  <p class="calibre1">Ryan soğuk bir sesle cevap verdi. «Orada epey dostumuz var, efendim, ve bu dostlardan bazıları da size bu resimleri göndermek nezaketini gösterdiler.»</p>

  <p class="calibre1">Davenport hemen yumuşadı. «Pekâlâ Jack, bana bir iyilik yap, bunları bize kim verdiyse, karşılığında verdiklerine değer bir şeyler almalarını sağla. Fotoğraflar çok değerli bizim için. Evet, bakalım şimdi, tam olarak elimizde ne var?»</p>

  <p class="calibre1">Resimler sıradan biri için sıradan bir nükleer denizaltıyı gösteriyordu. Büyük bir tekneydi. Kıç taraftaki iki âdet uskurun hiçbir özelliği yok gibiydi, bir küçük ayrıntı dışında.</p>

  <p class="calibre1">«Bu kapaklar ne işe yarıyor acaba?» diye sordu Albay Casimir.</p>

  <p class="calibre1">Davenport albayın sorusunu duymadan mırıldandı. «Cok büyük, görünüşüne bakılırsa, tahmin ettiğimizden on üç, on dört metre daha uzun.»</p>

  <p class="calibre1">«Kabaca on beş metre.» Ryan, Davenport’dan pek hoşlanmıyordu ama adamın işinin ehli olduğu da kesindi.</p>

  <p class="calibre1">«Somers tam olarak hesaplayabilir. 'Eni de diğer Typhoon sınıflarından iki metre daha geniş, ama...»</p>

  <p class="calibre1">«Haklisin, albay.» Davenport araya girdi. «O kapaklar ne için peki?»</p>

  <p class="calibre1">«Ben de bunun için geldim,» dedi Ryan. «Bunu ne ben, ne de İngilizler biliyor.»</p>

  <p class="calibre1">Kızıl Ekim'in pruvasında ve kıç tarafında yaklaşık iki metre çapında ikişer kapak görünüyordu. Resim çekildiğinde kapaklar kapalıydı,</p>

  <p class="calibre1">«Torpido kovanları? Hayır olamaz. Dört tanesi daha içerilerde.»</p>

  <p class="calibre1">Greer masadan bir büyüteç aldı. Bilgisayar çağında hâlâ büyüteç kullanan adamın ne kadar tutucu olduğunu düşündü bir an için Ryan.</p>

  <p class="calibre1">«Denizaltı uzmanı sensin, James,» dedi Davenport.</p>

  <p class="calibre1">«O yirmi yıl önceydi, Charlie.» James 1960'lı yıllarda denizden ayrılıp haberalmaya geçmişti. Ryan, albayın göğsünde pilot kanatlarını gördü, adamın nükleer denizaltılar hakkında pek bir şey bilmediği belliydi, herhalde bundan dolayı da pek sesini çıkarmıyordu.</p>

  <p class="calibre1">«Evet, torpido kovanı olamazlar. Pruvada, işte şurada, şu deliklerin arkasında dörtlü torpido kovanları olması lazım. Acaba yeni geliştirdikleri füzenin rampa çıkışı olabilir mi?»</p>

  <p class="calibre1">«İngiliz Deniz Kuvvetleri de bu fikirde. Gelmeden önce Deniz İstihbaratından birkaç kişiyle konuştum. Ama ben şahsen bu fikre katılmıyorum. Suüstü gemilerine karşı kullanacakları bir füzeyi yerleştirmek için neden stratejik bir platform kullansınlar ki? Biz kullanmıyoruz ve denizaltılarımızı onların gönderdiklerinden çok daha uzaklara da gönderiyoruz. Ayrıca her iki kapak da geminin yatay ekseni hizasında. Kıçtan füze ateşlenmez, efendim. Kıçtaki kapak, uskurların hemen biraz üstünde.»</p>

  <p class="calibre1">«Yedekte çekilen sonar domu olabilir,» dedi Davenport.</p>

  <p class="calibre1">«Tek uskurlu bir gemi olsaydı mümkün olabilirdi. Ayrıca böyle bile olsa, niye hem başta hem kıçta? O donanım baştan değil kıçtan çekilir.»</p>

  <p class="calibre1">Davenport, Ryan’a ters ters baktı. «Belli olmaz, Ruslar garipliklere düşkündürler.»</p>

  <p class="calibre1">«Önde ve arkada, ikişerden dört kapak füze çıkışları olabileceğini kabul edebiliriz belki, ama bütün kapakların tıpatıp aynı boyutiarda olmasına ne diyorsunuz?»</p>

  <p class="calibre1">Ryan başını salladı. «Bu kadar basit olamaz. Sanıyorum bu yepyeni bir şey. Geminin inşası ondan bu kadar gecikti. Yeni bir şey buldular ve son iki yılda, standart Typhoon sınıfı denizaltıyı, bu yeni buldukları şey her neyse, onu yerleştirmek için değişik bir şekilde inşa ettiler. Ayrıca dikkat ederseniz, altı yeni füze rampası daha yerleştirmişler.»</p>

  <p class="calibre1">«Bu da bir fikir,» dedi Davenport.</p>

  <p class="calibre1">«Ben fikir vermek ve kanaatimi belirtmek için para alıyorum, efendim »</p>

  <p class="calibre1">«Pekâlâ Jack,» dedi Koramiral Greer. «Ne olduğunu düşünüyorsun?»</p>

  <p class="calibre1">«Beni aşar bu, efendim, mühendis değilim.»</p>

  <p class="calibre1">Amiral Greer bir süre konuklarının yüzlerine baktı, sonra gülümseyerek arkasına yaslandı. «Baylar, doksan yıllık denizcilik tecrübemiz ve bir de elimizde bu genç amatör...» Eliyle Ryan’ı işaret etti. «Pekâlâ Ryan, bizi buraya toplaman için bir neden olmalı. Bir kere bu fotoğrafları niçin bizzat sen getirdin?»</p>

  <p class="calibre1">«Bu fotoğrafları birisine göstermek istiyorum.»</p>

  <p class="calibre1">Greer irkilerek sordu. «Kim?»</p>

  <p class="calibre1">«Skip Tyler. İçinizde onu tanıyan var mı?»</p>

  <p class="calibre1">«Ben tanıyorum,» dedi Albay Casimir. «Annapolis Deniz Harp Okulunda bir sınıf küçüğümdü. Bir kaza geçirdi yanlış hatırlamıyorsam!»</p>

  <p class="calibre1">«Evet,» diye cevap verdi Ryan. «Dört yıl kadar önce bir trafik kazasında bir bacağını kaybetti. Losangeles</p>

  <p class="calibre1">nükleer denizaltısına komutan olmak üzereyken sarhoş bir sürücü bacağını koparıverdi. Şu sıralarda Deniz Harp Okulunda makine dersi veriyor, ayrıca Deniz Sistemleri Komutanlığına danışmanlık yapıyor... teknik analizler, gemi tasarımlarının kontrolü gibi şeyler. MIT Üniversitesinden mühendislik doktorası vardır ve yaratıcı düşünmeyi çok iyi bilir.»</p>

  <p class="calibre1">«Gizlilik derecesi nedir?» diye sordu Amiral Greer.</p>

  <p class="calibre1">«Çok gizli veya daha da yüksek, efendim.»</p>

  <p class="calibre1">«İtirazın var mı, Cha/lie?»</p>

  <p class="calibre1">Davenport kaşlarını çattı. Tyler istihbarat elemanı değildi. «Bu, yeni Kirov sınıfı hakkındaki değerlendirmeyi yapan adam mı yoksa?»</p>

  <p class="calibre1">«Evet, efendim,» diye cevap verdi Albay Casimir. «Saunders’le ikisi Deniz Sistemleri Komutanlığında sözünü ettiğiniz çalışmayı yapmışlardı, şimdi hatırlıyorum.»</p>

  <p class="calibre1">«Çok iyi bir çalışmaydı. Pekâlâ, bence sakınca yok.»</p>

  <p class="calibre1">Greer, Ryan'a döndü. «Ne zaman görüşmek istiyorsun?»</p>

  <p class="calibre1">«Sizce bir sakıncası yoksa, hemen, bugün, efendim. Zaten evden bir şeyler almak için Annapolis'e gitmek gerek... ve tabii vakit bulabilirsem, biraz Noel alışverişi.»</p>

  <p class="calibre1">«Kendine birkaç bebek alacaksın demek?» Amiral Davenport alayla sormuştu bunu.</p>

  <p class="calibre1">Ryan amirala döndü ve gözlerinin içine dimdik baktı. «Evet, efendim, aynen öyle. Küçük kızım Sally iki tane bebek istedi. Siz hiç çocukluk yaşamadınız galiba, amiral, Noel Babayla hiç tanışmadınız herhalde.»</p>

  <p class="calibre1">Davenport, Ryan’ın artık savunma durumunda kalmayacağını anladı. Emrinde çalışan ve itip kakabileceği bir personel değildi bu adam. Her an çıkıp gidebilirdi buradan. Yeni bir taktik denemeye karar verdi.</p>

  <p class="calibre1">«Sana Londra’da Kızıl Ekim’in geçen cuma hareket ettiğini söylediler mi?»</p>

  <p class="calibre1">«A!» Ryan şaşırmıştı, böyle bir şeyden haberi yoktu. Hazırlıksız yakalanmıştı işte. «Bu cumadan önce kalkmaması gerekiyordu.»</p>

  <p class="calibre1">«Bizde öyle sanıyorduk. Komutanı Marko Ramius, hiç duydun mu?»</p>

  <p class="calibre1">«Sadece ikinci sınıf bilgiler. İngilizler çok iyi olduğunu söylüyorlar.»</p>

  <p class="calibre1">Greer söze karıştı. «Çok daha iyi. Savunma haberalma örgütündeyken, hakkında tuttuğumuz çok kalın bir dosya vardı. Charlie, hangi geminiz izliyor Kızıl Ekim’i?»</p>

  <p class="calibre1">«U.S.S. Bremertcn seçildi bu iş için. Ramius hareket ettiğinde o civarda elektronik istihbarat yapıyordu, o işi bıraktırıp Ekim’in peşinden gönderdik. Komutanı Bud Wilson. Babasını hatırlaman lazım.»</p>

  <p class="calibre1">Greer bir kahkaha attı. «Bud Wilson mu? Tanıdığım denizaltıcıların en iyilerinden biriydi. Oğlu da iyi mi bari?»</p>

  <p class="calibre1">«Öyle diyorlar. Ramius, Sovyetler’in elindeki en iyi komutan, ama Wilson’un altında da 688 tipi bir gemi var. Bu hafta sonuna doğru Kızıl Ekim için yeni bir kitap yazmaya başlayabiliriz.»</p>

  <p class="calibre1">Davenport ayağa kalktı. «Dönmemiz gerekiyor, James.» Albay Casimir paltoları almak için harekete geçti.</p>

  <p class="calibre1">«Bu fotoğraflar bende kalabilir mi?»</p>

  <p class="calibre1">«Duvara asıp hedef tahtası olarak kullanmayacaksan tabii. Jack, herhalde sen de kalkıyorsun?»</p>

  <p class="calibre1">«Evet, efendim.»</p>

  <p class="calibre1">Greer telefonu kaldırdı. «Nancy, on beş dakikaya kadar Dr. Ryan’a şoförlü bir otomobil lazım... tamam.» Telefonu yerine koydu ve Davenport’un çıkmasını bekledi. «Seni karda öldürmenin anlamı yok, ayrıca bir yıldır İngiltere’desin, muhtemelen soldan gitmeye de kalkarsın. Şu alacağın bebeğin adı neydi sahi?»</p>

  <p class="calibre1">Ryan gülümsedi. «Sizinkiler hep erkekti galiba, amiral, kızlar daha değişik oluyor. Benim küçük Sally’le hiç karşılaşmadınız değil mi?»</p>

  <p class="calibre1">«Sana mı benziyor?»</p>

  <p class="calibre1">«Evet, Tanrı onunla evlenecek adama kolaylık versin. Fotoğrafları Tyler'a bırakabilir miyim?»</p>

  <p class="calibre1">«Umarım Tyler hakkında yanılmıyorsundur, evlat. Tabii, kalabilir, saklayacak iyi bir yeri varsa tabii.»</p>

  <p class="calibre1">«Anlaşıldı, efendim.»</p>

  <p class="calibre1">«Döndüğünde... yok, yolların bu haliyle geç kalırsın. Bir dakika, Mariot’da mı kalıyorsun?»</p>

  <p class="calibre1">«Evet, efendim.»</p>

  <p class="calibre1">Greer bir an düşündü. «Sanırım geç vakte kadar çalışacağım. Dönüşte uğra, birkaç şey daha görüşebiliriz.»</p>

  <p class="calibre1">«Tabii, efendim. Araba için teşekkürler.» Ryan kalktı.</p>

  <p class="calibre1">«Hadi bakalım, git de şu bebekleri al, evlat.»</p>

  <p class="calibre1">Greer, Ryan'ın arkasından baktı, hoşlanıyordu ondan. İnandıklarını söylemekten korkmayan bir adamdı. Tabii bu cesareti biraz da kendisinin ve karısının hatırı sayılır servetleri sayesindeydi. Böyle bir bağımsızlık avantaj sayılabilirdi. Hiç kimse adamın üstüne gidemez, rüşvet veremez ve satın alamazdı. Her zaman işi bırakıp tarih kitaplarını yazmak için evine dönebilirdi. Ryan dört yıl boyunca kendi parasıyla borsada hisse senetleri alıp satmış, oldukça iyi para kazandıktan sonra da şansını daha fazla zorlamadan bu işi bırakmıştı. Greer buna inanmıyordu. Ryan’ în para kazanmaktan bıktığından emindi. Başını salladı. Adam borsada sürekli kazanmasını sağlayan bütün zihinsel yeteneklerini şimdi CIA için kullanıyordu. Amiral Greer’ in en değer verdiği analiz uzmanlarından biri olmuş, İngiltere’deki temasları, değerini bir kat daha arttırmıştı. Ryan bir yığın bilgi arasından, anlamı ve değeri olan üç dört bilgi kırıntısını çekip çıkarma yeteneğinde eşsizdi âdeta. Bu da ClA’de çok ender görülen bir şeydi. Örgüt hâlâ parasının çoğunu bilgi toplamak için harcıyor, ama değerlendirme için gerekli tahsisatı ayırmıyordu. Analiz elemanları ClA’de ikinci sınıf adam muamelesi görüyordu âdeta. Ryan bütün kaynaklardan gelen bilgileri analiz edebiliyor, karar verebiliyor ve patronlarının hoşuna gidip gitmeyeceğine aldırmadan da fikrini açıkça söylemekten çekinmiyordu. Amiral bazen gocunuyordu doğrusu, ama genelde saygı duyabileceği astları olması da hoşuna gidiyordu. ClA’de yeterince dalkavuk vardı zaten.</p>

  <p class="calibre1"><b>DENİZ HARP OKULU, ANNAPOLİS</b></p>

  <p class="calibre1">Dizinin hemen üstünden kesilen bacağı, Oliver Wendell Tyler’ın yaşama isteğinde ve hayat dolu gözlerinde hiçbir değişiklik yapmamıştı. Karısı buna tanıklık edebilirdi. Kazadan bu yana geçen dört yıl içinde iki çocuktan sonra üç tane daha olmuştu, karısı şu sıralarda altıncıya hamileydi.</p>

  <p class="calibre1">Ryan onu, boş bir sınıfta sınav kâğıtlarına bakarken buldu.</p>

  <p class="calibre1">«Ne haber, Skip?» Ryan kapıya yaslanmıştı, CIA şoförü koridorda bekliyordu.</p>

  <p class="calibre1">«Merhaba Jack, seni Ingiltere’de sanıyordum.»</p>

  <p class="calibre1">Sakat bacağına rağmen oturduğu tabureden atladı. Gençliğinde epey spor yapmıştı, vücudunun her yeri, en az takma bacağındaki aluminyum ve fiberglas parçaları kadar sertti; el sıkışı bir gorili bile zıplatabilirdi yerinden.</p>

  <p class="calibre1">«Ne işin var burada?»</p>

  <p class="calibre1">«Biraz iş, biraz alışveriş. Jean ve çocuklar nasıllar... beşti değil mi?»</p>

  <p class="calibre1">«Beş, iki bölü üç»</p>

  <p class="calibre1">«Yine mi? Jean’in seni tedavi ettirmesi gerek.»</p>

  <p class="calibre1">«O da öyle söylüyor, ama vücudumdan zaten bir parça eksildi, başka fedakârlık yapamam.» Tyler güldü. «Sanırım denizaltılarda onca yıl bir rahip gibi geçirdiğimi zamanın acısını çıkarıyorum. Gei otur.»</p>

  <p class="calibre1">Ryan masanın ucuna oturdu ve çantasını açtı, Tyler’a bir dosya uzattı.</p>

  <p class="calibre1">«Bakmanı istediğim birkaç resim var.»</p>

  <p class="calibre1">«Pekâlâ.» Tyler dosyayı açtı. «Hangi ülke... aman Tanrım, bir Rus bu, şu büyüklüğe bak. Typhcort sınıfı... Ama üzerinde epey değişiklik yapılmış. Tekne biraz daha yayvanlaşmış. Vasat genişliği de artmış gibi geldi.»</p>

  <p class="calibre1">«İki, üç metre.»</p>

  <p class="calibre1">«CIA için çalıştığını duydum, ama herhalde bu konuda konuşamazsın.»</p>

  <p class="calibre1">«Onun gibi bir şey. Ve sen bu resimleri hiç görmedin. Anlaşıldı mı, Skip?»</p>

  <p class="calibre1">«Tamam.» Tyler göz kırptı. «Resimlerde özellikle nereye bakmamı istiyorsun?»</p>

  <p class="calibre1">Ryan dosyadan büyütülmüş kopyaları çıkardı.</p>

  <p class="calibre1">«Pruva ve kıçtaki şu kapaklar.»</p>

  <p class="calibre1">Tyler resimleri yan yana dizdi. «Oldukça büyük, iki metre kadar, hem başta, hem kıçta, ikişer tane. Yatay eksen boyunca simetrik. Füze rampası olamazlar gibi geliyor, ne dersin?»</p>

  <p class="calibre1">«Böyle küçük bir taktik silahı, stratejik bir silah platformuna koyar mısın sen olsan?»</p>

  <p class="calibre1">«Ruslar komiktir, Jack, kendi yaptıkları buluşları da pek severler. Dur bakalım... İki uskur var, arka kapaklar yedekte çekilen sonar için olamaz, uskurlara çok yakın. Kıç kapakların eğimine dikkat ettin mi?»</p>

  <p class="calibre1">«Hayır.»</p>

  <p class="calibre1">Tyler birden sıçradı. «Allah kahretsin, nasıl anlayamadım. Bu yeni bir tahrik sistemi.»</p>

  <p class="calibre1">«Tahrik sistemi mi?»</p>

  <p class="calibre1">«Yirmi yıl kadar önce, burada öğrenciyken böyle bir proje üzerinde çalışmıştık, sonra da kaldırıp attık bir köşeye, çok verimsiz bir sistemdi.»</p>

  <p class="calibre1">«Anlat şu sistemi bana.»</p>

  <p class="calibre1">«Tünel güdümü derdik biz buna. Barajlarda nasıl elektrik üretilir hatırla, su yatay olarak düşer, dik duran dairesel bir tekerleğin üzerine konmuş değişik açılarda kanatçıklara çarpıp tekerleği döndürür, dönüş hareketinden elektrik enerjisi çıkar. Su türbini deriz buna biz. Aynı bir pervane gibi, aradaki fark, basit olarak şudur: Pervaneyi bir motor çevirir. Buraya kadar tamam mı? Denizaltıdaki uygulamada bu işlemin tersini yapıyoruz. Geminin pruvasında su içeri emiliyor, su türbinleri döndürüyor, türbin dönerken aldığı suyu geriye itiyor, gerideki türbin de gelen suyu kıç taraftan dışarı atıyor, bütün bu işlem de geminin içinde bir boşlukta yapıldığı için gemiye ileri hareket kazandırıyor. Hatırladığım kadarıyla her tünel için ikiden fazla türbin gerekiyordu. Sonunda dört türbinli bir modeli deneyip bıraktılar. Daha da ileri gitseler, jet motorunun içine benzeyecekti herhalde.»</p>

  <p class="calibre1">Ryan almakta olduğu notlardan başını kaldırmadan sordu. «Niye vazgeçtik bu projeden?»</p>

  <p class="calibre1">«Asıl neden verim düşüklüğüydü. Motorların ne kadar güçlü olursa olsun, tünelden geçebilecek su miktarı sabit, güdüm sistemi çok yer tutuyor. Daha az yer tutan endüksion motorlarını kullandılar ama yine de teknenin içini bir sürü makineyle doldurmak gerekiyordu. Denizaltılarda da bütün bunları koymak için yeterli yer yok, bu dev gibi gemide bile olamaz. Ayrıca hız sınırı en çok on mildi, bu da yetmezdi tabii, ama öte yandan bu düşük hızda kavitasyon sesi yok oluyordu.»</p>

  <p class="calibre1">«O da nesi?»</p>

  <p class="calibre1">«Bir pervane, suyun içinde yüksek hızla dönerse, kanadın arka kenarında bir alçak basınç alanı meydana gelir, bu da suyun buharlaşmasına neden olur, su kabarcıkları oluşur. Bunların ömrü, suyun basıncından dolayı çok kısa olur tabii, patladıkları zaman boşalttıkları yere tekrar su hücum eder ve pervanenin kanat yüzeylerine çarpar. Bu da üç ayrı sonuç doğurur. Bir, gürültü yapar, denizaltıcılar da gürültüden nefret ederler, sessizlik yaşamak demektir çünkü. İki, titreşim yapar, denizaltıcılar bundan da hoşlanmaz. Eski yolcu gemilerinin kıç tarafındaki saç levhaların, kavitasyçn titreşiminden dolayı on, on beş santim oynadıklarını biliyoruz. Elli bin tonluk bir gemiyi titreştirecek gücü, şöyle bir düşün, böyle bir güç, gemide kırılmadık bir şey bırakmaz. Ve üç, pervaneleri zaman içinde yer bitirir. En büyükleri bile birkaç yıl dayanabilir, bundan dolayı, pervaneyi bir bütün olarak dökmek yerine, kanatları ayrı döküp şaftın ucuna ayrı ayrı monte ediyorlar. Tabii titreşim olayı daha çok suüstü gemileri için bir sorun, pervane kanatçıklarının yıpranmasının da metalürji alanındaki ilerlemelerle hakkından geldiler. Şimdi, bu tünel sisteminde kavitasyon sorunu olmuyor. Biraz var tabii, ama çıkardığı gürültü tünelin içinde kayboluyor. Bu mantıklı. Ancak, tünelleri çok büyük yapmadıkça yüksek hız elde edemezsin, bu kadar büyük tünelleri de gemiye koyamazsın. Neyse bizim grup bu sorunu çözmeye çalışırken, diğer bir grup da yeni pervane tasarımları üzerinde çalışıyorlardı. Bugün denizaitılarda kullanılan uskurlar son derece büyük, dolayısıyla ağır döndüğü halde belli bir hızı sağlıyor. Pervanenin dönüş hızı ne kadar az olursa, kavitasyon o kadar azalır. Tabii olayın derinlikle de ilgisi var. Daha derine inince, su basıncı yükseliyor, o zamanda hava kabarcıkları hiç oluşamıyor.»</p>

  <p class="calibre1">«Peki Sovyetler bizim pervane tasarımımızı niye kopya etmiyorlar?»</p>

  <p class="calibre1">«Herhalde pek çok nedeni var. Bir pervane tasarımı belli bir tekne yapısı ve yine belli bir makine gücüne göre yapılır. Dolayısıyla bizim pervaneleri aynen kopya etseler bile, onların teknelerinde sonuç vermez bu. Deneme-yanılma yöntemi kullanılır bu işde. Ayrıca metalürji alanında da bizim kadar ileri değiller, bu yüzden de jet ve roket motorlarında bizim kadar başarılı olamıyorlar.»</p>

  <p class="calibre1">«Pekâlâ, özetle bunun sessiz bir hareket-güdüm sistemi olduğunu söylüyorsun... ve hız sınırı da en çok on mil, öyle mi?»</p>

  <p class="calibre1">«Aşağı yukarı. Bilgisayar da çalışarak daha kesin bir rakam verebilirim. Deniz Sistemleri Labaratuvarında eski çalışmalara ait notları bulabilirim sanıyorum. Tabii hâlâ gizlilik dereceli bilgiler, alırken biraz sıkıntı çekerim herhalde.»</p>

  <p class="calibre1">«Niye?»</p>

  <p class="calibre1">«Bak, Ryan. Bütün bu çalışmalar yirmi yıl önce yapıldı. En son olarak da beş metre boyundaki modeller üzerinde denendi. Takıldıkları son konu, basınç olayıydı. Belki başka sorunlar da çıkmıştır. Bilgisayarda bir model yaratıp üzerinde matematiksel olarak da çalışmış olabilirler, ama böyle bile olsa, o zamanki formüllerle yaptıkları bir hayli ilkel olmalı. Bugün tekrar üzerinde çalışabilmek için önce eski programları ele geçirip kontrol etmek, sonra yeniden bir program yapmak gerekiyor. Bu da bitince çok büyük kapasiteli bir bilgisayara ihtiyacım olacak.»</p>

  <p class="calibre1">«Yapabilecek misin?»</p>

  <p class="calibre1">«Tabii. Önce bu Rus denizaltısının gerçek boyutlarını çıkaracağım, asıl mesele bilgisayar.»</p>

  <p class="calibre1">«Sanırım bizimkini kullanman için izin alabilirim.»</p>

  <p class="calibre1">Tyler güldü. «Sizinki yetmez, Jack. Bu çok özel bir bilgisayar. NASA’da bir tane var sanırım, Deniz Kuvvetlerinin Norfolk'da bir tane, Hava Kuvvetlerinin de Pentagon’ da bir tane oiması lazım. Diğerleri de Crystal City’de herhalde.»</p>

  <p class="calibre1">«Yapabileceğinden eminsin değil mi?»</p>

  <p class="calibre1">«Gayet tabii.»</p>

  <p class="calibre1">«Pekâlâ Skip, çalışmaya başla. Ben de sana istediğin bilgisayarı sağlamaya çalışacağım. Ne kadar sürer?»</p>

  <p class="calibre1">«Laboratuvarda bulacağım eski programlara bağlı biraz, ama herhalde en fazla bir hafta.»</p>

  <p class="calibre1">«Kaç para istiyorsun?»</p>

  <p class="calibre1">«Hadi canım sen de!»</p>

  <p class="calibre1">«Bak Skip, bugün pazartesi. Cuma günü sonucu verebilirsen, yirmi bin dolar şenindir. Sen buna layıksın ve bu bilgi bize lazım. Anlaştık mı?»</p>

  <p class="calibre1">«Tamam.» El sıkıştılar. «Resimler bende kalabilir mi?»</p>

  <p class="calibre1">«Saklayacak iyi bir yerin varsa evet. Hiç kimse görmemeli, Skip, ama hiç kimse.»</p>

  <p class="calibre1">«Okul komutanının odasında bir kasa var.»</p>

  <p class="calibre1">«İyi, ama o da görmemeli.»</p>

  <p class="calibre1">«Pek hoşuna gitmeyecek ama ne yapalım, peki.»</p>

  <p class="calibre1">«Karşı çıkarsa Amiral Greer’e telefon etmesini söyle. Bu numaraya.» Ryan kartını verdi.</p>

  <p class="calibre1">«Bana da bu numaradan ulaşabilirsin. Yerimde yoksam amirali iste.»</p>

  <p class="calibre1">«Jack, bu kadar önemli mi bu?»</p>

  <p class="calibre1">«Tahmininden fazla. O kapaklar için akılcı bir çözüm bulabilen ilk adam sensin. Ben de bunun için sana geldim zaten. Skip, bir kez daha söylüyorum, çok hassas bir konu bu. Bir kişi bile görürse, beni yakarsın.»</p>

  <p class="calibre1">«Anlaşıldı, Jack. Eh, çocuğun adını koyduğumuza göre hemen başiasam iyi olur. Görüşürüz.»</p>

  <p class="calibre1">El sıkıştılar, Tyler hemen bir bloknot çıkarıp yapacaklarının listesini çıkarmaya başladı. Ryan’da çıkıp Sally’ nin bebeklerini almaya gitti.</p>

  <p class="calibre1">Ryan akşam saat sekiz civarında tekrar merkeze dönmüştü. Hemen Greer’in ofisine gitti.</p>

  <p class="calibre1">«Bebekleri bulabildin mi, Jack?»</p>

  <p class="calibre1">«Evet efendim, buldum.»</p>

  <p class="calibre1">«Çocuklar çabuk büyüyor, Ryan. Torunlarım bile bebek oynama çağını geçti.» Dönüp kendine kahve doldurdu amiral. Ryan bazen bu adamın uyuyup uyumadığını merak ederdi.</p>

  <p class="calibre1">«Kızıl Ekim hakkında başka bilgiler aldık. Ruslar galiba Barents denizinin kuzeydoğusunda büyük bir ASW tatbikatı yapıyorlar. Yarım düzine ASW uçağı, birkaç firkateyn ve Alfa sınıfı bir hücum denizaltısı, daireler çizip duruyorlar.»</p>

  <p class="calibre1">«Muhtemelen bir arama-izleme tatbikatıdır, efendim. Skip Tyler o kapakların yeni bir tahrik sistemine ait olduğunu söylüyor.»</p>

  <p class="calibre1">«Öyle mi?» Greer arkasına yaslandı. «Anlat bakalım.»</p>

  <p class="calibre1">Ryan notlarını çıkardı ve Skip’in anlattıklarını özetledi.</p>

  <p class="calibre1">«Skip bir bilgisayar modeli çıkarıp sistemin ne kadar etkin olabileceğini bize söyleyecek.»</p>

  <p class="calibre1">Amiral kaşlarını kaldırdı. «Ne zaman?»</p>

  <p class="calibre1">«Sanırım bu hafta sonu. Cumaya yetiştirirse yirmi bin dolar vereceğimizi söyledim. Uygun mu, efendim?»</p>

  <p class="calibre1">«Değecek mi?»</p>

  <p class="calibre1">«Sanırım evet, efendim, zeki adamdır Skip ve bildiğiniz gibi MIT Üniversitesi doktora diploması dağıtmıyor, ayrıca Deniz Harp Okulunda ilk beşin içindeydi.»</p>

  <p class="calibre1">«Sana yirmi bin dolara değip değmeyeceğini sordum.»</p>

  <p class="calibre1">Amiral para konularında pek titizdi. Ryan vereceği cevabı biliyordu.</p>

  <p class="calibre1">«Amiralim, bunu bir bilgisayar firmasına kontratla versek, hem en az on misli para öderiz, hem de sonucu ilkbahardan önce alamayız. Bu şekilde ise belki Kızıl Ekim denizdeyken bir çözüme ulaşabiliriz. Ayrıca en kötü ihtimalle, parayı ben öderim, efendim. Bu bilgiye çok kısa zamanda ihtiyacınız olduğunu düşündüm, bulabilecek adam da Skip’tir.»</p>

  <p class="calibre1">«Haklısın.» Ryan pek çok olayda normal rutin bürokratik işlemleri böyle kısa devre ederdi zaten. Bundan öncekiler hep iyi sonuçlanmıştı, amiral de sonuca önem verirdi. «Pekâlâ, Sovyetler’in sessiz seyir yapmalarına imkân veren yeni bir sistemle donatılmış yeni bir nükleer denizaltıları var. Nedir bunun anlamı?»</p>

  <p class="calibre1">«Korkarım pek iyi değil, efendim. Normal olarak onların stratejik denizaltılarını biz hücum denizaltılarımızla izleyebiliyoruz. Ama bu geiişme, oyunun kurallarını değiştirebilir. Bu arada aklıma gelmişken sormak istiyorum, Kızıl E kim’in tekne yapısı nedir?»</p>

  <p class="calibre1">«Çelik. Titanium için çok büyük, Alfa tipleri kaça maloldu onlara biliyorsun.»</p>

  <p class="calibre1">«Boşa gitmiş para, efendim, tekneye o kadar para harca, sonra içine o kadar gürültü yapan bir makine koy!»</p>

  <p class="calibre1">«Belki. Ama o kadar yüksek sürat için sanırım ben de harcardım bu parayı. Neyse, eğer bu sessiz sistemleri gerçekten iş görüyorsa, burnumuzun dibine kadar gelirler artık.»</p>

  <p class="calibre1">«Düşük mermi yollu atış,» dedi Ryan. Bu savaş senaryolarındaki en kötü ihtimallerden biriydi. Birkaç yüz millik kısa bir menzilden atılan füzelerle pek iyi nişan alınamazdı, ama hedefi bulan birkaç tane yetip artardı zaten. Washington’da Atlantik sahilinden birkaç yüz mil içerdeydi ancak. Başkanın Beyaz Sarayı terkedebilmesi için beş dakika yetmezdi tabii. Eğer Sovyetler, Başkanı bu kadar kısa sürede ortadan kaldırırsa, emir komuta zinciri altüst olur, onlar karşılık vermek ve ateşleme emrini kimin vereceğine karar vermek için tartışırken Rusların uzun menzilli füzeleri tepelerinde olurdu zaten.</p>

  <p class="calibre1">«Acaba Kızıl Ekim bu amaçla mı yapılıp seyre çıktı, efendim?»</p>

  <p class="calibre1">«En azından düşünmüş olabilirler. Biz olsak biz de düşünürdük. Neyse, Bremertcn orada ve izliyor onu. Tyler bir sonuç verebilirse belki bir çözüm bulabiliriz. Uykun geldi mi?»</p>

  <p class="calibre1">«Londra saatiyle sabah beş buçuktan beri ayaktayım, efendim. Uzun bir gündü.»</p>

  <p class="calibre1">«Tahmin etmiştim. Pekâlâ, Afganistan konusunu yarın konuşuruz. Biraz uyu bakalım, evlat.»</p>

  <p class="calibre1">«Başüstüne, efendim.» Ryan paltosunu aldı. «İyi geceler.»</p>

  <p class="calibre1">Marriot'a gidişi on beş dakika sürdü. Televizyonu açmak gafletinde bulundu, bir yıldır özlediği ve çok sevdiği bir futbol maçı vardı.</p>

  <p class="calibre1">Üç saat sonra divanın üstünde kendinden geçerken televizyon hâlâ açıktı.</p>

  <p class="calibre1"><b>SOSUS KONTROL MERKEZİ</b></p>

  <p class="calibre1">Buraya giren bir yabancı, üniformalar olmasa, NASA Uzay Kontrol Merkezinde sanabilirdi kendini.</p>

  <p class="calibre1">Altı ayrı geniş konsol dizisi üzerinde TV ekranları, printerler, göstergeler, kulaklıklar, analog ve dijital kontrol düğmeleri görülüyordu. Oşinografi teknisyeni Kıdemli Astsubay Deke Franklin, on beş numaralı konsoldaydı.</p>

  <p class="calibre1">Bu odanın adı Sonar Araştırma Sistemi Atlantik Kontrol Merkezi, kısaca SOSUS'du. Orta halli, gösterişsiz ve penceresiz bir hükümet binasının içindeydi. Üç giriş kapısında deniz piyadeleri nöbet tutuyordu.</p>

  <p class="calibre1">Bodrum katında iki tane CRAY-2 süper bilgisayar ünitesi, binanın arkasında ise üç tane uydu istasyonu vardı. Konsollarda ve bilgisayarlarda oturan herkes, elektronik ve uydu bağlantılarıyla tüm SOSUS sistem ağıyla irtibatlıydı. Amerika Birleşik Devletleri ve NATO ülkeleri bütün dünya okyanuslarını ve özellikle Sovyet denizaltılarının açık denize çıkmak için geçmek zorunda oldukları deniz geçitlerini büyük bir sonar ağıyla donatmışlardı. Alınan ve dağıtılan bilginin değerlendirilmesi için de süper bilgisayarlar yerleştirilmiş ve bu ağın delinebildiği pek görülmemişti. En sessiz Amerikan ve İngiliz denizaltıları bile genellikle yakalanırdı. Okyanus tabanındaki sonar alıcılarının bir kısmı değiştirilmiş, içlerine kendi mini-bilgisayarları yerleştirilmişti. Bu şekilde bilgi analizi son derece hızlanıyordu.</p>

  <p class="calibre1">Astsubay Franklin’in konsolu, İzlanda kıyılarındaki sonar grubundan bilgi alıyordu. Kırk millik bir sahadan sorumluydu. Yanındaki diğer iki operatörün sorumluluk sahaları, kendisininkiyle paraleldi ve sinyal menzilleri iç içe girecek şekilde ayarlanmıştı. Franklin bir temas aldığında önce diğer operatörleri ikaz eder, sonra da aldığı temas kodunu bilgisayara işler ve ana kontrol odasındaki konsola gönderirdi. Görevli subayın yetkisi çok genişti, alman temasın üzerine uçakları ve suüstü gemilerini sevkedebilirdi. Her iki dünya savaşı, Amerikalılara ve İngilizlere, deniz ulaşım yollarını açık tutmanın hayati önemini öğretmişti.</p>

  <p class="calibre1">Bu sessiz, mezar gibi tesis halkın bilgisi dışındaydı tabii; katı askerlik kuralları da yoktu burada, ama SOSUS personeli ülkeleri için en önemli görevlerden birini yapıyorlardı kuşkusuz. Olası bir savaşta, onlar olmadan, insanlar açlıktan ölebilirdi. Franklin arkasına yaslanmış, piposunu içiyordu. oda sessizdi, aslında Öyle olmasaydı bile, kulağındaki pahalı ve ses geçirmeyen kulaklıklarla ona öyle geliyordu. Yirmi altı yıllık meslek hayatının tamamını muhriplerde ve firkateynlerde geçirmişti. Denizaltılar ve denizaltıcılar, hangi bayrak altında ve hangi üniformayı giyerlerse giysinler, onun düşmanıydılar. Birden kaşları oynadı, saçsız başını bir yana eğdi, konsolda birkaç düğmeyle oynadı, bilgisayar gürültüsünü kısarak sesi daha iyi duymak istiyordu. Yararı olmamıştı, çok fazla fon gürültüsü vardı. Yeniden kontrol düğmeleriyle oynadı, temas çok zayıftı. Bilgisayara baktı, o mevkide U.S.S. Dallas vardı. «Yakaladım seni,» diyerek güldü. Birden başka bir ses duydu, ama hemen kayboldu temas. Garip, diye düşündü. Bu da nereden çıkmıştı?</p>

  <p class="calibre1">«Frank.» Ses kulaklığında çınladı. Konuşan nöbetçi amiriydi.</p>

  <p class="calibre1">«Buyrun, yarbayım »</p>

  <p class="calibre1">«Kontrol odasına gel. Duymanı istediğim bir şey var.»</p>

  <p class="calibre1">«Geliyorum, efendim.» Yavaşça kalktı. Kontrol odası biraz yüksekteydi ve ana salondan kalın camdan bir duvarla ayrılmıştı.</p>

  <p class="calibre1">«Buyrun, efendim.»</p>

  <p class="calibre1">Yarbay kulaklıkları uzattı. «Barents denizinde.»</p>

  <p class="calibre1">Franklin ayakta birkaç dakika dinledi.</p>

  <p class="calibre1">«Epey faaliyet var, efendim. İki Alfa sınıfı, bir Charlie, bir Taıngo», birkaç tane de suüstü gemisi. Ne oluyor, efendim?»</p>

  <p class="calibre1">«Bir de Delta vardı ama biraz önce satha çıktı.»</p>

  <p class="calibre1">«Satha mı çıktı?»</p>

  <p class="calibre1">«Evet, yakalandı.»</p>

  <p class="calibre1">«Anladım, avlama-izleme tatbikatı, bu denizaltı da avlandı.»</p>

  <p class="calibre1">«Belki.» Yarbay Quentin gözlerini ovuşturdu. Yorgun görünüyordu. «Ama o iki Alfa hâlâ sonar çalıştırıyorlar ve şimdi de batıya döndüler.»</p>

  <p class="calibre1">Franklin bir süre daha dinledi. «Başka birini daha arıyorlar. Beiki de önceki gün denize açılan şu Typhoon sınıfını?»</p>

  <p class="calibre1">«Ben de öyie düşündüm. Ama onun rotası batıya doğruydu, oysa tatbikat alanı fiyordun kuzeydoğusunda. Typhoon’u önceki günden beri kaybettik. Bremerton oralarda bir yerde arıyor onu.»</p>

  <p class="calibre1">«Herhalde reaktörünü susturdu ve kendini akıntıya bıraktı,» dedi Franklin.</p>

  <p class="calibre1">«Sanırım,» diye onayladı Yarbay ûuentin. «Kuzey Bölgesi konsoluna gidip dinlemeni ve onu bulmanı istiyorum, Frank. Reaktörü mutlaka çalışıyor ve az da olsa gürültü yapıyor olmalı. O sektördeki operatörler biraz genç. Onlardan birini alıp senin konsola veriyorum.»</p>

  <p class="calibre1">«Başüstüne, efendim.»</p>

  <p class="calibre1">«Dallas'ı yakaladın mı peki?»</p>

  <p class="calibre1">«Evet, efendim. Çok zayıftı temas, ama oydu ve rotası kuzeybatıydı. Bir Orion uçağı gönderirsek üstüne, bulunduğu yeri kesin tesbit ederiz. Kafeslerini biraz sallayalım mı, yarbayım?»</p>

  <p class="calibre1">Quentin kıkırdadı. O da denizaltıları pek sevmezdi. «Olmaz, Frank, sadece kayıtlara geç, gelince Dallas'ın komutanına yakalanmış olduğunu kanıtlarız. İyi iş yaptın, Dallas’ın şöhretini biliyorsun, aslında onu yakalayabileceğimizi hiç sanmıyordum.»</p>

  <p class="calibre1">«Bu bizim günümüz, efendim.»</p>

  <p class="calibre1">«Bir şey bulursan haber ver.»</p>

  <p class="calibre1">«Başüstüne, komutan.»</p>
</body>
</html>
