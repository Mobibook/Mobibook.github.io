<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre2">BEŞİNCİ GÜN</h1>

  <h1 class="calibre2" id="sigil_toc_id_7">7 ARALIK SALI</h1>

  <h2 class="calibre9" id="sigil_toc_id_8">MOSKOVA</h2>

  <p class="calibre1">Moskova’nın en büyük ve görkemli ofisi değildi tabii onunki, ama ihtiyaçları için yeterliydi. Oramiral Yuri llych Padorin, her zaman olduğu gibi, Kutuzovskiy Prospekt’ teki altı odalı evinden çıkıp saat yedide işine geldi. Odanın büyük pencereleri Kremlin duvarlarına bakıyordu. Tabii, donmuş Moskova nehrine bakan pencereleri tercih ederdi, ne de olsa bugünkü rütbelerine kadar onu getiren askerlik hayatına, kırk yıl önce Volga üzerinde yiyecek taşıyan nehir ganbotlarına komutanlık ederek başlamıştı. Şimdi ise Sovyet Deniz Kuvvetleri Komutanlığı politik subayıydı. Görevi gemilerle değil, insanlarla uğraşmaktı.</p>

  <p class="calibre1">İçeri girerken, kırk yaşlarında bir adaır» olan sekreterini başıyla kısaca selamladı. Emireri yerinden fırladı ve amiralin peşinden ofise girerek kocaman paltosunu çıkarmasına yardımcı oldu. Padorin’in lacivert üniformasının göğsü rengârenk şerit rozetlerle doluydu, ayrıca Sovyetler Birliği'nin en büyük madalyası Altın Yıldız da hemen göze çarpıyordu. Savaşta, yirmi yaşındayken almıştı onu.</p>

  <p class="calibre1">Günlerden salıydı, masasının üzeri gelen evrak ve postadan yeni çıkan bir sürü zarfla doluydu. Emireri bir çaydanlık dolusu çayla gümüş muhafaza içindeki bardağını getirdi. Cok uzun süre ve yorucu bir şekilde çalışırdı Padorin. Koltuğuna oturduktan sonra ilk önce istihbarat raporlarına, sonra da diğer evraklara baktı. İyi bir politik subayın, emperyalistlerin attıkları bütün adımları günü gününe izlemesi gerekirdi, adamlarını eğitebilmesi için zorunluydu bu.</p>

  <p class="calibre1">Sonra sıra Deniz Kuvvetleri Halk Komiserliği ve Savunma Bakanlığının evraklarına geldi. Deniz Kuvvetlerinin bütün yazışmaları önünden geçiyordu, ama Savunma Bakanlığı için aynı şey söylenemezdi.</p>

  <p class="calibre1">Sovyet Silahlı Kuvvetleri bu konuda çok hasisti. Her iki taraftan da gelen fazla yazı yoktu bugün. Her pazartesi öğleden sonra yapılan toplantıda haftanın bütün önemli kararları alınmıştı zaten, yapılacak işlerin ayrıntıları Padorin’in emrindeki kadro tarafından işleme konmaya başlamıştı bile. Bir fincan daha çay koydu kendine ve yeni bir filtresiz sigara pakedini açtı. Üç yıl önce geçirdiği kalp krizine rağmen vazgeçememişti bu alışkanlıktan. Takvimine baktı; bu iyiydi işte, saat ona kadar hiçbir randevusu yoktu. Önündeki yığının altlarında bir yerde Kuzey Filosundan gelen sarı bir zarf gördü. Zarfın sol köşesindeki kod numarası, Kızıl Ekim'den geldiğini gösteriyordu. Biraz önce bunun hakkında bir şeyler duymuş gibi geldi ona.</p>

  <p class="calibre1">Evrakları tekrar gözden geçirdi, harekât raporlarından birinde, Ramius’un tatbikat sahasında henüz teşhis edilemediği yazıyordu. Omuzlarını silkti, nükleer füze denizaltılarının görevi zaten yakalanmamaktı, Ramius birkaç kişiyi terletecekti oralarda herhalde. Aleksandr Ramius’un oğlu gerçek bir primadonnaydı, personel politikası bile kendine göreydi, eğittiği adamların bir kısmını yanında tutmuş, diğerlerini geri göndermişti. Padorin, Ramius’un geri gönderdiği bütün personelin, ortalamaların çok üstünde olduğunu ve hepsinin de denizaltı filosundan reddedildikten sonra politik subay olarak seçildiğini hatırladı. Ramius'un üzerinden gözlerini eksik etmemeliydi. Bazen Ramius’un iyi bir komünist olmaktan daha çok, iyi bir deniz subayı olduğunu düşünürdü. Ama babası sadık bir parti üyesi ve bir Sovyet kahramanıydı. Çok iyi de eğitilmişti. Peki ya oğlu? Başarı dolu yıllar, kusursuz bir parti üyesi. Özellikle parti toplantılarında yaptığı politik konuşmalarla bir yıldız olmuştu. Askeri istihbarat GRU’nun raporlarına bakılırsa, Marko Ramius emperyalistler için tehlikeli ve tecrübeli bir düşmandı. İşte bu iyi, diye düşündü Padorin. Hergelelerin bizim adamlarımızdan korkması lazımdı zaten. Dikkatini tekrar zarfa yöneltti. Kızıl Ekim gerçek Sovyet savaşçılığını simgeleyen güzel bir isimdi, dünya tarihini sonsuza dek değiştiren bir devrimin adı. Zarfın üzerinde HİZMETE ÖZEL yazıldığı için açılmamıştı. Çekmeceden zarf açacağını aldı.</p>

  <p class="calibre1">«Yoldaş Amiral,» diye başlıyordu mektup, ama sonradan üzeri çizilmiş ve elle (Yuri Amca) yazılmıştı. Yıllar önce Padorin Kuzey Filosu politik subayıyken Ramius ona böyle derdi. «Bana olan güveniniz ve muhteşem geminin komutasını vererek sağladığınız imkânlardan dolayı teşekkür ediyorum.» Bana bu teşekkürü borçlu, diye düşündü Padorin. Hak etse ya da etmese, bu tür bir komutanlık... Bu da nesi? Durdu, baştan başladı okumaya. Birinci sayfanın sonuna geldiğinde, sigarası tablada yanarak bitmişti. Bir şaka olmalıydı bu, Ramius pek severdi böyle şakaları, ama bunun acısını çıkaracaktı ondan, biraz fazla kaçmıştı şakanın dozu bu kez. Çok ileri gitmekti bu. Sayfayı çevirdi. «Yazdıklarım şaka değildi Yuri Amca. Hoşçakal-Marko.»</p>

  <p class="calibre1">Padorin kâğıdı bıraktı ve camdan dışarı baktı. Yanlış okumuştu herhalde. Bir daha baştan başladı, elleri titremeye başlamıştı. Oramiral Gorshkov'un direkt hattını çevirdi.</p>

  <p class="calibre1">«Yoldaş amiral, Ben Padorin.»</p>

  <p class="calibre1">«Günaydın Yuri.» Gorshkov’un sesi pek neşeliydi. «Önemli bir durum var. Hemen görüşmeliyiz.»</p>

  <p class="calibre1">«Nasıl bir durum?» diye endişeyle sordu Gorshkov. «Karşılıklı görüşmeliyiz. Hemen oraya geliyorum.» Telefonda görüşemezdi tabii, hepsinde mikrofon vardı</p>

  <h2 class="calibre7">U.S.S. DALLAS</h2>

  <p class="calibre1">Sonar çavuşu Ronald Jones yine kendinden geçmişti, trans halindeydi âdeta. Branş subayı öyle düşünüyordu en azından. Çocuk masasına dayanmış, vücudu gevşek, gözleri kapalı, yüzünde sabit bir ifade, o pahalı walkman teybinde pek sevdiği Bach’ı dinlercesine, denizi dinliyordu şimdi. Dünyadaki bütün donanmalarda denizaltıcılara garip bir gözle bakılırdı, denizaltıcılar ise, kendi sonar oparatörlerini garip bulurlardı; ama sonarcıların bütün egzantrik yanları ve kaprisleri, başka kimseye gösterilmeyen bir hoşgörüyle karşılanırdı. İkinci komutan birlikte çalıştığı kıdemli bir sonar astsubayının hikâyesini herkese sık sık anlatırdı; adam ayni bölgede devriye gezerek o kadar çok yıl çalışmıştı ki, bölgedeki bütün balinaları seslerinden ayırıp onlara ayrı ayrı isim bile takmıştı.</p>

  <p class="calibre1">Çavuş Ronald Jones mezuniyetine bir yıl kala California Teknik Üniversitesinden parasızlık nedeniyle ayrılmak zorunda kalmıştı. Şimdi Deniz Kuvvetlerinde fakülteye dönüp okuyabilmek için para biriktiriyordu. Amacı sibernetik ve sinyal analizi dallarında doktora yapmak, sonra Deniz Araştırma Enstitüsünde görev almaktı. Yüzbaşı Thompson çocuğun bunu başarabileceğinden emindi.</p>

  <p class="calibre1">Altı ay önce Dallas’a katılırken, emrindeki bütün personelin sicillerini okumuştu. Ronald’ın zekâ katsayısı 158’ di, gemideki en yüksek katsayıydı bu. Kadınlar da pek çekici buluyordu onu. Yüzbaşı bir anlam veremiyordu buna, kendisi Annapolis'de bir futbol yıldızıydı, bu çocuk ise Bach dinlemekten hoşlanan bir sıska!</p>

  <p class="calibre1">688 sınıfı bir hücum denizaltısı olan Datlios, İzlanda kıyılarından kırk mil kadar açıkta, kod adı Toll-Booth olan karakol sahasına doğru yaklaşıyordu. Aslında iki gün geç kalmıştı. Geçen hafta «Nifty Dolphin» adlı NATO tatbikatına katılmış, son yirmi yıldır Kuzey Atlantik'te görülen en şiddetli fırtına kopunca, suüstü gemileri tatbikata devam edememiş ve «Nifty Dolphin» ertelenmişti. Tatbikatta birlikte çalıştıkları Ingiliz denizaltısı HMS Svviftsure'la, fırtı nadan yararlanarak düşman konvoylarına taarruz tatbikatı yapmışlardı beraberce. Bu da diğerlerinde olduğu gibi dört dörtlük başarılı olmuştu. Denizaltı Komutanlarının en gençlerinden biri olan Yarbay Bart Mancuso, böyle başarılara alışıktı. Tatbikat sonrası İskoçya’daki deniz üssünde HMS Smftsure’un davetlisi oiarak bir kutlama partisi yapmışlar, Dcilas’ın personelinden bazıları da bu yüzden hâlâ tam ayılamamıştı. Şimdi görevleri değişmişti, üç hafta boyunca «Kırmızı Yol 1»den geçen bütün deniz trafiğini izleyip rapor edeceklerdi.</p>

  <p class="calibre1">Son dört aydır süratli Rus denizaltıları İzlanda kıyılarında Amerikalıları ve Ingilizleri atlatıyorlardı. Son derece engebeli ve tehlikeli kayalarla dolu bir dip yapısı içinde yüksek süratle seyrediyorlar, yirmi milden sonra seyir yardımcı aletleri güvenilmez hale geldiği için Amerikalılar ve İngilizler peşlerini bırakmak zorunda kalıyorlardı. Ruslar ise hiç sürat kesmeden 30 mille uzaklaşıp kayboluyorlardı, bu hızla hiçbir yere çarpmamayı nasıl beceriyorlardı acaba?</p>

  <p class="calibre1">Dcilkıs’m görevi de «Kırmızı Yol 1»e giren çıkan gemileri izlemek ye bu arada Rusların bu işi nasıl becerdiklerini -tabii yapılabilirse- bulup ortaya çıkarmaktı. Bu teknolojinin ne olduğunu bulup anlayana kadar üç seçenekleri vardı: Rusları önce bulup sonra kaybetmeye devam edecekler veya değerli nükleer denizaltılarını, Rusların kullanabileceği yollar üzerinde devamlı karakolda tutacaklar ya da bu taraflarda da yepyeni ve komple bir SOSUS sistemi kurmak zorunda kalacaklardı.</p>

  <p class="calibre1">Çavuş Ronald James transa gireli on dakika kadar olmuştu, birden geriye yaslanıp bir sigara yaktı.</p>

  <p class="calibre1">«Bir şey buldum, yüzbaşım.»</p>

  <p class="calibre1">«Nedir?»</p>

  <p class="calibre1">«Bilmiyorum » Başka bir kulaklığı yüzbaşıya uzattı. «Bir de siz dinleyin efendim.»</p>

  <p class="calibre1">Thompson elektrik mühendisliğinde lisans üstü eğitimini bitirmek üzereydi, ayrıca sonar sistem tasarımında uzmandı. Bir süre gözlerini kapatıp konsantre oldu, sesi dikkatle dinledi. Çok zayıf, alçak frekanslı bir gürültüydü bu, daha çok bir hışırtıya benziyordu. Karar veremedi, biraz daha dinledi, sonra kulaklıkları çıkardı.</p>

  <p class="calibre1">«Yarım saat önce BQQ-5 sonarıyla yakaladım onu,» dedi Jones. «Bir geliyor, bir gidiyor. Pervane sesi değil, balina değil, balık sürüsü değil. Sanki bir borudan su geçiyormuş gibi, ama o bir gidip bir gelen homurtu gibi sesi izah edemiyorum, efendim. Neyse, kerterizi iki beş sıfır. Izianda sahilleriyle bizim aramızda bir yerde, demek ki çok uzakta olamaz.»</p>

  <p class="calibre1">«Neye benzediğini bulalım. Beiki bir şey anlarız.»</p>

  <p class="calibre1">Jones sonarı bir osiloskopa bağladı, düzensiz bir sinüs eğrisi çıktı ekranda.</p>

  <p class="calibre1">«Düzensiz,» dedi Thompson.</p>

  <p class="calibre1">«Evet, efendim, çok tuhaf bu. Ses düzenli ve simetrik geliyor, ama görüntü düzensiz ve asimetrik. Ne demek istediğimi anladınız mı, yüzbaşım?»</p>

  <p class="calibre1">«Hayır, senin kulakların daha iyi.»</p>

  <p class="calibre1">«Daha kaliteli müzik dinliyorum da ondan, efendim. Şu dinlediğiniz rock müziği kulakların canına okur.»</p>

  <p class="calibre1">Thompson çocuğun haklı olduğunu biliyordu, ama bunu bir çavuştan duymak hoşuna gitmemişti.</p>

  <p class="calibre1">«Bir sonraki kademeye geç.»</p>

  <p class="calibre1">«Başüstüne, efendim.»</p>

  <p class="calibre1">Jones sonarı bu kez beş miiyon dolarlık BC-10 bilgisayarına bağladı. Bu bilgisayarın temel işlevi, sonar sinyalini bütün doğal çevre gürültülerinden arındırmak, insan ve insan yapısı gürültüleri diğerlerinden ayırıp analiz etmekti. Her geminin akustik özellikleri parmakizi gibi kendine özgü olduğundan, belleğinde kayıtlı ise, sinyal analizinden sonra geminin tipini, milliyetini ve adını bile verebiliyordu. Yirmi saniye sonra cevap ekranda belirdi.</p>

  <p class="calibre1">«Jeolojik magma hareketi.»</p>

  <p class="calibre1">«Saçmalıyor,» dedi Jones.</p>

  <p class="calibre1">Thompson güldü. Bu bilgisayarı da abartmişlardı herhalde.</p>

  <p class="calibre1">Jones bir sigara yaktı ve yüzbaşıya döndü.</p>

  <p class="calibre1">«Bir kere frekans çok düşük, efendim. Bir de R-15'le incelemek istiyorum.»</p>

  <p class="calibre1">R-15, Dallas'ın kıç tarafından düşük süratle yedekte çektiği pasif sonar domuydu.</p>

  <p class="calibre1">Tam o sırada, elinde her zamanki kahve fincanıyla Yarbay Mancuso yanlarına geldi. Komutanın sorun çıktığında ansızın ortaya çıkivermek gibi özel bir yeteneği vardı sanki. Acaba her yere gizli mikrofon mu yerleştiriyor, diye düşündü Thompson.</p>

  <p class="calibre1">«Şöyle bir geçiyordum,» dedi komutan. «Bu güzel günde neler oluyor bakalım?» Kısa boylu bir adamdı, bir yaşam boyu göbeğini eritmeye çalışmış, beceremeyince de vazgeçmişti, denizaltıdaki yemeklerin güzelliği ve hareket imkânlarının sınırlı oluşundan artık kilo veremezdi zaten. Gözlerinin etrafında, alaycı gülümsemelerin oluşturduğu çizgiler vardı.</p>

  <p class="calibre1">Acaba gündüz mü, diye düşündü Thompson.</p>

  <p class="calibre1">Denizaltında bir süre sonra gündüz ve gece anlamını kaybeder, saate ve takvime bakmadan anlaşılmaz olurdu.</p>

  <p class="calibre1">«Komutan, Jones bir temas yakaladı, bilgisayar magma hareketi diyor.»</p>

  <p class="calibre1">«Ve de Jones bilgisayarla aynı fikirde değil.»</p>

  <p class="calibre1">«Hayır, komutanım, değilim. Ne olduğunu bilmiyorum, ama magma değil.»</p>

  <p class="calibre1">«Yine makinaya karşısın değil mi?»</p>

  <p class="calibre1">«Komutan, bilgisayar iyi ama bu konuda tam bir şapşal. Bir kere frekansda bir tuhaflık var.»</p>

  <p class="calibre1">«Pekâlâ, değerlendirmen nedir?»</p>

  <p class="calibre1">«Bilmiyorum, efendim. Pervane değil, bildiğim hiçbir doğal ses kaynağı da değil. Ayrıca...» Jones birden komutanla biraz fazla laubali konuştuğunun farkına vardı.</p>

  <p class="calibre1">Dallas bir aile gibiydi; komutan baba, ikinci komutan anneleri, subaylar ailenin büyük çocukları, astsubaylar ve erlerde küçük çocuklarıydı. Ama önemli olan, aileden herhangi birinin söyleyeceği bir şey varsa, baba daima dinlemeye hazırdı.</p>

  <p class="calibre1">«Pekâlâ,» dedi Mancuso. «Dinlemeye devam edin. Bu kadar aleti çöpe atacak halimiz yok herhalde.»</p>

  <p class="calibre1">Jones güldü. Bir keresinde komutana, bu aletlerin hepsini ufak değişikliklerle dünyanın en iyi stereo müzik seti haline getirmeyi teklif ettiğini hatırladı. Mancuso iyi bir fikir demişti, ne de olsa sözkonusu aletlerin toplamı yirmi milyon dolardı.</p>

  <p class="calibre1">«Aman Tanrım.» Diğer sonar teknisyenlerinden biri yerinden sıçradı. «Birisi birden gaza bastı.»</p>

  <p class="calibre1">John kulaklıkları taktı. «Allah kahretsin,» dedi yavaşça.</p>

  <p class="calibre1">Genç teknisyen, «Charlie sınıfı,» diye fikrini söyledi.</p>

  <p class="calibre1">Jones başını salladı. «Hayır, kesinlikle bir Victor bu. Otuz mil yapıyor, çok fazla kavitasyon gürültüsü var. Suda kocaman bir tünel açıyor sanki, kimsenin duyup duymayacağına da aldırmıyor ayrıca. Kerteriz sıfır beş sıfır. Sonar şartları çok iyi, sinyal çok zayıf, demek ki çok uzakta.»</p>

  <p class="calibre1">Bunun anlamı, aralarında en az on mil var demekti. Jones sonara geri döndü.</p>

  <p class="calibre1">«Sanıyorum bunu tanıyorum, şu pervane kanatlarından biri eğri olan bu.»</p>

  <p class="calibre1">Mancuso, Thompson'a emir verdi. «Hoperlöre bağlayın.» Yüzbaşı bu arada aldıkları son teması BC-10 bilgisayarına aktarmakla meşguldü.</p>

  <p class="calibre1">Hoperlörden pervane sesi ve Victor’un reaktör gürültüsü gelmeye başladı. Rus denizaltısı son hızla gidiyordu. Bilgisayar printerinden kâğıt sesleri geldi.</p>

  <p class="calibre1">«Victor sınıfı, borda numarası altı,» dedi Thompson.</p>

  <p class="calibre1">Jones mikrofonu aldı bu kez. «Komuta merkezi, burası sonar, sualtı teması, Victor-altı, kertiz sıfır beş sıfır, tahmini hedef sürati otuz mil.»</p>

  <p class="calibre1">Mancuso vardiya subayı Yüzbaşı Pat Mannion’a seslendi. «Pat, atış kontrol timi savaş yerlerine.»</p>

  <p class="calibre1">«Başüstüne, efendim.»</p>

  <p class="calibre1">«Bir dakika.» Jones yeniden doğruldu yerinde. «Bir tane daha var. Bu bir Charlie. Kerteriz sıfır yedi üç, sürat yirmi sekiz mil. Bunu da tanıyorum, Chorliell, borda numarası on bir.» Komutana baktı. «Rusların burada sualtı yarışları var bugün galiba...»</p>

  <p class="calibre1">«Haberim yok,» dedi Mancuso. «Tabii gazetelerin spor sayfalarını hiç okumuyoruz ki!» Kahvesini yudumlarken gülüyordu ama aslında endişeyle düşünmeye başlamıştı. Neler oluyordu acaba? «Ben baştarafa gidiyorum. Aferin çocuklar.»</p>

  <p class="calibre1">Birkaç adım sonra atış odasına geldi. Normal seyir vardiyası görevdeydi. Kumanda Mannion’daydı, ayrıca kıdemsiz vardiya subayıyla yedi astsubay ve er vardı nöbette. Bir atış kontrol astsubayı, hedef hareket analiz in<span class="calibre4">dikatöründen Mk 117 atış kontrol bilgisayarına bilgi aktarıyordu,</span></p>

  <p class="calibre1">Jones'un sesi çınladı. «Komuta merkezi, sonar.»</p>

  <p class="calibre1">Mancuso, «Burası komuta merkezi, devam et, Jones,» diye cevap verdi.</p>

  <p class="calibre1">«Bir tane daha bulduk, efendim. Alfa-3, kerteriz sıfır beş beş, sesi deprem gibi geliyor, ancak uzakta gibi.»</p>

  <p class="calibre1">«Eski dostumuz Politovskiy bu, epeydir karşılaşmamıştık. Başka bir şey var mı?»</p>

  <p class="calibre1">«Sadece bir tahmin efendim, bu sonuncunun sesi önce arttı, sonra azaldı, sanki dönüş yapıyor, bize doğru geliyor olabilir, Ayrıca kuzeydoğuda bir ses daha var, inceliyoruz, efendim.»</p>

  <p class="calibre1">«Aferin Jones, devam edin.»</p>

  <p class="calibre1">«Başüstüne, komutan.»</p>

  <p class="calibre1">Mancuso gülümseyerek mikrofonu yerine koyarken Mdnnion’a baktı. «Biliyor musun Pat, bazen bu çocuk acaba sihirbaz mı diye düşünüyorum.»</p>

  <p class="calibre1">«Cok iyi efendim, yalnız bir sorunu var, bizim onun için çalıştığımızı sanıyor.»</p>

  <p class="calibre1">«Şu anda onun için çalışıyoruz.» Jones geminin gözü ve kulağıydı ve Mancuso böyle bir adamın gemide olmasından çok memnundu.</p>

  <p class="calibre1">«Son durum nedir?»</p>

  <p class="calibre1">Yüzbaşı Goodman cevapladı. «Her üç temasında kerterizleri değişmedi, efendim.» Bunun anlamı, her üçü de Dallas’a doğru geliyorlardı.</p>

  <p class="calibre1">Mancuso hemen emir verdi. «Pat, biraz açılalım, bizi on mil kadar doğuya götür.»</p>

  <p class="calibre1">Bunun iki yararı olacaktı Dallas için; bir kere hedef mesafelerini doğru hesaplamak için yeterince uzakta olacaklardı, ayrıca daha derin suların sonar için sağlayacağı akustik avantaj vardı.</p>

  <p class="calibre1">Bartoiomeo Mancuso bir berberin oğluydu. Babası her sonbahar dükkânını kapar, geyik avlamak için Michigan yarımadasına giderdi. Bart da babasıyla bu avlara katılmış, ilk geyiğini on iki yaşındayken vurmuştu. Bu av partileri Deniz Harp Okuluna girene kadar devam etmiş, sonra bir daha ava çıkmamıştı; şimdi ise nükleer bir denizaltıyla insan avına çıkıyordu.</p>

  <p class="calibre1">İki saat sonra ELF haberleşme devresi üzerinden Amerika’dan bir mesaj geldi; şifresi çözülen mesaj hemen komutana çıkarıldı.</p>

  <p class="calibre1">«Atlantik Denizaltı Filo Komutanlığından</p>

  <p class="calibre1">Atlantik’deki Denizaltı Komutanlarına.</p>

  <p class="calibre1">Yeni emirlere hazır olun. Sovyet Deniz Kuvvetlerinin büyük çapta bir deniz harekâtı gelişmektedir. Amaç bilinmemektedir. SSIX’le bağlantı kurun.»</p>

  <p class="calibre1">Atlantik Filo Komutanı Koramiral Vincent Gallery’nin bizzat çektiği mesaj, durumun önemli olduğunu gösteriyordu. Ayrıca periskop düzeyine çıkarak uydu kanalıyla SSIX devresinden yeni emirleri almaları da isteniyordu.</p>

  <p class="calibre1">İlk temas kurdukları Victor-6, şu anda torpido menziline girmiş, 'Mk-48 torpidolarından biri, bu hedefe kilitlenmişti bile. Victor'un Dallas'ın varlığından haberdar olması da imkânsızdı. Victor-6 şu anda tüfeğinin dürbününde gördüğü bir geyikten farksızdı, ama av mevsimi gelmemişti henüz.</p>

  <p class="calibre1">Dacias sualtında, asgari ses seviyesiyle yirmi mil süratle ilerleyebilecek şekilde dizayn edilmişti, ama bu teknik özellik, böyle bir hızla ilerleyen avcının, avını da keşfedip yakalamasını sağlayabiliyorsa bir değer taşırdı. Dallas'ın gelişmiş BQQ-5 sonarı bile, bu hızda ancak yüzde yirmi etkinlikle çalışabiliyordu. Bu nedenle yüksek hızla seyreden denizaltılar kör ve zararsız olurlardı. Hareket eden bir avı yakalayıp yok etmenin genel kuralı da basitleşiyordu böylece. Düşük bir hızda, sonar azami etkinlikle çalışırken avı keşfetmek, teması kaybetmeyi göze alarak yüksek hızla avın ilerleme yönünde ve önünde bir noktaya gitmek, tekrar yavaşlayıp hedefle yeniden sonar teması kurarak, bilgisayarın atış kontrol sorununu çözmesini beklemek ve hedef uygun mesafeye girince ateş açıp yok etmek. Dolayısıyla denizaltıcı olmak için, ustalık ve tecrübenin dışında, içgüdü, sonsuz bir kendine güven duygusu ve profesyonel bir boksörünküyle eşdeğer bir saldırganlık da gerekiyordu. Mancuso da bunların hepsi vardı. Son on beş yılda mesleğini çok iyi öğrenmişti. Karada geçirdiği görev sürelerinin çoğunda da seminerlere katılmış, bilgisayarlı simülatör üniteleriyle sürekli taktik savaş oyunlarında yer almıştı. Ayrıca bir süre için suüstü gemileri ve denizaltı avlayan ASW uçaklarında bulunmuş, denizaltılar! avlamakla görevli olanların hareket tarzlarını da incelemişti.</p>

  <p class="calibre1">Denizaltıcıların çok sevdiği bir söz vardır. Gemiler iki çeşittir: denizaltılar ve hedefler. Dallas'ın avı kimler olacaktı? Rus denizaltıları mı? Belki. Mancuso hazırdı avlanmaya. Birlikte seyrettiği H.M.S. Swiftsure ve kendi gemisi, son NATO tatbikatında en iyi gemiler olarak seçilmişti. Personeli çok iyi eğitimliydi, Jones ise bütün denizaltı filosundaki en iyi on sonar operatöründen biriydi. Av mevsiminin açılış günündeymiş gibi, Mancuso kendini bir avcı, hatta ateşe hazır bir tüfek gibi hissediyordu.</p>

  <p class="calibre1">CIA MERKEZİ</p>

  <p class="calibre1">Saat sabahın dördüydü, Ryan saatine baktı, tam olarak beşe çeyrek vardı, Marriot’dan Langley’e giderken ClA’ye ait bir arabanın arka koltuğunda kestiriyordu. Aşağı yukarı yirmi saattir ayaktaydı. Bütün bu sürede patronuyla görüşmüş, Skip Tyler’la konuşmuş, Sally’nin hediyelerini almış ve bu arada eve de bir göz atabilmişti.</p>

  <p class="calibre1">Ev iyi durumdaydı doğrusu. Deniz Harp Okulundan bir öğretmene kiralamıştı evi. Başka birisine verse belki beş misli daha çok kira alabilirdi ama evinde çılgın partiler verilmesini istemiyordu. Son otuz saatte ne kadar uyuyabildiğim düşündü', beş ya da beş buçuk saat? Saatine bakıp hesap yapamayacak kadar yorgun hissediyordu kendini. Haksızlıktı bu; uykusuzluk en azından sağlıklı ve doğru karar verebilme yeteneğini olumsuz etkiliyordu.</p>

  <p class="calibre1">Beş dakika sonra Amiral Greer’in ofisindeydi. «Uyandırmak zorunda kaldığım için kusura bakma, Jack.»</p>

  <p class="calibre1">«Önemi yok, efendim,» diyerek yalana yalanla cevap verdi Ryan.</p>

  <p class="calibre1">«Mesele nedir?»</p>

  <p class="calibre1">«Biraz kahve al, Jack, uzun bir gün olacak bu.»</p>

  <p class="calibre1">Ryan paltosunu asıp bir fincan sade kahve doldurdu. «Pardon efendim, yakında sakal traşı olabileceğim bir yer var mı acaba?»</p>

  <p class="calibre1">«Kapıdan çıkınca köşede banyo var. Önce şu teleks mesajına bir bak bakalım.»</p>

  <p class="calibre1">Ryan mesajı bir çırpıda okudu.</p>

  <p class="calibre1">Cok Gizli 102200Z... 38976 NSA İSTH, BÜLTENİ SOVYET DZ.K.K. HAREKÂTI SAAT 083145 Z'da SOVYET ELF İSTASYONUNUN YAYINLADIĞI ON DAKİKA SÜRELİ BİR MESAJ KAYDEDİLMİŞTİR. BU YAYIN, DENİZDEKİ SOVYET DENİZALTILAR! İÇİN BİR «HAZIRLIK EMRİ» OLARAK DEĞERLENDİRİLMİŞTİR.</p>

  <p class="calibre1">SAAT 0900 Z'DA TÜLA'DAKİ SOVYET DZ.K.K. HABERLEŞME MERKEZİNDEN ÜÇ VE BEŞ NUMARALI UYDU KANALLARI KULLANILARAK HF. VHF ve UHF BANTLARINDAN BÜTÜN SOVYET DZ.K.K. GEMİLERİNE OTUZ DOKUZ SANİYE SÜRELİ İKİNCİ BİR MESAJ VERİLMİŞ, DENİZDEKİ BÜTÜN OEM İLER CEVAP VERMEYE BAŞLAMIŞLARDIR. BÜTÜN SOVYET DENİZ ÜSLERİNİN HABERLEŞME TRAFİĞİNDE OLAĞANÜSTÜ ARTIŞ GÖZLENMEKTEDİR.</p>

  <p class="calibre1">DEĞERLENDİRME: SOVYET DZ.K.K. DENİZDEKİ BÜTÜN BİRLİKLERİNE, ÖNCEDEN PLANLI OLMAYAN ANİ BİR DURUM NEDENİYLE BİR HAREKÂT EMRİ YAYINLAMIŞTIR. EMRİ ALAN BÜTÜN YÜZER BİRLİKLER VE ÜSLER MERKEZE DURUM RAPORU VERMEKTEDİRLER.</p>

  <p class="calibre1">MESAJ SONU GÖNDEREN NSA 102215 Z</p>

  <p class="calibre1">ARA İŞARETİ /,../.../»</p>

  <p class="calibre1">Ryan saatine baktı. «Bizimkiler bayağı hızlı çalışmışlar, efendim. Bu kadar kısa sürede konuyla ilgili herkes ayağa kalkmış bile.» Kahvesini bitirip bir fincan daha doldurdu. «Mesaj trafiği analiz raporu ne diyor efendim?»</p>

  <p class="calibre1">«Al bakalım, o da burada.» Amiral ikinci bir teleks uzattı.</p>

  <p class="calibre1">«Aşağı yukarı denizdeki bütün gemileri kapsıyor.» «Limandakiler de telefonla rapor veriyorlardır. Ayrıca dikkat et, mesaja cevap veren Sovyet gemilerinin hepsi batı yarımküredekiler. Evet, bir fikrin var mı?»</p>

  <p class="calibre1">«Bir kere, daha önce de farkettiğimiz gibi, Barents denizinde olağandışı bir hareket var, orta büyüklükte bir denizaltı avlama ASW tatbikatı gibi görünüyor. Belki bu tatbikatın kapsamını genişletiyorlar. Ama bu varsayımv</p>

  <p class="calibre1">Baltık denizi ve Akdeniz'deki artan trafik için bir çözüm getirmiyor. Bildiğimiz planlı bir savaş oyunları var mı?»</p>

  <p class="calibre1">«Hayır, sonuncuyu daha geçen ay bitirdiler.»</p>

  <p class="calibre1">«Doğru, genellikle bir savaş oyununu bitirip değerlendirme yapmadan İkinciye başlamazlar, bu da her zaman birkaç aylarını alır. Ayrıca kışın ortasında oralarda bu çapta bir tatbikatı ansızın yürürlüğe koymanın anlamı ne? Hava şartları son derece kötü. Bundan önce aralık ayında hiç tatbikat yaptılar mı?»</p>

  <p class="calibre1">«Bu çapta bir şey, kesinlikle hayır, ayrıca cevap veren gemilerin hemen hepsi denizaltılar, evlat. Fırtına, kötü hava filan, biliyorsun denizaltılara vız gelir.»</p>

  <p class="calibre1">«O zaman bu işde bir uğursuzluk var demektir, efendim. Verdikleri mesajın ne olduğu çözülebildi mi?»</p>

  <p class="calibre1">«Hayır, aynen bizim gibi bilgisayar destekli şifre kullanıyorlar. Ama NSA'daki keratalar çözüp de bana söylemiyorlarsa, onu bilemem tabii.»</p>

  <p class="calibre1">Aslında Milli Güvenlik Örgütü NSA’nın da CIA Başkanının kontrolü altında olması gerekirdi, ama örgüt tek başına ve bağımsız çalışıyordu.</p>

  <p class="calibre1">«Jack, mesajı kim çekiyor, kimler cevap veriyor, buradan bir şeyler çıkarmaya çalışıyorsun galiba?»</p>

  <p class="calibre1">«Evet efeıfdim, ama bu durumda, her yer mesaj çekiyor ve herkes cevap veriyor.»</p>

  <p class="calibre1">«Doğru.»</p>

  <p class="calibre1">«Başka alarma geçirdikleri ünite var mı, efendim? Kara Kuvvetleri, Hava Savunma Kuvvetleri?»</p>

  <p class="calibre1">«Hayır, sadece Deniz Kuvvetleri; denizaltılar, suüstü gemileri ve deniz hava filosu.»</p>

  <p class="calibre1">Ryan gerindi. «O zaman bir eğitim tatbikatı olması ihtimali kuvvetleniyor, efendim. Biraz daha bilgi akmasını beldesek iyi olur sanırım. Amiral Davenport'la konuştunuz mu?»</p>

  <p class="calibre1">«Daha sıra ona gelmedi. Sen geldiğinde ancak traş olup kahve yapacak zamanım olmuştu.»</p>

  <p class="calibre1">Amiral Greer telefonu kaldırıp Davenport’u aradı ve telefonu masasındaki hoperlöre bağladı.</p>

  <p class="calibre1">Sert bir ses, «Koramiral Davenport,» diye cevapladı.</p>

  <p class="calibre1">«Günaydın Charlie, ben James. NSA-Ö76'yı okudun mu?»</p>

  <p class="calibre1">«Tabii, ama beni ayağa kaldıran o değil. SOSUS sistemi, birkaç saat önce yerinden oynadı sanki.»</p>

  <p class="calibre1">Amiral Greer önce telefona, sonra Ryan’a baktı, şaşkınlığı yüzünden okunuyordu.</p>

  <p class="calibre1">«Evet, denizdeki bütün denizaltıları, hem de hepsi aynı anda gaza bastılar, şu anda hepsi tam yolla seyrediyorlar.»</p>

  <p class="calibre1">«Sence bu ne anlama geliyor, Charlie?» diyerek Davenport’un sözünü kesti Amiral Green.</p>

  <p class="calibre1">«Biz de bunu anlamaya çalışıyoruz. Görünüşe bakılırsa gemilerin çoğu Kuzey Atlantik'e doğru tam yol geliyorlar. Norveç denizindeki gemiler hızla güneybatıya seyrediyorlar. Batı Akdeniz’den de üç gemi aynı noktaya doğru yola çıktı, ama henüz net bir şey söyleyecek durumda değiliz, birkaç saate daha ihtiyacımız var.»</p>

  <p class="calibre1">«Bizim kıyılara yakın hangi gemileri var, efendim?» diye araya girdi Ryan.</p>

  <p class="calibre1">«Seni de ini kaldırdılar, Ryan? İyi olmuş. İki tane November sınıfı denizaltı. Biri elektronik istihbarat yapıyor, öbürü de King körfezinde oturmuş bekliyor. Ayrıca İzlanda’nın bin mil güneyinde de bir Yankee sınıfı denizaltılar! var, ilk rapora göre rotası kuzeydi. Herhalde yanlış temas raporu bu. Neyse, kontrol ediyoruz tabii, yanlış olması gerek, çünkü daha önceki raporlarda güneye seyrettiği söyleniyordu.»</p>

  <p class="calibre1">Ryan başını kaldırdı. «Diğer füze denizaltıları nerede?»</p>

  <p class="calibre1">«Delta ve Typhoon sınıfı denizaltılar, her zaman olduğu gibi Barents ve Okhotsk sularındalar. Onlardan bir haber yok. Aklıma gelmişken, oralarda bizim de hücum denizaltılarımız var, ama Amiral Gallery telsiz sessizliğinin bozulmasını istemiyor, haklı tabii. Dolayısıyla elimizde şu andaki tek belirsiz rapor, biraz önce söz ettiğim yeri belirsiz Yankee sınıfı denizaltı.»</p>

  <p class="calibre1">«Peki biz ne yapıyoruz, Charlie?» diye sordu Amiral Greer.</p>

  <p class="calibre1">«Amiral Gallery denizaltılarımıza genel alarm verdi. Herhangi bir sürprize karşı hazır olabilmek için. NORAD Hava Savunma Komutanlığımız da biraz daha yüksek bir alarm düzeyinde şu anda. Atlantik ve Pasifik başkomutanlıkları CINCLANT ve CINCPAC da hepsi ayakta tabii. İzlanda üzerindeki denizaltı keşif uçuşları arttırıldı, birkaç tane daha P-3 verdik oraya. Şu anda pek başka bir şey yok. Önce Rusların niyetinin ne olduğunu bulmamız gerek.»</p>

  <p class="calibre1">«Pekâlâ Davenport, gelişmeleri bana haber ver.»</p>

  <p class="calibre1">«Anlaşıldı, tabii bir haber alırsak. Sanırım siz de...»</p>

  <p class="calibre1">«Tamam,» diyerek telefonu kapattı Amiral Greer. Ryan’a doğru bakarak parmağını salladı. «Sakın uyuklamaya kalkma, Jack.»</p>

  <p class="calibre1">«Bütün bu olanlara rağmen imkân var mı, efendim!»</p>

  <p class="calibre1">«Pek aldırmıyorsun galiba!»</p>

  <p class="calibre1">«Henüz bir şey yok ki, efendim. Oradaki Rus amirallerinden birinin aklına ansızın bir tatbikat yapmak esmiş olabilir. Son savaş oyunundan pek memnun kalmadılarsa, habersiz olarak pekâlâ böyle bir şey yapabilirler. Kara ve Hava Kuvvetlerinde hiçbir hareket yok, eğer korkulacak bir durum olsa, onların da kıpırdanması gerekirdi. Gözümüz üzerlerinde olmalı tabii, ama bence şu anda ter dökmemizi gerektiren bir durum yok.»</p>

  <p class="calibre1">«Pearl Harbour baskınında kaç yaşındaydın sen?»</p>

  <p class="calibre1">«Babam on dokuz yaşındaymış ve henüz evli değilmiş, dolayısıyla ben yoktum o sırada, efendim. Ama sizin de o kadar yaşlı olmamanız gerekir.»</p>

  <p class="calibre1">«U.S.S. Texas’da üstçavuştum o zaman.» Amiral Greer İkinci Dünya Savaşına katılamamış, tam o yıllarda Deniz Harp Okuluna girme hakkını kazanmıştı. Harp Okulundan ve Denizaltı Eğitim Merkezinden mezun olduğundaysa savaş bitmişti. «Ama ne demek istediğimi biliyorsun!»</p>

  <p class="calibre1">«Tabii efendim, bu nedenle de CIA, DİA, NSA ve NRO gibi örgütlerimiz var şimdi. Eğer Ruslar bütün bunlara rağmen bizi kandırabiliyorlarsa, her şeyi bırakıp Marx'ı okumaya başlasak iyi olur.»</p>

  <p class="calibre1">«Peki ama hepsi Atlantik’e doğru seyreden bütün bu Rus denizaltıları...»</p>

  <p class="calibre1">«O Yankee sınıfın kuzeye doğru gidişiyle rahatladım, efendim. Bir şey olsaydı, onun da güneye doğru seyretmesi gerekirdi. Dolayısıyla uyanık kalıp bekleyeceğiz. Kahveniz koyu ve güzel, efendim.»</p>

  <p class="calibre1">«Kahvaltıya ne dersin?»</p>

  <p class="calibre1">«Olabilir. Afganistan raporunu da bitirebilirsem belki bu akşam Ingiltere’ye dönebilirim diyorum.»</p>

  <p class="calibre1">«İnşallah öyle olur, böylece uçakta uyumayı da öğrenmiş olursun.»</p>

  <p class="calibre1">Yirmi dakika sonra kahvaltıları geldi. Bol çeşitli ve zengin bir kahvaltıydı, ikisi de böyle severlerdi zaten.</p>

  <p class="calibre1">Saat yediye çeyrek kala Davenport telefon etti.</p>

  <p class="calibre1">«Gelişme var. Uzun menzilli stratejik nükleer deniz-altılarının hepsi eve dönüyor, iki Yonkee, üç Delta ve bir Typhoon'u izliyoruz. Bu arada uydu fotoğrafları, birçok suüstü gemisinin denize çıkmak üzere hazırlık yaptıklarını gösteriyor.»</p>

  <p class="calibre1">«Kızıl Ekim'den haber var mı?» diye sordu Ryan.</p>

  <p class="calibre1">«Hayır. Belki istihbarat yanıldı, belki de hiç seyre çıkmadı. İlk kez olmuyor bu.»</p>

  <p class="calibre1">«Belki de kaybettiler onu!»</p>

  <p class="calibre1">«Bu, kuzeydeki hareketi izah eder, ama Baltık ve Akdeniz'deki faaliyet niye o zaman?»</p>

  <p class="calibre1">«İki yıl önce bizim Tullibee’yi nasıl kaybettiğimizi hatırlayın, efendim,» dedi Ryan. «Deniz Kuvvetleri komutanı her iki okyanusdaki bütün gemileri alarma geçirip bir arama harekâtı başlatmıştı.»</p>

  <p class="calibre1">«Olabilir,» dedi Davenport.</p>

  <p class="calibre1">Ryan ekledi. «Ama şu andaki durum, iki saat öncesine kıyasla daha rahatlatıcı. Bir saldırı sözkonusu olsaydı uzun menzilli stratejik denizaltılarını geri çekiyor olmazlardı herhalde!»</p>

  <p class="calibre1">«James, Ryan hâlâ senin için kristal küresiyle fala bakıyor galiba?»</p>

  <p class="calibre1">«Ona bunun için para ödüyoruz, Charlie.»</p>

  <p class="calibre1">«Yine de durumda bir gariplik var,» diye araya girdi Ryan. «Niye o stratejik füze denizaltılarını geri çekiyorlar. Bunu daha önce hiç yaptılar mı? Pasifik’teki denizaltıların durumu nasıl?»</p>

  <p class="calibre1">«Onlardan henüz bir haber alamadık,» diye cevap verdi Davenport. «Alınca bildiririm. Diğer soruna gelince, hayır, daha önce böyle bir şey yapmadılar, ama arasıra bunların mevkilerini ansızın ve aynı anda değiştirme huyları vardır. Yaptıkları da bu olsa gerek, birkaç gün içinde kesin öğreniriz zaten.»</p>

  <p class="calibre1">Ryan ısrar etti. «Ya gerçekten bir denizaltı kaybettilerse?»</p>

  <p class="calibre1">«Böyle bir ihtimal yok,» diye cevapladı Davenport. «Çok uzun zamandır böyle bir şey olmadı. Ramius çok iyi bir komutan, onun gemisinin başına böyle bir şey gelemez.»</p>

  <p class="calibre1">Titanik gemisinin kaptanı Smith de çok iyiydi, diye düşündü Ryan.</p>

  <p class="calibre1">«Teşekkürler, Oharlie.» Amiral Greer telefonu kapattı.</p>

  <p class="calibre1">«Sanırım haklısın, Jack, henüz endişe edecek bir şey yok. Şu Afganistan işine bakalım önce, sonra da Sovyet Kuzey Filosunun uydu fotoğraflarına bir göz atarız.»</p>

  <p class="calibre1">Afganistan dosyası üzerinde üç saat kadar birlikte çalıştılar.</p>

  <p class="calibre1">«Sanırım İngiliz Gizli Servisi Başkanı Sir Basil politik istihbarata öncelik verip, askeri istihbaratı biraz ihmal ediyor, efendim. Bir kere Sovyetler'in Afganistan’a girişi baştan hataydı. Hem politik, hem askeri raporlar bunu gösteriyor. Bana kalırsa, ne isteyebileceklerini bile bilmiyorlar, dolayısıyla oradaki taktik komutanlara da göreve devam etmelerini söylüyorlar. Tabii bu arada parti ileri gelenleri bir yandan bir çözüm ararken, bir yandan kendi paçalarını nasıl kurtaracaklarını düşünüp duruyorlar.»</p>

  <p class="calibre1">«Şu halde hiçbir şey bilmediğimizi biliyoruz.»</p>

  <p class="calibre1">«Evet, efendim. Bunu söylemekten bende hoşlanmıyorum, ama başka bir yorum yaparsam yalan söylemiş olurum.»</p>

  <p class="calibre1">Amiral düşündü, ClA'de böyle tipler zaten çok fazla vardı. Soruların ne olduğunu bile tam bilmeden cevaplar veren bir sürü adam. Ryan hiç değilse bilmediğini ifade edecek kadar dürüsttü. Zamanla bu huyu değişir mi acaba? İnşallah değişmez, diye aklından geçirdi Amiral Greer. Öğle yemeğinden sonra uydu fotoğrafları geldi. İlk resimler, Moskova’nın verdiği hazırlık mesajından bir saat sonra çekilmişti; bazı gemilerin üzerindeki kızılötesi görüntüler, gemilerin seyre hazırlık yaptıklarını gösteriyor, kazanların ve gaz türbinlerinin devreye sokulmasıyla artan ısı, kızılötesi görüntüye net olarak yansıyordu.</p>

  <p class="calibre1">Ryan bir saat sonra uydunun ikinci kez geçişinde çekilen fotoğraflara bakarken irkildi birden.</p>

  <p class="calibre1">«Aman Tanrım! Kirov, Moskova, Kiev, üç Kera sınıfı, beş Kresta sınıfı, dört Krivak, sekiz Udritoy ve beş Sovremennys!»</p>

  <p class="calibre1">Amiral Greer sert bakışlarım Ryan'a dikti. «Sen efe buna arama-kurtarma tatbikatı diyorsun öyle mi? Şuraya bak. Ellerindeki bütün akaryakıt ikmal gemileri de, diğerlerinin peşinden kalkıyorlar. Sovyet Kuzey Donanmasının vurucu kuvvetinin hemen tamamı orada, tankerler de gidiyorsa, uzun bir süre açık denizde kalacaklar demektir.»</p>

  <p class="calibre1">«Ama stratejik füze denizaltıları hâlâ eve dönüyorlar, efendim. Ayrıca resme dikkatli bakarsanız, hiç amfibi çıkarma gemisi yok, sadece suüstü savaş gemileri. Hem de sadece yeni olanları, menzilleri ve süratleri yüksek olanlar!»</p>

  <p class="calibre1">«Ve de en iyi silahları olanlar!» diye ekledi amiral.</p>

  <p class="calibre1">«Evet, efendim, hem de hepsi birkaç saat içinde bir-araya getirilmiş. Amiralim, bu önceden planlı bir şey olsaydı, haberimiz olurdu. Bu yeni bir durum, ani verilen bir karar, çok ilgi çekici!»</p>

  <p class="calibre1">«Bir gün daha kalmanı istiyorum, Jack.»</p>

  <p class="calibre1">«Hay hay, efendim.» Ryan saatine baktı. «Eşime bir telefon edebilir miyim? İçinde olmadığım bir uçağı karşılamak için havaalanına kadar boşuna gelmesin bari.»</p>

  <p class="calibre1">«Tabii, bitirince de hemen DlA’e gidip birisini göreceksin. Bu harekât hakkındaki bütün bilgileri istiyorum. Eğer bir tatbikat ise yakında öğreniriz, sende Sally'nin bebeklerini belki yarın götürebilirsin.»</p>

  <h1 class="calibre2" id="sigil_toc_id_9">ALTINCI GÜN</h1>

  <h1 class="calibre2" id="sigil_toc_id_10">8 ARALIK ÇARŞAMBA</h1>

  <p class="calibre1"><b>CIA MERKEZİ</b></p>

  <p class="calibre1">Ryan brifing yermek veya İngiliz Gizii Servisi Başkanının bazı özel mesajlarını iletmek için daha önce birkaç kere CIA Başkamnın odasına girmişti. Bu ofis Amiral Greer'inkinden biraz daha büyüktü, ayrıca Potomac nehri buradan daha bir güzel görünüyordu. Ofisin döşeniş tarzı, odanın sahibinin kökeni hakkında bir fikir veriyordu.</p>

  <p class="calibre1">Arthur Moore, Teksas eyaleti Yargıtay Mahkemesinin eski yargıçlarındandı.</p>

  <p class="calibre1">Odaya girdiğinde Başkan Moore ve Amiral Greer birlikte oturuyorlardı. Amiral, Ryan'a bir dosya uzattı. Dosyanın üzerindeki kod adı WlLLO'W'du. Ryan kapağı açıp dağıtım bölümüne baktı önce. Burada dosyanın sadece üç kopyası olduğu görülüyordu. Özel NEBULA düzeyinde gizlilik derecesine rağmen, bu kadar yüksek gizliliği olan bir dokümanı ilk kez göreceğini anladı Ryan. Tekrar dağıtıma baktı ve dosya kopyalarının Başkan Moore, Başkan Yardımcısı Amiral Greer ve CIA Harekât Başkan Yardımcısı Robert Ritter’e ait olduklarını gördü. İkinci sayfayı çevirdi. Bozuk bir daktiloyla yazılmış sıradan bir yazının fotokopisiydi bu. Birkaç satır okuduktan sonra başını kaldırıp şaşkınlıkla adamlara baktı...</p>

  <p class="calibre1">«Tamam, Ryan,» dedi amiral. «Gizlilik derecen bu dosyayı okuyacak kadar yükseltildi. Okumaya devam edebilirsin.»</p>

  <p class="calibre1">Ryan arkasına dayandı, heyecanını yenmeye çalışarak yavaş ve dikkatle okumaya başladı.</p>

  <p class="calibre1">Casusun kod adı «Kardinal»di. ClA'in o güne dek kendi hesabına çalıştırabildiği en yüksek rütbeli adamdı; yirmi yıl önce Oleg Penkovski tarafından seçilmiş ve Batı için çalışmaya başlamıştı. Oleg o tarihlerde Sovyet Askeri İstihbarat Örgütü GRU’da albaydı, şimdi ölmüştü tabii. Konumu gereği, Sovyet askeri sırlarının hepsini bilebilecek ve günü gününe izleyebilecek durumdaydı.</p>

  <p class="calibre1">Oleg’in İngiliz ajanı Greville Wynne kanalıyla verdiği bilgiler, Batı ülkeleri için çok değerli olmuş, âdeta Oleg'e bağımlı olmuşlardı, bu da pek iyi sonuç vermemişti tabii.</p>

  <p class="calibre1">1962’de Küba krizi konusunda Sovyetler’in zaaf noktalarını Başkan Kennedy’e verdikten hemen sonra yakalandı ve ihanetinin bedelini idam edilerek ödedi. Oleg’den şüphelenmeye başladıklarını da ilk defa Batıya Kardinal bildirmişti; Oleg'in Sovyetler Birliği’nden kaçırılmasının imkânsız olduğu anlaşılınca, kendisini ihbar etmesini Oleg istemişti Kardinal’den. Kardinal'in Sovyetler Birliği'ndeki görevi de, en az adı kadar titizlikle saklanan bir sırdı. Bilinmesine izin verildiği kadarıyla, Politbüro üyelerinden birinin çok yakını ve çok güvendiği birisiydi, hatta bu üyenin yokluğu halinde Sovyet Silahlı Kuvvetlerinde onu temsil edebilecek bir konumdaydı Kardinal; dolayısıyla hem politik, hem askeri sırların tamamına vakıftı. Tabii bu da verdiği bilgilerin önemini arttırırken, bir yandan da bu tür bilgilere ulaşabilenlerin pek az sayıda olması nedeniyle yakalanma tehlikesini aynı oranda arttırıyordu. İki taraflı çalışması ihtimaline karşı verdiği bütün bilgiler tekrar tekrar kontrol edilmiş, ama hepsi doğru çıkmıştı. Ve bugüne&nbsp;<span style="text-indent: 1.5em; font-size: 1em; line-height: 1.2;">kadar da yakalanmamayı başarmıştı adam.</span></p>

  <p class="calibre1">Kardinal kod adı, yalnızca ClA’den üç kişi tarafından biliniyordu. Verdiği bilgileri içeren dosyanın adı her ay değiştiriliyor, bu adı ve dosyadakileri de ClA'den yine çok üst düzeyde pek az kişi biliyordu. Dosyanın bu ayki adı WILLO’W'du. Dosyadaki bilgilerin geçici olarak bir başkasına açıklanması gerektiğinde, titizlikle bir ayıklama yapılıyordu. Ayrıca Kardinal’in mesajları hiçbir zaman telefon veya telsizle verilmiyor, birkaç alıcı kanalıyla el değiştirerek Moskova’daki CIA Bölge Şefine elden ulaştırılıyordu. Kardinal'in kendisi de çok dikkatliydi tabii, Oleg Penkovskiy'nin başına gelenlerden dersini almıştı.</p>

  <p class="calibre1">Sovyetler Birliği’nden kaçırılması için dört kez kendisine öneride bulunulmuş, her seferinde reddetmişti. Bazılarına göre bu tutum, onun çift taraflı çalıştığını gösteriyordu, ama genel kanı, Kardinal’in, kendisinden başka hiç kimsenin bilmediği nedenlerle ülkesine ihanet ettiği şeklindeydi. Herhalde bütün başarılı ve üst düzey ajanlar gibi biraz da kaçıkdı. Ryan’ın okuduğu doküman yirmi saatlik bir süre sonunda ellerine geçmişti. Mikrofilm beş saatte Moskova’daki Amerika Büyükelçiliğinde CIA İstasyon Şefine ulaşmıştı. Daha önce Nemyork Times gazetesinde muhabirlik yapmış olan tecrübeli CIA ajanının elçilikteki görevi basın ateşeliğiydi. Filmi bizzat kendisi banyo etmiş, sonra da VVashington’a bir «yıldırım» mesaj çekerek Kardinal'den gelen bir haberin yolda olduğunu bildirmişti. Daha sonra Kardinal'in fotoğraf filmlerinin üzerindeki Rusça mesajın çevirisini yaparak daktilo etmişti. Böylece Kardinal’in elyazısı ya da Rusça cümle kuruş tekniğiyle kimliğinin ortaya çıkarılma tehlikesi de ortadan kalkmış oluyordu. Film yakıldıktan sonra mesaj madeni bir sigara tabakasının içine kondu. Tabaka içinde özel bir mekanizma, bilmeyen birisi tarafından açılmaya kalkıldığı veya sallandığı taktirde, içindeki mesajı yakarak yok ediyordu. Yanlışlıkla yere düşürülen benzer iki tabakada bulunan iki mesaj daha önce bu nedenle yanıp yok olmuştu^ Sigara tabakası elçiliğin kuryesinin cebinde, ilk Aeroflot uçağıyla üç saatte Londra’ya varmış, sonra PANA'M’la Neıvvyork'a, oradan da iç hatlarda çalışan ilk uçakla Washington’a ulaşmıştı.</p>

  <p class="calibre1">Sabah saat sekizde çanta yerine varmış, doğrudan CIA Başkan Yardımcısına teslim edilmişti. Uzman bir teknisyen tarafından kutu açıldıktan sonra, başkan yardımcısı kendi fotokopi makinesinde üç kopya çıkarmış ve mesajın aslını yakmıştı.</p>

  <p class="calibre1">Ryan okumayı bitirince tekrar ikinci sayfaya döndü, dikkatle okudu ve başını salladı, dosyayı kapatıp Amiral Greer’e geri verdi.</p>

  <p class="calibre1">«Jack, aslında bunu söylememe gerek yok biliyorum, ama yine de söylemek zorundayım. Okuduklarını CIA Başkanının onayı olmadan ABD Başkanı bile öğrenemez. Anlaşıldı mı?» Amiralin ses tonu bu kez askerceydi.</p>

  <p class="calibre1">Rycın öğretmeni tarafından azarlanmış bir çocuk gibi başını sallayarak onayladı. «Evet, efendim.» CIA Başkanı bir puro yakarken, kibritin ateşinin içinden Ryan’ın gözlerine baktı.</p>

  <p class="calibre1">Yargıç Moore, Kore savaşında en gizli operasyonları başarıyla gerçekleştirmiş olağanüstü bir ajandı aslında, avukatlığa geri döndükten sonra ağır ve emin adımlarla ilerlemiş, Yargıtay Başkanı olmuş, üç yıl önce de ClA’in başına getirilmişti.</p>

  <p class="calibre1">«Evet, Dr. Ryan, ne düşünüyorsunuz?» Tam bu soruyu sorarken yargıç, CIA Harekât Başkan Yardımcısı içeri girdi. «Merhaba Bob, gel içeri, Dr. Ryan'a WILLOW dosyasını okuttuk.»</p>

  <p class="calibre1">«Öyle mi? Amiralin değerli yardımcısının fikirlerini öğrenebilir miyiz acaba?»</p>

  <p class="calibre1">Ryan dikkatle söze başladı. «Baylar, bu dosyadaki bilgilerin son derece özgün olduğuna kuşku yok. Kişisel fikrim, bu mesaj bana Hazreti Mikail tarafından bile verilmiş olsa kuşkuyla karşılardım, ama sizler güvenilir olduğunu söylediğinize göre...»</p>

  <p class="calibre1">«Pekâlâ,» dedi yargıç. «Başka ihtimaller olabilir mi, önce bunları duymak istiyorum, sonra da kendi yaptığınız değerlendirme ve ulaştığınız sonucun savunmasını yapacaksınız.»</p>

  <p class="calibre1">«Sayın Başkan, en akla yakın seçenek, zaten yeterince açık. Cumadan bu yana harekete geçebilecekken bunu yapmamışlar.» Ryan kendini tarafsız değerlendirme yapabilmek için çok iyi eğitmişti. Varolan dört seçeneği ayrı ayrı ele aldı, hepsini inceledi, on dakika sonra da sustu. Odadaki kısa sessizliği yine Ryan bozdu. «Sayın Yargıç, sanırım bir diğer seçenek daha var. Haber kaynağını ortaya çıkarmak için kasten yanlış verilmiş bir istihbarat olabilir. Bunun için bir değerlendirme yapamam.»</p>

  <p class="calibre1">«Bunu biz de düşündük. Eh, madem bu noktaya kadar geldik, bu durumda nasıl bir harekât planlanmasını önerirsin, onu da duymak istiyorum.»</p>

  <p class="calibre1">«Sanırım amiral, Deniz Kuvvetlerinin görüşlerini iletecektir, efendim.»</p>

  <p class="calibre1">Yargıç güldü. «Onu aşağı yukarı biliyorum, evlat. Ben senin önerini istiyorum.»</p>

  <p class="calibre1">«Sayın Yargıç, bu konuda bir karar vermek ve tek bir öneride bulunmak kolay değil. Çok fazia değişken ve çok fazla girdi var, ama yine de denememiz lazım. En önemli sorun, kendi imkân ve kapasitemiz, efendim. Gerekli olabilecek harekât için gemi ve uçaklarımız acaba olmaları gereken yerdeler mi?»</p>

  <p class="calibre1">Bu soruya amiral cevap verdi. «Pek sayılmaz. Elimizde tek bir uçak gemisi var, oda Kennedy. Saratcga uçak gemisi Norfolk'da, makine arızası var. Buna karşılık, İngilizlerin uçak gemisi HMS Invincible bir NATO tatbikatı için oralardaydı, pazartesi akşamı Norfolk'dan hareket etti. Sanırım başlarında Amiral VVhite var, emrinde de küçük bir muhareae grubu.»</p>

  <p class="calibre1">«Lord VVhite mı, efendim?» diye sordu Ryan.</p>

  <p class="calibre1">«Tanıyor musun?» diye atıldı yargıç.</p>

  <p class="calibre1">«Evet, efendim, aslında eşlerimiz daha iyi görüşüyorlar. Geçen eylülde İskoçya'da beraber ava gittik. İyi ve haklı bir şöhreti olduğunu sanıyorum.»</p>

  <p class="calibre1">«James, Ingiliz amiralinin gemilerini ödünç alabileceğimizi düşünüyorsun galiba?» dedi yargıç. «Bunu yapacaksak, niçin yaptığımızı İngilizlere açıklamamız gerekecek, ama önce bizimkilere söylememiz lazım. Bugün öğleden sonra saat birde Milli Güvenlik Konseyi toplanıyor. Ryan, brifingi sen hazıriayıp vereceksin.»</p>

  <p class="calibre1">«Zaman çok az galiba, efendim!»</p>

  <p class="calibre1">«Amiral senin baskı altında da çok iyi çalışabildiğini hep söyler, kanıtla bakalım.» Yargıç amirale döndü. «Brifingden bir kopya al ve Londra’ya uçmağa hazır ol. Tabii buna ABD Başkanı karar verecek, ama eğer İngilizlerin gemilerini alacaksak, nedenini söylemek zorundayız. Bunun anlamı da, bu brifingin aynısının İngiliz Başbakanına verilmesi demektir, o da senin görevin amiral. Bob, WIL-LOW dosyasından hiç söz açmadan, bu bilginin doğrulanmasını istiyorum. Nasıl yaparsan yap.»</p>

  <p class="calibre1">«Peki, efendim.»</p>

  <p class="calibre1">Yargıç saatine baktı. «Toplantının durumuna göre, saat üç buçukta tekrar burada toplanıyoruz. Ryan, tam doksan dakikan var, harekete geç.»</p>

  <p class="calibre1">Ryan yeteneklerinin ölçülmekte olduğunu düşündü. Yargıcın yakında emekli olup İngiltere’ye büyükelçi olacağı söyleniyordu. Bu durumda muhtemelen yerine Amiral Greer geçecekti, bunun için CIA Harekât Başkan Yardımcısı Ritter’de ise bunların hiçbiri yoktu. Zaten Kongre üyeleri hakkında her yerde şikâyet edip duruyordu, as<span class="calibre4">Iında haklıydı tabii. Kongre üyeleri kokteylerde böbürlenirken ağızlarından kaçırdıklarıyla CIA ajanlarının ölümlerine neden olduklarının farkında bile değildiler. Ritter’in ayrıca İstihbarat Komitesi Başkanıyla da arası hiç iyi değildi. Üst kademede böyie ani değişiklikler olurken, bu kadar gizli bilgilerin kendisine açıklanıyor olmasının başka bir anlamı da olabilir miydi? CIA Başkan Yardımcısı yapmazlardı herhalde, yeterli harekât tecrübesi yoktu, ama belki gelecek beş altı yıl içinde...</span></p>

  <h2 class="calibre9" id="sigil_toc_id_11">REYKJANES BURNU</h2>

  <p class="calibre1">Ramius haritaya baktı. Kızıl Ekim, Sovyet Kuzey Donanmasının önceden tespit ettiği sekiz numaralı hat üzerinde, güneybatı rotasında seyrediyordu. Sürati on üç mildi, bu rakamın uğursuz oluşuna aldırmıyordu Marko, ne de olsa Anglo-Saksonların batıl bir inancıydı bu. Bu rota ve süratle daha yirmi saat ilerleyeceklerdi. Hemen arkasında, başka bir haritanın önünde Kamarov oturuyordu. Genç subay birbiri ardına sigara içiyordu, harita üzerinde mevkii koyarken son derece gergin ve sinirli olduğu gözden kaçmıyordu. Ramius hiç işine karışmadı; nasıl olsa işini iyi biliyordu, ayrıca iki saat sonra Borodin vardiyayı devralacaktı. Gemide bulunan ve Gravitometre adı verilen aletle son derece hassas mevki koymak mümkündü; bu nedenle bu aleti taşıyan denizaltılar, yüksek süratle seyirden pek çekinmezlerdi, ama Ramius hiçbir kaza ihtimalini göze almak istemiyordu.</p>

  <p class="calibre1">Acaba yazdığı o mektup bir hata mıydı? Hayır, tereddütlere yol açmaması daha iyi olmuştu. Bu şekilde sessizce seyrederken diğer Rus denizaltılarının onu yakalaması sözkonusu olamazdı zaten. Ramius bundan emindi, çünkü Sovyet Deniz Kuvvetlerinde ne kadar değişik denizaltı tipi varsa, hepsinde çalışmıştı. İstediği yere gidebilir, istediğini yapabilirdi. Ne Rusların, ne Amerikalıların yapabileceği pek fazla bir şey yoktu. Kendi kendine gülümsedi.</p>

  <h2 class="calibre9" id="sigil_toc_id_12">BEYAZ SARAY</h2>

  <p class="calibre1">Yargıcın makam arabası, limuzin tipi bir Cadillac'tı, arabada şoförden başka, elinden ayırmadığı Uzi makineli tabancasıyla bir de muhafız vardı. Araba durduktan sonra muhafız ortalığı gözden geçirip şoföre işaret verdi, şoför bunun üzerine dışarı çıkıp arabanın kapısını açtı. Yargıç çıkıp hemen yürümeye başladı, Ryan arkasından yetişip soluna geçti ve bir adım geriden onu izlemeye çalıştı.</p>

  <p class="calibre1">«Daha önce buraya geldin mi hiç, Jack?»</p>

  <p class="calibre1">«Hayır, efendim.»</p>

  <p class="calibre1">Bir deniz piyadesi kapıyı açtı, içerde özel güvenlik görevlisi kimliklerini kontrol ederek kaydetti. Yürümeye devam ettiler.</p>

  <p class="calibre1">«Brifing Bakanlar Kurulu odasında mı olacak, efendim?»</p>

  <p class="calibre1">«Hayır, Beyaz Sarayın altındaki Harekât Odasında. Bu tür olaylar için hem daha rahat, hem gerek duyulan bütün teknoloji var. Biraz sinirlisin galiba?»</p>

  <p class="calibre1">«Evet, efendim.»</p>

  <p class="calibre1">Yargıç kıkırdadı. «Sakin ol, evlat. Başkan epey zamandır seninle tanışmak istiyordu zaten. Birkaç yıl önce yazdığın o terörizm hakkındaki raporu pek beğendi, ayrıca yaptığın başka şeyleri de gösterdim kendisine. Esaslı adamdır, sen de öyle bulacaksın sanırım. Yalnız soracağı sorulara hazır ol, çok iyi bir dinleyicidir, eğer isterse çok iyi sorularla köşeye sıkıştırıverir insanı.»</p>

  <p class="calibre1">Merdivenlerden üç kat aşağı inip bir koridora çıktılar. Sola dönünce ilk önlerine çıkan kapıda bir başka gizli servis görevlisi vardı.</p>

  <p class="calibre1">«İyi günler, yargıç. Başkan biraz sonra aşağı inecek.»</p>

  <p class="calibre1">«Teşekkür ederim. Bu Dr. Ryan, benimle birlikte.»</p>

  <p class="calibre1">«Peki efendim, buyrun.»</p>

  <p class="calibre1">Pek öyle beklendiği gibi gösterişli değildi oda. Yukardaki Oval Ofis kadardı aşağı yukarı. Duvarlar lambri kaplıydı. Brifing kürsüsü masanın önünde ve sağ taraftaydı, arkasına da bir perde konmuştu. Toplantıya katılacakların çoğu gelmişti; Milli Savunma Bakam ve Kuvvet Komutanları yerlerine oturmuşlardı bile. Ryan'ın hatırladığı kadarıyla Milli Savunma Bakanı o sıralarda Atina’yla Ankara arasında mekik dokuyordu. Kıbrıs’da yeni bir kriz vardı. NATO’nun güneydoğu bölgesindeki bu problemli toprak parçası birkaç hafta önce yeniden gündeme gelmişti. Yunanlı bir üniversite öğrencisi, arabasıyla bir Türk çocuğunu ezmiş ve birkaç dakika içinde toplanan kalabalık tarafından öldürülmüştü. Gün sona ererken elli kişi daha yaralanmış, iki NATO üyesi ülke yine boğaz boğaza gelmişlerdi. Milli Savunma Bakanı iki tarafı sakinleştirmeye çalışırken iki Amerikan uçak gemisi Ege’ye geçmişti. İki taraftan iki genç insanın ölümü kötüydü tabii, ama bunun için Silahlı Kuvvetlerin harekete geçirilmesi de pek yerinde değildi herhalde.</p>

  <p class="calibre1">Masada ayrıca Genel Kurmay Başkanı Orgeneral Thomas Hilton ve Başkanın milli güvenlik danışmanı Jeffrey Pelt vardı.</p>

  <p class="calibre1">Deniz Piyade Kuvvetleri Komutanı Orgeneral David Max!well yerinden kalkıp Ryan’ın yanına geldi.</p>

  <p class="calibre1">«Jack Ryan siz misiniz?»</p>

  <p class="calibre1">«Evet, efendim.»</p>

  <p class="calibre1">Kısa boylu ve sağlam yapılı general el sıkışmadan önce Ryan’ı baştan aşağı süzdü.</p>

  <p class="calibre1">«Tanıştığıma memnun oldum, evlat. Londra’da yaptıkların hoşuma gitti.» Londra’da Ryan’ın az kalsın öleceği o terörizm olayından söz ediyordu general. «Çok çabük ve yerinde davranmışsın, aferin yüzbaşı.»</p>

  <p class="calibre1">«Teşekkür ederim efendim, aslında şansım yardım&nbsp;<span style="text-indent: 1.5em; font-size: 1em; line-height: 1.2;">etti.»</span></p>

  <p class="calibre1">«İyi subaylar zaten daima şanslıdır. Bize verecek ilgi çekici haberlerin olduğu söyleniyor.»</p>

  <p class="calibre1">«Evet, efendim, sanırım ayırdığınız zamana değecek.»</p>

  <p class="calibre1">General gülümsedi. «Sinirlisin galiba? Sakin ol oğlum, bu odadaki herkes zaman zaman altına kaçıracak gibi olur.»</p>

  <p class="calibre1">Eliyle Ryan’ın midesine hafifçe vurdu ve dönüp yerine oturduktan sonra Deniz Kuvvetleri Komutanına Ryan’ı göstererek bir şeyler fısıldadı. Adam başını kaldırıp Ryan’a baktı, sonra tekrar önündeki kâğıtlara daldı.</p>

  <p class="calibre1">Bir dakika sonra ABD Başkanı Harekât Odasına girdi. Yerine oturduktan sonra milli güvenlik danışmanına bir şeyler söyleyip CIA Başkanına baktı.</p>

  <p class="calibre1">«Baylar, sanırım yargıçın bazı yeni haberleri var.»</p>

  <p class="calibre1">«Teşekkür ederim, Sayın Başkan. Baylar, dün başlayan Sovyet deniz harekâtıyla ilgili olarak yeni ve çok ilgi çekici gelişmeler var. Dr. Ryan bu konuda bir brifing verecek.»</p>

  <p class="calibre1">Başkan Ryan’a döndü. «Buyrun, dinliyoruz.»</p>

  <p class="calibre1">Ryan bir yudum su içti ve temize çekmeye vakit bulamadığı notlarını eline aldı.</p>

  <p class="calibre1">«Teşekkür ederim, Sayın Başkan. Baylar, benim adım Jack Ryan, bu birifingin konusu Kuzey Atlantik’deki son Sovyet deniz harekâtıdır. Konuya girmeden bazı bilgiler sunmak istiyorum. Bana birkaç dakika tahammül edeceğinizi umarım, konuşmamın herhangi bir yerinde istediğiniz anda ve istediğiniz soruyu sorabilirsiniz, efendim.»</p>

  <p class="calibre1">Ryan slayd makinesinin düğmesine bastı, perdenin üzerindeki ışıklar otomatik olarak kısıldı.</p>

  <p class="calibre1">«Bu fotoğraflar bize Ingilizlerden hediye geldi. Burada gördüğünüz gemi, bir Sovyet kıtalararası balistik füze denizaltısıdır, adı Kızıl Ekim, Fotoğraf Kuzey Rusya'da Murmansk yakınlarındaki Polyarnyy denizaltı üssünde bir İngiliz ajanı tarafından çekilmiştir. Gördüğünüz gibi büyük bir gemi, boyu yüz doksan sekiz metre, eni yirmi altı metre, sualtı tonajı yaklaşık otuz iki bin ton. Bu boyutlar Birinci Dünya Savaşında kullanılan büyük muharebe gemilerine aşağı yukarı eşittir. Bizim Ohto sınıfı Trkfernt deniz-altılarımızdan biraz daha büyük, bazı başka teknik farkları da var. Bizim yirmi dört füzemize karşılık, bunda yirmi altı füze var. Aslında üzerinde değişiklik yapılmış bir Typhoon sınıfı, ama Typhoon'larda da yirmi füze var. Kızıl Ekim yeni SS-N-20 füzeleri taşıyor. Gördüğünüz gibi, füze çıkışları, aynı bizim denizaltılarımıza benzer şekilde baş tarafta. Baş taraftaki dalış kanatları, gövdenin içine katlanıyor, bizimkiler tek pervaneli. Ayrıca teknesi âdeta köşeli, bizimkilerse silindirik oval.»</p>

  <p class="calibre1">Ryan slaydı değiştirdi. Bu resimde geminin pruvası ve kıç tarafı, aynı kare içinde gösteriliyordu.</p>

  <p class="calibre1">«Baş ve kıçtaki şu büyük kapaklara dikkatinizi çekmek istiyorum. Ingilizler ne olduğunu anlayamadılar, geçen hafta bu resimleri Amerika'ya bu nedenle getirdim. Bunların ne işe yaradığı hakkında ClA’nin de bir fikri yoktu, böylece dışardan birinin fikrini almaya karar verdik.»</p>

  <p class="calibre1">«Kim karar verdi?» diye atıldı Milli Savunma Bakanı. «Ben bu resimleri bile daha şimdi görüyorum.»</p>

  <p class="calibre1">«Bunların hepsi pazartesi günü elimize geçti, Bert,» diye sükûnetle cevap verdi yargıç. «Şu anda perdede gördüklerin geleli dört saat oldu. Ryan dışardan bir uzmanı önerdi, Amiral Greer de uygun gördü, ben de onayladım.»</p>

  <p class="calibre1">Ryan tekrar söze başladı. «Adı Oliver W. Tyler. Dr. <span class="calibre4">Tyler emekli bir deniz subayıdır, şimdi Deniz Harp Okulunda yardımcı profesör olarak öğretim üyesi, aynı zamanda Deniz Sistemleri Komutanlığı emrinde maaşlı danışman olarak görev yapıyor. Sovyet deniz teknolojisi analizinde uzmandır. Bu kapakların yeni ve sessiz bir tahrik sistemi olduğuna karar verdi. Şu anda bu sistemin bir bilgisayar modelini oluşturmakla meşgul, sanırım bu hafta sonu sonuç alacağız.»</span></p>

  <p class="calibre1">Başkan öne doğru eğildi. «Pekâlâ Dr. Ryan. Sanırım bize özetle, Sovyetlerin bizimkilerin biraz zor bulabilecekleri bir füze denizaltısı inşa ettiklerini söylediniz. Ben buna pek yeni haber diyemiyorum. Devam edin.»</p>

  <p class="calibre1">«Kızıl Ekim’in komutanı Albay Marko Ramius’dur. Parti ileri gelenlerinden birinin oğlu, ellerindeki en iyi denizaltı komutanı. Son on yıldır Sovyetler’in inşa ettiği her yeni tip denizaltının ilkine o kumanda etti. Kızıl Ekimi geçen cuma hareket etti. Aldığı emirlerin ne olduğunu bilmiyoruz ama normal olarak harekât ve tatbikat sahası Barents denizidir. Pazar günü öğle üzeri Barents denizinde yoğun bir arama-keşif harekâtı tespit ettik. O zaman bunu normal bir denizaltı savunma harekâtı olarak değerlendirdik. Pazartesi günü ise, Kızıl Ekim’in yeni sessiz tahrik sisteminin denendiğine karar verdik. Sonra, hepinizin bildiği gibi, dün sabahtan itibaren Sovyet Deniz Kuvvetlerinde büyük bir kıpırdanma başladı. Kuzey Donanmasına bağlı bütün suüstü gemileri, yanlarında akaryakıt tankerleriyle birlikte denize açıldılar. Ayrıca Baltık denizindeki ve Akdeniz’deki üslerinden diğer yardımcı gemilerde seyre kalktı. Hepsinden daha önemlisi, Kuzey Donanmasına bağlı bütün nükleer denizaltılar Kuzey Atlantik’e doğru geliyorlar. Ve sanırım şimdi bunun nedenini biliyoruz.»</p>

  <p class="calibre1">Ryan bir sonraki slayda geçti. Bunda Florida sahillerinden Kuzey Kutbuna kadar olan Kuzey Atlantik Okya<span class="calibre4">nusunun haritası vardı ve Sovyet gemileri kırmızıyla işaretlenmişti.</span></p>

  <p class="calibre1">«Kızıl Ekim’in hareket ettiği gün Albay Marko Ramius, Oramiral Yuri llych Padorin’e bir mektup gönderdi. Amiral Sovyet Deniz Kuvvetlerinin politik subayıdır. Mektupta ne olduğunu bilmiyoruz, ama burada sonuçlarını görebiliyoruz. Bu harekât mektup açıldıktan dört saat sonra başladı. Sovyetler’in elli sekiz nükleer denizaltısı ve yirmi sekiz suüstü savaş gemisi bize doğru geliyorlar. Bu, dört saat içinde çok ilgi çekici bir tepki. Bu sabah, Sovyet gemilerinin aldıkları emri öğrendik. Baylar, bu gemiler Kızıl Ektm’i bulmak ve gerekiyorsa batırmak amacıyla denize açıldılar. Haritada gördüğünüz gibi, Sovyet suüstü gemileri Avrupa’yla İzlanda arasında tam yarı yoldalar. Denizaltılar! ise, özellikle şuradaki grup, hepsi Amerika sahillerine doğru güneybatı rotasında ilerliyorlar. Lütfen dikkat ediniz, Pasifik tarafında hiçbir hareket yok, ancak haber aldığımıza göre, şu anda dünya denizlerinde olan bütün kıtalararası balistik füze taşıyan Sovyet denizaltılarına limana dönüş emri verildi. Bu nedenle Albay Ramius’un ne yazdığını bilmemekle birlikte, bütün bu olanlardan bir sonuca varabiliriz sanıyorum. Sovyetler, Kızıl Ekim’in bize doğru geldiğini düşünüyorlar. Tahmini süratini onla otuz deniz mili olarak kabul edersek, şuradan, İzlanda'nın güneyinden, şuraya, doğu kıyılarımıza kadar herhangi bir yerde olabilir. Herhalde yolu üzerindeki bütün SOSUS barikatlarını da yakalanmadan geçmiş durumda olduğu açıkça görülüyor.»</p>

  <p class="calibre1">«Bir dakika,» diye sözünü kesti Başkan. «Biraz önce gemilerine, kendi der&gt;izaltılarından birini batırma emri verdiklerini söylediniz, öyle mi?»</p>

  <p class="calibre1">«Evet, Sayın Başkan.»</p>

  <p class="calibre1">Başkan, CIA Başkanına baktı. «Yargıç, bu haber güvenilir mi?»</p>

  <p class="calibre1">«Evet, Sayın Başkan.»</p>

  <p class="calibre1">«Pekâlâ, Dr. Ryan, bekliyoruz. Nedir Albay Ramius' un niyeti?»</p>

  <p class="calibre1">«Sayın Başkan, bütün bu bilgiler sonucu Kızıl Ekim’in Amerika’ya sığınma girişiminde bulunduğunu değerlendiriyoruz.» Odada büyük bir sessizlik oldu, slayd makinesinin içindeki soğutucunun gürültüsünü duyabiliyordu herkes. Ryan odadaki on kişinin bakışlarını üzerinde hissetti, ellerinin titremesini önlemek için kürsüyü sımsıkı tutuyordu.</p>

  <p class="calibre1">Başkan gülümsedi. «Bu çok ilgi çekici bir değerlendirme, doktor. Savunun bu tezinizi.»</p>

  <p class="calibre1">«Sayın Başkan, eldeki bilgi ve verilere göre başka hiçbir çözüm olamaz. En önemli nokta, Kızıl Ekim’den başka, denizdeki bütün füze denizaltılarına geri dön emrini vermiş olmaları, böyle bir şeyi daha önce hiç yapmadılar. En yeni ve en güçlü denizaltılarının batırılması için kendi gemilerine emir veriyorlar ve onu bulabilmek için bize doğru geliyorlar. Bu durumda ulaşılabilecek tek mantıklı sonuç, Kızıl Ekim bize doğru geliyor.»</p>

  <p class="calibre1">«Pekâlâ, başka ne olabilir?»</p>

  <p class="calibre1">«Sayın Başkan, Albay Ramius onlara, buralara gelip bütün füzelerini ateşleyeceğini söylemiş olabilir. Bize, onlara, Çinlilere ya da herhangi bir hedefe.»</p>

  <p class="calibre1">«Ama galiba siz buna ihtimal vermiyorsunuz, Ryan?»</p>

  <p class="calibre1">«Hayır Sayın Başkan. SS-N-20’ierin menzili altı bin mildir. Bunun anlamı, Kızıl Ekim üssünden çıkar çıkmaz, kuzey yarımkürede istediği her yeri oradan vurabilirdi. Daha sonra, bunu yapabilmek için tam altı günü oldu, ama yapmadı. Ayrıca böyle bir tehditte bulunmuşsa, Sovyetler’ in onu bulup batırmak için bizden yardım isteyeceğini hesaplayabilir Albay Ramius. Zaten bildiğiniz gibi, gözetleme sistemlerimiz, bize yönelen herhangi bir nükleer füze tespit ettiğinde, olayların nasıl hızla gelişeceğini bizim kadar Sovyetler de gayet iyi biliyorlar.»</p>

  <p class="calibre1">Milli Savunma Bakanı, Ryan’ın sözünü kesti. «Füzelerin yarısını doğuya, yarısını batıya atıp Üçüncü Dünya Savaşını başlatabilir de.»</p>

  <p class="calibre1">«Haklısınız, Sayın Bakan,» diye cevap verdi Ryan. «Bu durumda karşımızda birkaç çılgın adam var demektir. Biliyorsunuz, bizim denizaltılarımızda, füzelerin ateşlenebilmesi için beş subayın birden karar vermesi ve işleme geçmesi gerekiyor. Aynı sistemi Sovyetler de uyguluyor. Dünyanın sonunu getirmeye niyetli en az beş kişi ve hepsi aynı gemide, bunu mu söylemek istiyorsunuz, efendim? Hayır Sayın Bakan, böyle bir ihtimal sözkonusu olamaz. Ve yine söylüyorum, efendim, böyle bir durumda da Sovyetler bizden yardım isterlerdi.»</p>

  <p class="calibre1">«Gerçekten yardım isteyeceklerini sanıyor musunuz?» Milli Güvenlik Danışmanı Dr. Pelt’in sesinin tonu, bu konuda ne düşündüğünü belli ediyordu.</p>

  <p class="calibre1">«Bu teknik olmaktan çok psikolojik bir sorun, benim çalışma alanım ise teknik istihbarattır. Bu odadaki bazı kişiler, Sovyetler Birliği’ndeki meslekdaşlarıyla karşılaşmış, tanışmış ve birarada olmuşlardır; bu soruya benden daha iyi cevap verebilirler sanırım, efendim. Buna rağmen, kişisel olarak sorunuza evet cevabı verebilirim. Yapabilecekleri tek mantıklı ve akılcı hareket bu olabilir. Her ne kadar Sovyetler’i bizim ölçülerimize göre pek o kadar mantıklı görmüyorsam da, kendi ölçülerine göre bir mantıkları olduğunu kabul ediyorum. Bedeli bu kadar yüksek bir kumarı oynayabileceklerini sanmıyorum, efendim.»</p>

  <p class="calibre1">«Kim oynayabilir ki zaten?» diye Başkan araya girdi. «Başka ne olabilir peki?»</p>

  <p class="calibre1">«Pek çok şey, efendim. Çok kısa bir alarm süresi için bizim deniz ulaşım hatlarımızı kesip kesemeyeceklerini ve bizim buna göstereceğimiz tepkiyi ölçmek üzere planlanmış büyük çaplı bir tatbikat olabilir. Ama bu ihtimali ortadan kaldıran birden fazla neden var. Olağan olarak her sonbahar yaptıkları 'Crimscn Storm’ planlı tatbikatından çok kısa bir süre sonra başladı bu, sonra yalnız nükleer denizaltılar var, dizelli tek bir denizaltı yok. Bütün tatbikatlarında en önem verdikleri konu sürattir. Ayrıca bu mevsimde bundan önce hiçbir tatbikat yapmadılar.»</p>

  <p class="calibre1">«Niçin?» diye sordu Başkan.</p>

  <p class="calibre1">Bu soruya Ryan'ın yerine Oramiral Foster cevap verdi.</p>

  <p class="calibre1">«Sayın Başkan, bu mevsimde oralarda hava şartları dayanılır gibi değildir. Buna benzer şartlarda biz bile tatbikat yapmıyoruz.»</p>

  <p class="calibre1">«Birkaç gün önce bir NATO tatbikatı yaptığımızı hatırlıyorum, amiral,» diye araya girdi Dr. Pelt.</p>

  <p class="calibre1">«Evet efendim, Güney Bermuda kıyılarında. Oralarda şu sıra denize girilebiliyor. Bir istisna var tabii, İngiliz adaları açıklarında çok kısıtlı bir denizaltı savunma tatbikatı yapıldı; 'Nifty Doiphin', ancak kendi kıyılarımızda, açık denizde değil.»</p>

  <p class="calibre1">«Pekâlâ, diğer ihtimaller nedir, devam edelim,» diyerek tartışmayı kesti Başkan.</p>

  <p class="calibre1">«Bu bir tatbikat olmayabilir, efendim. Bütünüyle gerçek bir harekât olabilir, NATO'ya karşı konvansionel ve klasik bir savaşın başlatılması yani. Böyle bir savaşın ilk adımı, düşmanın deniz ulaşım yollarını kesmektir. Eğer durum buysa, çok başarılı stratejik bir sürpriz yaptılar; ama şimdi, dikkatimizi çekeceğini ve şiddetle karşılık vereceğimizi bile bile bu kadar açık hareket ederek bu avantajı çöpe atıyorlar. Ayrıca Kara ve Hava Kuvvetlerinde en ufak bir kıpırdanma yok. Deniz hava uçakları dışında bütün Kara ve Hava Kuvvetleri bütün Pasifik Donanması günlük planlı eğitim ve faaliyetlerine devam ediyorlar. Son olarak, bu bizim dikkatimizi başka yere çekerek başka bir yerde başka bir sürpriz yapmaya niyetli olduklarını gösterebilir. Eğer böyle ise, bunu çok garip bir şekilde yapıyorlar. Birini tahrik etmek istiyorsanız, bunu adamın evinin bahçesinde yapmazsınız. Atlantik hâlâ bize ait bir okyanus. Haritada da görüldüğü gibi İzlanda’da, Azorlar'da, kıyı boyunca bir dizi üslerimiz var. Atlantik’in her iki sahilindeki ülkeler müttefiklerimiz. Bu okyanusun tamamında hava üstünlüğünü de sağlayabilecek durumdayız. Deniz Kuvvetleri bazı kritik bölgelerde sayısal olarak bizimkilerden üstün, ama kuvvetlerini bizimkiler kadar ileri noktalara kadar gönderebilecek kapasiteye sahip değiller, en azından henüz değil, hele kıyılarımıza ve burnumuzun dibine hiç değil.» Ryan bir yudum su içti. «Özetle baylar, diğerlerinin hepsi eve dönerken denizde tek bir balistik füze denizaltısı var, bu gemiyi batırma emri almış koca bir donanma denizde ve kovalamaca bize doğru. Daha önce de belirttiğim gibi, bu verilere uyan tek bir çözüm var.»</p>

  <p class="calibre1">«Denizaltıda kaç kişi var, doktor?» diye sordu Başkan.</p>

  <p class="calibre1">«Yüz on civarında sanıyoruz, efendim.»</p>

  <p class="calibre1">«Demek ki, yüz on kişi aynı anda ABD'ye sığınmaya karar veriyorlar, iyi bir fikir doğrusu, ama olabilirlik ihtimali çok düşük.»</p>

  <p class="calibre1">Ryan bu soruya hazırdı. «Bu daha önce de oldu, efendim. Sekiz Kasım 1975'de Storozhevoy adında Krivok' sınıfı bir güdümlü mermili firkateyni Riga'dan kalkarak İsveç’in Gotland adasına sığınmaya kalktı. Gemideki politik subay, personelle birlikte bir isyan başlattı, subayları kamaralarına kilitleyip, limandan hızla çıkıp gittiler. Sovyet Hava ve Deniz Kuvvetleri gemiyi İsveç karasularına elli mil kala durdurmayı başardılar. İki saatleri daha olabilseydi, başaracaklardı. Politik subay ve yirmi altı kişi yargılanıp kurşuna dizildi. 1980’lerde Japon kıyıları açıklarında aynı şeyi Echo sınıfı bir Sovyet denizaltısı da denedi. Ayrıntılara girmek istemiyorum ama raporları gelen bundan başka birkaç olay daha var. Bu sonuncusunun çok aşırı ve kendine özgü bir örnek olduğunu biliyorum, yine de söylemek istediğim, Sovyet Deniz Kuvvetlerinde ilk deneme değil bu.»</p>

  <p class="calibre1">Amiral Foster purosunu yakarken, kibrit alevinin arkasında gözlerinin parladığı seçilebiliyordu. «Biliyor musunuz, sanırım buna inanabiliriz.»</p>

  <p class="calibre1">«Nedenini bize de söyleyin, amiral, çünkü ben hâlâ inanamıyorum,» dedi Başkan.</p>

  <p class="calibre1">«Sayın Başkan, isyanların çoğu subaylar tarafından başlatılır, astsubay ve erlerden değil. Bunun nedeni, geminin kullanılmasını yalnız subaylar bilir, ayrıca başarılı bir isyanın başarılı bir sonuca ulaşma şdnsına sahip olduğunu bilebilecek kültür ve eğitime subaylar sahiptir. Bu iki etken, Sovyetler’de daha da belirgindir. Bunu sadece subaylar başlatmış olamaz mı?»</p>

  <p class="calibre1">«Ve personelin geri kalanı da buna hiç ses çıkarmayacak, geride kalan ailelerine ne olacağını bile bile, öyle mi?» diye sordu Dr. Pelt.</p>

  <p class="calibre1">Amiral Foster purosundan birkaç nefes çekti. «Dr. Pelt, hiç denize çıktınız mı siz? Diyelim ki, Queen Elizabeth transatlantiğiyle bir dünya gezisine çıktınız, güzel bir gün, Pasifik Okyanusunun ortalarında bir yerdesiniz, ama tam olarak neredesiniz acaba? Bilemezsiniz, gemi subayları size nerede olduğunuzu söylüyorlarsa, ona inanmak zorundasınız. Tabii biraz astronomiden anlıyorsanız, birkaç yüz mil hatayla bulunduğunuz enlemi tespit edebilirsiniz. Hatta iyi bir saatiniz ve biraz küresel trigonometri bilginiz varsa, yine birkaç yüz mil hatayla bulunduğunuz boylamı da saptarsınız, efendim, tamam mı? Tabii bunları da suyun üzerinde giden bir gemide yapabilirsiniz. Bu adamlar denizaliındalar. Şimdi bu işi subayların yaptığını, hatta bazı subayların yaptığını düşünelim. Personel gerçeği nasıl anlayacak? Anlayamazlar, efendim. Bizimkiler, onlarınkinden çok daha iyi eğitiliyorlar, ama bizimkiler de anlayamaz. Bütün erleri, zorunlu askere çağrılan çiftçi çocukları biliyorsunuz. Nükleer bir denizaltıda dış dünyayla bütün ilişkileriniz kesilir. ELF ve VLF dışında hiçbir radyo ve telsiz bağlantısı yoktur. Bu kanallardan yapılan bütün haberleşme ele şifrelidir, muhabere subayından geçer mutlaka. Dolayısıyla muhabere subayının işin içinde elması gerek, seyir subayının da. Bizim gibi aynı seyir sistemlerini kullanıyorlar. Havai’de dipten çıkardığımız o ©oîf sınıfı denizaltılarını inceledik. Kullandıkları aletde verilen değerlerin hepsi şifrelidir. Seyir astsubayı değerleri okur, seyir subayı elindeki şifre kitabından karşılıklarını bulduktan sonra mevki koordinatlarını haritaya işler. Sovyet ordusunda haritalar çok gizli dokümanlardır, Deniz Kuvvetlerinde de böyledir bu, astsubay ve erler haritalara bakamazlar, hatta nerede muhafaza edildiklerini bile bilemezler. Hele güdümlü mermili nükleer denizaltılarda bu kural çok daha katı uygulanır. Hepsinin ötesinde, bu adamlar nükleer bir denizaitındalar. Denizdeyken herkesin bir görevi vardır ve herkes bu görevi yapar. Onların gemilerinde bunun anlamı, günün on dört ya da on altı saati görev demektir. Personelin çoğu, çok kısıtlı eğitim görmüş ve yeni askere alınmış genç çocuklar. Alacakları emirleri aynen yapmak üzere eğitilmişler, yapacakları da bir veya iki belirli görevdir. Sovyetler’in eğitim sistemi değişiktir, herkesin yapacağı görevi düşünmeden, âdeta otomatik olarak yapabileceği şekilde eğitim verirler. Bu nedenle de büyük tekne bakım ve onarımlarında elinde anahtarlarla, ölçü aletleriyle Sovyet subaylarının çalışırken çekilmiş resimlerini hepimiz gördük. Personelin, subayların ne yaptığını sormak için ne zamanı, ne de böyle bir eğilimi vardır. Sadece görevlerini yapar, diğerlerinin de görevini yapacağına güvenirler.» Amiral Foster purosunu tablaya silkerek devam etti. «Evet, efendim, subaylar, hepsi olmasa da bir bölümü biraraya gelmişse bu işi yapabilirler. Sekiz, on kişinin aynı amaçla biraraya gelmesi, yüz kişiden daha kolaydır.»</p>

  <p class="calibre1">Orgeneral Hilton itiraz etti. «Daha kolay olması, kolay olması demek değildir, Dan. Her gemide mutlaka bir politik subay, en az birkaç tane de KGB veya GRU’dan köstebek var. Özellikle bir parti elemanının buna evet diyebileceğini düşünüyor musun?»</p>

  <p class="calibre1">«Niye olmasın, Ryan’ı dinledin, firkateyndeki isyan politik subay tarafından başlatılmış.»</p>

  <p class="calibre1">«Evet, ama ondan sonra politik subay seçiminde çok daha dikkatli davranmaya başladılar.»</p>

  <p class="calibre1">«Sık sık taraf değiştiren KGB ajanlarını görüyoruz, hepsi de sadık birer parti üyesi.» Amiral Foster'in Amerika’ya sığınan bir Sovyet denizaltısı fikrinden iyice hoşlandığı belli oluyordu.</p>

  <p class="calibre1">Başkan Ryan'a döndü. «Dr. Ryan, senaryonun teorik olarak mümkün olabileceğine beni inandırdınız. Peki bu durumda, ne yapmamız gerektiği hakkında ClA’in önerisi nedir?»</p>

  <p class="calibre1">«Sayın Başkan, ben bir istihbarat analizcisiyim ama...»</p>

  <p class="calibre1">«Sizin ne olduğunuzu çok iyi biliyorum, Dr. Ryan. Yaptığınız çalışmaları yeteri kadar inceledim. Bir fikriniz olduğu da anlaşılıyor, ben de bunu duymak istiyorum.»</p>

  <p class="calibre1">Ryan yargıca bakmadan cevap verdi. «Ele geçirmeliyiz, efendim.»</p>

  <p class="calibre1">«Bu kadar basit, öyle mi?»</p>

  <p class="calibre1">«Hayır, efendim, kuşkusuz değil. Albay Marko Ramius bir iki gün içinde Virginia açıklarında satha çıkıp politik sığınma hakkı isteyebilir. Buna hazır olmamız lazım, benim fikrimce, kendisini kollarımızı açarak karşılamamız gerekir.»</p>

  <p class="calibre1">Ryan bazı kuvvet komutanlarının onaylarcasına başlarını salladığını gördü. Hiç değilse birkaç kişi ondan tarafaydı artık.</p>

  <p class="calibre1">«Bu olayda ortaya kendinizi koyduğunuzun farkındasınız herhalde, Dr. Ryan.»</p>

  <p class="calibre1">«Bana fikrimi sordunuz, efendim. Bu kadar kolay da olmayabilir tabii. Batıya doğru süratle seyreden bütün bu Alfa ve Victor sınıfı Sovyet denizaltıları, bizimle Kızıl Ekim arasında bir barikat oluşturmak üzere geliyor olmalılar.»</p>

  <p class="calibre1">«Barikat, kötü bir kelime seçimi,» dedi Başkan.</p>

  <p class="calibre1">«Yargıç,» diye söze girdi Genelkurmay Başkanı. «Haber kaynağını ortaya çıkarmak üzere planlanmış yanıltıcı bir istihbarat olabileceğini de değerlendirdiniz herhalde?»</p>

  <p class="calibre1">Yargıç gülümsedi. «Düşündük tabii, general. Eğer böyle bir senaryo ise, gerçekten mükemmel olduğunu kabul etmek gerek. Dr. Ryan, bu brifingi bu istihbaratın doğru olduğu varsayımı üzerine hazırladı. Eğer doğru çıkmazsa sorumluluğu ben üzerime alıyorum.»</p>

  <p class="calibre1">Tanrı seni korusun yargıç, diye düşündü Ryan.</p>

  <p class="calibre1">Yargıç devam etti. «Herhalde baylar, yaptığımız analiz ne ölçüde doğru olursa olsun, bir tepki göstermemiz şarttır.»</p>

  <p class="calibre1">«Bu haberi doğrulamak üzere harekete geçtiniz mi?» diye sordu Başkan.</p>

  <p class="calibre1">«Evet, efendim, üzerinde çalışıyoruz.»</p>

  <p class="calibre1">«Pekâlâ.» Başkan oturduğu yerde dikleşti, Ryan onun sesinin de güçlendiğini farketti. «Yargıç haklı, baylar. Niyetleri ne olursa olsun, bir tepki göstermek zorundayız. Sovyet Donanması kıyılarımıza geliyor, ne yapıyoruz, baylar?»</p>

  <p class="calibre1">İlk önce Amiral Foster cevap verdi. «Sayın Başkan, donanma şu sıralarda denize açılıyor. Yarın akşama kadar çalışan bütün gemiler denize çıkmış olacak. Uçak gemilerini güneyden Kuzey Atlantik’e çekiyoruz, ayrıca nükleer denizaltılarımızı da yeniden konumlandırıyoruz. Bu sabahtan itibaren Sovyet suüstü kuvvetleri üzerindeki hava keşif uçuşlarını da yoğunlaştırdık. Bizim P-3 C Orionlar’la Ingilizlerin Nimrod’ları uçuyorlar. General...» Amiral,' Genelkurmay Başkanı Orgeneral Hilton’a döndü. «Şu anda Orion'lardan başka bizim AWACS uçakları da keşif uçuşlarına başladılar. İzlanda'da üslü F-15 Eagle avcı uçaklarının korumasındalar. Cuma günü bu saatlerde B-52 filosu da uçuşa başlamış olacak. Bunlara havadan satha Harpoon füzeleri yüklenmiş olacak. Saldırgan bir tutum sayılamaz bu.» General Hilton gülümsedi. «Sadece konuya ilgi gösterdiğimizi anlayacakları kadar. Bize doğru gelmeye devam ederlerse, Hava Kuvvetlerinden bazı ek üniteleri batıdan doğuya kaydırabiliriz, ayrıca onaylarsanız sessizce Milli Muhafız Kuvvetlerini ve yedek filoları da harekete geçirebiliriz.»</p>

  <p class="calibre1">«Bunu öyle sessizce nasıl yapacaksınız acaba?» diye sordu Başkanın milli güvenlik danışmanı.</p>

  <p class="calibre1">«Dr. Pelt, bu pazar günü başlayacak rutin eğitim uçuşları var zaten, yalnız Nevada yerine Maine'e giderler. İnecekleri üsler hem büyük, hem emniyetli. Hepsi Stratejik Hava Komutanlığı SAC’a ait üsler.»</p>

  <p class="calibre1">Başkan sordu. «Elimizde şu anda kaç uçak gemisi var?»</p>

  <p class="calibre1">«Şu anda sadece bir, efendim, Kennedy. Saratoga'da türbin arızası var, bir aydan önce çıkamaz. Nimitz ve America, her ikisi de Güney Atlantik’deler. America Hint Okyanusundan geliyor, Nimitz Pasifik'e doğru gidiyor. Kötü talih tabii. Doğu Akdeniz'den bir uçak gemisini geri çağırabilir miyiz?»</p>

  <p class="calibre1">«Hayır.» Başkan başını sallayarak reddetti. «Kıbrıs olayı hâlâ çok duyarlı. Zaten ihtiyacımız da var mı? Suüstü kuvvetleri beklemediğimiz bir şey yapmaya kalkarlarsa, elimizdekilerle karşı koyabilir miyiz?»</p>

  <p class="calibre1">Genelkurmay Başkanı hemen cevapladı. «Evet, efendim. Dr. Ryan’ın söylediği gibi, Atlantik bizimdir. Yalnız Hava Kuvvetleri bu işe beş yüz uçak veriyor. Herhangi bir çatışma olursa, Sovyet Filosunun çok heyecanlı ama çok kısa bir ömrü olacaktır.»</p>

  <p class="calibre1">Başkan usulca ekledi. «Tabii bundan kaçınmaya çalışacağız. Basın bu sabah kımıldamaya başladı. Amerikan halkı, bu işten bu kadar erken bilgi sahibi olursa acaba neler olabilir,.. Jeff?»</p>

  <p class="calibre1">«Sayın Başkan,» diye söze başladı Dr. Pelt. «Diyelim ki. Dr. Ryan’ın analizi doğru, ne yapabiliriz ki?»</p>

  <p class="calibre1">«Ne?» diye atıldı Ryan, sonra özür diledi hemen. «Pardon efendim, bir daha tekrarlar mısınız?»</p>

  <p class="calibre1">«Bir Sovyet denizaltısını göz göre göre çalamayız.»</p>

  <p class="calibre1">«Niye olmasın?» diye atıldı Amiral Foster. «Elimizde bir sürü Sovyet tankı ve uçağı var.» Diğer Kuvvet Komutanları da başlarını sallayarak onayladılar.</p>

  <p class="calibre1">«Bir ya da iki pilotlu bir uçak bir şeydir, amiral, ama yüz personel, yirmi altı kıtalararası balistik füze taşıyan nükleer bir denizaltı başka bir şey. Tabii sığınma hakkı isteyen subayların bu isteğini kabul edebiliriz.»</p>

  <p class="calibre1">«Demek öyle! Bu koca alamet Norfolk'a gelecek ve de biz onu geri vereceğiz öyle mi?» diye patladı Genelkurmay Başkanı.</p>

  <p class="calibre1">«Aman Tanrım, bayım, siz farkında mısınız, bu gemi iki yüz savaş başlığı taşıyor. Günün birinde her biri bir kentimize düşebilecek iki yüz savaş başlığı. Geri vermek istediğinizden emin misiniz gerçekten?»</p>

  <p class="calibre1">«Bir trilyon dolar değerinde bir denizaltıdan söz ediyoruz, general.»</p>

  <p class="calibre1">Ryan Başkanın gülümsediğini gördü, canlı tartışmalardan hoşlanıyordu besbelli.</p>

  <p class="calibre1">«Yargıç, olayın yasal yönü nedir?»</p>

  <p class="calibre1">«Konu deniz hukukuna girer, Sayın Başkan. Bu konuda tecrübem yok. Normal olarak deniz hukuku bütün ülkeler için aynıdır. Ama isyan etmiş bir geminin durumunu bilemiyorum, efendim.»</p>

  <p class="calibre1">«Yargıç, konumuz isyan veya korsanlık değil,» dedi Amiral Foster. «Nükleer silahların sözkonusu olduğu böyle bir durumda yasal bir kulp bulmak zorunda olmadığımızı düşünüyorum.»</p>

  <p class="calibre1">Başkan araya girdi. «Buna rağmen bulmalıyız. Jeff in dediği gibi; bu bir hayli pahalı bir araç, üstelik yasal olarak onların malı. Ayrıca gemilerinin bizim elimizde olduğunu da bilecekler. Sanırım hepimizin birleştiği bir nokta var. Gemi personelinin bir kısmı bu işin dışında olabilir. Buna göre, isyana katılmayanlar eve dönmek isteyeceklerdir. Biz de onları bırakmak zorundayız, öyle değil mi?»</p>

  <p class="calibre1">«Mecbur muyuz buna efendim?» diye sordu General Maxwell.</p>

  <p class="calibre1">Başkanın sesi sertleşti. «General, evlerine dönmek isteyenleri hapsedecek değiliz herhalde. Anlaşıldı mı?» Başkan tek tek herkesin yüzüne baktı. «Denizaltıyı ele geçirdiğimizi öğrenirlerse geri isteyeceklerdir hiç kuşkusuz. Nasıl öğrenecekler diyorsanız, eve dönecek olanlar söyleyecektir tabii. Zaten bu kadar büyük bir şeyi nasıl ve nereye saklarız?»</p>

  <p class="calibre1">«Aslında saklayabiliriz,» dedi Foster. «Ama dediğiniz gibi personel sorun yaratıyor. Belki de iade etmeden inceleme fırsatını buluruz.»</p>

  <p class="calibre1">«Evet, gemiyi karantinaya almak, tekrar denize açılmaya hazır olup olmadığını kontrol etmek, gemide uyuşturucu madde aramak gibi şeyler yapabiliriz.» Başkan kurnazca güldü. «Sanırım bunu ayarlayabiliriz. Yalnız baylar, galiba çok hızlı gidiyoruz, daha o noktaya gelmeden yapacak pek çok şey var. Müttefiklerimizden ne haber? İngilizlerin uçak gemilerinden biri kısa bir süre önce buralardaydı, kullanabilir miyiz, Dan?»</p>

  <p class="calibre1">«İzin verirlerse tabii. Bermuda’nın güneyindeki ASW tatbikatı henüz bitti, İngilizler de oldukça başarılıydılar. HMS Invinctble'ı, dört eskortu ve üç hücum denizaltılarını kullanabiliriz. Yüksek sürat kullanarak geri dönmeleri için direktif verildi.»</p>

  <p class="calibre1">«Bu gelişmelerden haberleri var mı, yargıç» diye sordu Başkan.</p>

  <p class="calibre1">«Kendi kaynaklarından haber almadılarsa hayır. Bu bilgi henüz birkaç saatlik.» Yargıç Sir Basil’in Kremlin’de kendi casusları olduğunu söylemedi.</p>

  <p class="calibre1">«İzninizle Sayın Başkan, Amiral Greer’den Londra’ya gidip başbakana bilgi vermesi için hazır olmasını istedim.»</p>

  <p class="calibre1">«Niye normal yoldan göndermiyorsunuz?»</p>

  <p class="calibre1">«Sayın Başkan, yalnız elden verilebilir.»</p>

  <p class="calibre1">«Ne zaman gidiyor amiral?»</p>

  <p class="calibre1">«İsterseniz hemen bu akşam. Birkaç VIP türü planlı uçuş var.»</p>

  <p class="calibre1">«General Hilton, daha süratli bir şeyimiz var mı?»</p>

  <p class="calibre1">«Bir VC-141'i yarım saat içinde kaldırabiliriz.»</p>

  <p class="calibre1">«Öyle yapın.»</p>

  <p class="calibre1">«Başüstüne efendim, hemen emir veriyorum.»</p>

  <p class="calibre1">General Hilton ayağa kalkarak odanın köşesindeki telefona gitti.</p>

  <p class="calibre1">«Yargıç, Amiral Greer’e bavullarını toplamasını söyle. Başbakana vermesi için bir mektup yazıp uçağa ulaştıracağım. Amiral Foster, HMS Invindble’ı istiyor musun?»</p>

  <p class="calibre1">«Evet, efendim.»</p>

  <p class="calibre1">«Alalım öyleyse. Peki, denizdeki kendi personelimize ne söyleyeceğiz?»</p>

  <p class="calibre1">«Kızıl Ekim doğrudan gelip satha çıkarsa bir şey söylemek gerekmez, ama muhabere kurmamız gerekirse...»</p>

  <p class="calibre1">«Affedersiniz, yargıç,» diyerek araya girdi Ryan. «Muhtemelen muhabere kurulacaktır. Rus denizaltıları herhalde Kızıl Ekim gelmeden önüne geçip bizim kıyılarda mevki alacaklar. Böyle olursa onu uyarmamız gerekebilir. Bulurlarsa batıracaklardır onu.»</p>

  <p class="calibre1">Amiral Foster sordu. «Biz denizaltıyı yakalayamıyoruz, Ruslar nasıl yakalayacak?»</p>

  <p class="calibre1">«Onlar inşa ettiler o gemiyi, amiral. Bu nedenle, kendi gemileri hakkında herhalde bizden daha fazla bir şeyler biliyorlardır.»</p>

  <p class="calibre1">«Mantıklı» dedi Başkan. «Birinin gidip Donanma Komutanlarına bilgi vermesi gerekir. Yargıç, herhalde mesaj çekemeyiz, değil mi?»</p>

  <p class="calibre1">«Sayın Başkan, bu haber kaynağını tehlikeye atmamak için ne kadar önlem alsak azdır. Burada bu konuda ancak bu kadarını söyleyebilirim.»</p>

  <p class="calibre1">«Pekâlâ, birini gönderelim. Sonra Sovyetlerle de görüşmemiz gerekecek. Şu anda kendi sularında harekât yaptıklarını söyleyebilirler. Ne zaman İzlanda’yı geçecekler?»</p>

  <p class="calibre1">«Rota değiştirmezlerse yarın akşam,» diye cevap verdi Foster.</p>

  <p class="calibre1">«Peki, onların harekâtı durdurmak, bizim de bu haberi doğrulamak için bir günümüz var demektir. Yargıç, bu peri masalının gerçek olup olmadığı hakkındaki kesin sonucu yirmi dört saat sonra istiyorum. Yarın gece yarısı Ruslar yola hâlâ devam ediyorlarsa, cuma sabahı Sovyet Büyükelçisini Beyaz Saraya çağıracağım.» Başkan kuvvet komutanlarına döndü. «Baylar, bu harekât hakkındaki ayrıntılı hal tarzlarınızı yarın öğleden sonra görmek istiyorum. Yarın öğleden sonra ikide tekrar burada toplanıyoruz. Bir şey daha, hiçbir sızıntı istemiyorum. Burada konuşulanlar, benim kişisel onayım olmadan başka hiç kimseye açıklanmayacaktır. Bu hikâye basına sızarsa birkaç kişinin kellesi gider. Evet, general?»</p>

  <p class="calibre1">«Sayın Başkan, harekât planlarını yapabilmek için bazı komutanlarla durum muhakemesi yapmak zorundayız. Atlantik Donanması Başkomutanı Oramiral Blackburn'le mutlaka- konuşmamız gerek.»</p>

  <p class="calibre1">«Düşünmem gerek. Bir saat içinde sana söylerim. Yargıç, ClA'de kaç kişi biliyor?»</p>

  <p class="calibre1">«Dört efendim. Ritter, Greer, Ryan ve ben.»</p>

  <p class="calibre1">«Böyle kalsın.»</p>

  <p class="calibre1">«Hay hay, efendim.»</p>

  <p class="calibre1">«Baylar, toplantı bitmiştir.»</p>

  <p class="calibre1">Başkan ayağa kalktı, Yargıç ve Dr. Pelt, Başkanla birlikte diğerlerinin çıkmasını beklediler. Ryan kapının dışında bekliyordu. General Maxwell çıkarken elini tuttu. «Çok iyi bir brifingdi,» dedi, herkesin uzaklaşmasını bekledi, sonra Ryan’a döndü. «Evlat, sanırım sen çılgının birisin, Amiral Foster'in semerinin altına raptiye koydun. Hem denizaltıyı ele geçirirsek, belki Başkan’ın fikrini değiştirir, mürettebatı ortadan kaybediveririz. Yargıç bir zamanlar öyle bir şey yapmıştı galiba.»</p>

  <p class="calibre1">Arka taraftan yargıcın sesi geldi. «Jack, bir dakika gelebilir misin?»</p>

  <p class="calibre1">«Siz bîr tarihçisiniz değil mi?» diye sordu Başkan.</p>

  <p class="calibre1">«Evet, efendim. En azından üniversite diplomam öyle söylüyor.»</p>

  <p class="calibre1">«Çok yetenekli bir dram oyuncususunuz. Çok iyi de bir avukat olabilirdiniz. Kusursuz bir brifing verdiniz.»</p>

  <p class="calibre1">«Teşekkür ederim, Sayın Başkan.»</p>

  <p class="calibre1">«Yargıç bana İngiliz görev kuvveti komutanını tanıdığınızı söyledi.»</p>

  <p class="calibre1">«Evet, efendim, Amiral White. Beraber ava çıktık, eşlerimiz görüşüyorlar. Amiral ve eşi, kraliyet ailesine yakındırlar.»</p>

  <p class="calibre1">«İyi. Birinin gidip Donanma Komutanımıza bilgi vermesi gerek, İngilizlerin uçak gemisini alabilirsek, aynı şeyi İngiliz amirali için de tekrarlayacağız. Yargıç, Amiral Davenport'u da senin yanına vermemizi istiyor. Bu akşam önce</p>

  <p class="calibre1">Kennedy uçak gemisine, sonra da HMS Invincible'a uçuyorsun.»</p>

  <p class="calibre1">«Sayın Başkan, ben...»</p>

  <p class="calibre1">«Hadi Dr. Ryan.» Dr. Pelt gülümsedi. «Tam bu işe uygunsunuz. Bir kere istihbaratçısınız, İngiliz amiralini tanıyorsunuz, ayrıca bir deniz istihbarat uzmanısınız. Bana şunu söyleyin, sizce bizim Deniz Kuvvetleri, bu Kızıl Ekim’i ele geçirmeyi çok mu istiyor?»</p>

  <p class="calibre1">«Tabii ki çok ilgileniyorlar, efendim. Biraz göz atmak, sonra çalıştırıp seyre çıkmak, sonra parçalarına ayırıp incelemek, sonra tekrar seyre çıkmak yüzyılın olayı olabilir.»</p>

  <p class="calibre1">«Dediğiniz doğru. Ama biraz fazlaca istekliler gibi geldi bana.»</p>

  <p class="calibre1">«Ne demek istediğinizi anlayamadım, efendim,» dedi Ryan, oysa çok iyi anlamıştı. Pelt, Başkanın gözdesiydi, ama Pentagon'da pek dostu yoktu.</p>

  <p class="calibre1">«Bizim onaylamayacağımız bir riske girmek isteyebilirler.»</p>

  <p class="calibre1">«Dr. Pelt, eğer üniformalı bir subayın...»</p>

  <p class="calibre1">«Hayır, Jack öyle demek istemiyor. Demek istediği şu ki, orada sivil, konuyu bilen ve olaylara tarafsızca bakarak bağımsız görüş bildirebilen birisinin olması lazım.»</p>

  <p class="calibre1">«Sayın Başkan, beni tanımıyorsunuz...»</p>

  <p class="calibre1">«Bütün analiz raporlarını okudum.» Başkan gülüyordu. «Çalışma şeklin çok güzel. Gerçekleri yakalamak sende âdeta içgüdü haline gelmiş, doğru karar verebilme özelliği. Ben de bu yeteneğim sayesinde Başkan oldum. Senin bu işi başaracağım biliyorum. Tek sorun, yapacak mısın, yapmayacak mısın?»</p>

  <p class="calibre1">«Tam olarak neyi yapıp yapmayacağımı söyler misiniz, Sayın Başkan?»</p>

  <p class="calibre1">«Oraya gidince, hiçbir aracı kullanmadan doğrudan bana rapor vereceksin. Bunun için gerekli bütün önlemleri</p>

  <p class="calibre1">aldıracağım, ayrıca bunun için gereken bütün destek sana verilecek.»</p>

  <p class="calibre1">Ryan cevap veremedi, şimdi tam casus olmuştu işte, Başkanın casusu. İşin kötüsü, kendi tarafındakilere karşı casusluk yapmaktı.</p>

  <p class="calibre1">«Bizimkileri rapor etme fikrini sevmedin değil mi? Aslında yapacağın bu değil ki! Dediğim gibi, bütün istediğim, bağımsız ve sivil bir analiz. Tecrübeli bir ajanı da gönderebiliriz tabii, ama bu işi bilenlerin sayısı bu kadarla kalsın istiyoruz.»</p>

  <p class="calibre1">«Peki, Sayın Başkan. Lütfen tereddüt ettiğim için beni affedin, efendim. Harekât sahasında aktif görev alan bir ajan olmamıştım daha önce.»</p>

  <p class="calibre1">«Anlıyorum» dedi Başkan. «Bir şey daha var. Ramius o mektubu yazmadan da kaçabilirdi, niye yaptı bunu?»</p>

  <p class="calibre1">«Sayın Başkan, bence bunun iki nedeni var. Bir, bir şeye çok kızmış olmalı, kendisini gördüğümüzde anlayabiliriz bunun ne olduğunu. İki, Sovyetler ne yaparsa yapsın, başaracağına inanıyor, ve onların da bunu bilmesini istiyor. Başkanım, bir denizaltı komutanı saldırgan, kendine güvenen ve çok ama çok kurnaz biridir. En sevdiği şeylerden biri de, diğerlerini, özellikle bir suüstü gemisinin komutanını aptal yerine koymaktır.»</p>

  <p class="calibre1">«Doğru söylüyorsun, Jack, bir puan daha aldın. Tanışmak fırsatını bulduğum astronotlar da böyleydi, son derece alçakgönüllü adamlar, ama iş uçmaya gelince kendilerini Tanrı gibi görüyorlar. Bunu hatırlayacağım, Jack. Hadi bakalım, bana sürekli bilgi ver.»</p>

  <p class="calibre1">El sıkıştılar. Başkan’la Pelt gittikten sonra yargıca döndü Jack. «Yargıç, adama benim için ne dedin, Tanrı aşkına?»</p>

  <p class="calibre1">«Sadece gerçeği.» Aslında yargıcın fikri başkasını göndermekti, ama Başkan Ryan'ı istemişti, tabii bunu Ryan’a</p>

  <p class="calibre1">söylemedi. «Görevini iyi yaparsan, çok yükselirsin, Jack. Ayrıca yapacağın işi seveceğini de sanıyorum.»</p>

  <p class="calibre1">Ama Ryan aksini düşünüyordu, ve de haklı çıkacaktı.</p>

  <p class="calibre1">CIA MERKEZİ</p>

  <p class="calibre1">Langley'e arabayla dönerlerken Ryan hiç konuşmadı. CIA Başkanının arabası kapalı garaja girdikten sonra, özel bir asansörle odasına çıktılar. Başkan masasına geçip telefonu kaldırdı.</p>

  <p class="calibre1">«Bob, sana hemen ihtiyacım var, derhal buraya gel.» Odanın ortasında duran Ryan’a baktı. «Böyle bir görevi sabırsızlıkla bekliyordun değil mi?»</p>

  <p class="calibre1">«Ne demezsiniz, efendim!»</p>

  <p class="calibre1">«Şu senin deyiminle casusluk işini pek sevmediğini biliyorum, ama olayın bütünü bir anda çok duyarlı bir duruma gelebilir. Böyle bir aşama için sana gerek duyulduğu ve güvenildiği için gurur duymalısın.»</p>

  <p class="calibre1">O sırada Ritter içeri girdi.</p>

  <p class="calibre1">«Hayırdır, yargıç?»</p>

  <p class="calibre1">«Bir harekâta başlıyoruz. Ryan, Amiral Davenport’la birlikte Kennedy uçak gemisine gidip, bu Kızıl Ekim konusunda donanma komutanlarına bilgi verecek. Başkan böyle istedi.»</p>

  <p class="calibre1">«Anladım. Amiral Greer, siz gelmeden biraz önce Andrews Havaalanına gitti.»</p>

  <p class="calibre1">Yargıç, Ryan’a döndü. «Jack, şunu unutma, brifingini yalnız Amiral Davenport’a ve donanma komutanlarına vereceksin; aynı kural İngilizler için de geçerli, sadece İngiliz amiraline. Bob, WILLOW dosyası ve ilgili kaynakla bu olayın ilişkisini doğruladığı andan itibaren bilgi vereceğin makamlar artabilir, ancak bunlarda yalnız bilmesi gerekenler olarak sınırlı kakacak. Anlaşıldı mı?»</p>

  <p class="calibre1">«Evet, efendim. Hiç kimsenin ne olup bittiğinden haberi yokken iş yapmanın ne kadar zor olduğunu inşallah birisi Başkana söylemiştir. Hele bu hiçbir şeyden haberi olmayanlar, bizzat işi yapanlarsa durum daha da zorlaşıyor.»</p>

  <p class="calibre1">«Ne demek istediğini anlıyorum, Jack. Başkanın bu konudaki kararını değiştirmemiz gerekecek. Merak etme bunu yaparız, ama yapana kadar, sakın unutma, patron odur. Bob, Ryan için hemen bir üniforma bulmamız lazım.»</p>

  <p class="calibre1">«Deniz değil mi? Yarbay rütbesi verelim. Sanırım bir saat içinde hallederiz. Bu harekâtın kod adı var mı?»</p>

  <p class="calibre1">«Sıra ona geldi,» dedi yargıç ve telefonu açıp beş rakamlı bir numara çevirdi. «İki kod kelimesi istiyorum... teşekkür ederim.» Önündeki kâğıda bir şeyler yazdı.</p>

  <p class="calibre1">«Evet, baylar, harekâtın kod adı MANDOLİN’dir. Ryan, senin kod adın MAGİ, hatırlaması kolay olsun diye. Sen giyinirken biz de bu ikisiyle bağlantılı birkaç kod kelimesi daha buluruz. Bob, Ryan'ı aşağıya sen götür. Ben de Amiral Davenport’u arayıp uçak ayarlamasını söyleyeyim.»</p>

  <p class="calibre1">Ryan’la Ritter beraberce asansöre yürüdüler. MANDOLİN harekâtı başlamıştı, üstelik hiç kimse yeteri kadar bilgi sahibi değilken, harekât kendi başına büyük bir hızla gelişiyordu.</p>
</body>
</html>
