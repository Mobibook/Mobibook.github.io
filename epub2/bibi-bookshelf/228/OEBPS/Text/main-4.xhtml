<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre2">SEKİZİNCİ GÜN</h1>

  <h1 class="calibre2" id="sigil_toc_id_19">10 ARALIK CUMA</h1>

  <p class="calibre1"><b>HMS INVİNCİBLE</b></p>

  <p class="calibre1">Ryan uyandığında kamara karanlıktı, lombozların perdeleri kapatılmıştı. Yavaşça doğrulup kendine gelmeye ve nerede olduğunu hatırlamaya çalıştı. Kalkıp lombozdan dışarı baktı, gemi seyre devam ediyordu; deniz biraz daha durulmuş, güneşin son ışıkları fırtına bulutlarının arka<span class="calibre4">sında kalmıştı. Saatine bakıp zamanı hesapladı ve akşam üzeri altı olduğunu buldu. Demek ki, altı saat kadar uyumuştu. İçtiği brendi biraz başını ağrıtmıştı, adeleleri de uyuşmuştu.</span></p>

  <p class="calibre1">Kamaraya bitişik küçük tuvalette yüzünü yıkayıp ağzını çalkaladı, aynada yüzüne bakmayı içi istemedi ama yapmak zorundaydı; çünkü üzerinde ülkesinin subay üniforması vardı ve dış görünüşüne dikkat etmeliydi. Kendine çekidüzen verip köprüüstüne çıktı.</p>

  <p class="calibre1">«Biraz daha iyi misin, Jack?» Amiral VVhite üzerinde fincanlar olan bir tepsiyi işaret etti, çaydı tabii, ama ne de olsa bir başlangıçtı.</p>

  <p class="calibre1">«Teşekkür ederim, amiral. Az da olsa birkaç saat uykunun yararı oldu. Yemeğe geç kalmadım inşallah!»&nbsp;</p>

  <p class="calibre1">«Kahvaltı demek istiyorsun herhalde!» Amiral bir kahkaha attı.</p>

  <p class="calibre1">«Anlamadım?»</p>

  <p class="calibre1">«Jack, güneş yeni doğuyor, emirler değişti, batıya gidiyoruz, Kemedy yüksek süratle doğuya ilerliyor, biz sahile yakın mevki alacağız.»</p>

  <p class="calibre1">«Kimin emri bu, efendim?»</p>

  <p class="calibre1">«Atlantik Başkomutanlığı CINCLANT, Joshua’nın bu emirden pek hoşnut olduğunu sanmıyorum. Şimdilik bizimle kalman gerekiyormuş, uykuya da ihtiyacın vardı, onun için kaldırmadım seni.»</p>

  <p class="calibre1">Ryan hemen hesapladı, aşağı yukarı on sekiz saat uyumuş olmalıydı. Boşuna adelelerim kaskatı olmamış, diye aklından geçirdi.</p>

  <p class="calibre1">Amiral koltuğundan kalkıp Ryan’ın koluna girdi ve beraberce kıç tarafa doğru yürüdüler.</p>

  <p class="calibre1">«Geldiğinden daha iyi görünüyorsun. Hadi bakalım, kahvaltı edelim, ben de seni bekliyordum. Albay Hunter aldığımız yeni emirlerin ayrıntıları hakkında sana bilgi verecek. Hava raporu fırtınanın hafifleyeceğini söylüyor. Refakat gemilerinin mevkileri yeniden düzenlendi, sizin New Jersey grubuyla koordineli çalışacağız. Önümüzdeki on iki saat içinde denizaltı savunma harekâtına başlıyacağız sanıyorum. Uyuduğun iyi oldu, çünkü epey ayakta kalacağız herhalde!»</p>

  <p class="calibre1">Ryan elini yüzünde dolaştırdı. «Traş olma imkânım var mı, efendim?»</p>

  <p class="calibre1">«İngiliz Donanmasında sakal serbest, kahvaltıdan sonra olabilirsin.»</p>

  <p class="calibre1">Amiral dairesi Kennedy'deki kadar lüks olmasa da yine de oldukça iyiydi. Amiralin yemek salonu da ayrıydı. Garson üç kişilik servis açtı, biraz sonra Albay Hunter da onlara katıldı. Yemekler dağıtılıp konuşma başlarken garson dışarı çıktı. Albay Hunter söze başladı.&nbsp;</p>

  <p class="calibre1">«İki saat&nbsp;<span style="text-indent: 1.5em; font-size: 1em; line-height: 1.2;">içinde sizin Knox sınıfı iki firkateyninizle buluşuyoruz, radarda göründüler bile. Ayrıca önümüzdeki otuz altı saat zarfında iki 1052 sınıfı, iki Perry sınıfı ve bir akaryakıt tankeri de katılacaklar, Akdeniz'den eve dönerken rotaları değiştirildi. Bizim refakat gemileriyle birlikte toplam dokuz suüstü savaş gemimiz oluyor. Oldukça iyi bir kuvvet sayılabilir. Sahilden beş yüz mil açıkta harekâta başlayacağız, New Jersey ve Taranıra grubu da bizim iki yüz mil batımızda olacaklar.»</span></p>

  <p class="calibre1">«Tarama mı?» Ryan şaşırdı. «Deniz piyade alayına niye ihtiyacımız var ki?»</p>

  <p class="calibre1">«Aslında iyi oldu.» Gülümseyerek ekledi Albay Hunter. «Asıl komiği, Kennedy Azorlar’da mevki alınca Amerikan sahillerini İngliz Donanması koruyor olacak, bu da Amerika’yı kaybettiğimizden bu yana ilk kez oluyor.»</p>

  <p class="calibre1">«Karşımızda kimlerin olacağını tahmin ediyoruz?» diye sordu Ryan.</p>

  <p class="calibre1">«İlk grup Alfa denizaltıları bu akşam bizim kıyıların önüne gelmiş olacaklar, en öndeki grupta dört Alto var. Sovyet suüstü kuvvetleri dün akşam İzlanda'yı geçtiler. Kuvvetlerini üçe bölmüşler; birinci grupta Kiev’le iki kruvazör ve dört muhrip var, ikinci grup sancak gemisi Kirov’un etrafında mevki almışlar, üç kruvazör ve altı muhrip, üçüncüsü ise Moskova’nın çevresindeler, üç kruvazör ve yedi muhrip daha. Sanırım Kiev ve Moskova grupları sahile yakın olacaklar, Kirov grubu açık denizde kalacak, ama Kennedy’nin yeni konumuyla bu kararlarını herhalde bir daha gözden geçireceklerdir. Sonuç olarak, karşımızdaki kuvvetin oldukça güçlü bir güdümlü mermi potansiyeli var ve biz de pek açıktayız. Bunu önlemek için bir saat içinde sizin E-3’lerinizden bir uçuş grubu, bizim Harrier’lerle birlikte hava devriyesine başlıyorlar, sahile daha yaklaştığımızda karada üslenmiş uçaklarınız da takviye edecekler. Durumumuz pek öyle mükemmel sayılmaz, ama Sovyetler’in ellerindekiler de belli. Kızıl Ekim'i arayıp bulmaya gelince, arama harekâtını nasıl düzenleyeceğimize, Rusların birliklerini nasıl konumlandırdıklarını gördükten sonra karar vereceğiz. Şimdilik izleme eğitimi yapıyoruz. En baştaki Alfa denizaltısı şu anda seksen mil kuzeybatımızda, kırk milin üstünde bir süratle ilerliyor, peşine bir helikopter taktık. Bizimle birlikte aşağıya gelecek misin?»</p>

  <p class="calibre1">«Amiralim?» Ryan izin isteyen bir ifadeyle amirale baktı, geminin savaş harekât merkezini çok görmek istiyordu doğrusu.</p>

  <p class="calibre1">«Gayet tabii.»</p>

  <p class="calibre1">Otuz dakika sonra Ryan bütün alabandaları elektronik paneller, kontrol tabloları ve ekranlarla dolu savaş harekât merkezine girmişti. Ryan taktik panoya bir göz attı; Atlantik Okyanusu Rus denizaltılarıyla doluydu.</p>

  <h2 class="calibre9" id="sigil_toc_id_20">BEYAZ SARAY</h2>

  <p class="calibre1">Sovyet Büyükelçisi randevu saatinden bir dakika önce, tam 10.59’da Oval Salona girdi. Kısa boylu, şişman, tipik Slav hatları olan bir adamdı; gözleri profesyonel kumarbazları kıskandıracak kadar ifadesizdi. Daha önce de çeşitli Batı ülkelerinde görev yapmış, otuz yıllık parti üyesi ve tecrübeli bir diplomattı.</p>

  <p class="calibre1">«Günaydın Sayın Başkan, günaydın Dr. Pelt.»</p>

  <p class="calibre1">Büyükelçi Alexei Arbatov her iki adamı da başıyla hafifçe selamladı ve değişiklik hemen dikkatini çekti. Daha önceki gelişlerinde kendisini ayağa kalkarak karşılayıp elini sıkan ve birlikte oturan Başkan, masanın arkasında makam koltuğunda oturuyordu, yerinden kıpırdamamıştı.</p>

  <p class="calibre1">«Kendinize bir kahve alın. Sayın Büyükelçi,» dedi Dr. Pelt. Arbatov milli güvenlik danışmanını iyi tanırdı. Dr.</p>

  <p class="calibre1">Pelt, Georgetown Üniversitesi Stratejik Araştırmalar ve Uluslararası İlişkiler Bölümünden mezun olmuştu, olumlu davranışları olan ve kültürlü bir düşmandı. Arbatov diplomatik nezaket kurallarına biraz fazlaca düşkün olduğundan, ayrıntılar hemen dikkatini çekmişti. Dr. Pelt, Başkanın yanında ayakta duruyor ve büyükelçinin yanına gelmek istemiyor gibiydi. Arbatov kahve almaktan vazgeçti.</p>

  <p class="calibre1">«Sayın Büyükelçi,» diye söze başladı Dr. Pelt. «Kuzey Atlantik’de rahatsız edici boyutlara varan bir Sovyet deniz faaliyeti tespit etmiş bulunuyoruz.»</p>

  <p class="calibre1">«Öyle mi?» Arbatov’un gözlerini hayretle açışı kimseyi kandıramadı tabii, kendi de bunun farkındaydı. «Bilgim yok bu gelişmeden, biliyorsunuz denizcilik yönüm hiç yoktur.»</p>

  <p class="calibre1">Başkan birden söze girdi. «Saçmalamayı bir yana bırakıp konuya girsek nasıl olur, Sayın Büyükelçi?»</p>

  <p class="calibre1">Arbatov, Başkanın kabalığına şaşırmadı, adam tam bir Rus gibi davranmıştı şimdi ve aynen Sovyet yöneticilerinin olduğu gibi, onun da Dr. Pelt türünde adamlara, keskin uçların törpülenmesi için ihtiyacı vardı.</p>

  <p class="calibre1">Başkan tekrar konuşmaya başladı. «Şu anda Atlantik’de bulunan veya hızla sahillerimize doğru ilerleyen yaklaşık yüz kadar gemimiz var. Benden önceki Başkanla Genel Sekreteriniz Normanov yıllar önce bir anlaşma yaptılar; buna göre, önceden haber vermeden bu çapta bir harekât asla yapılmayacaktı, bunun amacı da, iki tarafın birbirlerini tahrik edecek davranışlardan kaçınmasıydı. Bu anlaşmaya her iki taraf da bugüne kadar uydu. Şimdi askeri danışmanlarım bana, bunun bir savaş provası, hatta bir topyekün savaş başlangıcı olabileceğini söylüyorlar. Aradaki farkı nasıl ayırt edeceğiz? Gemileriniz şu anda İzlanda'nın doğusunu geçiyorlar, yakında Avrupa ticaret yollarımızı tehdit edecek mevkilerde olacaklar. Bu durum en azından son derece rahatsız edici ve ciddi bir tahrik unsuru. Henüz kamuoyuna açıklama yapılmadı, ama yapmak zorunda kalacağız, Aiex. Ve bunu yaptığımızda, Amerikan halkı benden harekete geçmemi bekleyecek ve isteyecektir.» Başkan sustu ve cevap bekledi, ama Arbatov sadece başını salladı.</p>

  <p class="calibre1">Dr. Pelt söze girdi. «Sayın Büyükelçi, ülkeniz yıllardır Doğu-Batı işbirliğinin örneği olmuş bir anlaşmayı bir kalemde silip atmayı göze almış görünüyor, bunu en azından bir tahrik olmaktan öteye ne şekilde değerlendirmemizi beklerdiniz acaba?»</p>

  <p class="calibre1">«Sayın Başkan, Dr. Pelt. inanınız bu durumdan haberim yoktu.» Arbatov en samimi görünüşüyle yalanma devam etti. «Hemen Moskova'yla temas kurup konuyu açıklığa kavuşturacağım. Göndermek istediğiniz bir mesaj var mı?»</p>

  <p class="calibre1">«Evet,» dedi Başkan. «Sizin ve Moskova'daki üstlerinizin de anlayışla karşılayacağı üzere, deniz ve hava birliklerimizi, sizi gözlemek ve izlemek için konumlandıracağız. Uluslararası hukuka uygun olarak yapacağınız hiçbir harekâta müdahale etmek gibi bir niyet ve isteğimiz yok. Biz de bir tahrik unsuru olmak istemiyoruz, ama imzalanmış o anlaşma çerçevesinde neler olup bittiğini anlamaya da hakkımız var sanırım, Sayın Büyükelçi. Bunu anlayana kadar da, adamlarımıza gerekli emirleri vermeyeceğiz. Hükümetinizin şunu bilmesini isterim: Her iki taraftan da birbirine bu kadar yakın bulunan ve böylesine çok sayıda deniz ve hava kuvveti, başlıbaşına tehlikeli bir durum yaratmak için yeterlidir. Kazalar olabilir; başka bir zamanda taraflardan birince yapıldığında zararsız boyutlarda olan herhangi bir davranış, bu durumda başka türlü yorumlanabilir. Sayın Büyükelçi, tarihte pek çok savaş böyle başlamıştır.»</p>

  <p class="calibre1">Başkan arkasına yaslanıp sustu ve söylediklerinin etkisini göstermesi için bir süre bekledi. Tekrar söze başladığında daha nazik bir ifade kullanmaya başlamıştı.</p>

  <p class="calibre1">«Tabii böyle bir ihtimali düşünmüyorum, ama her şeyi şahsa bırakmak sorumsuzluk olmaz mı?»</p>

  <p class="calibre1">«Sayın Başkan, her zaman olduğu gibi, söylemek istediklerinizi gayet açık bir şekilde ifade ettiniz. Ancak bildiğiniz gibi, açık denizler ve uluslararası sular her türlü geçiş hakkını verir ve...»</p>

  <p class="calibre1">Dr. Pelt, Arbatov’un sözünü kesti. «Sayın Büyükelçi, basit bir akıl yürütme yapalım. Çocuklarınız bahçenizde oyun oynarken, komşunuz elinde dolu bir av tüfeğiyle kendi bahçesinde dolaşmaya başlıyor. Bu ülkede de bunu yasaklayan bir yasa yok, ama yine de dikkate almaz mısınız, endişe duymaz mısınız?»</p>

  <p class="calibre1">«Tabii ki haklısınız, Dr. Pelt, ama bu durum biraz farklı ve...»</p>

  <p class="calibre1">Bu kez Başkan, Arbatov’un sözünü kesti. «Gerçekten de bu durum farklı. Bu durum daha da tehlikeli. Sözkonusu olan, bir anlaşmanın ihlâl edilmesidir ve ben bunu çok tehlikeli buluyorum. Sovyet-Amerikan ilişkilerinde açılan yeni çağa çok fazla güveniyordum. Ticaret anlaşmalarımızı yaptık, daha yeni bir tahıl satış anlaşması imzaladık, bunda sizin de bizzat büyük rolünüz oldu, hatırlarsanız. İyiye doğru çok yol aldık, Sayın Büyükelçi. Şimdi acaba bunun sonuna mı geldik?» Başkan anlamlı bir şekilde başını salladı. «Umarım böyle değildir, Sayın Büyükelçi, seçim şansı sizin elinizde. Ülkelerimiz arasındaki ilişkilerin dayanacağı tek temel karşılıklı güvendir. Sayın Büyükelçi, sizi paniğe uğratmamış olduğumuzu umarım. Bilirsiniz, açık konuşmak âdetimdir. Kişisel olarak, diplomatik gevezelikleri ve formalite icabı yapılan konuşmaları sevmem. Özellikle böyle zamanlarda gayet çabuk ve de açık seçik haberleşebilmeliyiz. Önümüzde son derece tehlikeli bir durum var, bunu çözebilmek için beraberce son derece hızlı hareket etmeliyiz. Bu akşam yediye kadar cevap istiyorum; alamazsam, bu saatten sonra kırmızı telefonla direkt hattan cevap isteyeceğim.»</p>

  <p class="calibre1">Arbatov ayağa kalktı. «Sayın Başkan, mesajınızı önümüzdeki bir saat içinde Moskova'ya ileteceğim; ancak lütfen Washington'la Moskova arasındaki saat farkını dikkate alınız.»</p>

  <p class="calibre1">«Haftasonu tatilinin henüz başladığını ve ülkenizin bir emekçi cenneti olduğunu biliyorum, Sayın Büyükelçi. Ama umarım Sovyetler Birliği’ni yönetenlerden hiç değilse birkaçı işlerinin başındadırlar. Her neyse, sizi daha fazla tutmayalım, iyi günler.»</p>

  <p class="calibre1">Dr. Pelt büyükelçiyi uğurladıktan sonra içeri girip oturdu. «Belki biraz sert davrandım,» dedi Başkan.</p>

  <p class="calibre1">«Evet, efendim.» Aslında Başkanın çok sert davrandığını düşünüyordu Dr. Pelt. Ruslara karşı özel bir sempatisi yoktu ama diplomatik nezakete uygun davranmayı tercih ederdi. «Ama sanırım, ne söylemek istediğimizi tam olarak anlattınız, efendim.»</p>

  <p class="calibre1">«Bal gibi biliyor,» dedi Başkan.</p>

  <p class="calibre1">«Evet, efendim, biliyor, ama sanırım bildiğini bildiğimizi bilmiyor.»</p>

  <p class="calibre1">«Belki de biz öyle sanıyoruz. Bu ne biçim Tanrının cezası bir oyun! Başkan olmadan önce savcılık yaparken karşılaştığım en tehlikeli durum, bir Mafya üyesini hapse attırmaktı. Ne dersin, şu 'uluslararası hukuka uygun bir harekât’ oltasına takılacaklar mı acaba?»</p>

  <p class="calibre1">«Bahse girerim, efendim.» Dr. Pelt bir fincan kahve doldurdu kendine.</p>

  <p class="calibre1">«Herhalde bir kurtarma harekâtı diye adlandıracaklar. Eğer tatbikat derlerse, anlaşmayı ihlâl ettiklerini kabul etmiş olurlar. Bir kurtarma harekâtı ise, kullanılan birliklerin çokluğunu, olayın bu kadar hızlı gelişmesini ve gizli tutulmasını açıklayabilir. Onların basını böyle bir şeyi zaten hiçbir şekilde yazmaz. Benim görüşüme göre, kaybolan bir güdümlü mermilı denizaltı için yaptıkları büyük çaplı bir arama-kurtarma harekâtı olarak açıklamada bulunacaklardır.»</p>

  <p class="calibre1">«Sanmam,» dedi Başkan. «Bu kadar ileri gitmezler. Nükleer denizaltıların diğer ülkenin sahillerine beş yüz milden daha fazla yaklaşmayacağına dair ayrı bir antlaşmamız var. Öyle sanıyorum ki, Arbatov resmi olarak nasıl bir açıklama yapacaklarını şimdiden biliyor, ama tabii zamanı alabildiğine kullanmak istiyor. Öte yandan, düşük bir ihtimal olmakla birlikte, gerçekten bilgisiz, habersiz ve talimat almamış da olabilir. Bazı bilgileri nasıl sakladıklarını bilirsin. Acaba onun bilip de bilmezlikten gelişini fazla mı büyütüyoruz?»</p>

  <p class="calibre1">«Sanmam, efendim. Diplomasının önemli kurallarından biridir; inandırıcı biçimde yalan söyleyebilmek için gerçeğin hiç değilse birazını bilmek gerekir.»</p>

  <p class="calibre1">Başkan gülümsedi. «Bu oyunu gerektiği gibi tezgâhlamak için epey zamanları oldu, geç de olsa tepkimiz inşallah morallerini bozmaz!»</p>

  <p class="calibre1">«Hayır, efendim. Alex tekmeyle kapı dışarı atılmayı bile yarı yarıya göze almıştı sanırım.»</p>

  <p class="calibre1">«Biliyor musun, Pelt, bu Alex'in diplomatik yaklaşımları beni öteden beri hiç etkilemedi. Ruslar bana, içeri tıkmaya çalıştığım Mafya babalarını hatırlatıyor; kültürlü ve iyi niyetli bir maske ve ahlâk eksikliği.» Başkan başını salladı, tekrar saldırgan bir şahin olmuştu şimdi. «Bir yerlere ayrılma, Jeff. Birkaç dakika sonra George Farmer’la görüşeceğim, ama Rusların cevabı geldiğinde burada olmanı istiyorum.»</p>

  <p class="calibre1">Pelt ofisine giderken Başkanın söylediklerini düşündü. Kültürlü bir Rusa en ağır hakaret, kültürsüz olduğunu söylemekti, ama Moskova Devlet Operasında Boris Gudunov’u localarında seyrederken gözleri yaşaran bu adamlar, bir anda dönüp, gözlerini bile kırpmadan yüz kişinin idam fermanım ya da hapis cezasını onâylayabilirlerdi. Garip adamlardı bu Ruslar, politik felsefeleriyle daha da bir garipleşiyorlardı, Başkan da çok keskin kenarlıydı doğrusu, her ucun ayrı ayrı nasıl törpülenip yumuşatılabileceğini bilmeyi istedi Dr. Pelt. Amerikan halkına hitap etmek başka şey. bir yabancı gücün büyükelçisiyle konuşmak bambaşka bir şeydi tabii.</p>

  <p class="calibre1"><b>CIA MERKEZİ</b></p>

  <p class="calibre1">Ritter içeri girdi ve hemen oturdu. «Kardinal'in başı belada yargıç.»</p>

  <p class="calibre1">Yargıç Moore gözlüklerini çıkarıp gözlerini ovuşturdu. «Şaşırmadım,» dedi. Moskova'daki istasyon şefinin koyduğu ve Ryan'ın bilmediği özel notta, Kardinal’in son mesajını verirken Kremlin’den Amerikan Büyükelçiliğine uzanan kurye zincirinin yarısını atlayacak kadar acele ve telaşlı davrandığı yazılıydı. Adam belki de yaşlandıkça daha pervasız oluyordu.</p>

  <p class="calibre1">«İstasyon şefi tam olarak ne diyor?»</p>

  <p class="calibre1">«Kardinal zatürree teşhisiyle hastanede yatıyormuş. Belki de doğrudur ama...»</p>

  <p class="calibre1">«Adam yaşlı, Rusya'nın kışları da soğuktur, ama bu kadar rastlantıya da kim inanır?»</p>

  <p class="calibre1">Yargıç düşünceli görünüyordu. «Yakalamışlarsa ne yaparlar dersin?»</p>

  <p class="calibre1">«Sanırım sessizce ölür gider. Bu, onu ele verenin kim olduğuna da bağlı biraz. Eğer KGB ise, Andropov’dan sonra kaybettikleri prestiji yeniden sağlamak için konuşturmak isteyebilirler, ama bu da çok gürültü çıkarır. Askeri İstihbarat GRU için de aynı şey sözkonusu. Kamuoyuna açık bir yargılama olacağını sanmıyorum, herhalde birkaç hafta gizlice işkence yapıp sonra da sessizce öldüreceklerdir.»</p>

  <p class="calibre1">Yargıç Moore omuzlarını silkti. İki adam sanki ağır bir hastanın durumu hakkında konsültasyon yapar gibiydiler. Yargıç, Kardinal'in nasıl bir adam olduğunu bile bilmediğini düşündü. Arşivlerde bir fotoğrafı vardı galiba, ama hiç bakmamıştı. Böylesi daha kolaydı. Yargıçlık yaparken, de sanıkların hiç gözlerine bakmaz, olaydan bağımsız ve tarafsız bir biçimde yasaları uygulardı. ClA’de de aynı şekilde davranmaya devam etmişti. Bu bir tür korkaklık olarak da yorumlanabilirdi belki, bir CIA Başkanının başka türlü davranması beklenebilirdi tabii, ama casuslar da yaşlanırdı. «Şirket» den ayrılmanın zamanı gelmişti, üç yıl az zaman değildi. Üzerine düşeni fazlasıyla yaptığından emindi zaten.</p>

  <p class="calibre1">«İstasyon şefine gerekli emiri ver, işin ucunu bıraksın, soruşturma, araştırma istemiyorum. Hasta olduğu doğruysa, nasıl olsa iyileşince tekrar bağlantı kurar. Doğru değilse, başına ne geldiğini nasıl olsa yakında öğreniriz.»</p>

  <p class="calibre1">«Tamam, efendim.»</p>

  <p class="calibre1">Ritter, Kardinal’in gönderdiği haberin doğruluk derecesini kontrol ettirmişti. Ajanlardan biri donanmanın denize açıldığını, suüstü kuvvetlerine kumanda etmek üzere Gorshkov’un çok güvendiği bir amiralin gemiler kalkmadan birkaç dakika önce Korov'a katıldığını ve Kızıl Ekim’i inşa eden mühendisin de amiralle birlikte olduğunu bildirmişti. Bir diğer İngiliz ajanının verdiği rapordaysa, suüstü gemilerinin kalkıştan önce, sahildeki depolardan aceleyle sualtı cephanesi yükledikleri belirtiyordu. Yeterince kesin olmayan diğer bir istihbarata göre de, Kuzey Donanma Komutanı Amiral Korov ortadan kaybolmuştu. WILLOW dosyası gerçekti ve daha başka gerçekler de vardı.</p>

  <p class="calibre1"><b>DENİZ HARP OKULU, ANNAPOLİS</b></p>

  <p class="calibre1">«Skip.»</p>

  <p class="calibre1">«Merhaba, amiral. Bana katılır mısınız, efendim?» Boş bir sandalyeyi işaret etti Skip.</p>

  <p class="calibre1">Eski bir denizaltıcı olan Harp Okulu Komutanı oturduktan sonra söze başladı. «Pentagon'dan sana bir.mesaj getirdim, Skip, bu akşam saat 19,30'da bir randevun varmış, hepsi bu kadar.»</p>

  <p class="calibre1">«Harika,» dedi Skip ve öğle yemeğinin kalanını bitirdi. Pazartesiden bu yana bilgisayar programı üzerinde çalışmıştı. Mesajın anlamı, bu akşam Hava Kuvvetlerinin CRAY-2 bilgisayarına girmesi gerektiğiydi. Bilgisayar programı da bitmek üzereydi zaten.</p>

  <p class="calibre1">«Nedir bütün bunlar?» diye sordu amiral.</p>

  <p class="calibre1">«Özür dilerim, efendim, söyleyemem. Bu işleri bilirsiniz.»</p>

  <h2 class="calibre1"><b>BEYAZ SARAY</b></h2>

  <p class="calibre1">Sovyet Büyükelçisi öğleden sonra saat dörtte geldi. Basın mensuplarından gizlemek için özel bir tünelden geçirildikten sonra Oval Ofise alınabilmişti. Büyükelçi girerken, arkasından Dr. Pelt de yetişti. Büyükelçi ayakta ve esas duruşta söze başladı.</p>

  <p class="calibre1">«Sayın Başkamın, size zamanında haber verilmediği için hükümetimin üzüntülerini ve özürlerini size iletmekle görevlendirildim. Nükleer denizaltılarımızdan biri kayıp. Acil arama - kurtarma harekâtı yapılmaktadır.»</p>

  <p class="calibre1">Başkan anlayışla başını sallayarak büyükelçiye koltuklardan birini gösterdi. Pel^ de büyükelçinin yanına oturdu.</p>

  <p class="calibre1">«Bu durum biraz utanç verici, Sayın Eaşkan, biliyorum. Biliyorsunuz, sizde olduğu gibi bizde de nükleer bir denizaltı için seçilen personel, en güvenilir ve en iyi eğitilmiş olanlardır. Burada daha da özel bir durum var, gemi subaylarının birçoğu da yüksek rütbeli parti üyelerinin çocukları, hattâ birinin babası Merkez Komitesi üyesidir. Tabii hangisinin olduğunu söyleyemem. Sovyet Deniz Kuvvetlerinin değerli çocuklarımızı bulmak için gösterdiği çaba anlayışla karşılanmalıdır, tabii biraz usullere aykırı davrandığımızı da kabul ediyoruz.» Arbatov utandırıcı bir aile sırrını açıklıyordu sanki, çok da inandırıcı konuşuyordu gerçekten. «İşte bu nedenle olaylar pek hızlı gelişiverdi. Bildiğiniz gibi, her şey bir gecede olup bitti.»</p>

  <p class="calibre1">Başkan hoşgörüyle başını salladı. «Anlıyorum, biraz daha rahatladım şimdi, Alex. Jeff, sanırım vakit geldi, hepimiz birer kadeh bir şey içsek! Burbon viskisine ne dersin, Alex?»</p>

  <p class="calibre1">«Tabii, teşekkür ederim, efendim.»</p>

  <p class="calibre1">Pelt içkileri hazırladı, elinde üç bardakla geri döndü ve söze girdi. «Doğrusunu isterseniz, Sayın Büyükelçi, bunun bir kurtarma harekâtı olduğundan şüphelenmiştik.»</p>

  <p class="calibre1">Başkan içkisinden bir yudum alarak ekledi. «Gençlerinizi nasıl olup da böyle görevlerde kullandığınızı ciddi olarak düşünüyorum bazen. Sanırım bir iki tane de biz kaybettik, sizin bu üçüncü ya da dördüncü oluyor, değil mi?»</p>

  <p class="calibre1">«Bilmem Sayın Başkan, bu konuda sizin bilgileriniz sanırım benimkilerden fazla.» Arbatov ilk kez doğru bir şey söylemişti galiba.</p>

  <p class="calibre1">«Bu tür görevlerin tehlikeli ve çok özveri isteyen türde işler olduğu konusunda size katılıyorum, efendim.»</p>

  <p class="calibre1">«Gemide kaç kişi vardı, Alex?» diye sordu Başkan.</p>

  <p class="calibre1">«Hiç fikrim yok, Sayın Başkan. Aşağı yukarı yüz kişi kadar olmalı. Daha önce bir savaş gemisine binmedim bile!»</p>

  <p class="calibre1">«Ooğu da delikanlı yaşta çocuklardır, tıpkı bizimkiler gibi. Ne kadar yazık aslında, iki ülkenin birbirine olan güvensizliğinden dolayı her iki taraf da değerli evlatlarını bu tür tehlikelere atıyorlar. Üstelik bunu yaparken, bazen bu çocukların hiç geri dönemeyeceklerini de bilerek. Ama sonra düşünüyorum, başka türlü ne yapabilir, nasıl davranabibilir her iki taraf da acaba?» Başkan durakladı ve pencereden dışarı baktı, bahçedeki karlar erimeye başlamıştı. Şimdi sıra diğer konuya gelmişti artık. «Belki yardım edebiliriz,» dedi.</p>

  <p class="calibre1">«Evet, belki de bu trajedinin çözümü, aramızdaki güvensizliğin azaltılması için bir fırsat olabilir. Belki de ilişkilerimizin gerçekten de iyiye gittiğini gösterecek bir sonuca varabiliriz.»</p>

  <p class="calibre1">Dr. Pelt piposunu karıştırır gibi yaparak arkasını döndü. Başkanla olan dostlukları uzun yıllar öncesine dayanıyordu. Başkan herhalde çok şanslıydı, neler yapmış ve hepsinden de ne kadar ucuz kurtulmuştu. Üniversite de beraber okurken onun tiyatro kolunda çalıştığını hatırladı. Amatör tiyatroculuk ona hukuk mesleğinde de yardım etmiş, savcıyken yaptığı dramatik konuşmalarla suçladığı bütün Mafya şeflerini hapse göndermeyi başarmıştı.</p>

  <p class="calibre1">Başkan yeniden konuşmaya başladı. «Sayın Büyükelçi, kayıp çocuklarınızı bulabilmekte yardımcı olabilmek için size Amerika’nın bütün kaynaklarını sunuyorum.»</p>

  <p class="calibre1">«Çok naziksiniz Sayın Başkan, ama...»</p>

  <p class="calibre1">Başkan elini kaldırıp büyükelçinin sözünü kesti. «Aması maması yok, Alex. Eğer böyle bir durumda işbirliği yapmazsak, daha önemli konularda işbirliği yapmayı veya anlatabilmeyi nasıl umabiliriz? Eğer yanlış hatırlamıyorsam, geçen yıl düşen bir uçağımızın personelini sizin balıkçı gemisi kılıklı istihbarat gemilerinizden biri denizden toplayıp hayatlarını kurtarmıştı. Alex, en azından bu olaydan dolayı Birleşik Devletler’in size bir onur borcu var, hiç kimseye&nbsp;<span style="text-indent: 1.5em; font-size: 1em; line-height: 1.2;">de Amerika'nın nankörlük yaptığını söyletmeyiz.» Konuşmanın etkisini görmek için bir süre bekledi. «Biliyorsunuz, herhalde hepsi çoktan ölmüştür. Ama en azından çocukların ailelerine bir borcumuz var. Jeff, bildiğim kadarıyla özel bazı denizaltı kurtarma aletlerimiz var galiba?»</span></p>

  <p class="calibre1">«Deniz Kuvvetlerine ayırdığımız o kocaman bütçeyi düşünürseniz, efendim, olsa iyi olur. Hemen Amiral Foster’e telefon ederim.»</p>

  <p class="calibre1">«İyi,» dedi Başkan. «Alex, birbirimize karşı olan güvensizliğimizin bununla ortadan kalkabileceğini ummak tabii ki biraz fazla iyimserlik olur. Tarihsel geçmişimiz çelişiyor her şeyden önce, ama bununla küçük de olsa bir başlangıç yapalım. Uzayda ya da Viyana’da bir toplantı masasında el sıkışabiliyorsak, belki burada da yapabiliriz bunu. Bu toplantı biter bitmez kuvvet komutanlarına gerekli emri hemen vereceğim.»</p>

  <p class="calibre1">«Teşekkür ederim, Sayın Başkan.» Arbatov duyduğu rahatsızlığı saklamayı başardı.</p>

  <p class="calibre1">«Ayrıca Genel Sekreter Normanov’a saygılarımı ve kayıp çocukların ailelerine başsağlığı dileklerimi iletin. Kendisinin ve dolayısıyla sizin bu bilgileri bize aktarmanızı takdirle karşılıyoruz.»</p>

  <p class="calibre1">«Peki, Sayın Başkan.» Arbatov ayağa kalktı ve el sıkıştılar sonra odadan çıktı. Amerikalıların niyeti neydi acaba? Moskova'yı uyarmıştı oysa; buna bir kurtarma harekâtı dedikleri anda Amerikalılar yardım teklif edeceklerdi. Noel zamanıydı tam ve Amerikalılar «mutlu son»lara bayılırlardı. Amerikan Başkanını takdir etmek zorunda olduğunu düşündü. Son derece açık sözlü ama çok zeki ve kurnaz bir adamdı. Genellikle dostça davranır, ama avantajı son anda yakalamayı da becerirdi. Büyükannesinin çingenelerin çocukları nasıl kaçırdıkları hakkında anlattığı masalları hatırladı; Başkan tam bir Rus gibi davranmıştı doğrusu.</p>

  <p class="calibre1">Kapılar kapandıktan sonra Başkan söze başladı. «Evet, şimdi onları burunlarının dibinden izleyebiliriz, ve seslerini bile çıkaramazlar. Yalan söylüyorlar, biz de bunu biliyoruz, ama onlar bildiğimizi bilmiyorlar. Jeff, Ryan haklıydı. Atlantik bizim okyanusumuz. Deniz ve Hava Kuvvetlerimizin bunların üzerine battaniye örter gibi çökmesini istiyorum. Bu okyanusun bizim olduğunu onlara anlatmak için bundan iyi fırsat olamaz.» Başkan bardağındaki son yudumu da içti. «Denizaltıya gelince, ele geçirirsek, bizimkiler iyice incelesinler, iltica etmek isteyenleri de kabul ederiz, sessizce tabii!»</p>

  <p class="calibre1">«Tabii efendim. Subayların bizim tarafa geçmesi, en az denizaltıyı ele geçirmek kadar önemli bence!»</p>

  <p class="calibre1">«Ama Deniz Kuvvetleri gemiyi geri vermek istemeyecektir.»</p>

  <p class="calibre1">«Personeli ortadan kaldırmadan bunu yapamayız efendim, böyle bir şeyi de yapmayız herhalde!»</p>

  <p class="calibre1">«Anlaştık,» dedi Başkan ve sekreterinin iç telefon düğmesine bastı. «Bana Genelkurmay Başkanı General Hilton'u bağlayın.»</p>

  <p class="calibre1"><b>PENTAGON</b></p>

  <p class="calibre1">Hava Kuvvetleri Bilgisayar Merkezi Pentagon'un bodrum katlarında birindeydi. İçersi Skip Tyler’ın bacağındaki metal çiviyi sızlatacak kadar serindi.</p>

  <p class="calibre1">Tyler kontrol konsollarından birinin başında oturuyordu. Başka birisinin bir ayda zor bitirebileceği bir programı dört gün geceli gündüzlü çalışarak tamamlamıştı ve hizmete sunmaya hazırdı.</p>

  <p class="calibre1">Saat akşamın sekiziydi. Tyler, Kızıl Ekim'in bütün fiziksel boyutlarını ve bilinen özelliklerini bilgisayara yükledi, sistem operatörü olan hava astsubayına «Tamam» işaretini verdi. Operatör XOT harflerini tuşlayörak bilgisayarı harekete geçirdi.</p>

  <p class="calibre1">«Oldukça uzun bir program, efendim,» dedi operatör ve konsolun üzerine bir on dolar koydu.</p>

  <p class="calibre1">«CRAY-2’nin on dakikada çözüme ulaşacağına bahse girer misiniz?»</p>

  <p class="calibre1">«On beş,» dedi Tyler. «Anlaştık, tuvalet nerede buralarda?»</p>

  <p class="calibre1">«Kapıdan çıkın, sağa dönüp koridorun sonuna kadar gidin, sonra tekrar sola, efendim.»</p>

  <p class="calibre1">Tyler kapıya doğru yürüdü. Dört yıl geçmesine rağmen yürümeye mecbur olduğu bu aksak tempoya hâlâ alışamamıştı, ama önemli olan hayatta kalmasıydı.</p>

  <p class="calibre1">Kaza soğuk bir kış gecesi, tersanenin ana girişine birkaç blok ötede olmuştu. Yeni atandığı denizaltı komutanlığı görevi için yaptığı yirmi saatlik uzun bir çalışmadan sonra sabahın üçünde eve dönüyordu. Kırmızı ışığa rağmen seksen kilometre hızla yandan arabasına çarpan, evine giden bir başka yorgun ve dalgın tersane işçisiydi. Adam ölmüş,Skip de sakat bir bacakla yaşama mahkûm olmuştu. Kazadan sekiz gün sonra kendine geldiğinde ilk hatırladığı şey, ellerini tutan karısı Jean'di. Bütün denizaltıcılarda olduğu gibi, evlilikleri sorunlarla doluydu. Gözlerini açtığında gördüğü manzara pek içaçıcı değildi, kançanağı gibi gözler, dağılmış saçlar... ama karısının yüzü o güne dek görmediği ölçüde sevgi, şefkat ve iyilik doluydu. Değerini bilemediğini düşünmüştü o zaman, yarım bir bacaktan çok daha değerli bir varlıktı o.</p>

  <p class="calibre1">«Skip Tyler!»</p>

  <p class="calibre1">Skip döndü ve ona doğru koşarak gelen bir deniz subayı gördü.</p>

  <p class="calibre1">«Johnie Coleman! Nereden çıktın böyle?»</p>

  <p class="calibre1">Coleman albay olmuştu. Teoumsah ve Shork denizaltılarında iki yıl birlikte çalışmışlardı. Silah sistemleri uzmanı olan Coleman, birkaç nükleer denizaltının komutanlığını yapmıştı.</p>

  <p class="calibre1">«Çoluk çocuk nasıl, Skip?»</p>

  <p class="calibre1">«Jean çok iyi. Beş çocuğumuz var, biri de yolda.»</p>

  <p class="calibre1">«Ne iyi. Annapolis’de öğretim üyesi olduğunu duydum.»</p>

  <p class="calibre1">«Evet, biraz da mühendislik yapıyorum.»</p>

  <p class="calibre1">«Burada işin ne?»</p>

  <p class="calibre1">«Hava Kuvvetleri bilgisayarında bir program deniyorum. Deniz Sistemleri Komutanlığı için yeni bir gemi tasarımı.» İyi bir hikâye uydurmuştu doğrusu. «Sen ne yapıyorsun?»</p>

  <p class="calibre1">«Deniz Kuvvetleri Komutanlığında, Amiral Dodge’un kurmay başkanıyım.»</p>

  <p class="calibre1">«Öyle mi?» Tyler etkilenmişti. Denizaltı Savaşı Komutanı Koramiral Sam Dodge, Amerikan Deniz Kuvvetlerinin bütün denizaltı harekâtından sorumluydu.</p>

  <p class="calibre1">«Seni çok çalıştırıyor mu?»</p>

  <p class="calibre1">«Biliyorsun, canım çıktı son durumdan dolayı!»</p>

  <p class="calibre1">«Anlayamadım?» Tyler pazartesinden bu yana ne TV seyretmiş, ne de gazete okumuştu.</p>

  <p class="calibre1">«Şaka mı yapıyorsun, Skip?»</p>

  <p class="calibre1">«Hayır, John. Pazartesinden beri günde yirmi saat bu program üzerinde çalışıyorum, bildiğin gibi harekât bültenlerinin dağıtım Üstesinde de artık ismim yok.»</p>

  <p class="calibre1">Coleman etrafı kolaçan etti ve tekrar Skip'e döndü. «Sanırım sana söylememde sakınca yok. Rus dostlarımız büyük bir deniz harekâtı yapıyorlar. Bütün Kuzey Donanması denizde, her taraf Rus denizaitılarıyla dolu.»</p>

  <p class="calibre1">«Ne yapıyorlar peki?»</p>

  <p class="calibre1">«Tam olarak bilmiyoruz. Görünüşe göre büyük bir arama-kurtarma harekâtı yapıyorlar. Asıl sorun, neyi aradıkları. Yüksek süratle sahillerimize gelen dört Alfa sınıfı, arkalarında da bir sürü Charüe ve Victor sınıfı denizaltı var.</p>

  <p class="calibre1">Önce deniz ticaret yollarımızı bloke edeceklerini düşündük, ama bunu yapmak için bulunmaları gereken konumları da geçtiler, hâlâ kıyılarımıza doğru geliyorlar.»</p>

  <p class="calibre1">«Neler var karşımızda?»</p>

  <p class="calibre1">«Elli sekiz denizaltı, otuz civarında suüstü gemisi.»</p>

  <p class="calibre1">«Aman Tanrım, CINCLANT aklını oynatmıştır herhalde!»</p>

  <p class="calibre1">«Bizimkilerin de hepsi denize çıktı, Skip. Denizdeki bütün nükleer denizaltılarımız yeniden konumlandırılıyorlar. Uçabilen bütün P-3'ler şu anda ya Atlantik üzerinde ya da oraya doğru gidiyorlar.»</p>

  <p class="calibre1">Coleman bir an durdu. «Skip, hâlâ gizlilik derecen var değil mi?»</p>

  <p class="calibre1">«Gayet tabii, yeni yapılan Kîrov sınıfının değerlendirilmesinin bir bölümünü ben yaptım.»</p>

  <p class="calibre1">«Tamam, okuduğum zaman tahmin etmiştim zaten. Sen daima çok iyi bir mühendistin, Skip. Bizim ihtiyar, Tecumseh’de kendisi için yaptıklarını hâlâ anlatır durur. Senin için giriş izni alabilirim sanıyorum. Dur bakalım, bir deneyelim! Seni görmekten zevk duyacaktır kuşkusuz. Burada işin ne zaman bitiyor?»</p>

  <p class="calibre1">«Yarım saatte herhalde.»</p>

  <p class="calibre1">«Bizi nerede bulabileceğini biliyor musun?»</p>

  <p class="calibre1">«Eski yeriniz mi?»</p>

  <p class="calibre1">«Tamam. İşin bitince beni ara. Dahili numaram 78730. Artık gitmem gerekecek »</p>

  <p class="calibre1">«Oldu, John.» Skip tuvalete doğru giderken Rusların gerçekte neyin peşinde olduklarını düşündü. Her neyse, Noel haftasında ve bir cuma akşamı bu saatte üç yıldızlı bir amirali ve albay rütbesindeki kurmay başkanını işbaşında tutacak kadar önemli olmalıydı.</p>

  <p class="calibre1">«On bir dakika, elli üç saniye,» diye rapor etti operatör.</p>

  <p class="calibre1">Bilgisayar çıktıları iki yüz sayfa kadardı.</p>

  <p class="calibre1">«Başçavuş, bu müthiş bir makine!»</p>

  <p class="calibre1">«Haklısınız, efendim, üstelik son derece de güvenilir. Bir aydan beri tek bir hata yapmadı.»</p>

  <p class="calibre1">«Bir telefon edebilir miyim?»</p>

  <p class="calibre1">«Tabii, herhangi birini kullanabilirsiniz, efendim.»</p>

  <p class="calibre1">Tyler en yakındaki telefonu kaldırdı, numarayı çevirmede önce astsubaya döndü. «Programı silin.»</p>

  <p class="calibre1">«Peki efendim... tamamdır. İnşallah elinizde bir kopya vardır.»</p>

  <p class="calibre1">Tyler başını salladı ve numarayı çevirdi.</p>

  <p class="calibre1">«OP-02 A, Albay Coleman.»</p>

  <p class="calibre1">«John, ben Skip.»</p>

  <p class="calibre1">«Aman ne iyi, ihtiyar seni görmek istiyor, hemen buraya gel.»</p>

  <p class="calibre1">Tyler bilgisayar çıktılarını çantasına koyup kilitledi, CRAY-2'ye bir göz attı, buraya tekrar gelmesi gerekecekti.</p>

  <p class="calibre1">Çalışan asansör bulamayınca yürüyerek iki kat çıktı. Koridorun başında bir deniz piyadesi bekliyordu.</p>

  <p class="calibre1">«Yarbay Tyler siz misiniz, efendim? Kimliğinizi görebilir miyim?»</p>

  <p class="calibre1">Tyler, Pentagon’a giriş iznini gösterdi ve bu izne sahip olan tek bacaklı başka kaç tane daha denizaltı subayı vardır acaba, diye düşündü.</p>

  <p class="calibre1">«Sağolun, yarbayım. Lütfen koridorun sonuna kadar gidin. Odayı biliyorsunuz değil mi?»</p>

  <p class="calibre1">«Tabii, teşekkürler, onbaşı.»</p>

  <p class="calibre1">Koramiral Dodge masasında oturmuş, mesajlara bakıyordu. Kısa boylu* sağlam yapılı amiral, üç ayrı denizaltıya komuta etmiş, Los Angeles sınıflarının bütün yapım programını yürütmüş, şimdi de Kongre üyeleriyle bütçe savaşı verecek en yüksek makama gelip oturmuştu.</p>

  <p class="calibre1">«Skip, çok iyi görünüyorsun. Akademide çok başarılı çalıştığını duydum.»</p>

  <p class="calibre1">«Sağolun, efendim.»</p>

  <p class="calibre1">«üohn, çocukların sayısında artış olduğunu söyledi.»</p>

  <p class="calibre1">«Altı numara Şubatta bekleniyor, efendim.»</p>

  <p class="calibre1">«Altı mı, Katolik veya Mormon musun yoksa?»</p>

  <p class="calibre1">«Amiralim, artık denizaltıcı olmadığıma göre, geceleri ve haftasonları bir şeyler yapmam lazım.» Skip konuyu değiştirdi hemen, ailesiyle ilgili sözlerden hoşlanmamıştı. «Ruslar oyun oynuyorlarmış diye duydum, efendim.»</p>

  <p class="calibre1">Amirai Dodge da birden ciddileşmişti. «Evet, bütün Kuzey Donanması buraya geliyor, ikmal gemileri de yanlarında.»</p>

  <p class="calibre1">«Ne yapıyorlar, efendim?»</p>

  <p class="calibre1">«Belki sen söyleyebilirsin. Gel içerki odaya geçelim.»</p>

  <p class="calibre1">Diğer odada büyük bir ekran üzerinde bütün Atlantik ve varolan tüm gemiler gösterilmişti. Ticaret gemileri beyazdı, üzerine bayrakları konmuştu. Sovyet gemileri, gemi tiplerine uygun küçük maket modellerle ve kırmızı olarak yerleştirilmişti, müttefiklerin gemileri ise maviydi. Okyanus bir hayli kalabalıklaşmıştı.</p>

  <p class="calibre1">«Aman Tanrım,» dedi Skip.</p>

  <p class="calibre1">«İşte böyle evlat. Gizlilik derecen nedir?»</p>

  <p class="calibre1">«Çok gizli ve daha da yukarı, efendim. Sovyetlerle ilgili bütün bilgileri görebiliyorum, ayrıca Deniz Sistemleri Komutanlığı için çalışıyorum.»</p>

  <p class="calibre1">«John, Kirav'la ilgili çalışmayı senin yaptığını söyledi, iyi iş çıkarmışsın, aferin.»</p>

  <p class="calibre1">«Amiralim, bu iki Alfa sınıfı, görebildiğim kadarıyla Norfolk’a doğru geliyorlar.»</p>

  <p class="calibre1">«Evet, öyle görünüyor. Çok da hızlı geliyorlar. Şuradaki, Neıw London girişini kapatacak şekilde Long Island’a doğru ilerliyor, bu da sanırım Boston’a doğru gidiyor. Bu Vîctor sınıfları da hemen arkalarında. Bütün İngiliz limanlarının ağzını şimdiden kapadılar. Pazartesi gününden itibaren de bizim doğu sahilimizdeki her limanımızın girişinde en az ikişer Sovyet denizaltısı olacak.»</p>

  <p class="calibre1">«Bu işi sevmedim, efendim.»</p>

  <p class="calibre1">«Ben de, evlat. Gördüğün gibi, elimizde ne varsa denize çıkardık. Asıl sorun, bu yaptıklarına bir türlü anlam veremiyorum, Ben...»</p>

  <p class="calibre1">Albay Coleman içeri girdi. "Amiralim, bakıyorum manevi oğlunuzu yanınıza almışsınız.»</p>

  <p class="calibre1">«Skip'e iyi davran, John. Onun nasıl bir denizaltıcı olduğunu unutacak kadar yaşlanmadım daha. Her neyse, ilk bakışta ticaret yollarımızı kapayacaklar sandık, ama ilerlemeye devam ettiler. Bu Alfa’ların hareket tarzına bakılırsa bizim kıyıları ablukaya alacaklar gibi görünüyor.»</p>

  <p class="calibre1">«Batı kıyılarımızda durum nedir, efendim?»</p>

  <p class="calibre1">«Hiçbir şey, her şey normal.»</p>

  <p class="calibre1">«Ama bu çok anlamsız,» dedi Tyler. «Savaşa kuvvetlerin yarısıyla girilmez, tabii diğer taraftan ellerinde ne varsa hepsini harekete geçirip resmen savaş ilân etmiş gibi de davranamazlar.»</p>

  <p class="calibre1">«Ruslar bir tuhaftır, Skip,» dedi Coleman.</p>

  <p class="calibre1">«Amiralim, eğer ateş açacak olursak...»</p>

  <p class="calibre1">«Canlan fena yanar,» dedi amiral. «Etraflarını çevirdik, bunu biliyorlar üstelik. Bu yüzden de kötü bir niyetleri olduğuna inanasım gelmiyor. Bu işi bu kadar açık seçik yapmayacak kadar akılları var sanırım, tabii özel bir amaçla bizim böyle düşünmemizi istiyorlarsa o başka!»</p>

  <p class="calibre1">«Resmen bir açıklama yaptılar mı?»</p>

  <p class="calibre1">«Büyükelçilerinin söylediğine göre, bir denizaltıları kaybolmuş, personelden bazılarının babaları önemli adamlarmış, bunun için büyük çaplı bir arama-kurtarma harekâtı düzenlemişler.»</p>

  <p class="calibre1">Tyler çantasını bıraktı ve ekranın yanına gitti. «Aldıkları düzen, arama-kurtarma harekâtına uygun, ama niye limanlarımızı ablukaya alıyorlar? Bir dakika efendim, denizaltıların içinde hiç stratejik atom denizaltısı yok.»</p>

  <p class="calibre1">«Evet, bütün stratejik denizaltıları limanda, dünyanın hiçbir yerinde bir tane bile yok. Doğru söylüyorsun, aslında bu da garip bir durum!»</p>

  <p class="calibre1">«Hepsi mi, efendim?» diye sordu Tyler. Aklına birden bir şey gelmişti. Bremerton’un yerine baktı, normal karakol sahasında değildi gemi. Bir cevap alabilmek ümidiyle birkaç saniye bekledi, o sonra döndüğünde, her iki subayı da kendini dikkatle süzerken buldu.</p>

  <p class="calibre1">«Niye sordunuz?» dedi amiral usulca.</p>

  <p class="calibre1">Koramiral Dodge’u tanıyanlar, aşırı bir nezaketin bir alarm sinyali olduğunu bilirlerdi.</p>

  <p class="calibre1">Tyler bir an düşündü, Ryan'a söz vermişti. Bildiğini açıklamadan cevap verebilir ve kendi sorusunun cevabını bulabilir miydi acaba? Kararını verdi; verdiği kararlan da mutlaka uygulayan bir karakteri vardı.</p>

  <p class="calibre1">«Amiral, acaba denizde yeni inşa ettikleri bir stratejik denizaltı var mı?»</p>

  <p class="calibre1">Amiral kaskatı oldu ve Skip'in gözlerinin içine baktı. Konuşmaya başladığında sesi buz gibi olmuştu, «Bu bilgiyi kesinlikle nereden aldığınızı bilmek istiyorum, yarbay.»</p>

  <p class="calibre1">Tyler başını salladı. «Özür dilerim, amiral, ama bunu söyleyemem, çok az kişinin bilmesine izin verilen bir konu bu. Ancak bunu sizin de bilmeniz gerektiğine inanıyorum ve bunu sağlayacağım.»</p>

  <p class="calibre1">Amiral bu kez başka bir tarzda hücuma geçti. «Bir zamanlar benim emrimde çalışıyordun, Skip.»</p>

  <p class="calibre1">Amiral son derece huzursuz olmuştu, sevdiği, acıdığı ve güvendiği birine bir şeyler göstermişti. Adam üniforma giymesine rağmen artık bir sivil sayılırdı ve bir şeyler biliyordu. İşin kötüsü, kendisi bilgi vermişti, ama bilgi alamıyordu,</p>

  <p class="calibre1">«Özür dilerim, efendim, ama söz verdim. Size de söz veriyorum, bu bilginin size de verilmesini sağlayacağım. Telefon edebilir miyim?»</p>

  <p class="calibre1">«Dıştaki odadan edebilirsin.» Oysa odada dört telefon vardı.</p>

  <p class="calibre1">Tyler dışarı çıkıp sekreter masasına oturdu ve Ryan'ın verdiği numarayı çevirdi. «Acres» diye bir kadın sesi cevap verdi.</p>

  <p class="calibre1">«Dr. Ryan'la görüşmek istiyorum.»</p>

  <p class="calibre1">«Şu anda burada yoklar, efendim.»</p>

  <p class="calibre1">«O zaman Amiral Greer’le görüşmek istiyorum.»</p>

  <p class="calibre1">«James Greer mi?» Skip, Amiral Dodge’un sesini duydu, hemen arkasındaydı. «Onunla mı çalışıyorsun yoksa?»</p>

  <p class="calibre1">«Ben Amiral Greer. Siz Skip Tyler olmalısınız.»</p>

  <p class="calibre1">«Evet, efendim.»</p>

  <p class="calibre1">«İstediğimiz bilgiler tamam mı?»</p>

  <p class="calibre1">«Evet, efendim.»</p>

  <p class="calibre1">«Neredesin?»</p>

  <p class="calibre1">«Pentagon’da, efendim.»</p>

  <p class="calibre1">«Hemen buraya gel. Yeri biliyor musun? Peki, kapıdaki nöbetçilere haber vereceğim. Hadi bakalım evlat, harekete geç.» Amiral telefonu kapatmıştı.</p>

  <p class="calibre1">Dodge tekrar sordu. «CİA’de mi çalışıyorsun?»</p>

  <p class="calibre1">«Söyleyemem, efendim. Özür dilerim, bazı bilgileri iletmek için ayrılmam gerekiyor.»</p>

  <p class="calibre1">«Benden aldıklarını mı?»</p>

  <p class="calibre1">«Hayır, efendim. Buraya geldiğimde zaten bendeydi o bilgiler. Doğru söylüyorum, amiralim... ve bunu size de vermek için elimden geleni yapacağım.»</p>

  <p class="calibre1">«Ara beni,» diye emir verdi Dodge. «Bütün gece burada olacağız.»</p>

  <p class="calibre1"><b>CIA MERKEZİ</b></p>

  <p class="calibre1">George Washington Parkının yanındaki yoldan merkez binaya gidişi kısa sürdü, ilk çıkıştan sağa sapınca kendini girişteki nöbetçinin önünde buldu. Giriş hidrolik çalışan bir yol engeliyle kapatılmıştı.</p>

  <p class="calibre1">«Adınız Oliver W. Tyler mi? Kimliğiniz lütfen.»</p>

  <p class="calibre1">Tyler, Pentagon giriş kartını verdi.</p>

  <p class="calibre1">«Tamam, yarbayım. Doğru ana giriş kapısına gidin. Sizi orada karşılayacaklar.»</p>

  <p class="calibre1">Ana girişe gidişi iki dakikasını aldı. Otoparkta dün eriyen karlar şimdi buz tutmuştu. Bekleyen silahlı nöbetçi arabadan çıkmasına yardım etmeyi denedi; Tyler’ın en nefret ettiği şeydi bu, kendini arabadan dışarı âdeta çekerek çıkardı. Binaya girişte bekleyen başka bir adam asansörü işaret etti.</p>

  <p class="calibre1">Amiral Greer gözleri yarı kapalı, bürosundaki şöminenin önünde oturuyordu. Skip onun birkaç saat önce İngiltere'den döndüğünü bilemezdi tabii. Amiral silkindi, görevliye dışarı çıkıp kapıyı kapatmasını söyledi.</p>

  <p class="calibre1">«Sen Skip Tyler'sin herhalde. Gel bakalım, buyur otur.»</p>

  <p class="calibre1">«Ateş güzel yanıyor, efendim.»</p>

  <p class="calibre1">«Alevlere bakmak uykumu getiriyor, şimdi de birkaç saat uykuya çok ihtiyacım var. Evet, söyle bakalım.»</p>

  <p class="calibre1">«Jack Ryan'ın nerede olduğunu sorabilir miyim, efendim?»</p>

  <p class="calibre1">«Sorabilirsin. Uzaklarda.»</p>

  <p class="calibre1">«Hay allah.» Skip çantasının kilidini açıp bilgisayar çıktılarını masanın üstüne koydu. «Rus denizaltısının bilgisayar modelini getirdim, efendim. Acaba ismini sorabilir miyim?»</p>

  <p class="calibre1">«Pekâlâ,» diyerek gülümsedi amiral. «Sanırım bu kadarını bilmeye hak kazandın. Adı Kızıl Ekim. Evlat, kusuruma bakma, çok yoruldum ve uykusuz kaldım, bu da unutkanlık yapıyor. Jack senin çok iyi olduğunu söylemişti, sicilin de öyle söylüyor. Şimdi söyle bakalım, ne yapacak bu denizaltı?»</p>

  <p class="calibre1">«Amiralim, burada pek çok ihtimal olduğu...»</p>

  <p class="calibre1">«Kısa olsun, yarbay. Ben bilgisayarlarla oynamam, benim adıma o işi yapmak üzere emrimde çalışanlar var.»</p>

  <p class="calibre1">«Sürati yediyle on sekiz mil arasında olabilir. En iyi tahmin onla on iki mil arasıdır. Böyle bir süratle çıkardığı ses düzeyi, altı mil süratle giden Yankee sınııf bir Rus denizaltısıyla eşdeğerdir, tabii reaktörün gürültü faktörünü de hesaba katıyoruz. Ayrıca ses karekteri, bildiğimiz ve tanıdığımız diğer karakterlerden farklı olacaktır. Bu tür türbinler düzenli olmayan harmonik bir gürültü çıkarırlar, Jack’ın bundan söz etmiş olması gerek. Tünelde meydana gelen karşı basıncın suya karşı koymasından doğan bir ses bu. önlemenin de yolu yok. Bizimkiler iki yıl buna bir çare bulabilmek için çalıştılar, sonunda yeni birkaç hidrodinamik kanunu bulabildiler ancak. Sonuç olarak, bu gemi son derece alçak düzeyde ve alışık olmadığımız ses karakteriyle seyretmektedir, ve bulunması çok zor olacaktır.»</p>

  <p class="calibre1">«Demek bütün bu sayfalar, bunu söylüyor!»</p>

  <p class="calibre1">«Evet, efendim. Sizin bilgisayar uzmanlarınız da bir kere gözden geçirirlerse iyi olur, belki bu model programı biraz daha geliştirebilirler. Biliyorsunuz, çok kısa bir sürem vardı. Jack çok aceleniz olduğunu söylemişti. Bir soru sorabilir miyim, efendim?»</p>

  <p class="calibre1">«Sor bakalım.» Amiral arkasına yaslanıp gözlerini ovuşturdu.</p>

  <p class="calibre1">«Kızıl Ekim denizde mi şu anda? Şu anda onu bulmaya çalışıyor herhalde!»</p>

  <p class="calibre1">«Evet, bunun gibi bir şey. Bu kapakların ne olduğunu anlayamamıştık. Ryan senin bulup çıkarabileceğini söyledi, görülüyor ki haklıymış. Alacağın parayı hak ettin, yarbayım. Bu bilgiyle sanırım onu buluruz.»</p>

  <p class="calibre1">«Amiralim, sanırım Kızıl Ekîm'in özel bir amacı var, ABD’ye sığınmak bile isteyebilir.»</p>

  <p class="calibre1">Amiral başını çevirdi hemen. «Böyle düşünmenin sebebi nedir?»</p>

  <p class="calibre1">«Ruslar büyük çaplı bir deniz tatbikatı yapıyorlar. Bütün Atlantik’de denizaltıları var, âdeta limanlarımızı ablukaya alıyorlar. Söyledikleri hikâye de kaybolmuş bir gemiyi arama-kurtarma harekâtı. Pazartesi günü Jack elinde bu denizaltının fotoğraflarıyla geliyor, bugün öğrendiğime göre, diğer bütün stratejik güdümlü mermi denizaltıları anavatana geri dönüyor.» Tyler gülümsedi. «Bu kadar rastlantının biraraya gelmesi bana biraz tuhaf gözüktü, efendim.»</p>

  <p class="calibre1">Amiral geriye dönüp şömineye bakmaya başladı.</p>

  <p class="calibre1">«Kızıl Ekim, sığınmaya çalışıyor, öyle değil mi efendim?» Tyler ısrar ediyordu.</p>

  <p class="calibre1">Amiral bu kadar uykusuz olmasaydı, bir blöf yaparak soruyu geçiştirebilirdi belki, ama yanlış bir soru sorarak yanlış bir cevap vermiş oldu.</p>

  <p class="calibre1">«Sana bunları Ryan mı söyledi?»</p>

  <p class="calibre1">«Amiralim, pazartesiden bu yana Ryan’la görüşmedim.»</p>

  <p class="calibre1">«Öyleyse bu bilgileri nereden aldın?»</p>

  <p class="calibre1">«Amiralim, bir zamanlar benim de üzerimde donanma üniforması vardı. Arkadaşlarımın çoğu hâlâ bu giysiyi giyiyorlar. Böyle olunca kulağınıza bir şeyler geliyor tabii. Bir saat kadar önce, bütün kopuk parçalar yerine oturdu. Ruslar aynı anda bütün stratejik denizaltılarına dön emri vermezler. Bunu en iyi bilenlerden biri de benim, efendim; biliyorsunuz, bir zamanlar ben de onları avlıyordum.»</p>

  <p class="calibre1">Amiral içini çekti. «Jack de senin gibi düşünüyor. Şu anda donanmayla birlikte denizde. Yarbayım, bunları bir başkasına söylersen, sağlam bacağını bu şöminenin üstüne duvara asarım. Anlaşıldı mı?»</p>

  <p class="calibre1">«Başüstüne, efendim. Ne yapacağız bu denizaltıyı, amiralim?»</p>

  <p class="calibre1">«Şöyle bir göz atıp geri vereceğiz. Ama elimize geçmesini engelleyecek pek çok başka gelişmeler de olabilir tabii.»</p>

  <p class="calibre1">«Geri vermek mi? Aman Tanrım, ama niçin, efendim?»</p>

  <p class="calibre1">«Yarbayım, sence bu senaryonun mantığında bir hata yok mu? Bir denizaltının bütün personelinin aynı anda ve fikir birliğine vararak toplu halde sığınma isteyeceklerine kadar akla yakın geliyor sana?» Amifül başını salladı. «Bana göre en iyi tahmin, subaylar, belki de hepsi değil, bu kararı verdiler ve personelin haberi olmaksızın uyguluyorlar.»</p>

  <p class="calibre1">«Anlıyorum, efendim, bu akla yakın tabii. Ama yine de anlayamıyorum, niçin geri veriyoruz? Burası Japonya değil ki! Birisi buraya bir MIG-25 savaş uçağını indirse, geri verir miydik?»</p>

  <p class="calibre1">«Bu bir savaş uçağıyla aynı şey değil, yarbay. Geminin maliyeti bir milyar dolar, füzeleri ve savaş başlıklarını da hesaba katmıyoruz daha. Başkanın fikrine göre de, yasal olarak mal onların. Dolayısıyla geminin elimizde olduğunu anlarlarsa geri isterler, biz de veririz. Peki, geminin bizde olduğunu nasıl anlayacaklar? Personelden sığınmak yerine evlerine dönmek isteyenler olacak, bunları da geri göndermek zorundayız.»</p>

  <p class="calibre1">«Dönmek isteyip de dönenlerin orada başı belaya girmez mi, efendim?»</p>

  <p class="calibre1">«Hem de nasıl girer, ama yine de döneceklerdir, aileleri orada. Herhalde bundan sonra dönmek isteyenleri ortadan kaldırmanın mümkün olup olamadığını soracaksın.»</p>

  <p class="calibre1">«Aklıma geldi, efendim.»</p>

  <p class="calibre1">«Biz de düşündük, ama yapmayacağız. Yüze yakın adamı öldürsek de, bu çağda böyle bir şeyi uzun süre saklı tutmamıza imkân yok. Bunu Sovyetler bile yapamazlar. Ayrıca böylesine kitle halinde katliamlar, barış zamanında yapılmaz. Onlarla aramızdaki en önemli fark da bu.»</p>

  <p class="calibre1">«Öyleyse personel sorunu olmasa geri vermeyebilirdik!»</p>

  <p class="calibre1">«Tabii saklayabilseydik. Domuzların da kanatları olsa uçabilirlerdi.»</p>

  <p class="calibre1">«Saklayabilecek çok yer var, amiralim.»</p>

  <p class="calibre1">«Ama personel bilecek bunu, eve gidince de söyleyecekler ve Ruslar da tabii geri isteyecekler. Sağlık muayenesi, karantina, uyuşturucu madde var mı yok mu diye etraflı bir araştırma falan diyerek bir iki hafta tutabiliriz. Çok bilgi elde edeceğimiz de kesin.»</p>

  <p class="calibre1">«Elimizde tutup parçalarına ayırarak inceleyebilseydik...» Tyler şöminedeki alevleri seyrederken kendi kendine konuşuyor gibiydi. Birden silkindi. «Amiralim, personeli gemiden çıkarsak, ama bu personel, geminin bizim elimize geçtiğini anlamadan bunu yapsak?»</p>

  <p class="calibre1">«Evlat, adın Oliver WendelI Tyler, öyle değil mi? Eğer adın sihirbazlar kralı Harry Houdini olsaydı belki... bir dakika, fikrini söyle bakalım.»</p>

  <p class="calibre1">Tyler ağır ağır anlatırken Greer dikkatle dinledi.</p>

  <p class="calibre1">«Bunu yapmak için Deniz Kuvvetlerinin işin içine bütünüyle girmesi gerek, efendim. Özellikle Amiral Dodge’un yardımına ihtiyacımız var.»</p>

  <p class="calibre1">Amiral ayağa kalkıp odanın içinde bir süre dolaştı.</p>

  <p class="calibre1">«İlgi çekici bir öneri. Zamanlamayı ayarlamak çok zor olabilir ama!»</p>

  <p class="calibre1">«Kolay olabileceğini söylemedim, efendim, sadece yapabiliriz dedim.»</p>

  <p class="calibre1">«Evine telefon edip eşine gelemeyeceğini söyle, Tyler. Eğer bu gece uyuyamayacaksam, seni de uyutmayacağım. Orada kahve var, önce yargıçla görüşeceğim, sonra Amiral Dodge’la görüşürüz.»</p>

  <p class="calibre1">«Pogy, burası Kara Martı dört, yakıtım azalıyor. Üsse dönmek zorundayım. İstediğiniz bir şey var mı? Tamam.»</p>

  <p class="calibre1">On saattir karakol yapan Orion uçağını önündeki konsoldan yöneten taktik koordinatör, uçağın mesajını yüksek sesle okudu. Denizaltının komutanı Yarbay !Wood cevap verdi.</p>

  <p class="calibre1">«Evet, birkaç kasa bira yollasınlar.» P-3C Orion uçaklarıyla denizaltıcılar arasında bilinen bir şakaydı bu.</p>

  <p class="calibre1">«Pekâlâ, söyle onlara, bilgileri için teşekkürler, bu noktadan itibaren karakolu devralıyoruz. Tamam.»</p>

  <p class="calibre1">Orion süratini arttırıp üsse doğru uçmaya başladı.</p>

  <p class="calibre1">«Dyson, yetmiş metreye dalalım. Her iki makine ağır yol ileri.»</p>

  <p class="calibre1">Vardiya subayı gerekli emirleri verirken, Yarbay Wood taktik panonun yanına gitti.</p>

  <p class="calibre1">USS Pogy, Norfolk'un üç yüz mil kuzeydoğusunda, varlığı uçaklarca günlerdir bildirilen iki Sovyet Alfa sınıfı denizaltıyı bekliyordu. Gemi yeni onarımdan çıkmış ve denize açılalı on sekiz saat olmuştu henüz. Personelin hepsi de yeniydi. Yarbay Wood bir yıl Washington'da masa başında oturduktan sonra ilk kez Pcgy'e komutan olarak atanmıştı. Personelin çoğu, okul ve kursları yeni bitirmiş, daha önce hiç göreve çıkmamış gençlerdi. Tecrübeli olanlar da, yeni gemilerine ve subaylarına alışmaya çalışıyorlardı. Geminin azami sürati otuz üç mildi ve bu da bulmaya çalıştığı Alfa’ların süratinden azdı; ama Alfa’ların Pogy’nin varlığından haberleri olamayacağı için, bu da onları kolay birer hedef haline getiriyordu. Ayrıca deniz karakol uçakları, Alfcs'ların mevki, rota ve süratleriyle ilgili bütün gelişmeleri sürekli olarak Pogy'e aktarıyorlardı.</p>

  <p class="calibre1">İkinci komutan ve aynı zamanda atış kontrol koordinatörü elan Binbaşı Tom Reynolds taktik panonun yanındaydı.</p>

  <p class="calibre1">«Yakında olandan mesafemiz otuz mil, diğerinden kırk</p>

  <p class="calibre1">mil.»</p>

  <p class="calibre1">«Süratleri kırk iki mil mi?» diye sordu komutan.</p>

  <p class="calibre1">«Evet, efendim. Tam yolla geliyorlar ve tam üzerimize. Atış kontrol problemi çözüldü, atışa hazırız. Niyetleri nedir acaba?»</p>

  <p class="calibre1">«CINCLANT'dan aldığımız mesaja göre, Sovyet Büyükelçisi kayıp bir denizaitılarını bulmak için bir arama -kurtarma harekâtı yapıyorlar diyormuş.»</p>

  <p class="calibre1">«Arama-kurtarma harekâtı mı?» İkinci komutan omuz silkti. «Herhalde kaybettikleri gemi Comfort burnunda karaya oturdu, çünkü bu süratle biraz daha giderlerse, onlar da aynı yerde karaya oturacaklar. Alfa sınıflarının bizim kıyılarımızın bu kadar yakınında harekât yaptığını hiç duymadım, efendim. Siz duydunuz mu?»</p>

  <p class="calibre1">«Hayır.» Yarbay Wood gerindi. Alfa sınıfları süratliydi ama çok da gürültü çıkarıyorlardı. Sovyet taktik doktrinine göre, bu denizaltıların daha büyük stratejik denizaltıların savunmasında kullanılması sözkonusuydu.</p>

  <p class="calibre1">«Belki de Norfolk'u ablukaya almak istiyorlar, efendim.»</p>

  <p class="calibre1">«Evet, bu da bir ihtimal,» dedi Yarbay Wood. «Pekâlâ, burada durup yanımızdan geçmelerini bekleyeceğiz. Kıta sahanlığı sınırına gelince yavaşlayacaklardır, o zaman da sessiz sedasız peşlerine takılacağız.»</p>

  <p class="calibre1">«Başüstüne, efendim.»</p>

  <p class="calibre1">Alfalardan Pogy’e yakın olanının Sovyet Donanmasındaki adı ES Politovskiy'di. Akustik sinyal karakteristiği, Amerikalılar tarafından Alfa-3 olarak tanımlanıyordu. Politcvskiy ilk yapılan Alfa: sınıfıydı, ilk seyre çıkışında bir balinayla çarpışmış, Komutanı Marko Ramius tarafından kurtarılmıştı. Daha sonra üst üste geçirdiği kazalarla, Sovyet Donanmasının «kör talih» sembolü olmuştu âdeta.</p>

  <p class="calibre1">Çarkçıbaşı Vladimir Petchukocov inanmış bir komünist ve ateistti, ama her denizci gibi batıl inançları da vardı tabii. Gemisi ilk seyre çıkarken bir papaz tarafından kutsansaydı belki daha iyi olacaktı. Vladimir'in şansa ihtiyacı vardı, reaktörü arızalıydı çünkü. Dört gündür devamlı yaptıkları 43 mil sürat, sekiz yaşındaki reaktörü zorlamıştı. Pek yakında onarıma girecekler ve geminin her şeyi yenilenecekti. Vladimir'e kalsa, her şey yepyeni bile olsa gemiye bu kadar sürat yaptırmazdı. Bugüne kadar hiçbir Alfa sınıfına bu kadar sürat emredilmemişti, işte şimdi gemi yavaş yavaş parçalarına ayrılıyordu. Bir saat önce komutana onarım yapmak için biraz sürat düşürmeyi önermiş, komutanın onaylamasına rağmen politik subay reddetmişti; belli bir zamanda belli bir mevkide olmaları gerekiyordu. Vladimir komutanın gözlerindeki ifadeyi hatırladı acıyla. Her verdiği emrin politik subay tarafından onaylanması gerekecekse, komutana ne gerek vardı ki?</p>

  <p class="calibre1">Masa başında oturanlar, bir el işaretiyle fizik yasalarını bile değiştirebileceklerini düşündükleri sürece uzmanlara, mühendislere de ne gerek vardı? Vladimir içinden sövdü. Kontrol panelinin başında dururken anormal artan titreşimi hissedebiliyordu, bilmediği bir şey vardı yal<span class="calibre4">nız, bu titreşim reaktörün soğutucusu içinde basınç dalgaları yaratıyordu.</span></p>

  <p class="calibre1">Valfın parçalanmaya başladığını gösteren vızıltıyı ilk önce baş taraftaki astsubaylardan biri duydu, hoperlör paraziti sandığı için kontrol etmek için biraz daha bekledi.</p>

  <p class="calibre1">Kopan valf kelebeği titanyumdan yapılmış olduğu için suyla sürüklenip egzoz çıkışını tıkadı, artan basınçla ek yerlerinden patlayan boru devresinden reaktör soğutma suyu fışkırmaya başladı.</p>

  <p class="calibre1">Vladimir reaktöre deniz suyu fışkırtarak valfları açtı.</p>

  <p class="calibre1">Baş tarafta bulunan komutan, önündeki panelde yanıp sönen ışıklardan durumu hemen kavrayıvermişti. Yüz elli metre derinlikteydiler. Derhal satha çıkmaları için gerekli emirleri verdi. Bu arada reaktör dairesi erimeye başlamıştı. Vladimir görevinin başındaydı, öleceğini biliyordu, ama komutana satha çıkabilecek kadar zaman kazandırmak zorundaydı, ancak verdiği emirlerle alınan bir dizi önlem, işi daha da kötüleştirdi. Acil durum devreye girince ufki dümenler kontroldan çıktı ve hâlâ otuz dokuz mil sürat yapan denizaltı, yaklaşık kırk beş derecelik bir tırmanma açısıyla yükselmeye başladı. İki dakika sonra Politovski, ciğerlerindeki hava bitmiş bir balina gibi okyanusun sathından dışarı fırladı, sonra tekrar suya düştü.</p>

  <h2 class="calibre9" id="sigil_toc_id_21">USS POGY</h2>

  <p class="calibre1">«Kumanda köprüsü, sonar.»</p>

  <p class="calibre1">«Ben komutan, devam edin.»</p>

  <p class="calibre1">«Komutan, bunu dinieseniz iyi olur efendim. Alfa’ların birinde çılgınca bir şeyler oldu.»</p>

  <p class="calibre1">Yarbay Wood’un sonar kamarasına varması birkaç saniye aldı. Kulaklıklardan önce bir ıslık sesi geldi, sonra <span class="calibre4">makine sesleri kesildi, birkaç saniye sonra da basınçlı havanın patlama sesleri duyuldu.</span></p>

  <p class="calibre1">«Ne oluyor acaba?» dedi Wood.</p>

  <h2 class="calibre9" id="sigil_toc_id_22">ES POLITOVSKIY</h2>

  <p class="calibre1">Serbest kalan uranyum kitlesi, aradaki çelik alabandayı eritip Vladimir’i buharlaştırdıktan sonra yoluna devam etti.</p>

  <p class="calibre1">Yalnız aşçı er kaportayı açıp kendini denize atabilmişti. Kızgın uranyum kitlesi ana gövdeyi de eritince, makine dairesi bir anda deniz suyuyla doldu ve Alfa son dalışına başladı.</p>

  <h2 class="calibre9" id="sigil_toc_id_23">USS POGY</h2>

  <p class="calibre1">Komutan kulaklıklardan gelen sesleri dikkatle dinledi; yanılmasına imkân yoktu, Alfa batıyordu.</p>

  <p class="calibre1">Wood adamların o anda öldüklerini düşündü. Ruslar düşmanlarıydı, ama onlar da onun gibi birer insandılar ve ne yazık ki yapılabilecek hiçbir şey yoktu.</p>

  <p class="calibre1">Taktik panoya baktı, diğer Alfa öbürünün başına gelenlerden habersiz ilerliyordu.</p>
</body>
</html>
