<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre2">DOKUZUNCU GÜN</h1>

  <h1 class="calibre2" id="sigil_toc_id_24">11 ARALIK CUMARTESİ</h1>

  <p class="calibre1"><b>PENTAGON</b></p>

  <p class="calibre1">Bir onbaşı kapıyı açık tutarken, Tyler, General Harris'in odasına girdi. General, Tyler'in hayatında gördüğü en büyük masanın başında ayakta duruyordu. Masanın üstü küçük gemi modelleriyle doluydu.</p>

  <p class="calibre1">General başını kaldırdı. «Sen Skip Tyler olmalısın.»</p>

  <p class="calibre1">«Evet, efendim.» Skip takma bacağının elverdiği ölçüde esas duruşdaydı. General elini sıktı.</p>

  <p class="calibre1">«Amiral Greer futbolcu olduğunu söyledi.»</p>

  <p class="calibre1">«Evet, generalim, Annapolis takımında sağhaf oynadım. Güzel yıllardı onlar.» Tyler zorla gülümserken parmakları kenetlendi.</p>

  <p class="calibre1">«Pekâlâ, madem futbolcusun, bana Ed diyebilirsin.» General Harris eliyle Skip’in göğsüne hafifçe vurdu. «Sanırım yetmiş sekiz numaraydın ve milli olmuştun.»</p>

  <p class="calibre1">«B takımında, evet efendim, birisinin olsun bunu hatırlaması çok güzel.»</p>

  <p class="calibre1">«O zaman Deniz Harp Okulunda geçici görevdeydim ve birkaç maç seyrettim. İyi bir oyuncuyu hiç unutmam. Bir zamanlar Montana'da ben de milli olmuştum. Uzun bir zaman önce tabii. Bacağına ne oldu?»</p>

  <p class="calibre1">«Sarhoş bir şoför kopardı, ben yaşadım, o öldü.»</p>

  <p class="calibre1">«Hak etmiş hergele!»</p>

  <p class="calibre1">Tyler başını sallarken ölen tersane işçisinin de bir karısı ve bir çocuğu olduğunu hatırladı.</p>

  <p class="calibre1">«Herkes nerelerde, efendim?»</p>

  <p class="calibre1">«Kuvvet komutanları istihbarat brifingindeler. Birkaç dakika sonra aşağı inerler. Annapolis'de makine dersi veriyormuşsun, doğru mu?»</p>

  <p class="calibre1">«Evet efendim, doktora yapmıştım bu dalda.»</p>

  <p class="calibre1">«Adım Ed, Skip. Bu sabah sen bize, şu Rus denizaltı-sını ele geçirdikten sonra nasıl elimizde tutabileceğimizi anlatacaksın, doğru mu?»</p>

  <p class="calibre1">«Doğru efendim... pardon, Ed.»</p>

  <p class="calibre1">«Önce bana biraz anlat bakalım, bu arada birer fincan da kahve içelim.»</p>

  <p class="calibre1">General Harris beş dakika süreyle Skip’i dinlerken bir yandan da kahvesini yudumluyordu. Tyler bitirdiğinde General Harris patladı. «Vay canına!» Genelkurmay Harekât Başkanı olan General Harris masanın başına doğru yürüdü. «İlgi çekici bir çözüm. Ancak bu işi yaparken Rusları uzak tutmak gerekecek. Şurada diyorsun değil mi?» Eliyle masada bir yeri gösterdi.</p>

  <p class="calibre1">«Evet, general. Ve adamların mevki alışlarına bakılırsa biz bu operasyonu açık denizde yapabiliriz.»</p>

  <p class="calibre1">«Sevdim bu fikri. Ama Deniz Kuvvetleri Komutanı Amiral Foster kendi denizaltılarımızdan birini göz göre göre kaybetmek istemeyecektir.»</p>

  <p class="calibre1">«Bence iyi bir değiş tokuş, efendim.»</p>

  <p class="calibre1">«Bence de öyle. Ama gemiler benim değil. Pekâlâ, sonra nereye saklayacağız onu?»</p>

  <p class="calibre1">«Chesapeake körfezinde birkaç uygun yer var. Ayrıca York nehri ve Patuxent’de Deniz Kuvvetlerine ait İki yer var, hem yeteri kadar derin, hem de yasak bölge. Denizaltıları saklamanın kolaylığı da bu, efendim, uygun&nbsp;<span style="text-indent: 1.5em; font-size: 1em; line-height: 1.2;">bir yer bulup sarnıçlara su basın, otursun dipte beklesin, Geçici olarak tabii. Sürekli olarak kalması için Pasifik' de Truk veya Kwaijalein düşünülebilir. Yeterince gözlerden uzak.»</span></p>

  <p class="calibre1">«Sovyetler’in o bölgede ansızın beliriverecek bir denizaltı kurtarma gemisi ve üç yüz adamı fark etmeyeceklerini mi sanıyorsun? Üstelik o adalar artık bizim değil.»</p>

  <p class="calibre1">«Peki efendim, olaydan birkaç ay sonra farkına vardıklarını düşünelim. Ne yapacaklar, durumu bütün dünyaya açıklayıp rezil mi olacaklar? Sanmıyorum. O zamana kadar denizaltıyı iyice inceleyip öğrenebileceğimiz her şeyi öğrenmiş oluruz. Ayrıca bize sığınan subayları, her an bir basın toplantısı yapıp dünya kamuoyuna açıklayabiliriz. Ne yaparlar o zaman? Denizaltıyı parçalarına ayırırız, reaktör Idaho’ya gider, füzeleri ve harp başlıklarını çıkarırız. Elektronik aletler California’ya gönderilir, kripto şifre aletleri için de CIA, NSA ve Deniz Kuvvetleri İstihbaratı biraz dövüşürler. Kalan çıplak tekne de derin bir yere götürülüp batınlır, kanıt kalmaz. Sonsuza kadar sır kalamaz tabii, efendim, ama birkaç ay becerebilirsek tamamdır.»</p>

  <p class="calibre1">General Harris, fincanını sehpaya koydu. «Kusura bakma evlat, ama şeytanın avukatı olmak zorundaydım. Tamam, bunu böylece halledebiliriz sanırım, biraz zor ve karışık, ama yapılabilir. Pekâlâ, oyum senden yana.»</p>

  <p class="calibre1">Üç dakika sonra kuvvet komutanları içeri girdiler. Tyler bu kadar dar bir yerde bu kadar yıldızı birarada hiç görmediğini düşündü.</p>

  <p class="calibre1">«Hepimizi birarada görmek istedin öyle mi, Eddie?» diye sordu Genelkurmay Başkanı Hilton.</p>

  <p class="calibre1">«Evet, generalim, bu bay Dr. Skip Tyler.»</p>

  <p class="calibre1">Amiral Foster öne çıkıp Skip’le el sıkıştı. «Şimdi brifingde senin bilgisayar çıktılarının sonuçlarını dinledik. Ook iyi bir çalışma, yarbayım.»</p>

  <p class="calibre1">«Dr. Tyler denizaltıyı ele geçirirsek vermeyelim diyor ve bunu becerebilecek bir planı da var,» diye söze girdi General Harris.</p>

  <p class="calibre1">«Personeli öldürmeyi zaten düşündük, ama Başkan izin vermiyor,» dedi General Max!well.</p>

  <p class="calibre1">«Baylar, personeli eve göndereceğiz, ama ne onlar, ne de Sovyetler, gemiyi ele geçirdiğimizi bilecekler desem, ne dersiniz? Sanıyorum bunu yapabileceğiz, tek sorunumuz nerede saklayabileceğimizi bulmak.»</p>

  <p class="calibre1">«Dinliyoruz,» dedi Genelkurmay Başkanı.</p>

  <p class="calibre1">«Her şeyden önce çok çabuk hareket etmemiz lazım, efendim,» diye söze başladı Tyler.</p>

  <p class="calibre1">«Batıdaki Avalan ve Charleston’daki Mystic gemilerine ihtiyacımız var, ayrıca batırmayı ve kaybetmeyi göze alacağımız bir stratejik denizaltımızı da feda etmemiz gerekecek. En önemli sorunsa zamanlama; ve tabii önce onu bulmak zorundayız. Bu da işin en zor yanı sanırım, efendim.»</p>

  <p class="calibre1">«Sanmıyorum,» dedi Amiral Foster.</p>

  <p class="calibre1">«Amiral Gallery bu sabah USS Dallas'ın muhtemelen Rus denizaltısının izini bulduğunu bildirdi. Dallas'ın raporlarında belirtilen gemi karakteristikleri, sizin bilgisayar çıktılarıyla uyum halinde. Herhalde bir iki gün içinde iyice emin oluruz. Devam edin.»</p>

  <p class="calibre1">Tyler sözlerini bitirdikten sonra General Barnes Hava Taşıma Komutanlığını telefonla aradı, Amiral Foster Norfolk’a doğru yola çıkarken Genelkurmay Başkanı da Beyaz Saraya gitmek üzere salondan ayrıldı.</p>

  <p class="calibre1"><b>KIZIL EKİM</b></p>

  <p class="calibre1">Nöbettekiler dışında bütün subaylar subay salonunda toplanmışlardı. Masanın üzeri çaydanlıklarla doluydu, ama</p>

  <p class="calibre1">kimse çaylara el sürmemişti, kapı da kilitliydi.</p>

  <p class="calibre1">«Yoldaşlar,» diye söze başladı Dr. Petrov. «İkinci seri radyasyon yaka kartları da kirlenmiş durumda, üstelik bunlardaki radyasyon miktarı ilk seriden daha fazla.»</p>

  <p class="calibre1">Ramius doktorun saçmaladığını düşündü; sözünü ettiği kartlar ikinci değil dördüncü seriydi aslında. Geminîn doktorunu iyi seçmişti doğrusu.</p>

  <p class="calibre1">«Kartlar bozuk,» diye atıldı çarkçıbaşı Melekhin. «Tersanede bir hergele, belki de bir emperyalist casusun işidir bu. Yakalandığında ben vurmak isterim onu. Bu ihanettir!»</p>

  <p class="calibre1">«Aletler radyasyon seviyesini normal olarak gösteriyor olsalar bile, yönetmeliklere göre bu durumu napor etmem gerek,» dedi Dr. Petrov.</p>

  <p class="calibre1">«Yönetmeliklere olan bağlılığınızı biliyorum, doktor. Şu ana kadar yaptıklarınızın hepsi de doğru,» diye söze girdi Ramius. «Ama yine yönetmeliklere göre, son bir kontrol daha yapmamız gerekiyor. Melekhin, Borodin’le birlikte bizzat yapmanızı istiyorum. İlk önce radyasyon ölçüm aletlerini kontrol edin. Normal çıkarlarsa, o zaman kartlar bozuk de mektir, ya da kasten bozulmuştur. Eğer durum böyleyse, benim vereceğim rapor sonucunda birisinin kafası kopacaktır mutlaka. Yoldaşlar, şu andaki kanaatime göre merak edilecek bir durum yoktur. Eğer bir sızma olsaydı, Yoldaş Melekhin günlerce önce tespit ederdi. Hepimizin yapacak işleri var, haydi bakalım.»</p>

  <p class="calibre1">Yarım saat sonra bütün subaylar ikinci kez subay salonunda toplantıya çağrıldılar. Personel arasında fısıltılar başlamıştı bile.</p>

  <p class="calibre1">«Yoldaşlar, bir sorun var,» diye söze başladı Melekhin. Özellikle genç subayların yüzleri soluvermişti birden. Masanın üzerinde, parçalarına ayrılmış bir Geiger radyasyon ölçmek üzere kullanılan sabit dedektörlerden biri duruyordu, kapağı açıktı.</p>

  <p class="calibre1">«Sabotaj!» diye tısladı Melekhin. Bu kelime, her Sovyet vatandaşını titretecek kadar korkutucuydu. Salonda ölüm sessizliği vardı sanki; Teğmen Svyadov'un kendini çok güç kontrol edebildiği dikkatini çekti Ramius’un.</p>

  <p class="calibre1">«Yoldaşlar,» diye devam'etti Melekhin. «Mekanik olarak bu aletler son derece basit yapıdadırlar. Aletin on derecesi var biliyorsunuz, on ayrı radyasyon sınırım ölçmek için, bunun için de on ayrı değerde direnç bağlı olması lazım, oysa ilk sekiz kademenin dirençleri aynı, yani ilk sekiz kademe, radyasyon ne olursa olsun, aynı normal radyasyon düzeyini gösteriyor. Bu ve diğer bütün ölçü aletleri, hareket etmeden üç gün önce aynı tersane teknisyeni tarafından kontrol edildi, işte yazdığı rapor ve tutanaklar.» Kâğıtları masanın üzerine attı. «Ya bu teknisyen ya da başka birisi, bütün ölçü aletlerini sabote etmiş. Biraz becerisi olan biri için toplam bir saatlik bir iş bu. Gelelim sabit dedektörlere.» Aleti ters çevirip gösterdi. «Kontrol ve test devresi dışında, bütün elektrik bağlantıları kesilmiş. Borodin ve ben bunu baş taraftan söktük. Bu iş tam profesyonelce, bunu yapan amatör olamaz. Sanıyorum gemimiz emperyalist bir ajan tarafından sabote edildi, belki de daha sonra boru devrelerimizde de küçük bir delik açtı. Yoldaşlar, göründüğü kadarıyla Yoldaş Petrov haklı, muhtemelen bir sızıntı var. Affınızı dilerim, doktor.»</p>

  <p class="calibre1">Petrov başını salladı. Ramius doktora döndü. «En çok ne kadar radyasyon almış olabiliriz, doktor?»</p>

  <p class="calibre1">«En çok alanlar makine personeli mutlaka. Bulabildiğim en yüksek değerler Yoldaş Melekhin ve Yoldaş Svyadov’da, her biri elli RAD. Torpido personeli genelde beş RAD, makineciler dışında subaylar onla yirmi RAD arasındalar. Yoldaşlar, bunlar öldürücü doz değil. Aslında hiçbir etki olmaksızın yüz RAD alınabilir, ölüm olmaksızın birkaç yüz RAD’a kadar da dayanılabilir. Ciddi bir sorunumuz var, ama henüz yaşamı tehdit edecek boyutlarda değil.»</p>

  <p class="calibre1">«Melekhin, sen ne diyorsun?» diye sordu Ramius.</p>

  <p class="calibre1">«Bu makineler benim sorumluluğumdadır. Henüz bir sızıntı olup olmadığından emin değiliz. Kartların bozuk veya sabote edilmiş olma ihtimali de hâlâ geçerli. Bütün bunlar psikolojik bir sabotaj da olabilir. Borodin ve ben önce bu aletlerin hepsini onaracağız, sonra da bütün gemiyi bizzat kontrol edeceğiz. Kısır kalmaktan korkmayacak kadar yaşlıyım zaten. Reaktörü devreden çıkarıp bataryalara geçmemizi öneriyorum. Kontrol dört saat sürer sanırım. Ayrıca reaktör vardiyasının iki saate indirilmesini de öneriyorum. Tamam mı, komutan?»</p>

  <p class="calibre1">«Tabii yoldaş. Senin onaramayacağın hiçbir şey olmadığını biliyorum.»</p>

  <p class="calibre1">«Affedersiniz, yoldaş komutan,» diye söze karıştı İvanov. «Bunu Donanma Karargâhına bildirmeniz gerekmez mi?»</p>

  <p class="calibre1">«Telsiz sessizliğini bozmamamız için kesin emir var.»</p>

  <p class="calibre1">«Eğer emperyalistler aletlerimizi sabote edebiliyorlarsa... aldığımız emirleri biliyorlarsa ve bizi telsiz kullanmaya zorlayıp yerimizi tespit ederlerse ne olacak?» diye sordu Borodin.</p>

  <p class="calibre1">«Bu da mümkün,» dedi Ramius.</p>

  <p class="calibre1">«Önce gerçekte bir sorunumuz olup olmadığını anlayalım, eğer varsa ne boyutlarda olduğunu bulalım. Yoldaşlar, iyi yetişmiş bir personelimiz var ve donanmanın en iyi subayları bu gemide. Kendi sorunlarımızın üstesinden gelip göreve devam edeceğiz. Hepimizin Küba'da bir randevusu var ve ben de randevuya gideceğim, emperyalist sabotajcıların da canı cehenneme!»</p>

  <p class="calibre1">«İyi söylediniz, efendim,» dedi Melekhin.</p>

  <p class="calibre1">«Yoldaşlar» diye devam etti Ramius. «Bunu gizli tutacağız, kesin bir şey yokken personeli telaşlandırmak anlamsız, üstelik bir sorun varsa bile, üstesinden gelebilecek durumdayız.»</p>

  <p class="calibre1">Dr. Petrov bundan o kadar emin değildi tabii, Teğmen</p>

  <p class="calibre1">Svyadov ise titrememek için çok çaba harcıyordu. Toplantı bittikten sonra Melekhin ve Borodin kıç tarafa gittiler, bir elektrik astsubayı da onlarla birlikte geldi ve ambar envanterinde radyasyon dedektörü aradıklarını gördü. Bir saat sonra nöbeti bittiğinde, bütün personel reaktörün kapatıldığını öğrenmişti bile. Herkes aynı kanıdaydı, bir aksilik vardı ve subayları henüz bunun üstesinden gelememişlerdi.</p>

  <p class="calibre1"><b>USS NEW JERSEY</b></p>

  <p class="calibre1">Tuğamiral Zachary Eaton dünyanın ne çabuk değiştiğini düşünüyordu. Sancak gemisi New Jersey inşa edildiğinde o daha küvette oyuncak gemilerini yüzdürüyordu. O zamanlar Ruslar müttefikleriydi, ama bu ittifakın amacı ortak bir amaç değil, ortak bir düşmandı, tıpkı bugünkü Çin gibi. O sırada düşmanları Almanlar ve Japonlardı. Yirmi altı yıllık meslek hayatında her iki ülkeye de defalarca gitmişti. İlk komuta ettiği muhrip şu anda Yokosuka’daki üsse bağlıydı. Garip bir dünyaydı bu.</p>

  <p class="calibre1">New Jersey büyük ve güzel bir gemiydi. Sekiz kuvvetinde denizde, sadece masa başında değil de denizde olduğunu hatırlatacak kadar sallanıyordu. Görüş mesafesi on mildi ve sekiz yüz mil uzakta, oralarda bir yerde Rus Donanması vardı, belki de tıpkı eski günlerdeki gibi karşılaşacaklardı. Caron ve Stump muhripleri beş mil pruvada mevki almışlardı. Daha da ilerde Biddle ve Walnbright kruvazörleri radar piket karakolu yapıyorlardı. Suüstü kuvveti, ileri hareket yerine aynı bölgede ileri geri zaman öldürüyordu. Helikopter hücum gemisi Tarawa’yla iki firkateyn, beraberlerinde on AV-8B Harrier avcı uçağı ve on dört Denizaltı Savunma Harbi (DSH) helikopteriyle birlikte New Jersey’le buluşmak üzere tam yol geliyorlardı. Saırotoga uçak gemisinin uçakları, Hava Kuvvetleriyle birlikte deniz</p>

  <p class="calibre1"><b>NORTH ISLAN D DENİZ-HAVA ÜSSÜ, CALİFORNİA</b></p>

  <p class="calibre1">Kocaman konteyner, C-5A nakliye uçağına doğru ağır ağır yaklaşırken yüklemeyle ilgili emirleri altı deniz subayı veriyordu, işin şaşılacak yanı, hiçbiri de pilot değildi.</p>

  <p class="calibre1">Yükleme işlemi milimetrik detaylarla yapılıyordu; çünkü havada oraya buraya gidip gelen bir yükle düşmekten kurtulabilen bir nakliye uçağı olmamıştı daha, üstelik C-5A’ nın otomatik fırlatılan koltukları da yoktu. Yükleme subayı konteyner uçağın içine doğru alınmaya başladığında pilotun yanına gitti. Yirmi beş yaşlarında genç bir astsubaydı pilot.</p>

  <p class="calibre1">«Yüzbaşım, nedir bu?»</p>

  <p class="calibre1">«Bir DSRV, derin batık kurtarma aracı.»</p>

  <p class="calibre1">«Arkasında AVALON yazıyor?»</p>

  <p class="calibre1">«Her şey gibi onun da adı var. Denizaltılar için bir cankurtaran aracı bu. Aşağılarda bir aksilik olursa, inip personeli kurtarmak için kullanılıyor.»</p>

  <p class="calibre1">«Anladım.» Şimdiye kadar taşınabilecek her şeyi taşıdığını sanan pilot, ilk kez bir gemi taşıdığını farketti.</p>

  <p class="calibre1">«Nereye götürüyorum, efendim?»</p>

  <p class="calibre1">«Norfolk Havaalanına, benim de ilk gidişim oraya.»</p>

  <p class="calibre1">«Uçuş yaklaşık beş saat kırk dakika sürecek, havada yakıt ikmali yapmayacağız, hava şartları normal ve bizden yana. Orada bir gün kalıp pazartesi geri döneceğiz.»</p>

  <p class="calibre1">Deniz subaylarının kıdemlisi Yüzbaşı Ames yanlarına geldi.</p>

  <p class="calibre1">«Adamlarınız bayağı hızlı çalışıyorlar.»</p>

  <p class="calibre1">Pilot saatine baktı. «Evet, yüzbaşım, yirmi dakika sonra tamamdır. Tam saat başında kalkarız.»</p>

  <p class="calibre1">«Acelem yok, yeter ki uçarken yerinden oynamasın bu. Adamlarımı nerede uçuracaksın?»</p>

  <p class="calibre1">«Üst güvertenin ön tarafında on beş kişilik yer var, efendim.» Yüzbaşı Ames bunu bildiğini söylemedi. Doha önce de her seferinde değişik bir C-5A’yla, defalarca Atlantik ve Pasifik üzerinde DSRV’yle birlikte uçmuştu.</p>

  <p class="calibre1">«Olay nedir, yüzbaşım?» diye sordu pilot.</p>

  <p class="calibre1">«Bilmiyorum,» dedi Ames.‘«Bütün bildiğim, beni ve oyuncağımı Norfolk'da istiyorlar.»</p>

  <p class="calibre1">«Bu ufacık şeyle gerçekten suyun altına iniyor musunuz?» diye söze karıştı yükleme subayı.</p>

  <p class="calibre1">«Bunun için maaş alıyorum. Bir keresinde iki bin seksen metreye daldığımı hatırlıyorum.»</p>

  <p class="calibre1">«Suyun altında bir milden daha fazla derinlikte... pardon efendim, bu biraz tehlikeli değil mi, yani suyun basıncı filan?»</p>

  <p class="calibre1">«Pek değil. Trieste'yle sekiz bin altı yüz metreye kadar indim, aşağısı ilgi çekici bir yer, ayrı bir dünya orası.»</p>

  <p class="calibre1">Ames denizaltıcıydı ama gerçek tutkusu araştırmacılıktı. Oşinografide lisans üstü çalışma yapmış ve nükleer tip olan NR-1 dışında, bütün diğer DSRV'lerle dalmıştı.</p>

  <p class="calibre1">«Tabii aksilik olursa, su basıncı başımıza kötü işler açabilir, ama o kadar çabuk olur ki her şey, anlayacak zaman bile bulamazsınız. Bir deneme dalışında bulunmak isterseniz ayarlayabilirim. Deniz dibi gerçekten çok güzeldir.»</p>

  <p class="calibre1">«Sağolun, efendim.» Yükleme subayı adamlarının yanına gitti.</p>

  <p class="calibre1">«Ciddi olamazsınız!» dedi pilot.</p>

  <p class="calibre1">«Neden? Önemli bir şey değil ki. Sivilleri bile hep daldırıyoruz. İnan bana, bu koca uçan balinayla havada yakıt ikmali yapmaktan çok daha az tehlikelidir.»</p>

  <p class="calibre1">Pilot başını salladı; yüzlerce kez havada yakıt almıştı, gündelik basit bir işti, oysa başka biri için nasıl da zor görünebiliyordu. Dikkatli olmak şarttı tabii, ama her sabah işe gelirken arabada da dikkat etmek zorundaydı insan zaten.</p>

  <p class="calibre1">Bu denizaltı aracına suyun altında bir şey olsa, içindekilerden arta kalanlar, bir karidesin bile karnını doyurmazdı herhalde.</p>

  <p class="calibre1">«Denize bununla açılmıyorsunuz sanırım.»</p>

  <p class="calibre1">«Hayır, normal olarak, bir denizaltı kurtarma gemisinin üzerinde dalış yerine kadar gideriz, ayrıca bir denizaltıya bağlanıp görev yerine kadar su altından da gidebiliyoruz.»</p>

  <p class="calibre1">«Bütün bunların, doğu sahillerinde olup bitenlerle ilgisi var mı acaba?»</p>

  <p class="calibre1">«İyi bir soru, ama kimse resmen bir şey söylemedi. Mesajlarda Rusların bir denizaltı kaybettiği yazılı. Eğer gerçekte böyleyse dalıp hayatta kalanları kurtarabiliriz. Bir dalışta yirmi, yirmi beş kişiyi alıp çıkarabiliyoruz.»</p>

  <p class="calibre1"><b>KUZEY ATLANTİK</b></p>

  <p class="calibre1">YAK-36 Forger savaş uçağı Kiev uçak gemisinden havalanalı yarım saat olmuştu. Kıdemli Yüzbaşı Victor Shav-rov’un işi hiç de kolay değildi. Rus filosunu üç gündür izleyen AWACS uçağına yaklaşacak ve onu uzaklaştırmaya çalışacaktı.</p>

  <p class="calibre1">AWACS daima güdümlü mermi menzilinin dışında kalmış, ama üç gün boyunca da yaptıkları her manevrayı ve bütün telsiz haberleşmesini izlemişti. Evi gözetleyen bir hırsız varken hiçbir şey yapmadan beklemek gibi bir şeydi bu.</p>

  <p class="calibre1">Ateş açamazdı tabii, Amiral Stralbo'nun bu konuda kesin emri vardı, ama uçağında bulunan iki Atoll füzesiyle emperyalistleri tanıştırmak isterdi doğrusu, hem arasıra böyle kazalar da olabilirdi.</p>

  <p class="calibre1">Radarlara yakalanmamak için okyanusun yirmi metre üzerinden iki yüz mil süratle uçuyordu. Hafif sis vardı ve görüş mesafesi birkaç mildi ancak.</p>

  <p class="calibre1">Victor, alçak uçuşta tecrübeli bir pilottu, o yüzden seçilmişti bu göreve.</p>

  <p class="calibre1">Daha önce Afganistan’da da Amerikan silahlarına karşı uçmuştu, ama Amerikalılarla ilk kez karşı karşıya gelecekti.</p>

  <p class="calibre1">Radar sinyalleri güçlenmeye başlamıştı. AWACS, Boeing 707 yolcu uçağından keşif uçağına dönüştürülmüştü, bir savaş uçağıyla başa çıkabilmesi düşünülemezdi bile. Yakında bulacaktı onu, yakıt durumunu kontrol etti, son yedek deposunu da biraz önce atmıştı, artık bütün yakıtı, uçağın deposunda olduğu kadardı.</p>

  <p class="calibre1">İşte orada, bulmuştu onu! Sağ tarafta ve biraz yukar-daydı. Gaz verip tırmanışa geçti yavaşça. Bir dakika sonra iki bin metrede uçuyordu, AWACS’ın arkasındaydı şimdi, önce etrafında bir iki tur atıp füzelerini görmelerini sağlayacak sonra da...</p>

  <p class="calibre1">Sağında ve solunda elli metrede birer F-15 Eagle Amerikan avcı uçağı beliriverdi birden.</p>

  <p class="calibre1">«YAK-106, YAK-106, kendinizi tanıtın.»</p>

  <p class="calibre1">Telsizden gelen ses, aksansız bir Rusçaydı. Sharov cevap vermedi, nasıl olsa kim olduğunu biliyorlardı.</p>

  <p class="calibre1">«YAK-106, burası yaklaştığınız AWACS uçağı. Lütfen kimliğinizi ve niyetinizi açıklayın. Habersiz gelen konuklardan huzursuz oluruz, bu yüzden üç avcı uçağımız, son yüz kilometre boyunca peşinizdeydi. Tamam.»</p>

  <p class="calibre1">Üç mü? Sharov başını kaldırdı, üçüncü F-15 kuyruğunun elli metre üstündeydi.</p>

  <p class="calibre1">«YAK-106, bu kadar alçaktan ve bu kadar düşük hızla uçabilmenizi taktir ettik doğrusu. Ayrılın artık, 106. Ayrılmadığınız takdirde görevinizin düşmanca olduğunu kabul edeceğiz. Düşünün bunu, 106. Kendi gemilerinizin radar örtüsünün dışındasınız, bizim güdümlü mermilerin menziline henüz girmediniz.»</p>

  <p class="calibre1">Sharov sağ taraftaki F-15'in ayrıldığını gördü, soldaki de uzaklaşıverdi birden. Acaba uzaklaşması için yol mu açıyorlardı, yoksa arkasındakinin atış alanından mı çekiliyorlardı?</p>

  <p class="calibre1">Bu emperyalist katillerin ne yapacakları belli olmaz. Füze menzillerine girmesine bir dakika kadar kalmıştı. Sha-rov korkak değildi, ama aptal hiç değildi. Levyeyi sağa yatırdı.</p>

  <p class="calibre1">«Teşekkürler, 106. Yanımızda yeni uçuşa çıkan bayan askerler var, onları ilk uçuşlarında heyecanlandırmak istemiyoruz.»</p>

  <p class="calibre1">Bu kadarı da fazlaydı artık, Sharov telsizi açtı. «O kadınlarla ne yapacağınızı söyleyeyim mi, Amerikalı?»</p>

  <p class="calibre1">Ses yumuşak bir tonla cevap verdi. «Çok cahilsin, 106. Belki de uzun süre uçmak sinirlerini bozdu. Yakıtın da bitmek üzere. Rüzgâra bakılırsa uçmak için kötü bir gün. Mev-kini bildirelim mi, ister misin? Tamam.»</p>

  <p class="calibre1">«İstemiyorum, Amerikalı.»</p>

  <p class="calibre1">«Kiev'e denmek için gerçek rotan bir sekiz beş. Bu kadar kuzeydeyken manyetik pusulaya güvenilmez, herhalde biliyorsundur. Kiev'e mesafen üç bir sekiz onda altı kilometre. Uyarı: Güneybatıdan gelen soğuk hava kitlesi var. Refakat ister misin? Tamam.»</p>

  <p class="calibre1">Domuz! Shavrov içinden küfretti. Telsizini kapattı ve soğukkanlılığını yitirdiği için kendine lanet etti. Amerikalıların gururunu incitmesine fırsat vermişti.</p>

  <p class="calibre1">«106, cevabını duyamadık. İki avcı uçağı sana refakat edecekler. İyi günler yoldaş, tamam.»</p>

  <p class="calibre1">Amerikalı teğmen, albaya döndü. «Biraz daha konuş-saydım gülmekten boğulacaktım, efendim. Adam gerçekten haberiniz olmadan bize yaklaşabileceğini mi sandı acaba?»</p>

  <p class="calibre1">«Teğmen, belki dikkatinden kaçtı, kendi ATOLL füzelerinin menziline girmemize bir mil kalmıştı, üstelik onlar ateş açmadan biz açamayız biliyorsun. Her neyse, kuyruğunu iyi sıkıştırdık, aferin.» J</p>

  <p class="calibre1">«Sağolun, albayım, benim için zevk oldu.»</p>

  <p class="calibre1">Operatör ekrana baktı. «Annesinin yanına dönüyor, e-fendim. Bizim Kobra bir ve iki, kuyruğunun üstündeler. Döndüğünde mutsuz bir Rus olacak, dönebilirse tabii. Yakıtı bitmek üzeredir. Albayım, bir daha denerlerse alıp bize götürelim.»</p>

  <p class="calibre1">«Bir Forger mi? Yok canım, bunlar teneke gibi uçaklar, götürmeye bile değmez.»</p>

  <p class="calibre1">Sharov, Kiev'e yaklaşırken Kobra'lar ayrıldılar, biri el bile salladı, ama Sharov’un verdiği karşılığı görünce çok şaşırdı.</p>

  <p class="calibre1">Kiev’e indiğinde Sharov hâlâ öfkeden titriyordu. Uçak durur durmaz atlayıp skadron komutanını görmeye gitti.</p>

  <p class="calibre1"><b>KREMLİN</b></p>

  <p class="calibre1">Moskova metrosunun Sherdlov meydanından eski hava alanına giden hattına, Kremlin yakınında özel bir tünel açılmış ve sonradan girişi çelik levhalarla kapatılmıştı. Burası Politbüro üyelerinin görünmeden Kremlin'den çıkıp havaalanına gidebilmelerini sağladığı gibi, bir bölümü de kriz zamanlarında Politbüro'nun komuta merkezi olarak hizmet vermek üzere dizayn edilmişti. Tonlarca kayanın altında sağlam ve emniyetli bir yerdi burası; ama Amiral Yuri llych Padorin için hiçbir yer emniyetli değildi artık. On Politbüro üyesi masanın öbür ucunda oturuyorlardı, solunda ise Amiral Sergey Gorshkov vardı. Gorshkov, Ramius’un bu göreve getirilmesine karşı çıktığına dair bir mektup gösterip bu işten ustalıkla sıyrılmıştı. Padorin ise Gorshkov’un komutan adayının yeteri kadar iyi bir parti üyesi olmadığı gerekçesiyle Ramius'un atanmasında ısrar etmişti.</p>

  <p class="calibre1">Genel Sekreter Andre Normanov gözlerini Padorin'e dikti, yüzünden hiçbir şey okunmuyordu. Andropov kalp krizinden Ölünce yerine Normanov getirilmişti. Bazı dedikodular olmuştu tabii, ama Sovyetler Birliği’nde hep dedikodu yapılırdı zaten.</p>

  <p class="calibre1">Normanov’un başarılı bir geçmişi vardı, âdeta kusursuzluk örneğiydi. İlk başarısını bir fabrika müdürüyken kazandı. Yıllık üretim kotalarım erkenden dolduran ve daima sonuca giden başarılı bir mühendisti. Kendi yeteneklerini ve başkalarınınkinj kullanarak sürekli yükselmiş, ödüllendirilmesi gerekenleri daima gözetip diğerlerine boş vermişti.</p>

  <p class="calibre1">Henüz yeri pek sağlam sayılmazdı, Politbüro üyeleri ve parti ileri gelenleriyle görünmez bir koalisyon kurmuştu şimdilik. Kendi politikasını dikte edebilmesi için daha zaman vardı tabii.</p>

  <p class="calibre1">«Yoldaş amiral,» diye soğuk bir sesle söze başladı. «Yoldaş Gorshkov bize, bu asi denizaltıyı yakalayıp yok edebilme şansımızın ne kadar olabileceğini anlattı. Hoşnut değiliz, en değerli gemimizin bu serseriye teslim edilmesiyle sonuçlanan atama kararından da hoşnut değiliz. Sizden öğrenmek istediğimiz şudur: Gemideki politik subaya ne cldu, böyle bir olayın olmaması için önceden alınmış önlemleriniz nelerdir?»</p>

  <p class="calibre1">Normanov’un sesinde korku yoktu, ama içinde mutlaka vardır, diye düşündü Padorin. Politbüro üyeleri Normanov’un koltuğunda başka birinin olmasını isteseler, bu skandaldan Genel Sekreteri sorumlu tutabilirlerdi pekâlâ. Tabii Normanov bu işten sıyrılmanın bir yolunu bulabilirdi, bunun bedeli de Padorin'in kellesi ise, o da amiralin sorunuydu artık. Normanov’un daha önce de pek çok kişiyi harcadığı bilinen bir gerçekti.</p>

  <p class="calibre1">Padorin günlerdir bu sorguya kendini hazırlamıştı. Yıllardır çok zor şartlarda hizmet etmiş, ayaklarının altından pek çok gemi batıp gitmişti. Bedeni yaşlanmış da olsa zihni çelik gibiydi hâlâ. Kaderi ne olursa olsun, vakarla karşılamaya karar vermişti. Eğer bir aptal olarak hatırlanacaksa, «cesur» bir aptal olmayı tercih ederdi, zaten ne kadar ömrü kalmıştı ki!</p>

  <p class="calibre1">«Yoldaş Genel Sekreter,» diye söze başladı. «Kızı» Ekim'deki politik subay. Albay Ivan Yurievich Putin'di, kendisi sadık bir parti üyesidir. Sanmıyorum ki...»</p>

  <p class="calibre1">«Yoldaş Padorin,» diye sözünü kesti Savunma Bakanı Ustinov. «Ramius’un ihanet edeceğini de sanmıyordunuz tabii. Şimdi Putin hakkındaki kanaatinize de inanmamızı mı bekliyorsunuz?»</p>

  <p class="calibre1">«Ayrıca,» diye söze karıştı parti teorisyeni Mikhail Alexandrov. «Bu adamın denizaltı filosunda âdeta kendi ekolünü yaratmasına nasıl göz yumuldu? Parti politikasına bu kadar ters bir oluşumu gözden kaçırmanız, karar ve yargılarınızda da isabetli olamayacağınızı gösteriyor.»</p>

  <p class="calibre1">«Yoldaşlar,» diye cevap verdi Padorin. «Ramius’un Kızıl Ekim’e komutan olarak atanması ve kendi kadrosunu kurmasına izin vermekle hata ettiğimi kabul ediyorum. Ama yıllarca önce, subayların imkânlar nispetinde hep aynı gemilerde çalışması, bir bakıma uzmanlaşmaları ve tabii kadrolaşmaları için karar alınmıştı. Bu, politik olmaktan çok, askeri bir sorun.»</p>

  <p class="calibre1">«Bunu dikkate aldık,» dedi Normanov. «Bu durumda zaten suçlanacak birden fazla kişi var.»</p>

  <p class="calibre1">Gorshkov kımıldamadı bile, ama mesaj çok açıktı: Kendini sıyıramamıştı bu işten. Normanov kendi sandalyesini korumak için kaç kişinin harcanacağına aldırmayacaktı.</p>

  <p class="calibre1">«Yoldaş Sekreter,» diye savunmaya kalktı Gorshkov. «Donanmanın etkinliği...»</p>

  <p class="calibre1">«Etkinlik mi!» Alexandrov'un sesi bomba gibi patladı. «Bu Litvanyalı melez, gayet etkin bir şekilde hepimizi aptal yerine koydu, geri kalan gemilerimiz de şu anda kafası kesik tavuklar gibi dolaşıyorlar.»</p>

  <p class="calibre1">Padorin devam etti. «En akla yakın ihtimal, Putin’in öldürülmüş olmasıdır, Geride bîr karısı ve çocuğu olan tek subay o.»</p>

  <p class="calibre1">«Bu da bir başka nokta tabii,» dedi Normanov. «Niçin subayların hiçbiri evli değil? Bu, dikkatinizi çekmedi mi? Politbüro olarak her şeyi biz mi kontrol edeceğiz? Kendiniz düşünemiyor musunuz?»</p>

  <p class="calibre1">Sanki herkesin kendi düşüncelerini üretmesine izin verilir de, diye düşündü Padorin ve devam etti. «Yoldaş Sekreter, denizaltı komutanlarımız çoğunlukla genç ve bekâr subayları tercih ediyorlar. Denize açılmak özveri ister, bekâr subayların da aklını çelecek pek başka şeyleri olmuyor. Ayrıca Kızıl Ekim’deki üst subayların her birinin parti üyeliği sicilleri mükemmel. Ramius ihanet etti, kabul, onu ellerimle öldürebilirim, ama kandırdığı dürüst ve sadık adamların sayısı, bu odadakilerden fazladır.»</p>

  <p class="calibre1">«Gerçekten öyle,» dedi Alexandrov. «Ve şimdi boğazımıza kadar battık bu işe, nasıl çıkacağız acaba?»</p>

  <p class="calibre1">Padorin derin bir nefes aldı, bu anı bekliyordu. «Yoldaşlar, Kızıl Ekim'in personeli arasında Politik Komitenin bir başka ajanı daha var, kimliğini ne Ramius, ne de Putin biliyor.»</p>

  <p class="calibre1">«Ne?» dedi Gorshkov. «Ben niye bilmiyorum bunu?»</p>

  <p class="calibre1">Alexandrov gülümsedi. «Bugün duyduğumuz tek akıllıca şey bu galiba. Devam edin.»</p>

  <p class="calibre1">«Ajan gemide bir er olarak bulunuyor. Gerektiğinde bütün askeri ve idari kademeleri geçerek doğrudan bize rapor veriyor. Adı Igor Loginov, yirmi dört yaşında ve...»</p>

  <p class="calibre1">Normanov haykırdı. «Yirmi dört mü? Böyle bir sorumluluğu bir çocuğa mı verdin?»</p>

  <p class="calibre1">«Yoldaş Sekreter, Loginov’un görevi konuşulanları dinlemek, muhtemel casus, hain ve sabotörleri tespit etmektir. Erlerin çoğu o yaşta olduğu için, onu da aynı yaşta seçmek şarttı. Kiev Politik Subay Okulu ve GRU İstihbarat Akademisini bitirdi, Kazan'daki Lenin Çeiik Endüstrisi Başkanı Arkady Ivanovich Loginov’un oğludur. Çoğunuz babasını tânırsınız.» Herkes başını salladı. Padorin devam etti. «Ancak çok seçkin birkaç kişi bu görev için seçilir. Bu çocukla kendim bizzat ilgilendim. Sicili temiz bir Sovyet kahramanıdır.»</p>

  <p class="calibre1">«Babasını tanıyorum,» dedi Normanov. «Arkady Ivanovich pek çok değerli çocuk yetiştirmiş şerefli bir adamdır. Pekâlâ, bu çocuğun aldığı emirler nedir?»</p>

  <p class="calibre1">«Daha önce de belirttiğim gibi, konuşulanları dinlemek, gözlemek, izlemek ve rapor vermek. Yalnız Moskova’da bana veya yardımcıma rapor verir. Acil bir durumda gemiyi batırıp kurtulmayı deneyecektir.»</p>

  <p class="calibre1">«Böyle bir şey mümkün mü, Gorshkov?» diye sordu Normanov.</p>

  <p class="calibre1">«Evet, yoldaşlar, bütün gemilerimiz gerektiğinde kullanılmak üzere patlayıcı maddeler yüklenmiştir.»</p>

  <p class="calibre1">Padorin tekrar araya girdi. «Ancak ne yazık ki, bunların patlaması için gerekli işlemi yalnız komutan yapabilir.»</p>

  <p class="calibre1">«Çocuğun görevi nedir gemide?»</p>

  <p class="calibre1">«Geminin aşçısı. Yoldaş Genel Sekreter.»</p>

  <p class="calibre1">«Harika! Patates soyan bir ajan! Padorin, seni şu anda kurşuna dizdirsek nasıl olur acaba, diye düşünüyorum.»</p>

  <p class="calibre1">«Yoldaş Sekreter, bu görev sandığınızdan çok daha iyi bir gizlemedir. Kızıl Ekim’de subayların yaşama yerleri ve mutfak kıç taraftadır. Personelin yaşama yerleri ise baş taraftadır, orada yemek yer ve yatarlar. İkisi arasında da füze bataryaları var. Geminin aşçısı görevi gereği gün boyu baştan kıça defalarca gidip gelir ve varlığı hiçbir yerde garipsenmez.»</p>

  <p class="calibre1">«Devam et,» dedi Normanov.</p>

  <p class="calibre1">«Bildiğiniz gibi. Kızıl Ekim’de yirmi altı Seaha!wk füzesi var, hepsi katı yakıt kullanır, bunlardan bîrinde de emniyet patlatıcısı vardır.»</p>

  <p class="calibre1">«O da nesi?»</p>

  <p class="calibre1">Toplantıda bulunan diğer generaller o ana kadar suskundular, birden Stratejik Füze Birlikleri Komutanı General V.M. Vishenkov söze girdi.</p>

  <p class="calibre1">«Yoldaşlar, biliyorsunuz deneme yaparken füzelerimizde bu tertibat vardır, nedeni de rotalarında bir yanlışlık olursa ve bize yönelirlerse havada patlatmaktır. Düşmana karşı kullanacaklarımıza takmıyoruz tabii, bir yolunu bulup havada patlatmasınlar diye.»</p>

  <p class="calibre1">«Pekâlâ,» dedi Normanov. «Demek ki, bizim genç GRU subayımız füzeyi patlatacak. Peki, nükleer savaş başlıkları ne olacak?»</p>

  <p class="calibre1">«Yoldaş Sekreter, onlar belli bir hız olmadan ateşlenmeyecek şekilde ayarlanmışlardır,» diye cevap verdi Vishenkov. «Moskova televizyon kulesinin tepesinden yere atsanız bile patlamazlar.»</p>

  <p class="calibre1">Padorin, Vishenkov'a borçlandığını hissetti, acaba karşılığında ne isteyecekti? Ve tabii Padorin onun istediğini verebilecek kadar yaşayabilecek miydi acaba? En azından denemeye karar verdi ve devam etti.</p>

  <p class="calibre1">«Bu durumda, o füzenin her üç yakıt kademesi de aynı anda patlayacaktır.»</p>

  <p class="calibre1">«O zaman füze fırlayıp gider,» dedi Alexandrov.</p>

  <p class="calibre1">«Hayır, yoldaş. En üst kademe, o da tekneyi delebilirse gider, o zaman da açtığı yerden dolan su gemiyi batırır. Delmese bile meydana gelen ısı, gemiyi birkaç saniyede eritmeye yeterlidir. Loginov gerekirse bu tertibatı bir saat ayarlı mekanizmayla çalıştırmak ve sonra kaçıp kurtulmak üzere özel eğitim gördü.»</p>

  <p class="calibre1">«Demek yalnız gemiyi patlatmak değil, patlatıp kaçmak, öyle mi?» diye sordu Normanov.</p>

  <p class="calibre1">«Yoldaş Sekreter,» dedi Padorin. «Genç bir adama sonu yüzde yüz ölüm olan bir görev vermek biraz fazla istemek olur. En azından zayıf bir kurtulma şansı olması gerekir, yoksa insanın zayıf tarafı, görevin yerine getirilmemesine neden olabilir.»</p>

  <p class="calibre1">«Bu mantıklı,» dedi AIexandrov. «Gençler korkuyla değil ümitle harekete geçerler. Bu durumda genç Loginov kurtulursa, ümit edebileceğinden çok fazlasına kavuşabilir.»</p>

  <p class="calibre1">«Hepsine kavuşacaktır,» dedi Normanov. «Gorshkov, bu genç adamı kurtarmak için her şey yapılsın.»</p>

  <p class="calibre1">«Tabii tam olarak güvenilir biriyse,» diye ekledi Alexandrov.</p>

  <p class="calibre1">Padorin soğukkanlılıkla cevap verdi. «Yoldaş Alexandrov, kendi hayatımın buna bağlı olduğunun bilincindeyim.»</p>

  <p class="calibre1">Hiç kimse bir şey söylemedi, ama sallanan başlar Padorin'in haklı olduğunu gösteriyordu.</p>

  <p class="calibre1"><b>BEYAZ SARAY</b></p>

  <p class="calibre1">Sovyet Büyükelçisi Arbatov Oval Salona saat tam 16.50’de girdi ve Başkanla Dr. Pelt'i koltuklarda otururken buldu.</p>

  <p class="calibre1">«Geç bakalım Alex. Bir kahve alır mısın?» Başkan tepsiyi gösterdi. Başkanın bugün önünde içki bardağı olmadığı Alex'in dikkatinden kaçmadı.</p>

  <p class="calibre1">«Hayır, teşekkür ederim, Sayın Başkan, Acaba sorabilir miyim...»</p>

  <p class="calibre1">«Sanırım sizin denizaltıyı bulduk, Alex,» dedi Dr. Pelt. «Biraz önce şu mesajları getirdiler, şimdi kontrol ediyoruz.»</p>

  <p class="calibre1">Büyükelçinin yüzü bembeyaz olmuştu. «Nerede olduğunu sorabilir miyim?»</p>

  <p class="calibre1">«Kabaca Norfolk’un üç yüz mil kuzeydoğusunda. Tam yerini henüz tespit edemedik. Gemilerimizden birinin sualtı kayıtlarını içeren bantlar analiz için dinlenirken, bir denizaltının patladığını ve battığını gösteren sesleri buldular. Özür dilerim, Alex, bu mesajlarda yazan her şeyi anlaman için bir tercüman gerekiyor. Sizin donanmanızın da böyle özel bir dili var mı acaba?»</p>

  <p class="calibre1">Arbatov gülümsedi. «Askerler söyledikleri her şeyi sivillerin anlamasını istemezler. Yerden eline bir taş alan ilk adamdan bu yana bu kural değişmedi.»</p>

  <p class="calibre1">«Her neyse, gemilerimiz ve uçaklarımız şu anda bölgeyi arıyorlar.» Başkan başını kaldırdı. «Alex, biraz önce Deniz Kuvvetleri Komutanı Amiral Dan Foster’le konuştum, sağ kalan olabileceğini sanmadığını söyledi. Oralarda havanın nasıl olduğunu biliyorsun, ayrıca derinlik üç yüz metre civarında. Tam kıta sahanlığının sınırındalar. Çok geniş kapsamiı bir arama yapıyoruz. Deniz Kuvvetleri özel bazı kurtarma araçlarını da bölgeye getiriyor. Denizaltının tam yerini bulabilirsek belki sağ kalanlar olabilir umuduyla kurtarma araçlarını indireceğiz. Deniz Kuvvetlerinin ifadesine göre, bazı kaportalar dayanmış olabilir, tabii oksijen sorunu da var. Korkarım zaman aleyhimize çalışıyor. Bütün bu pahalı araç gereç, burnumuzun dibinde bir denizaltıyı bulmaya yetmiyor görüyorsun.»</p>

  <p class="calibre1">Arbatov konuşmanın bu bölümünü ezberledi âdeta, iyi bir istihbarat raporu olacaktı.</p>

  <p class="calibre1">«Bu arada şunu sormam lazım, Sayın Büyükelçi, acaba denizaltınız orada ne arıyordu?»</p>

  <p class="calibre1">«Hiçbir fikrim yok, Dr. Pelt.»</p>

  <p class="calibre1">«İnşallah füze denizaltısı değildir; biliyorsunuz o tip denizaltıların beş yüz mil sınırından içeri girmemeleri için anlaşmamız var. Batık denizaltıyı bizimkiler dışarıdan inceleyecekler tabii, eğer füze denizaltısı olduğu ortaya çıkarsa...»</p>

  <p class="calibre1">«Bunu dikkate aldım, Dr. Pelt, yine de oraların uluslararası sular olduğunu hatırlatmak isterim.»</p>

  <p class="calibre1">«Finlandiya Körfezi ve Karadeniz de öyle,» diye söze karıştı Başkan. «İnşallah yine o noktaya geri dönmeyiz. Gerçekten sözkonusu olan bir füze denizaltısı mı, Alex?»</p>

  <p class="calibre1">«İnanın hiçbir fikrim yok, Sayın Başkan. Umarım değildir.»</p>

  <p class="calibre1">Başkan yalan olduğunu bildiği bu cevabın, ne kadar titizlikle seçilmiş kelimelerle verildiğine dikkat etti. Herhalde seyir hatası olduğunu söyleyeceklerdi.</p>

  <p class="calibre1">«Pekâlâ, biz arama-kurtarma harekâtına devam edeceğiz. Yakında ne tip bir denizaltı olduğunu buluruz nasıl olsa!» Başkan birden ciddileşti. «Amiral Foster bir şey daha söyledi... Eğer cesetleri bulursak, sanırım geri isteyeceksiniz.»</p>

  <p class="calibre1">«Bu konuda talimat almadım.» Büyükelçi hazırlıksız yakalanmıştı.</p>

  <p class="calibre1">«Bu tür bir kazada ölenlerin ne hale geleceğini anlattılar. Ama ölenler insandır, ölülere saygı göstermek lazım.»</p>

  <p class="calibre1">«Eğer bu mümkün olursa, Sovyet halkı bu insanlığınızı daima hatırlayacaktır. Sayın Başkan.»</p>

  <p class="calibre1">«Elimizden geleni yapacağız, Alex.»</p>

  <p class="calibre1">«Sayın Başkan, denizaltıdan da geriye kalanlar için uluslararası hukuka uygun olarak hareket edileceğine güvenmek isteriz.»</p>

  <p class="calibre1">«Gayet tabii, Aiex.»</p>

  <p class="calibre1">Dr. Pelt saatine baktı, oyunun ikinci perdesinin vakti gelmişti ve tam o sırada telefon çaldı, Pelt telefonu aldı.</p>

  <p class="calibre1">«Ben Dr. Pelt, evet amiral... nerede? Ne zaman? Sadece bir tane mi?.. Anlıyorum, Norfolk mu? Teşekkür ederim, amiral, bunlar iyi haber, hemen Başkana bilgi vereceğim, lütfen gelişmeleri bildirin.» Pelt telefonu kapatıp geri döndü.</p>

  <p class="calibre1">«Tanrıya şükür, bir kişiyi sağ bulduk.»</p>

  <p class="calibre1">«Kayıp denizaltıdan mı kurtulmuş?» Başkan ayağa fırlamıştı.</p>

  <p class="calibre1">«Bir Rus denizcisi olduğu kesin. Bir helikopter kurtarmış, şu anda Norfolk'a doğru uçuyorlar. Norfolk’un iki yüz doksan mil kuzeydoğusunda bulmuşlar. Durumu bayağı kötüymüş, ama hastane hazır bekliyor.»</p>

  <p class="calibre1">Başkan masasına yürüyüp telefonu açtı. «Grace, bana hemen Deniz Kuvvetleri Komutanı Amiral Dan Foster’ı bul... Amiral, ben Başkan. Adamın Norfolk'a götürülmesi ne kadar sürer? İki saat mi? Amiral, hastaneye telefon edin ve o denizci için elden gelen ne varsa hepsinin yapılması için benim emir verdiğimi söyleyin. Benim öz oğlum gibi davranılmasını istiyorum. Anlaşıldı mı? En iyi doktorları istiyorum. Teşekkür ederim, amiral.» Başkan telefonu kapattı. «Bu iş tamamdır.»</p>

  <p class="calibre1">«Alex, belki de çok kötümser düşündük,» dedi Dr.</p>

  <p class="calibre1">Pelt</p>

  <p class="calibre1">«Adamımızı görebilecek miyiz, Sayın Başkan?»</p>

  <p class="calibre1">«Gayet tabii, elçilikde bir doktorunuz var değil mi?»</p>

  <p class="calibre1">«Evet, Sayın Başkan.»</p>

  <p class="calibre1">«Onu da götürün, ben gerekli talimatı veririm. Jeff, başka hayatta kalanlar da olabilir, aramaya devam ediyorlar mı?»</p>

  <p class="calibre1">«Evet efendim, şu anda sahada on iki helikopter var, iki de gemi geliyor.»</p>

  <p class="calibre1">«İyi,» dedi Başkan. «Eğer birkaç kişiyi daha sağ bulursak, ülkenize iyi bir Noel hediyesi vermiş oluruz, Alex. Sana söz veriyorum, elimizden gelen her şeyi yapacağız.»</p>

  <p class="calibre1">«Çok naziksiniz, Sayın Başkan. Bunları hemen ülkeme bildireceğim.»</p>

  <p class="calibre1">«O kadar acele etme Alex, bütün bunlardan sonra bir kadeh bir şeyi hak ettik herhalde!»</p>

  <h1 class="calibre2" id="sigil_toc_id_25">ONUNCU GÜN</h1>

  <h1 class="calibre2" id="sigil_toc_id_26">12 ARALIK PAZAR</h1>

  <p class="calibre1"><b>SOSUS KONTROL MERKEZİ</b></p>

  <p class="calibre1">Norfolk'daki SOSUS kontrol merkezinde işler zorlaşıyordu. Sualtı sonar sistemleri Grönland, İzlanda ve İngiltere üçgeni üzerinde ve içinde kalan sığ şeritlere döşenmişti ve buralardan geçerek yaklaşacak Sovyet denizaltılarını keşfetmek için yeterliydi. Ancak daha derin olan okyanus tabanlarına sonar döşenemediği için buralardan sızmalar olabilirdi.</p>

  <p class="calibre1">Savaşta NATO'nun görevi, deniz ticaret yollarını açık tutmak, Sovyetler’in amacı da bu ticareti engellemekti. Buna göre denizaltıların rolü ise, konvoyların muhtemel rotaları civarında konumlanmaktı. Batı konvoylarının SOSUS üçgeni içinde oluşturulup suüstü ve deniz-hava kuvvetlerinin refaketinde yola çıkmaları, üçgenin dışında refakat kuvvetlerinin uzun menzilli koruma perdesi altında denizaltılar tarafından vurulmadan hedeflerine varmaları amaçlanmıştı. Tabii böyle bir harekât tarzının ne kadar işe yarayabileceği ancak gerçek savaşta belli olabilirdi. Şu andaki durumsa bambaşkaydı.</p>

  <p class="calibre1">Sovyet denizaltılarından Alfa ve Victor sınıflarının çoğu Amerikan kıyılarının açıklarına gelmişlerdi bile, Charlie,</p>

  <p class="calibre1">Echo ve November sınıfı denizaltılar ise mevkilerini almak üzereydiler.</p>

  <p class="calibre1">SOSUS Komutanı Ûuentin durum panosuna ümitsizce baktı; Sovyet denizaltılarının yaklaşık mevkileri kırmızı dairelerle işaretlenmişti ve pano kıpkırmızıydı.</p>

  <p class="calibre1">Ûuentin doğruldu, kırmızı dairelerden biri noktaya dönüşmüştü. P-3C Orion uçaklarından biri Grand Banks’ın beş yüz mil güneyinde, Echo sınıfı bir Sovyet denizaltısının yerini kesin olarak tespit etmiş ve atış kontrol hesaplamalarını yapmıştı, torpidolarını attığı takdirde, denizaltının isabet alacağı kesindi. Ûuentin midesini yakan kahveden bir yudum daha aldı. Denizaltıları bulabilecek ve vurabilecek bütün uçakları bu odadan yönetmesine rağmen, elinden sadece seyretmekten başka hiçbir şey gelmiyordu.</p>

  <p class="calibre1"><b>İKİ F-14 UÇAĞI</b></p>

  <p class="calibre1">Uçaklardan birinde Yarbay Robby Jackson vardı, çağrı adı SPADE-1’di. Yanındaki diğer F-14’le birlikte Deniz Kuvvetlerinin erken ihbar ve elektronik haberalma uçağı E-2C Hawkeye'e doğru uçuyorlardı. Hava kötüydü, tahmin raporuna göre batıya doğru düzelmesi bekleniyordu. Diğer uçağın pilotu Üsteğmen Bud Sanchez’le birlikte bulutların arasında uçuyorlardı. Her uçakta iki kişi vardı ve her uçak otuz milyon dolar değerindeydi.</p>

  <p class="calibre1">F-14’lerde bulunan ve havadan havaya atılan altı tane Phoneix füzesi, her biri ayrı bir hedefe programlanarak ateşlenebiliyordu. Kalkıştan önce uçaklar bunlardan ikişer tane yüklemişler, kalan yerlere de ısıya hassas AIM-9M Sidevvinder füzeleri almışlardı. Hedefleri Kiev'den kalkan Sovyet YAK-36 Forger avcı uçaklarıydı. Sovyetler uydularından aldıkları bilgilerle, Kennedy ve yanındaki su üstü kuvvetlerine daha da yaklaşmışlar, Washington da Amiral</p>

  <p class="calibre1">Painter'e, ürkütmeden ve tahrik etmeden karşılık vermek ve Ruslara çok yaklaştıklarını anlatmak üzere yetki vermişti.</p>

  <p class="calibre1">Yarbay Jackson'un telsizinde çağrı adı HUMMER-1 olan E-2C keşif uçağının sesi duyuldu. «SPADE-1, hedefiniz tam önünüzde ve aynı irtifada, mesafe yirmi mil.»</p>

  <p class="calibre1">Jackson gelen mesaja cevap vermeden, arkasında oturan radar operatörüne seslendi.</p>

  <p class="calibre1">«Chris, ekranda bir şey var mı?»</p>

  <p class="calibre1">«Bir şey çakar gibi oldu, henüz bir şey söyleyemem,» diye cevap verdi Binbaşı Christiansen.</p>

  <p class="calibre1">Hedeflerini kızılötesi ışınlarla ve pasif olarak izliyorlardı.</p>

  <p class="calibre1">Jackson bir an atış kontrol radarını aktif olarak çalıştırıp hedeflerini hemen bulu vermeyi düşündü, ama bunu yaptığı taktirde Rus uçaklarının antenleri hemen sinyali tespit edecek ve adamlar ölüm emirlerinin imzalandığmı anlayacaklardı.</p>

  <p class="calibre1">«Kiev’den ne haber?»</p>

  <p class="calibre1">«Hiçbir şey yok, tam anlamıyla telsiz ve radar sessizliği EMCON'u uyguluyorlar.»</p>

  <p class="calibre1">«Yarbayım, kızılötesi sinyal alıyorum, bulutlar inceliyor herhalde.»</p>

  <p class="calibre1">«SPADE-1, burası HUMMER-1, hedefiniz aynı yerde, mesafe şimdi on mil.»</p>

  <p class="calibre1">«Radar sinyali alıyorum, yarbayım, sanırım Kiev’e yakalandık.»</p>

  <p class="calibre1">«Anlaşıldı,» dedi Yarbay Jackson. «SPADE-2, atış kontrol radarlarını çalıştırın.»</p>

  <p class="calibre1">«Anlaşıldı, efendim,» diye cevap verdi Sanchez, artık saklanmaya gerek kalmamıştı.</p>

  <p class="calibre1">Güçlü AN/AVVG-8 atış kontrol radarları çalışmaya başladı, hedeflerine ulaşmaya iki dakika vardı.</p>

  <p class="calibre1">Radar sinyalleri Sovyet pilotlarının kulaklarında çınladı, önlerindeki kontrol panellerindeki kırmızı tehlike uyarı ışıkları yanıp sönmeye başladı.</p>

  <p class="calibre1"><b>SOVYET FORGER UÇAKLARI</b></p>

  <p class="calibre1">«Balıkçı grubu, burası Kiev, iki Amerikan uçağı arkanızdan hızla yaklaşıyor.»</p>

  <p class="calibre1">«Anlaşıldı,» dedi Sovyet kol komutanı ve aynasına baktı. Bunu bekliyordu zaten, kendisine ateş açılmadıkça ateş açmama emri almıştı. «Balıkçı» grubunun üç numaralı uçağının pilotu Teğmen Sharov elini uzatıp ATOL füzelerini atışa hazır duruma getiren kolu çekti ve mırıldandı. «Bu sefer beni rezil edemeyeceksin, Amerikalı!»</p>

  <p class="calibre1"><b>F-14'LER</b></p>

  <p class="calibre1">«SPADE-1, burası HUMMER-1, bir dakikanız var, şu anda hedefleri gözle görüyor olmanız gerek.»</p>

  <p class="calibre1">«Anlaşıldı... evet, gördük.» Bulutlardan çıkmışlardı ve saatte iki yüz elli millik bir sürat farkıyla hedeflerine hızla yaklaşıyorlardı.</p>

  <p class="calibre1">«SPADE-2, tam diyince gaz verin, üç... iki... bir... TAM!»</p>

  <p class="calibre1">İki F-14 birden fırladılar ve Mach-1 hız sınırını aştılar.</p>

  <p class="calibre1"><b>FORGER UÇAKLARI</b></p>

  <p class="calibre1">«Balıkçılar, alarm, alarm, Amerikalılar sürat arttırdılar,» diye uyardı Kiev.</p>

  <p class="calibre1">Dört numara başını çevirip F-14'lere baktı, tam o sırada güneş ışığı F-14’lerden birinin üzerinde gözüne yansıdı, bir füze ateşlenmişti sanki, aradaki farkı anlamaya da imkân yoktu zaten.</p>

  <p class="calibre1">«Hücum ediyorlar!»</p>

  <p class="calibre1">«Ne?» Kol komutanı aynadan baktı,</p>

  <p class="calibre1">«Hayır, hayır hücum yok, nizamı koruyun, tekrar söylüyorum, hücum etmiyorlar.»</p>

  <p class="calibre1">F-14'lerin süpersonik gürültüsü patlayan füzelere benziyordu, Teğmen Sharov âdeta içgüdüyle dört ATOL füzesini ateşledi.</p>

  <p class="calibre1">«3 Numara, ne yaptın sen?» diye bağırdı kol komutanı.</p>

  <p class="calibre1"><b>F-14'LER</b></p>

  <p class="calibre1">«Allah kahretsin! SPADE grubu, burada HUMMER-1, arkanızda dört ATOL füzesi var.»</p>

  <p class="calibre1">Jackson hemen emir verdi. «İki numara, hemen sağdan çekerek uzaklaş.» Kendisi de levyeyi sola çekip ani bir dönüş yaptı.</p>

  <p class="calibre1">Jackson'un radar operatörü ATOL’leri yanıltacak sahte hedefleri ateşleyen kolu çekti, ATOL’lerin dördü de Jackson’un uçağına doğru geliyorlardı.</p>

  <p class="calibre1">«SPADE-1, 2 Numara emniyette, füzelerin dördü de size geliyor,» dedi HUMMER-1.</p>

  <p class="calibre1">«Anlaşıldı,» dedi Yarbay Jackson. Nasıl olup da bu kadar soğukkanlı olabildiğine kendi de şaşırdı. Uçağın hızı sekiz yüz mildi ve artıyordu; ATOL'lerin menzilinin ne kadar olduğunu merak etti.</p>

  <p class="calibre1">«Sanchez, Rusları izle,» dedi .Jackson.</p>

  <p class="calibre1">«Anlaşıldı.»</p>

  <p class="calibre1">Jackson geriye baktı, ATOL'lerden ikisi yön değiştirmişti, üçüncüsü sahte hedef ekosu alıp havada patlayıverdi. Dördüncü de kuyruğunun sağ dümen kanadının altına vurdu.</p>

  <p class="calibre1">Uçak ansızın kontrolden çıktı. Patlamanın en büyük etkisi havada olmasına rağmen dümen kanadım koparmıştı, sağdaki stabilizar kanat da yoktu yerinde. Kopan parçalardan bazıları şeffaf kokpiti delerek Binbaşı Chris’in miğferinden içeri girdi. Sağ motorda yangın başladı,</p>

  <p class="calibre1">Jackson sağ motoru durdurup otomatik yangın söndürücüleri çalıştırdı ve kalan bütün gazı sol motora verdi. Dört bin metredeydi ve fazla vakti yoktu.</p>

  <p class="calibre1">«Chris, beni duyuyor musun?» Cevap yoktu. Arkasına dönüp bakma imkânı da yoktu tabii. Sanchez dört Forger'i önüne almıştı ve bu uçaklar biraz önce komutanının uçağını vurmuşlardı.</p>

  <p class="calibre1"><b>HUMMER-1</b></p>

  <p class="calibre1">Kontrol operatörü çabucak düşündü, dört Forger nizamı bozmadan uçuyorlardı ve telsizde çok yoğun Rusça muhabere başlamıştı.</p>

  <p class="calibre1">«SPADE-2, burası HUMMER-1, ayrıl, ayrıl, tekrar söylüyorum, ayrıl, ateş açma, tekrar söylüyorum, ateş açma. SPADE-1, sol tarafında altı yüz metre altında.»</p>

  <p class="calibre1">Telsiz başındaki er kulaklıklarını çıkardı.</p>

  <p class="calibre1">«Çok hızlı oldu, efendim. Rusça geçen bütün konuşmaları banda aldım; anlamıyorum tabii ama sanırım Kiev cok çok bozuldu bu işe!»</p>

  <p class="calibre1">«Bozulanlar yalnız onlar değil!» diye mırıldandı kontrol operatörü. SPEDE-2'yi geri çağırmakla iyi mi etmişti acaba? Aslında hücum etmesini söylemek isterdi,</p>

  <p class="calibre1">Sanchez çok şaşırdı aldığı emre, «Anlaşıldı, ayrılıyorum.» Parmağını tetikden çekti, «SPADE-1, neredesin?» Sanchez, Jackson’un etrafında bir tur atıp hasarı inceledi.</p>

  <p class="calibre1">«Komutan, yangın sönmüş. Sağ taraftaki dümen ve flaplar yok. Sol dümen delik deşik, ama sanırım idare eder. Bir dakika, Chris’in başı yana düşmüş, komutan, konuşabiliyor musun?»</p>

  <p class="calibre1">«Hayır, denedim ama cevap alamıyorum. Haydi Bud, eve gidelim.»</p>

  <p class="calibre1">Hiçbir şey Sanchez’i dört Forger'i vurmaktan daha fazla mutlu edemezdi şimdi, elinde dört füze yeterliydi bunun için, ama bütün pilotlar gibi, disiplin anlayışı üstün gelmişti.</p>

  <p class="calibre1">«Anlaşıldı, komutan.»</p>

  <p class="calibre1">«SPADE-1, burası HUMMER-1, durumunuzu bildirin, tamam.»</p>

  <p class="calibre1">«HUMMER-1, başka parça kopmazsa sanırım başaracağım, Kennedy'e bildirin, doktor hazır olsun, Chris yaralı. Ne kadar kötü olduğunu bilemiyorum, tamam.»</p>

  <p class="calibre1">Kennedy’e varmaları bir saat sürdü. Sanchez önden inip, pisti Jackson için boşaltmış oldu. İnişte sağ iniş takımı hemen koptu ve uçak güverte kenarındaki barikatlara çarparak durdu. Yangın personeli uçağa doğru koşmaya başlamışlardı bile.</p>

  <p class="calibre1">Jackson kemerini çözüp arkaya geçti, yıllardır çok iyi dostuydu Chris. Yaşıyordu binbaşı, başından yaralanmış, çok kan koybetmişti. Jackson güvertede durdu ve arkadaşının sedyeyle götürülüşünü seyretti.</p>

  <p class="calibre1">Doktor Albay Rendall Tait, Rusları koridorda karşıladı, Bethesda Deniz Hastanesi başhekimiydi ve aldığı emirle alelacele Norfolk'a gelmişti. Bu operasyonu onun yönetmesini istemişler, zaman kazanması için de Rusları karayoluyla getirmişlerdi.</p>

  <p class="calibre1">«Günaydın baylar, ben Dr. Tait.»</p>

  <p class="calibre1">El sıkıştılar, Rusları yukarı getiren yüzbaşı geri döndü.</p>

  <p class="calibre1">«Ben Dr. Ivanov, Rus Büyükelçiliğinin doktoruyum,» dedi kısa boylu adam.</p>

  <p class="calibre1">«Ben de Albay Smirnov.» Dr. Tait, Deniz Ataşe Yardımcısını tanıyordu, istihbarat subayıydı albay. Dr. Tait helikopterdeyken durum kendisine anlatılmıştı tabii.</p>

  <p class="calibre1">«Ben Vasily Petchkin, doktor, elçilik ikinci sekreteriyim.» Bu da diplomatik maskesi olan kıdemli bir KGB subayıydı. «Adamımızı görebilir miyiz?»</p>

  <p class="calibre1">«Gayet tabii, lütfen beni takip edin.»</p>

  <p class="calibre1">Yoğun bakım odasındaki dört yataktan yalnız biri doluydu. Yatakdaki adamın görünen tek yeri saman sarısı saçlarıydı, bütün vücudu sargılar içindeydi. Yatağın yanında, uçları hastanın koluna takılı iki serum şişesi, elektrokardiyografin aygıtının başında da bir hemşire vardı. Hasta kendinde değildi tabii.</p>

  <p class="calibre1">«Durumu nedir?» diye sordu Dr. Ivanov.</p>

  <p class="calibre1">«Kritik,» dedi Dr. Tait. «Buraya sağ gelmesi bile mucize. En az on iki saat suda kalmış, nasıl donmamış, anlayamıyorum. Geldiğinde vücut ısısı yirmi üç dereceydi. Gördüğüm ender hipotermi vakalarından biri.»</p>

  <p class="calibre1">«Konsültasyon sonucu?»</p>

  <p class="calibre1">Tait omuzlarını silkti. «Söylemek zor. Bence yüzde elli şansı var. Halen şokta. Beden sağlıklı, vücutta hasar yok, kalp kuvvetli, belki de bundan dolayı hâlâ yaşıyor. Vücut ısısını kısmen kontrol altına aldık. Ancak sorun şu: Biliyorsunuz, vücut ısısı düşünce pek çok fonksiyon birden bozuluyor. Hepsiyle ayrı ayrı savaşıyoruz, eğer ölürse şoktan ölecektir. Sanırım birkaç gün daha şokta kalır ve ben...»</p>

  <p class="calibre1">İçeri elinde madeni bir levhayla genç bir doktor girdi.</p>

  <p class="calibre1">«Baylar, size Doktor Yüzbaşı Jameson’u tanıştırayım. Vakaya müdahale eden doktor kendisidir. Elindeki nedir, Jamie?»</p>

  <p class="calibre1">«Zatürree başlangıcı, kan kimyası bozuluyor, akyuvarlarda azalma var.»</p>

  <p class="calibre1">Tait alçak sesle sövdü.</p>

  <p class="calibre1">«Kan tahlilinin bilgisayar çıktısını getirdim.»</p>

  <p class="calibre1">«Görebilir miyim?» dedi Dr. Ivanov.</p>

  <p class="calibre1">«Tabii,» dedi Dr. Tait ve bilgisayar çıktısını herkesin görebileceği şekilde açtı. İvanov kâğıdı bir süre inceledi.</p>

  <p class="calibre1">«İyi görünmüyor.»</p>

  <p class="calibre1">«Aynı fikirdeyim,» dedi Dr. Tait.</p>

  <p class="calibre1">«Acil olarak zatürreeye müdahale etmemiz gerek,» diye söze karıştı Dr. Jameson. «Zaten sağlam fonksiyonu yok gibi, bir de zatürree ilerlerse...» Başını salladı.</p>

  <p class="calibre1">«Keflin?» diye sordu Dr. Tait.</p>

  <p class="calibre1">«Alabileceği kadar vermek niyetindeyim,» dedi Dr. Jameson.</p>

  <p class="calibre1">İvanov atıldı. «Nedir bu Keflin?»</p>

  <p class="calibre1">«Yeni bir sentetik antibiyotik, hemen yayalım, Jamie.»</p>

  <p class="calibre1">Dr. Jameson enjektörü serum şişelerinden birine boşalttı.</p>

  <p class="calibre1">«Ne kadar da genç!» dedi Dr. İvanov. «Adamımıza ilk bakan doktordu demiştiniz değil mi?»</p>

  <p class="calibre1">«Evet, tam adı Albert Jameson, biz ona Jamie deriz. Yirmi dokuz yaşında ve Harvard Üniversitesini üçüncülükle bitirdi. Farmakoloji ve viroloji uzmanıdır. »</p>

  <p class="calibre1">Tait birden büyük bir gerilim içinde olduğunu hissetti.</p>

  <p class="calibre1">Bütün yaşamı boyunca Rusların düşman olduğu öğretilmişti ona, ama o, milliyetine bakmaksızın hastalarını iyileştirmek için yemin etmişti. Acaba bu adamlar, sırf Rus olduğu için hastanın ölmesine göz yumabileceğim mi düşünüyorlardı?</p>

  <p class="calibre1">«Baylar, bir noktayı iyice anlamanızı isterim. Adamınız için elimizden gelen her şeyi yapıyoruz, hiçbir şeyi de esirgemiyoruz. Eğer onu size sağ olarak geri vermenin bir yolu varsa, bunu bulacağız, ama söz veremem.»</p>

  <p class="calibre1">Ruslar bunu biliyorlardı; Moskova'dan talimat beklenirken Petchkin, Dr. Tait hakkında araştırma yapmış ve değerli bir tıp doktoru ve şerefli bir adam olduğunu öğrenmişti.</p>

  <p class="calibre1">«Bir şey söyledi mi?» diye sordu Petchkin.</p>

  <p class="calibre1">«Buraya geldiğinden beri hayır. Yarı donmuş durumda buraya getirildiğinde sayıkladığını söyledi Jameson. Banda aldık ve Rusça bilen bir subayımıza dinlettik, kahverengi gözlü bir kızdan söz etmiş, herhalde sevgilisi. Kendinde değildi tabii!»</p>

  <p class="calibre1">«Bandı dinleyebilir miyiz?» diye sordu Petchkin.</p>

  <p class="calibre1">«Tabii, hemen söyleyeyim, yukarı getirsinler.»</p>

  <p class="calibre1">Dr. Jameson yanlarına geldi. «Tamam, her altı saatte bir bir gram Keflin vereceğiz, inşallah iyi gelir.»</p>

  <p class="calibre1">«Elleri ve ayakları ne durumda?» diye sordu Albay Smirnov.</p>

  <p class="calibre1">«Şimdilik onlara bakmıyoruz bile, iyice sardık, şoktan çıkarabilirsek sıra onlara gelecek, bir miktar doku kaybı olabilir tabii, ama onlar son planda şimdilik. Adı nedir biliyor musunuz?»</p>

  <p class="calibre1">Petchkin irkildi.</p>

  <p class="calibre1">Jamie devam etti. «Boynunda kimlik zinciri yoktu, üzerindekilerde gemi adı yoktu, cüzdan, kimlik,para, hiçbir şey çıkmadı üzerinden. Şu andaki tedavi için kimliği önemli değil, ama sağlık durumunun geçmişiyle ilgili bilgiler olursa daha iyi olur tabii. Allerjisi falan olabilir, iyileştirdikten sonra Hac allerjisiyle tekrar şoka sokmak istemiyoruz.»</p>

  <p class="calibre1">«Üzerinde ne vardı?» diye sordu Albay Smirnov.</p>

  <p class="calibre1">«Lastik bir elbise, keserek çıkardım. Onun altında da gömleği, pantolonu ve iç çamaşırları vardı. Kuzum sizin personel niye kimlik zinciri takmaz acaba?»</p>

  <p class="calibre1">«Takarlar,» dedi Albay Smirnov. «Onu nasıl buldunuz?»</p>

  <p class="calibre1">«Duyduğum kadarıyla bütünüyle şans eseri. Bizim firkateynlerden birinden kalkan bir helikopter rastlantı sonucu görmüş. Kurtarma teçhizatları olmadığı için denize boya atarak mevkii belirlemişler ve gemiye geri dönmüşler. Gemideki porsunlardan biri adamınızı kurtarmak için gönüllü olmuş, helikopterden önce denize bir şişme bot atmışlar, sonra da porsun atlamış. Kör talih, adam suya düşeceğine botun üstüne düşmüş, iki bacağı birden kırılmış, ama sizin adamı da botun içine almayı başarmış. Her ikisi de firkateyne bindikten bir saat sonra buraya getirildiler.»</p>

  <p class="calibre1">«Sizin porsun ne durumda?»</p>

  <p class="calibre1">«İyileşecek, kırıklar kötü, ama bir iki ayda ayağa kalkar, bir süre de dans edemeyecek tabii!»</p>

  <p class="calibre1">«İzniniz olursa,» dedi Smirnov. «Teşekkür etmek için sizin bu fedakâr denizcinizi görmek isterdim.»</p>

  <p class="calibre1">«Gayet tabii, albayım, çok naziksiniz.»</p>

  <p class="calibre1">«Sadece görevini yapan bir denizci, albay. Sizinkiler de olsa, aynı şeyi yaparlardı.» Acaba yaparlar mıydı, diye aklından geçirdi Tait. «Bizler farklı olabiliriz, beyler, ama deniz bu ayırımı yapmaz, bayrağınıza bakmadan öldürür insanları.»</p>

  <p class="calibre1">Petchkin yoğun bakım odasının camından içeri bakarak Rus denizcinin yüzünü seçmeye çalışıyordu.</p>

  <p class="calibre1">«Giysilerini ve kişisel eşyalarını görebilir miyiz?» diye sordu.</p>

  <p class="calibre1">«Tabii, pek bir şey anlayabileceğinizi sanmam ama. Bütün bildiğimiz, adamın aşçı olduğu.»</p>

  <p class="calibre1">«Aşçı mı?» Petchkin geri döndü.</p>

  <p class="calibre1">«Bandı dinleyen ve Rusça bilen subayımız, bir istihbarat uzmanıydı, gömleği üzerinde basılı numaradan adamın görev koduna göre aşçı olması gerektiğini söyledi.»</p>

  <p class="calibre1">Petchkin tekrar cama dönmüş ve yüzünü âdeta cama yapıştırmıştı şimdi.</p>

  <p class="calibre1">«Dr. Ivanov, tedaviye katılmak ister misiniz?»</p>

  <p class="calibre1">«İzin verilir mi?»</p>

  <p class="calibre1">«Tabii.»</p>

  <p class="calibre1">«Ne zaman serbest kalır?» diye sordu Petchkin. «Kendisiyle ne zaman konuşabiliriz?»</p>

  <p class="calibre1">«Serbest kalmak mı?» diye atıldı Dr. Jameson. «Baylar, bir aydan önce bu adam buradan ancak tabut içinde çıkar. Elimizde çok ciddi bir klinik vaka var.»</p>

  <p class="calibre1">«Ama konuşmamız gerek,» diye itiraz etti KGB görevlisi.</p>

  <p class="calibre1">Tait’in sesi sertleşti. «Bay Petchkin, adamınızla konuşmak istediğinizi anlıyoruz, ama şu anda bizim hastamız o. Tedavisi ve iyileşmesine engel olacak hiçbir şeye izin vermeyiz. Ben sırf bu vaka için emir alıp buralara geldim ve emirler Beyaz Saraydan verildi. Şu andan itibaren Dr. Jason ve Dr. Ivanov yardımcım olarak çalışacaklar, benim de görevim, bu adamın bu hastaneden canlı ve yürüyerek çıkmasını sağlamaktır. Sizlere gerekli bütün hoşgörü ve esneklik gösterilecektir, ama burada kuralları ben koyarım! Eğer hastanın yanında nöbetleşe oturmak istiyorsanız, buna da izin veririm, ama kurallara uymak zorundasınız. Bunun içinde önce steril olarak yıkanıp özel steril giysiler giyecek ve hemşirenin talimatlarına aynen uyacaksınız. Anlatabildim mi?»</p>

  <p class="calibre1">Petchkin başını salladı ve Amerikalı doktorların kendilerini Tanrıyla bir tutup tutmadıklarını düşündü.</p>

  <p class="calibre1">Dr. Jameson kan analiz raporunu tekrar incelerken sordu. «Baylar, adamınız ne tür bir denizaltıdaydı acaba?»</p>

  <p class="calibre1">«Bunu söyleyemeyiz,» diye atıldı Petchkin.</p>

  <p class="calibre1">«Niye sordun, Jamie?»</p>

  <p class="calibre1">«Akyuvarlardaki düşme miktarı ve diğer bazı arazlar, bu adamın radyoaktiviteye maruz kaldığı ihtimalini kuvvetlendiriyor.» Ruslara döndü. «Baylar, biz bu adamı tedaviye uğraşıyoruz, eğer bir nükleer denizaltıda ise, bunu bilmek istiyoruz.»</p>

  <p class="calibre1">«Evet,» dedi Albay Smirnov. «Bir nükleer denizaltıday<span class="calibre4">dı.»</span></p>

  <p class="calibre1">«Jamie, çocuğun üzerinden çıkan her şeyi hemen radyolojiye götür, özellikle düğmeleri, fermuarları, metal olan her şeyi kontrol edip radyasyon kirlenme oranını ölçsünler.»</p>

  <p class="calibre1">«Anlaşıldı .efendim,» Jameson hemen uzaklaştı.</p>

  <p class="calibre1">«Biz de görebilir miyiz?» diye sordu Smirnov.</p>

  <p class="calibre1">«Evet,» diye cevap verdi Tait. Ne biçim adamlardı bunlar? Adamın nükleer bir denizaltıda olduğunu bildikleri halde niye söylemiyorlardı? İyileşmesi umurlarında bile değil miydi acaba?</p>

  <p class="calibre1">Aslında o sırada Petchkin de benzer şeyler düşünüyordu. Amerikalılar sanki onun nükleer bir denizaltıdan kurtulduğunu bilmiyorlar mıydı? Tabii Dr. Tait bunu Albay Smirnov’a söyletmek istemişti. Bir saat içinde Moskova'ya rapor vermesi gerekiyordu. Ama ne diyecekti raporunda? Adamın kimliğinden emin olmadan ne söyleyebilirdi?</p>

  <p class="calibre1"><b>NORFOLK TERSANESİ</b></p>

  <p class="calibre1">USS Ethcrn Aileni nükleer denizaltısı yirmi yaşını doldur muş birinci nesil gemilerden biriydi. Tekrar yenilenmesinin çok pahalıya malolacağı belli olmuş ama geminin gelece» ğinin ne olacağına kimse henüz karar verememişti. İçinde kalan ve birkaç kişiden oluşan çekirdek personelle kaderine terkedilmişti âdeta. Personel, emeklilikleri yaklaşmış eski ve tecrübeli denizcilerdi, gemi şu anda onarım ve bakım personelinin yetiştirilmesi ve pratik yapması için bir eğitim yeri olarak kullanılıyordu.</p>

  <p class="calibre1">Amiral Gallery sabahın erken saatlerinde gemiye geldi, astsubaylar çok şaşırmadılar buna, ne de olsa amiral bu geminin ilk komutanıydı, hurdaya çıkarılmadan önce ilk gemisini son kez görmek istemiş olabilirdi. Amiral eskiden tanıdığı bazı astsubaylarla konuştu ve geminin durumunu sordu. Cevaplar genelde olumluydu, bunlar gerçeği yansıtmıyordu tabii, ama gemiyi çocukları gibi seven yaşlı denizciler onu korumak istercesine duygusal davranıyorlardı.</p>

  <p class="calibre1">Amiral gemiyi gezerken eski günlerini hatırladı ve şu anda oturduğu masa başını bırakıp o günlere geri dönebilmeyi istedi içinden. Ama kural böyleydi, bir şeyi çok ister, çok çalışır ve sonunda elde edersiniz, sonra da sıra başkalarına geldi diye elinizden alıverirlerdi. Doğruydu tabii bu, ama yine de kıskanıyordu gençleri.</p>

  <p class="calibre1">Evet, Ethan Ailen uygundu bu işe, aslında komuta ettiği ilk geminin böyle bir sonu olsun istemezdi, ama çoğu geminin sonunda parçalanıp hurda olduğunu düşününce, bunun o kadar kötü sayılamayacağını kabul etti.</p>

  <p class="calibre1">Çoğu parçalanıp jilet oluyordu, Ethan Ailen hiç değilse bir amaç uğruna batacaktı. Arabasıyla Atlantik Denizaltı Komutanlığı Karargâhı COMSUBLANT’a dönerken, bu amacın aslında ne kadar çılgınca olduğunu da düşündü.</p>

  <p class="calibre1">İki saat sonra geminin önüne yanaşan bir kamyondan çıkarılan dört uzun tüp gemiye yerleştirildi, sonra bu tüpler, donatılan hortumlarla, bilinmeyen bir şeylerle dolduruldu. Gemiyi terk emrini alan personel, tersanenin bu bölümünün silahlı deniz piyadeleriyle çevrildiğini ve giriş çıkışın yasaklandığını fark ettiler. Amiral Gallery tekrar geldi ve yaşlı denizcilerle tek tek konuştu, geminin batırılma kararını açıkladı ve bunun bir devlet sırrı olduğunu da söyle* meyi ihmal etmedi.</p>

  <p class="calibre1">Akşama doğru gemiyi denize çıkaracak ekip geldi, üç kıdemli astsubayın dışında hepsi subaydı ve en küçük rütbelisi binbaşıydı. Ethan Allen son yolculuğuna başlamak üzere saat 23.45'de hareket etti. Romorkör yoktu, gemi kendi manevrasıyla doklardan çıktı. Bir saat sonra Virginia burnunu döndüler ve dalış hazırlıklarına başladılar. On dakika sonrada gözden kayboldular. Ethan Ailen on iki mil süratle bir bir sıfır rotasında ölüm yolculuğuna çıkmıştı.</p>

  <p class="calibre1"><br class="calibre3" /></p>
</body>
</html>
