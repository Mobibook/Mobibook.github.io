<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre2">YEDİNCİ GÜN</h1>

  <h1 class="calibre2" id="sigil_toc_id_13">9 ARALIK PERŞEMBE</h1>

  <h2 class="calibre9" id="sigil_toc_id_14">KUZEY ATLANTİK</h2>

  <p class="calibre1">Samuel Johnson bir gemide seyre çıkmayı «her an boğulma tehlikesi olan bir cezaevi» ne benzettiğinde hiç değilse bu cezaevine giderken güvenceli bir arabadaydı, diye düşündü Ryan. Gideceği gemiye doğru uçarken yere çakılıp kanlı bir et yığınına dönüşme heyecan ve korkusunu yaşıyordu şimdi. Kamyon gibi bir uçak olan Grumman Greyhound’ia uçuyordu. Koltuklar birine çok yakın olduğundan, dizleri çenesine değiyordu. Aslında uçak yolcudan çok, yük taşımak için yapılmıştı. Isıtma yoktu, pencere yoktu. Turbo-jetlerden çıkan basınçlı hava ve saatte iki yüz mil süratle esen rüzgârla arasında incecik alüminyumdan bir perde vardı. Ayrıca iki bin metreden uçuyorlardı, dışarda fırtına vardı ve uçak sık sık hava boşluklarına düşüyordu. En iyi tarafı, ışıklandırmanın zayıf olması, kimse yüzümün yemyeşil olduğunu görmüyor hiç değilse, diye düşündü. İki pilot bağırarak neşeli neşeli konuşuyorlardı, nasıl da keyifleri yerindeydi kerataların!</p>

  <p class="calibre1">Bir ara motorların gürültüsü hafifler gibi oldu, belki de ona öyle gelmişti. Yola çıkarken ses geçirmeyen bir kulak<span class="calibre4">Iık, bir de sarı canyeleği vermişler, bir de uçak düşerse neler yapacağı hakkında küçük bir nutuk atmışlardı. Aslında böyle bir gecede düştükleri taktirde, yapılması söylenenlerin ne ölçüde yararlı olabileceğini kestirmek çok da güç değildi. Ryan uçmaktan nefret ediyordu. Deniz Piyade Kuvvetlerinde teğmen olarak görev yaparken, kumanda ettiği takımla birlikte bindikleri helikopter, bir NATO tatbikatında Girit adasında yere çakıimış ve Ryan'ın askerlik hayatı, başladıktan üç ay sonra böylece sona ermişti. Belkemiği sakatlanmış ve ölümden zor kurtulmuştu. O günden beri uçmak, onun için sakınılması gereken şeylerin başında geliyordu. Uçak alçalıyordu sanki, herhalde gemiye yaklaşıyoruz, diye içinden geçirdi Ryan; diğer ihtimali aklından bile geçirmek istemiyordu. Yola çıkalı henüz bir buçuk saat olmasına rağmen, uçakta geçirdiği süre sanki bir ay olmuştu. Bu uçağı gördükten sonra bir daha sivil bir havayoluyla uçmak zorunda kaldığından asla korkmamaya yemin etti.</span></p>

  <p class="calibre1">Biraz sonra uçağın burnu iyice aşağı indi, inişe geçmiş olmalıydı. Uçak gemisinde yapılan en zor iş, denizde yüksek süratle giden küçük bir alana inmekti. Ryan, gözlerini kapadı; öyle veya böyle, nasıl olsa her şey birkaç saniyede bitmiş olacaktı...</p>

  <p class="calibre1">Güverte yağmurdan dolayı kayganlaşmıştı ve karanlığın içinde ışıklarla çevrelenmiş koyu bir delik gibi görünüyordu. Uçak gemisine inmek, kontrol edilebilen bir çakılma da sayılabilirdi. Uçağın kancası, güvertede üzerindeki yakalama teline takıldı ve kısa sürede durdular.</p>

  <p class="calibre1">İnmişlerdi ve artık emniyetteydi ya da inşallah öyleydi. Kemerini çözüp hemen ayağa kalktı ve tabii başını tavana vuruverdi. Amiral Davenport’u bile beklemeden çantasını göğsüne bastırıp kendini dışarı attı. Sarı canyelekli biri, gideceği yönü eliyle gösterdi. Yağmur şiddetli, dalga boyu ise en az dört metreydi. On beş metre kadar ilerde içerden ışık görünen açık bir kaportaya doğru koştu, ama sonra amiralin yetişmesi için beklemek zorunda kaldı. Adam koşmuyor, yürüyordu. Kaportanın iç tarafından bir deniz piyade onbaşısı onları bekliyordu, selam verdi ve gemiye hoşgeldiniz dedi.</p>

  <p class="calibre1">«Onbaşı, hemen Amiral Painter'i görmek istiyorum.»</p>

  <p class="calibre1">«Kendileri amiral kamarasında, efendim. Refakat ister misiniz?»</p>

  <p class="calibre1">«Hayır evlat/bir süre önce bu gemiye komutanlık yaptım ben. Hadi gidelim, Jack.»</p>

  <p class="calibre1">Ryan iki çantayı da taşımak zorunda kalmıştı. Geminin içi labirent gibiydi; her şey griye boyalıydı. Boruların üzerinde çeşitli renklerde işaretler vardı, gemidekiler için bunların bir anlamı olmalıydı. Bir koridordan çıkıp sağa döndüler, sonra çelik bir merdivenden indiler, o kadar dikti ki Ryan nasıl olup da düşmediğine şaştı, sonra tekrar sola, sonra sağa, düz bir koridor, yine sola; Ryan kaybolmuştu bile. Önünde bir deniz piyadesi bekleyen büyük bir kaportaya geldiler. Astsubay çakı gibi bir selam verdikten sonra kaportayı açtı.</p>

  <p class="calibre1">Ryan, amiralden sonra kamaraya girdi ve ağzı açık kaldı. İçerisi âdeta saray gibiydi. Duvarlarda altı tane büyük boy yağlıboya tablo vardı, biri de Başkan Kennedy’nin tablosuydu tabii. Yerde saf yün ve kalın bir halı vardı, döşeme bütünüyle sivildi, maun meşe ve brokar karışımı bir Fransız stili hemen göze çarpıyordu. Tavandaki borular olmasa, böyle bir yerin bir gemide olduğuna kimse inanmazdı doğrusu.</p>

  <p class="calibre1">Amiral Joshua Painter yandaki kapının ardından göründüğünde ellerini kuruluyordu.</p>

  <p class="calibre1">«Merhaba Charlie, yolculuk nasıl geçti?»</p>

  <p class="calibre1">«Biraz sallandık, tanıştırayım, Jack Ryan.» El sıkıştılar.</p>

  <p class="calibre1">Ryan amiralle hiç tanışmamış, ama şöhretini duymuştu. Vietnam'da Phantom pilotuyken hava harekâtının yö<span class="calibre4">netimi için yazdığı, tümü acı gerçeklerle dolu çok güzel bir kitap, ona dosttan çok düşman kazandırmıştı. Ufak tefek, altmış beş kilo kadar bir adamdı. Deniz subaylığı hakkındaki bilgisi ve iyi bir taktisyen oluşu da dillere destandı ayrıca.</span></p>

  <p class="calibre1">«Senin adamlarından biri mi, Charlie?»</p>

  <p class="calibre1">«Hayır, efendim, ben Amiral Greer’in emrinde çalışıyorum. Deniz subayı değilim, özür dilerim. Olmadığım birisi gibi görünmekten ben de hoşlanmadım, ama üniforma CIA’ in fikriydi.»</p>

  <p class="calibre1">«Öyle mi? O zaman Rusların neler yaptığını bana siz anlatacaksınız. En sonunda birisinin bir şeyler biliyor olması güzel bir şey. İlk kez bir uçak gemisine geliyorsun herhalde, yolculuk nasıldı?»</p>

  <p class="calibre1">Ryan olağan bir tonla cevap verdi. «Savaş esirlerini sorgulamak için böyle bir uçuş çok iyi sonuçlar verir.»</p>

  <p class="calibre1">İki amiral de kahkahalarla güldüler. Amiral Painter zile basıp yiyecek bir şeyler istedi. Biraz sonra gümüş takımlarla soğuk yiyecekler ve kahve geldi. Ryan biraz patates salatası, haşlanmış sebze ve soğuk et aldı, on iki saat açlıktan sonra her şeyi yiyebilirdi.</p>

  <p class="calibre1">Amiral garsonların çıkmasını bekledi. «Evet baylar, hem yiyelim, hem işimize bakalım.»</p>

  <p class="calibre1">Ryan bir sandviçin yarısını hemen yutuverdi. «Amiral, size sunacağım bilgiler, son yirmi saat içindeki gelişmelerdir.» Dosyaları çıkarıp amirallere verdikten sonra yirmi dakika konuştu. Bu arada iki sandviç daha yemiş ve kahvesini de notlarının üzerine dökmüştü.</p>

  <p class="calibre1">İki amiral de çok iyi birer dinleyiciydi doğrusu, bir kere bile sözünü kesmediler, yalnız bazen gözlerinde inanmadıklarını gösteren bakışları görür gibi oldu.</p>

  <p class="calibre1">«Büyük Tanrım!» dedi Amiral Painter. Amiral Davenport hiç sesini çıkarmadı; dalıp gitmişti, ele geçirdiğini düşlediği bir Rus nükleer denizaltısının içini geziyordu sanki. Amiral</p>

  <p class="calibre1">Painter devam etti. «Sen kendin buna inanıyor musun?»</p>

  <p class="calibre1">«Evet efendim, inanıyorum.» Ryan kendine bir fincan daha kahve koydu. Keşke bir bira olsaydı, diye düşündü.</p>

  <p class="calibre1">Amiral Painter arkasına yaslanarak Davenport’a baktı. «Charlie, Amiral Greer'e, buradaki bu beye biraz ders vermesini söyle. Bir bürokratın bu kadar ileri gitmemesi gerek. Bu biraz haddini aşmak değil mi sence de?»</p>

  <p class="calibre1">«Josh, Ryan geçen haziran Sovyet füze denizaltılarının karakol şemaları hakkındaki raporu yazan arkadaşımız.»</p>

  <p class="calibre1">«Öyle mi? Çok güzel bir rapordu. Benim iki üç yıldır söyleyip durduğum şeyleri destekleyen bir yazıydı.» Painter yerinden kalktı ve lombozdan dışarıya baktı. «Pekâlâ, ne yapıyoruz?»</p>

  <p class="calibre1">«Harekâtın ayrıntıları tam olarak henüz saptanmadı, efendim. Ancak benim tahminim, size Kızıl Ekim’i bulmak ve komutanıyla muhabere kurmak için emir verilecek. Sonra? Belki de onu emniyetli bir yere alıp götürmenin bir yolunu bulacağız. ABD Başkanı, ele geçirirsek uzun süre elimizde tutmayacağımızı düşünüyor, tabii ele geçirebilirsek!»</p>

  <p class="calibre1">«Ne?» Amiral Painter birden geriye döndü. «Yüce Tanrım, sen bana âdeta imkânsız bir görevim olduğunu, ama buna rağmen, başardığımız takdirde o gemiyi geri vereceğimizi mi söylüyorsun?»</p>

  <p class="calibre1">«Sayın Amiralim, Başkan bu konuda benim fikrimi sorduğunda, kendilerine denizaltının bizde kalmasının uygun olacağını arzetmiştim. Kuvvet komutanları ve CIA de aynı fikri destekliyorlar. Ama bu arada Sovyet gemi personelinden bazıları geri dönmek isterlerse, göndermek zorundayız, böylece Sovyetler geminin bizde olduğunu anlayacaklardır. Sonuçta çok yüksek bir para değeri var ve de onların malı. Ayrıca otuz bin tonluk bir denizaltıyı nasıl ve nereye saklayabiliriz?»</p>

  <p class="calibre1">«Bir denizaltıyı saklamanın en iyi yolu onu batırmaktır.» Amiral Painter’in sesi öfkeyle doluydu. «Denizaltıların da&nbsp;<span style="text-indent: 1.5em; font-size: 1em; line-height: 1.2;">görevi zaten bu değil mi? Onların malıymış! Yolcu gemisinden söz etmiyoruz biz, bu insanları öldürmek için yapılmış bir gemi! Bizim insanlarımızı!»</span></p>

  <p class="calibre1">«Amiral, ben sizden taraftayım,» dedi Ryan usulca. «Efendim, biraz önce görevin imkânsız olduğunu söylediniz, niçin olduğunu açıklayabilir misiniz?»</p>

  <p class="calibre1">«Ryan, bulunmak istemeyen bir denizaltıyı bulabilmek, dünyanın en kolay işi değil herhalde. Kendi denizaltılarımızla yaptığımız tatbikatlardan biliyoruz bunu. Çoğu kez bulamıyoruz onları. Üstelik bu Sovyet denizaltısının SOSUS'a yakalanmadan bu kadar yolu geldiğini söylüyorsun. Atlantik büyük bir okyanustur, bir denizaltının izini bulabilmek için biraz fazla büyük!»</p>

  <p class="calibre1">«Doğru efendim.» Ryan başarı şansının pek o kadar da yüksek olmadığını, şu ana dek biraz fazla iyimser düşündüğünü kabul etti.</p>

  <p class="calibre1">«Şu andaki durumun nedir, Josh» diye sordu Davenport.</p>

  <p class="calibre1">«Aslında iyi durumdayız. Yeni bitirdiğimiz Nifty Dolphsir tatbikatı çok iyi geçti, bizim açımızdan en azından. Tabii Dollas denizaltısı kıyameti kopardı, o başka. Bizim ASW personeli çok iyi iş yaptı doğrusu. Pekâlâ, bize yardıma gelenler kimler?»</p>

  <p class="calibre1">«Ben Pentagon’dan ayrılırken Deniz Kuvvetleri Komutanı birkaç filo daha P-3 Orion uçağı sağlamaya uğraşıyordu. Hareket edebilen her şey denize açılıyor. Denizdeki tek uçak gemisi sen olduğuna göre taktik komutanı sensin. Hadi Josh, elimizdeki en iyi denizaltı savunma harekâtı uzmanı sensin!»</p>

  <p class="calibre1">Painter kendine bir fincan kahve doldurdu. «Pekâlâ, elimizde bir tek bu uçak gemisi var. America ve Nimitz bir haftalık yoldalar. Ryan, buradan HMS Invincible uçak gemisine gideceğini söylemiştin, onu da alabiliyor muyuz?»</p>

  <p class="calibre1">«Başkan bunun için girişimde bulundu, efendim, istiyor musunuz onu?»</p>

  <p class="calibre1">«Tabii. Amiral VVhite denizaltı harekâtında uzmandır, personeli de öyle, beraber yaptığımız son tatbikatta kanıtladılar bunu. İki denizaltımızı yakaladılar, biz de onları battı saydık tabii. Bu oyunda şansın da büyük rolü var. Evet, Invirecible’ı alabilirsek iyi olacak. Acaba birkaç tane daha S-3 uçağı istesek?»</p>

  <p class="calibre1">«Niye?» diye sordu Davenport.</p>

  <p class="calibre1">«Bendeki F-18 avcıları sahile gönderip yirmi tane daha S-3 için yer açabilirim. Aslında vurucu gücümü kaybetmek istemem, ama sadece denizaltı savunma harekâtı yapacağız. Ryan, biliyorsun herhalde, eğer yanılıyorsan, karşımızda çok güçlü bir Sovyet suüstü kuvveti olacak, ellerinde ne kadar satıhtan satıha SSM güdümlü mermi var, hiç haberin var mı?»</p>

  <p class="calibre1">«Hayır, efendim.» Herhalde pek çok, diye düşündü Ryan.</p>

  <p class="calibre1">«Tek bir uçak gemisi olduğumuza göre, asıl hedefleri biz oluruz. Eğer çarpışma olursa, tek başımıza olacağız, epey de heyecanlı olacak tabii.»</p>

  <p class="calibre1">Telefon çaldı.</p>

  <p class="calibre1">«Ben Amiral Painter... Evet, teşekkür ederim... Evet baylar, HMS Invincible şimdi geri dönüşe başlamış. İki muhriple birlikte Amiral VVhite bize geliyor, diğer suüstü gemileriyle İngiliz denizaltıları eve dönüyorlar. Onları kınayamam tabii, bizim refakat gemilerinden vermemiz gerekecek. Olsun, yine de iyi bir alışveriş sayılır. O uçak gemisini mutlaka istiyorum.»</p>

  <p class="calibre1">«Ryan’ı helikopterle Invincible’a gönderebilir miyiz?» dedi Davenport.</p>

  <p class="calibre1">Ryan biran, amiralin Başkan tarafından ona verilen asıl görevin ne olduğunu bilip bilmediğini merak etti. Amiral sanki bir an önce Kertnedy’den ayrılmasını ister gibiydi.</p>

  <p class="calibre1">Painter başını salladı. «Helikopter için çok uzak, belki bir Harrier gönderirler.»</p>

  <p class="calibre1">«Ama Harrier bir savaş uçağı, efendim,» dedi Ryan.</p>

  <p class="calibre1">«ASW denizaltı savunma harekâtında kullandıkları iki kişilik tipleri var.» Painter kahvesini bitirdi. «Pekâlâ baylar, ASW kamarasına gidip bu sirk oyununu nasıl oynayabileceğimize bir bakalım. Atlantik Başkomutanı ne yapmayı düşündüğümü öğrenmek isteyecektir. Hem HMS Invmcible'ı arayıp senin için bir uçak isteyelim, Ryan.»</p>

  <p class="calibre1">Ryan iki amiralle birlikte ASW kamarasına gitti ve iki saat boyunca Painter’in elindeki gemileri usta bir satranç oyuncusunun taşlarını dizdiği gibi okyanusta konumlandırmasını seyretti.</p>

  <h2 class="calibre9" id="sigil_toc_id_15">USS DALLAS</h2>

  <p class="calibre1">Bart Mancuso aşağı yukarı yirmi saattir hücum santralındaydı. Önceki nöbetiyle bunun arasında da ancak birkaç saat uyuyabilmişti. Bütün bu süre boyunca sandviç yiyip kahve ve aşçının değişiklik olsun diye yaptığı çorbadan iki kâse içmişti. Elindeki son kahve fincanına isteksizce baktı.</p>

  <p class="calibre1">«Komutan.» Bart geri döndü, sonar subayı Roger Thompson gelmişti.</p>

  <p class="calibre1">«Evet, ne var?» Bart geriye doğru çekilip günlerdir başından ayrılmadığı taktik durum panosundan uzaklaştı. Thompson’un arkasında elinde bir bloknot ve teybe benzer bir aletle Jones duruyordu.</p>

  <p class="calibre1">«Jones, bir şeyi görmenizi istiyor, efendim.»</p>

  <p class="calibre1">Aslında ıMancuso rahatsız edilmek istemiyor, uzun vardiya saatleri sabrını zorluyordu. Jones’a baktı, çocuk heyecanlıydı. «Pekâlâ, harita masasına gelin.»</p>

  <p class="calibre1">Dallas'ın harita masası, BC-10 bilgisayarına bağlı kocaman yatay bir ekrandı aslında. Dallas hareket ettikçe hakiki coğrafi durumu gösteren ekran da değişiyordu. Kâğıt haritaları da saklıyorlardı tabii, ne de olsa kâğıt kırılmazdı.</p>

  <p class="calibre1">Jones söze başladı. «Sağolun komutan, meşgul ve yorgun olduğunuzu biliyorum, ama sanırım bir şey buldum. Birkaç gün o ilk aldığımız temas, sonra yukarısı kalabalıklaşınca bırakmıştık biliyorsunuz, onu birkaç kez daha yakaladım, her seferinde bizden olan kerterizini not ettim. Sonra çıkardığı sesi de banda aldım, bizim izlediğimiz rotayla aldığım kerterizleri karşılaştırdım. Komutan, o çıkan ses kesinlikle insan yapısı, efendim, ve gemi on mille iki iki sıfır rotasına gidiyor.»</p>

  <p class="calibre1">Mancuso sonar subayına döndü. «Gerekli yazıları hazırla, benim imzama aç. Jones, şu andan itibaren kıdemli başçavuş oldu. Aferin Jones!»</p>

  <p class="calibre1">«Sağolun, efendim.»</p>

  <p class="calibre1">«Pat, Yüzbaşı Butler'i çağır, hücum santralına gelsin.»</p>

  <p class="calibre1">Mannion çarkçıbaşını çağırmak için telefona gitti.</p>

  <p class="calibre1">«Bu sesin kaynağı hakkında bir fikrin var mı, Jones?»</p>

  <p class="calibre1">«Pervane sesi değil, efendim. Daha önce böyle bir şey hiç duymadım.»</p>

  <p class="calibre1">Teybi geri alıp tekrar dinlediler. İki dakika sonra Yüzbaşı Earl Butler hücum santralına girdi. «Buyrun komutan.»</p>

  <p class="calibre1">«Şunu bir dinle, Earl.» Bart teybi üçüncü defa dinletti. Butler önce Teksas üniversitesinden mezun olmuş, sonrada denizaltılar ve makine sistemleriyle ilgili ne kadar okul varsa hepsini bitirmişti.</p>

  <p class="calibre1">«Bu da nesi?»</p>

  <p class="calibre1">«Jones bir Rus denizaltısı olduğunu söylüyor. Ben de katılıyorum.»</p>

  <p class="calibre1">«Bunu nasıl banda aldın anlat, Jones.»</p>

  <p class="calibre1">«Efendim, normal kaydı on defa hızlandırdım, sonra beş kez BC-10 bilgisayarından geçirdim. Normal hızla dinleyince bir şey anlaşılmıyor.»</p>

  <p class="calibre1">«Ne olduğunu anlayamadım.»</p>

  <p class="calibre1">«Her neyse, rotası şuraya doğruydu.» Bart haritayı gösterdi.</p>

  <p class="calibre1">«Bu da Rus olduğunu gösterir. Yeni bir sistem deniyorlar belki.»</p>

  <p class="calibre1">«Çarkçıbaşı haklı,» dedi Jones. «Harmonik bir gürültü bu. Bir de tabii geri planda, suyun bir tünelden geçerken çıkardığı sese benzeyen ayrı ve zayıf bir gürültü daha var. Bilemiyorum efendim, bu konu benim alanım dışında!»</p>

  <p class="calibre1">«Önemi yok evlat, bugün üzerine düşeni fazlasıyla yaptın zaten, Kendini nasıl hissediyorsun?»</p>

  <p class="calibre1">«Biraz yorgunum efendim, çok uzun süredir teybin üzerinde çalışıyorum.»</p>

  <p class="calibre1">«Bu kerataya tekrar yaklaşırsak yakalayabilir misin?» Bart daha soruyu sorarken alacağı cevabı biliyordu.</p>

  <p class="calibre1">«Bahse girebilirsiniz, efendim. Şimdi neyi dinleyeceğimi biliyorum.»</p>

  <p class="calibre1">Mancuso haritaya baktı. «Evet takip ettiği rota ve yaptığı sürate bakılırsa... şuralarda bir yerde olmalı. Evden çok uzaklaşmış. Dur bakalım, biz tam yolla kırk sekiz saat gidersek... şuraya geliriz, önüne geçmiş oluruz böylece, Pat...»</p>

  <p class="calibre1">«Aşağı yukarı öyle, efendim,» diye onayladı seyir subayı.</p>

  <p class="calibre1">«Telsizle karakol mevkimizden ayrılıp bunun peşine takılmak için izin isteyelim. Jones, tam yolla gideceğimize göre sonarcıiar biraz dinlenebilir. Teybi tak ve nöbette kalacaklara dinlet, nasıl bir şey aradığımız hakkında fikirleri olsun, sen de git biraz uyu, öbürleri de. Sürati düşürüp aramaya başladığımızda hepinizi dört dörtlük görmek istiyorum. Güzel ve uzun bir duş yap, sonra doğru yatağa. Bu keratanın peşine düştüğümüzde uzun, yorucu bir av olacak.»</p>

  <p class="calibre1">«Hiç merak etmeyin, efendim, onu sizin için yakalayacağız. Teyp sizde mi kalsın?»</p>

  <p class="calibre1">«Evet.» Mancuso bandı makineden çıkardı ve şaşkınlıkla baktı. «Bunun için bir Bach konçertosunu mu feda ettin?»</p>

  <p class="calibre1">«O kadar iyi bir şey değildi zaten, efendim. Ayrıca daha iyi çalınmış bir başka bandım da var.»</p>

  <p class="calibre1">«Pekâlâ Jones, gidebilirsin. Aferin!»</p>

  <p class="calibre1">«Sağolun komutan» Jones hücum santralından ayrılırken yeni rütbesinden dolayı maaş farkını hesaplamaya başlamıştı.</p>

  <p class="calibre1">«Roger, bütün sonar personelinin tam olarak dinlenmesini istiyorum. Bu hergeleyi bulduğumuzda bir daha ne zaman uyuyabileceklerini Tanrı bilir.»</p>

  <p class="calibre1">«Başüstüne, efendim.»</p>

  <p class="calibre1">«Pat, bizi periskop düzeyine çıkar. Hemen Norfolk'a mesaj çekelim. Earl, bu gürültü kaynağının ne olabileceğini düşünmeni istiyorum.»</p>

  <p class="calibre1">«Tamam, efendim.»</p>

  <p class="calibre1">Mancuso mesajı kaleme alırken, seyir subayı Yüzbaşı Mannion gemiyi periskop düzeyine çıkarmak için ufki dümen açılarını değiştirdi. Yüz yetmiş beş metreden sathın hemen altına gelişleri beş dakika sürdü. Dışarda fırtına vardı, gemi hafifçe yalpalamaya başlamıştı. Mannion periskopu ve ESM antenini çıkardı. Bu anten civarda çalışan radarları tespit için özel yapılmıştı. Periskopla görülebilen beş millik bir alanda hiçbir şey yoktu; ESM de civardan geçen yolcu uçağı radar ekolarından başka bir şey alamadı.</p>

  <p class="calibre1">Mannion daha sonra iki uzun anten daha çıkardı. Bunlardan biri UHF yayınları almak için bir anten, diğeri ise bir lazer transmiter anteniydi. Bu anten SSIX uydu frekansına kilitlendikten sonra mesaj göndermek içindi. Çok uzun mesajlar böylece çok kısa bir sürede gönderilebiliyor ve denizaltının mevkini tespit imkânı vermiyordu.</p>

  <p class="calibre1">«Yayına hazırız, efendim,» diye rapor etti telsiz astsubayı.</p>

  <p class="calibre1">«Gönderin.»</p>

  <p class="calibre1">Telsizci bir düğmeye bastı, bütün mesaj saniyenin çok küçük bir parçası içinde Atlantik Donanması Muhabere Merkezine gönderildi. Merkezdeki operatör mesajı alır almaz, aynı mesajı bir düğmeye basıp yine gemiye geri gönderdi. Yanlış veya eksik haberleşme olup olmadığını anlamanın en iyi yoluydu bu.</p>

  <p class="calibre1">Daltas’daki telsizci gelen mesajla kendi gönderdiklerini karşılaştırdı. «Tam olarak aldılar, efendim.»</p>

  <p class="calibre1">Mancuso ESM ve UHF antenlerinin dışarıda kalması ve periskobun aşağı alınması için Mannion’a gerekli emirleri verdi.</p>

  <p class="calibre1"><b>ATLANTİK DONANMASI MUHABERE MERKEZİ</b></p>

  <p class="calibre1">Mesajın şifresi çözüldükten sonra özel bir teleks devresiyle yarım mil ötedeki Atlantik Denizaltı Komutanlığına gönderildi.</p>

  <p class="calibre1"><b>ATLANTİK DENİZALTI KOMUTANLIĞI</b></p>

  <p class="calibre1">Mesaj teleksten çıkarken bir zil çaldı. Mesajın üzerindeki (Z) harfi, HAREKÂT YILDIRIM öncelik derecesini gösteriyordu.</p>

  <p class="calibre1">Z 090414 Z ARA ÇOK GİZLİ</p>

  <p class="calibre1">KİMDEN : USS DALLAS KİME : ATDENALTFILKOM BİLGİ : ATDO'NANKOM SOVYET DONANMA HRK. HK.</p>

  <p class="calibre1">1. 0900Z 7 ARA’da sonar teması, artan suüstü faaliyetleri sonucu kayboldu. Temas değerlendirmesi: Sovyet SSN/SSBN denizaltısı, İzlanda sahillerinden 1 No. Kanaia ilerliyor. Rota güneybatı, sürat on mil, derinlik bilinmiyor.</p>

  <p class="calibre1">2. Daha önce hiç bilinmeyen bir gürültü kaynağı var. Bilinen hiçbir Sovyet denizaltı karakteristiğine uymuyor.</p>

  <p class="calibre1">3. Karakol sahamı terkederek araştırma yapmam hususu emirlerinize. Yeni bir güdüm/tahrik sisteminin kullanıldığı kanaatinde bulunulmaktadır. Yakalama ve tanımlama ihtimali yüksek görülmektedir.</p>

  <p class="calibre1">Bir üsteğmen, mesajı Koramiral Vincent Gallery’e götürdü. Atlantik Denizaltı Filosu Komutanı, Sovyet denizaltıları harekâta başladıklarından beri ayaktaydı ve bütün siniri de üzerindeydi.</p>

  <p class="calibre1">«DaHcs'dan ZZ bir mesaj var, efendim.»</p>

  <p class="calibre1">Amiral mesajı iki kere okudu. «Ne demek sence bu?»</p>

  <p class="calibre1">«Söylemiyor, efendim. Sanırım bir şey duydu, kendine göre bir değerlendirme yaptı, emin olmak istiyor. Olağandışı bir şey bulduğundan emin görünüyor.»</p>

  <p class="calibre1">«Peki ne cevap vereceğiz? Söyle bakalım, bir gün sende amiral olup karar vermek zorunda kalacaksın.»</p>

  <p class="calibre1">«Efendim, Sovyet suüstü kuvvetleri oralara ulaştığında, onları izlemek için Dallas en iyi mevkiide şu anda, ona orada ihtiyacımız var.»</p>

  <p class="calibre1">«Talimatlara göre cevabın doğru.» Gallery gülümsedi,</p>

  <p class="calibre1">astlarının kellesini uçurmadan önce hep böyle yapardı zaten.</p>

  <p class="calibre1">«Öte yandan Dallas’ın komutanı, gerçekten önemli bir şey yakaladığına inanmadan bu makamı rahatsız etmeyecek kadar yetenekli bir komutandır. Ayrıntılara girmiyor, muhtemelen olayın teknik yanları ZZ öncelikli taktik bir mesaja sığmayacak kadar uzun. Ayrıca değerlendirmelerine inanıp sözüne güvenebileceğimizi düşünüyor. Şu yeni tahrik sistemi biraz saçma olabilir tabii, ama adam harekât alanında ve de cevap istiyor. Cevap, evet.»</p>

  <p class="calibre1">«Başüstüne, efendim.» Üsteğmen geri dönerken bu sıska keratanın yazı tura atarak karar verip vermediğini düşündü.</p>

  <h2 class="calibre9" id="sigil_toc_id_16">USS DALLAS</h2>

  <p class="calibre1">Z090432Z ARA</p>

  <p class="calibre1">ÇOK GİZLİ</p>

  <p class="calibre1">KİMDEN : ATDENALTFİLKOM</p>

  <p class="calibre1">KİME : USS DALLAS</p>

  <p class="calibre1">İLGİ A : USS DALLAS Z 090414ZARA</p>

  <p class="calibre1">B : ATDENALTFİLKOM HRK. EMRİ 2000.5</p>

  <p class="calibre1">1. İLGİ mesajınız uygundur.</p>

  <p class="calibre1">2. 090500Z ile 140001 Z arasında İLGİ B’de belirtilen BRAVO, ECHO, GOLF sahaları sınırsız harekât için size tahsis edilmiştir. Gerektikçe rapor verilecektir. Koramiral GALLERY.</p>

  <p class="calibre1">«Çok şükür.» Mancuso kıkırdadı. Bu adamın bu tarafı iyiydi işte. Anteni çıkarıp bir soru sorduğunda evet ya da hayır mutlaka bir cevap alırdı insan. Tabii eğer Jones yanılmışsa ve bu bir yabankazı avına dönüşürse, hesap vermek zorunda kalacağını da biliyordu. O güne kadar Gallery pek çok denizaltı komutanın kellesini naylon torba içinde eline verip kara görevine yollamıştı.</p>

  <p class="calibre1">Nasıl olsa gideceği yer orasıydı. Deniz Harp Okulundaki ilk yılından bu yana tek arzusu kendi denizaltısına kumanda etmekti. İşte bu isteğine kavuşmuştu, bundan sonrası artık yokuş aşağıydı. Basamakları çıkıp donanma komutanı olmak da mümkündü tabii, yeteri kadar şansınız varsa ve doğru adamları tanıyorsanız! Ama bu da denizaltıcılar için pek sık sözkonusu olmazdı. Dolteıs komutanı olarak çok başarı veya başarısız olması, bir şey değiştirmeyecekti, gemiyi bir süre sonra elinden alacaklardı nasıl olsa. Peki sonra? En iyi ihtimal bir güdümlü mermili denizaltıya komutan olmaktı. Daha önce bunlardan birinde görev yaptığını hatırladı, böyle bir gemide çalışmak, ancak yeni sürülen boyanın kurumasını seyrederken duyulduğu kadar zevk ve heyecan verebilirdi. Bunların görevi saklanmak ve öylece kalmaktı. Oysa Mancuso avcı olmak isterdi, işin zevkli yanı buydu zaten. Bir de alabileceği diğer görevleri düşündü; bir tanker komutanlığı, yüzer filo karargâhlarında bir şube müdürlüğü, bol evrak ya da Pentagon’da bir oda. Mancuso görevi sona eren astronotlardan bazılarının neden akimı oynattığını anlar gibi oldu. Dallas'ı başkasına teslim etmek zorunda kalacaktı ergeç. Olsun, gemi şimdi onundu!</p>

  <p class="calibre1">«Pat, dört yüz metreye inelim.»</p>

  <p class="calibre1">«Başüstüne, efendim. Antenler aşağı» diye emir verdi Mannion. Bir astsubay hidrolik kumanda kollarıyla oynadı.</p>

  <p class="calibre1">«ESM ve UHF antenleri aşağıda,» diye rapor etti birisi.</p>

  <p class="calibre1">«Pekâlâ, dalış subayı, derinlik dört yüz metre olacak.»</p>

  <p class="calibre1">«Derinlik dört yüz anlaşıldı,» dedi dalış subayı. «Dümen açısı on beş derece aşağı.»</p>

  <p class="calibre1">«Dümen açısı on beş derece aşağı anlaşıldı.»</p>

  <p class="calibre1">«Hadi Pat, yürütelim şu gemiyi.»</p>

  <p class="calibre1">«Her iki makine tam yol ileri.»</p>

  <p class="calibre1">Mancuso personeline baktı; görevlerini mekanik bir duyarlılıkla yapıyorlardı, ama makine değil insandı bunlar ve onun adamlarıydılar.</p>

  <p class="calibre1">Mannion derinlik sayacına baktı, henüz iki yüz metredeydiler. Dalış subayı dümenlerle oynamak için üç yüz metreyi bekliyordu; amaç emredilen derinlikte tam dengede ve sıfır dalış açısıyla durabilmekti.</p>

  <p class="calibre1">'Mancuso termal tabakanın altında seyretmek istiyordu, böylece tam yolla seyretmesine rağmen çıkardığı gürültünün bir suüstü sonarı tarafından yakalanma tehlikesi çok azalıyordu. Tabii bu derinlikte bu süratle gitmek, kör olmak demekti, neyse ki aşağılarda çarpacak pek bir şey yoktu.</p>

  <p class="calibre1">Mancuso genel yayın devresinin mikrofonunu aldı. «Komutan konuşuyor. Kırk sekiz saat sürecek bir yüksek sürat seyrine başladık. İki gün önce bizi geçtiğini tahmin ettiğimiz bir Rus denizoltısını tekrar bulmayı umduğumuz bir noktaya gidiyoruz. Rus denizaltısı muhtemelen daha önce hiç rastlamadığımız bir sessiz tahrik sistemi kullanıyor. Önüne geçip bekleyeceğiz ve bizi geçerken onu bulup peşine takılacağız. Nasıl bir sesi dinleyeceğimizi biliyoruz. Herkes iyice dinlensin, daha sonra çok ayakta kalacağız, Herkesi tam formda istiyorum. Bu av çok ilgi çekici olabilir, tamam.» Mikrofonu yerine astı. «Bu akşam hangi film var?»</p>

  <p class="calibre1">Dalış subayı cevap vermeden önce dalış sayacının sıfırlanmasını bekledi. Geminin kapalı devre TV sisteminden de o sorumluydu.</p>

  <p class="calibre1">«Seçenek çok fazla değil, efendim, Jedi'nin Dönüşü veya iki futbol maçı var. Her iki maç da biz hareket ettikten sonra oynandı. Reklamlar bile var, aşçıbaşı mısır patlağı yapıyor.»</p>

  <p class="calibre1">«İyi, herkesin gevşemesini istiyorum.»</p>

  <p class="calibre1">«Günaydın komutan.» İkinci Komutan VValley Chambers hücum santralına girdi. «Neler oluyor, efendim?»</p>

  <p class="calibre1">«Gel subay salonuna gidelim, Wally. Sana bir şey dinletmek istiyorum.»</p>

  <p class="calibre1">Beraberce kıç tarafa doğru yürüdüler.</p>

  <h2 class="calibre9" id="sigil_toc_id_17">V.K. KONOLOV</h2>

  <p class="calibre1">Dallas'ın iki yüz mil kuzeydoğusundan Norveç denizinde, Konolov saatte kırk bir mil süratle güneybatıya gidiyordu. Albay Tupolev subay salonunda tek başına oturmuş, iki gün önce aldığı emirleri tekrar okuyordu. Duyguları öfke ve üzüntü arasında gidip geliyordu. Öğretmeni bunu yapabilmişti demek.</p>

  <p class="calibre1">Yapacak başka bir şey yoktu. Kendi aldığı emirler de apaçıkdı. Kendisinin hain Ramius’un öğrencisi olduğu hatırlanıyordu tabii, Marko başarırsa o da kötü durumda kalabilecekti.</p>

  <p class="calibre1">Marko yalnız Konıoîov’u değil, herkesi kandırmıştı. Tupolev, Barents denizinde bir aşağı bir yukarı onu ararken o batıya gitmişti. Kahkahalarla gülmüştü herhalde. Anayurda böylesine ihanet etmek! Anlamak mümkün değildi. Adamın dört odalı bir apartmanı, bir yazlık evi ve şoförlü bir Zhiguli arabası vardı. Albay Tupolev’in daha kendi arabası yoktu. Bu komutanlığı yakalamak için bu kadar uğraşmıştı, şimdi Marko’nun yüzünden sahip olduğu her şey tehlikeye düşmüştü. Elindekileri almasalar bile razıydı. Bir arkadaşımı öldürmek zorundayım, diye düşündü. Arkadaş mı? Evet, kendi kendine kabul etmek zorunda kaldı, Marko hem çok iyi bir arkadaş, hem çok iyi bir öğretmendi. Peki, yanlış olan neydi?</p>

  <p class="calibre1">Natalia Bogdanova.</p>

  <p class="calibre1">Tabii, neden bu olmalıydı. Başını salladı ve o kusursuz kadının o Tanrının belası sarhoş doktor tarafından öldürülüşünü hatırladı. Adama babasından dolayı ceza da verilememişti. Hiçbir şey böyle bir delilik için mazeret olamazdı. Tupolev haritaya baktı. Marko çok uzaklaşmış olamazdı. O bir boğa değil, bir tilkiydi. Diğer Alffa, sınıfları koşturadursun, Tupolev bu işi kendi yapmaya karar verdi. Önüne geçip onu bekleyecek ve Marko süzülüp geçmeye çalışırken Kırıl Ekim’i öldürecekti.</p>

  <p class="calibre1"><b>KUZEY ATLANTİK</b></p>

  <p class="calibre1">İngilizlerin FRS.4 tipi Harrier uçağı, beklenenden bir dakika önce indi. Uçağa hemen yakıt vermeye başladılar. Pilot uçaktan inip Ryan’a doğru geldi. «Ryan siz misiniz? Ben Tony Parker. Tuvalet ne tarafta?» Ryan güvertede, elinde çantasıyla yalnız başına kalakaldı ve kendini aptal gibi hissetti. Uçağın bakımını yapanlara baktı ve işlerini iyi yapıyor olmaları için dua etti.</p>

  <p class="calibre1">Üç dakika sonra Parker döndü. «Yarbayımı, bir avcı uçağına hiç koymayacakları bir şey var, o da tuvalet. Kalkmadan önce kahve ve çayla dolduruyorlar seni, sonra kalkıyorsun ve gidecek yer yok!»</p>

  <p class="calibre1">«Ne demek istediğinizi anlıyorum. Başka bir işiniz var</p>

  <p class="calibre1">mı?»</p>

  <p class="calibre1">«Hayır, efendim. İnişten önce amiralinizle telsizden konuştum. Yakıt işi de tamam galiba, kalkalım mı?»</p>

  <p class="calibre1">Güneşin batışı daha bir güzeldi şimdi. Denizin yüzeyi, beyaz benekleri olan gri bir örtü gibiydi. Yağmur durmuştu ama her an başlayacak gibiydi. Ryan, Kennedy'nin hareket ettiğini hissetti ve böyle kocaman bir kitlenin suyun üstünde nasıl olup da gidebildiğine bir kere daha şaştı.</p>

  <p class="calibre1">Merdivenden güçlükle çıkan Ryan düşer gibi yerine</p>

  <p class="calibre1">Oturabildi, bu arada bir denizci, emniyet kemerlerini bağlamasına yardım etti. Ryan miğferini takıp iç haberleşme fişini yerine soktu ve düğmeyi açtı.</p>

  <p class="calibre1">«Beni duyabiliyor musun, Parker?»</p>

  <p class="calibre1">«Evet, yarbayım. Her şey tamam mı?»</p>

  <p class="calibre1">«Sanırım.»</p>

  <p class="calibre1">«Peki, motorları çalıştırıyorum.»</p>

  <p class="calibre1">Motorlar çalıştıktan sonra uçağın şeffaf siperliği kapandı.</p>

  <p class="calibre1">«Hazır mısınız, yarbayım?»</p>

  <p class="calibre1">«Sen hazırsan evet.»</p>

  <p class="calibre1">Harrier çok büyük bir savaş uçağı değildi ama mutlaka en gürültülüsüydü. Önce baş taraf hafifçe öne eğildi, dikine çalışan jetlerle uçak yukarı doğru yükseldi, daha sonra sola doğru daha da yükselerek uçak gemisinden uzaklaştılar ve yön değiştiren jet motorlarıyla uçak ileri harekete geçti.</p>

  <p class="calibre1">«Fena kalkış değildi,» dedi Parker.</p>

  <p class="calibre1">Ryan çok büyük bir ivme hissetmemesine rağmen Kennedy'nin gittikçe arkalarında kaldığını farketti.</p>

  <p class="calibre1">«Biraz daha yükselelim,» dedi Parker. Levyeyi çekti, uçağın burnu dikine kalktı, hızla bulutlara doğru tırmanışa geçtiler. Birkaç saniye sonra bulutların içinde uçuyorlardı, görüş mesafesi beş milden üç metreye düşüvermişti. Ryan önündeki göstergelere baktı, sürat üç yüz mil, tırmanma açısı yirmi dereceydi.</p>

  <p class="calibre1">«Buluttan çıkmak üzereyiz.»</p>

  <p class="calibre1">Ryan’ın gözleri güneş ışığıyla kamaştığında altimetre dokuz bin metreyi gösteriyordu. Işık çok fazlaydı, gökyüzü ise yerden göründüğünden çok daha koyu bir maviydi. Sarsıntısız yumuşak bir uçuş başladı, Ryan gözlerini güneşten korumak için miğferin güneşliğiyle oynadı.</p>

  <p class="calibre1">«İyi mi, efendim?»</p>

  <p class="calibre1">«Sağol, yüzbaşı, beklediğimden daha iyi.»</p>

  <p class="calibre1">«O ne demek, yarbayım?»</p>

  <p class="calibre1">«Sivil bir havayoluyla uçmaktan çok daha iyi. Daha çok şey görmek mümkün.»</p>

  <p class="calibre1">«Yakıtımız sınırlı olmasaydı biraz akrobasi yapardık. Harrier marifetli uçaktır.»</p>

  <p class="calibre1">«Önemi yok.»</p>

  <p class="calibre1">«Amiraliniz, uçmaktan pek hoşlanmadığınızı söyledi.»</p>

  <p class="calibre1">Harrier üç tam takla atıp tekrar düz uçuşa geçtiğinde, Ryan ter içinde elleriyle koltuk kenarlarına tutunmuş buldu kendini.</p>

  <p class="calibre1">«İngilizlerin şaka anlayışı bu herhalde!»</p>

  <p class="calibre1">«Amiraliniz bunu yapmamı istedi,» dedi Parker özür dileyen bir ses tonuyla. «Harrier’in o kamyon gibi uçakla aynı şey olmadığını bilmenizi istedik.»</p>

  <p class="calibre1">Acaba hangi amiral bunu istedi, diye düşündü Ryan. Davenport mu, Painter mi? Herhalde ikisi de.</p>

  <p class="calibre1">«Bir şey sorabilir miyim, efendim?»</p>

  <p class="calibre1">«Tabii.»</p>

  <p class="calibre1">«Ne pişiyor acaba?»</p>

  <p class="calibre1">«Anlamadım?»</p>

  <p class="calibre1">«Yarbayım, önce gemimiz geri döndü, sonra da bir VIP yolcuyu Kenmecîy’den Invincible’a götürmem istendi.»</p>

  <p class="calibre1">«Ah evet. Sana bunun cevabını veremem, Parker. Sizin patrona bazı mesajları elden vermem gerekiyor. Ben sadece postacıyım,» diye yalan söyledi Ryan.</p>

  <p class="calibre1">«Affedin, yarbayım, ama eşim hamile, ilk çocuğumuz, Noel’den hemen sonra doğum bekliyoruz. Evde olmayı umuyordum, efendim.»</p>

  <p class="calibre1">«Nerede oturuyorsun?»</p>

  <p class="calibre1">«Chatham da. Londra’dan...»</p>

  <p class="calibre1">«Biliyorum, şu anda ben de İngiltere’de oturuyorum. Ben Marlavv’dayım. İkinci çocuğumun temeli orada atıldı.»</p>

  <p class="calibre1">«Orada mı doğdu, efendim?»</p>

  <p class="calibre1">«Hayır, orada temel atıldı. Karım her zaman otel oda<span class="calibre4">larındaki yatakların özelliği olduğunu söyler. Merak etme, Parker, ilk çocuklar daima biraz geç doğar.»</span></p>

  <p class="calibre1">«MarIow’da oturuyorum demiştiniz değil mi?»</p>

  <p class="calibre1">«Evet, bu yıl başında orada bir ev yaptırdık.»</p>

  <p class="calibre1">«Jack Ryan... John Ryan, hani şu...»</p>

  <p class="calibre1">«Doğru, yüzbaşım. Ama bunu önünüze gelen herkese anlatmanız gerekmez.»</p>

  <p class="calibre1">«Anlaşıldı, efendim. Donanma subayı olduğunuzu bilmiyordum.»</p>

  <p class="calibre1">«Bu da hiç kimseye söylememen gereken şeylerden</p>

  <p class="calibre1">biri.»</p>

  <p class="calibre1">«Anladım, efendim. Af dilerim.»</p>

  <p class="calibre1">«Önemi yok. Amirallerin de biraz gülmek hakları. Daha birkaç gün önce bizimkilerle bir tatbikat yaptınız değil mi?»</p>

  <p class="calibre1">«Evet, efendim. Sizin Tullibee denizaltınızı ben batırdım. Ben ve sizin şimdi oturduğunuz yerde oturan ASW sistem operatörüyle birlikte tabii. Sabaha karşı satha yakın yakaladık onu ve bütün etrafına gürültü yapıcı bombalar attık. Komutanı çok kızdı sanırım. Norfolk’da tanışmak istedim ama biz kalktıktan bir gün sonra limana gelmiş.»</p>

  <p class="calibre1">«Norfolk’da iyi vakit geçirdiniz mi?»</p>

  <p class="calibre1">«Evet, yarbayım, hatta bir gün Chesapeake körfezinde avlanmak fırsatını bile bulduk.»</p>

  <p class="calibre1">«Öyle mi? Ben de oralarda avlanırdım. Nasıl geçti?»</p>

  <p class="calibre1">«Yarım saatde üç kaz vurdum, izin de o kadardı zaten.»</p>

  <p class="calibre1">«Yarım saatte üç kaz, hem de bu mevsimde?»</p>

  <p class="calibre1">«Hayatımı böyle kazanıyorum, yarbayım. Ben bir keskin nişancıyım.»</p>

  <p class="calibre1">«Geçen eylül sizin amiralle ördek avına çıkmıştık. Her neyse, gemiye ne kadar var?»</p>

  <p class="calibre1">«Kırk dakika.»</p>

  <p class="calibre1">Ryan yakıt göstergelerine baktı, yarıya gelmişlerdi bile. Bütün bu kadar yakıtın yarım saatte harcanması akıl alır gibi değildi. Neyse, Parker pek endişeli görünmüyordu nasıl olsa. Invirtcibie’e iniş pek kolay olmadı. Alçalmaya başlayınca yine fırtınaya girdiler, yağmur sağanak halinde yağıyordu. Gemi Kermedy'nin yarısı kadardı, beş metre yüksekliğinde dalgaların arasında sallanıyordu. Parker gemiye iskeleden yaklaşıp sonra sağa döndü ve iniş yaptı.</p>

  <p class="calibre1">«Burada çıkabilirsiniz, efendim, ben uçağı park edeceğim.»</p>

  <p class="calibre1">Merdivenden inerken bir denizci çantasını almıştı bile. Biraz ilerleyince bir teğmen Ryan'ı karşıladı.</p>

  <p class="calibre1">«Uçuş elbisenizi çıkarmanıza yardım edeyim, efendim.»</p>

  <p class="calibre1">Ryan soyunurken birkaç kez dengesini kaybeder gibi oldu. Gemi epey sallanıyordu.</p>

  <p class="calibre1">«Yolu siz gösterin, teğmen,» dedi. Arka arkaya üç merdiven çıktılar. Ryan soluk soluğa kalmıştı.</p>

  <p class="calibre1">«Köprüüstüne geldik, efendim,» dedi teğmen ve kaportayı açtı.</p>

  <p class="calibre1">İçerden Weston Kontu Koramiral John VVhite’ın sesi âdeta patladı. «Hoşgeldin, Jack.» Elli yaşlarında iri yapılı bir adamdı. Tanıştıktan hemen sonra Cathy’yle kontes iyi arkadaş olmuşlardı. Cathy piyano çalarken, kontes kemanıyla eşlik ediyordu. Amiralin bir kont oluşu denizcilik hayatını etkilemiş, bu rütbeye bütünüyle kişisel değeriyle yükselmişti. Jack el sıkışmak üzere ilerledi.</p>

  <p class="calibre1">«İyi günler, amiral.»</p>

  <p class="calibre1">«Uçuş nasıldı?»</p>

  <p class="calibre1">«Değişik, efendim. Daha önce hiç savaş uçağına binmemiştim.» Köprüüstü sıcacıktı ve pek iyi gelmişti doğrusu.</p>

  <p class="calibre1">«İyi. Kıç tarafa deniz kamarasına gidelim.»</p>

  <p class="calibre1">Amiral teğmeni geri gönderdi, Ryan çantasını aldıktan sonra onu izledi.</p>

  <p class="calibre1">Kamara çok mütevazıydı, iki lomboz, bir masa, bir koltuk ve birkaç sandalye vardı. Odadaki tek sıcak şey kontesin renkli bir resmiydi. Alabandalardan biri boydan boya Kuzey Atlantik haritasıyla kaplanmıştı.</p>

  <p class="calibre1">«Yorgun görünüyorsun, Jack.» Amiral bir sandalyeyi gösterdi.</p>

  <p class="calibre1">«Evet efendim, dün sabah saat altıdan bu yana ayaktayım. Ayrıca zaman farklarını da hesaplamadım.»</p>

  <p class="calibre1">«Sana bir mesaj var.» Amiral cebinden bir kâğıt çıkarıp Ryan'a verdi.</p>

  <p class="calibre1">«Greer'den Ryan'a. WILLOW doğrulandı. Basil selamlarını gönderiyor.» Biri WILLOW'un gerçek olduğunu söylemişti. Kimdi acaba? Sir Basil mi, yoksa Ritter mi? Neyse önemi yoktu artık. Ryan mesajı cebine soktu.</p>

  <p class="calibre1">«İyi haber, efendim.»</p>

  <p class="calibre1">«Bu üniforma nereden çıktı?»</p>

  <p class="calibre1">«Benim fikrim değil, amiral. Kimin için çalıştığımı biliyorsunuz. Böyle daha az dikkat çekeceğimi düşündüler herhalde.»</p>

  <p class="calibre1">«Hiç değilse üzerine uymuş.» Amiral telefonu kaldırıp yiyecek ve içecek bir şeyler getirmelerini söyledi. «Evdekiler nasıllar, Jack?»</p>

  <p class="calibre1">«İyiler, efendim, ben gelmeden bir gün önce Cathy ve Toni, Nigel Ford’ların evinde konser verdiler, ben yetişemedim. Böyle giderlerse plak dolduracaklar herhalde!»</p>

  <p class="calibre1">Bir garson bir tabak sandviç getirdi.</p>

  <p class="calibre1">«Eh, mesele nedir bakalım?»</p>

  <p class="calibre1">«Amiralim, bana biraz önce verdiğiniz mesaj uyarınca, bazı bilgileri size ve üç subaya daha verebilirim. Gerçekten çok gizli ve önemli, efendim. Seçiminizi buna göre yaparsınız.»</p>

  <p class="calibre1">«Benim filomu geriye döndürecek kadar önemli olması gerek zaten.» Telefonu kaldırıp üç subayın adını verip kamarasına çağırdı. «Albay Carstairs geminin komutanı, Al<span class="calibre4">bay Hunter filo harekât subayı ve Yarbay Barclay filo istihbarat subayı.»</span></p>

  <p class="calibre1">«Kurmay başkanı yok mu, efendim?»</p>

  <p class="calibre1">«Ailesinden biri ölmüş, uçakla eve yolladık. Kahveye ilave ister misin?» Amiral masanın çekmecesinden bir şişe brendi çıkardı.</p>

  <p class="calibre1">«Teşekkürler efendim, alırım.»</p>

  <p class="calibre1">Üç subay aynı anda kamaraya girdiler, ikisinin elinde açılır kapanır iskemleler vardı.</p>

  <p class="calibre1">«Amiralim, şişeyi kaldırmasanız iyi olur, anlatacaklarımdan sonra, sanırım hepimizin sek birer içkiye ihtiyacımız olacak.» Ryan elindeki brifing dosyalarını dağıttıktan sonra ezberden konuşmaya başladı ve on beş dakika sonra sözlerini şöyle bitirdi: «Baylar, bu bilgilerin yalnız bu&nbsp;<span style="text-indent: 1.5em; font-size: 1em; line-height: 1.2;">kamarada kalacağı konusunda ısrar etmek zorundayım.»</span></p>

  <p class="calibre1">«Bu kötü haber,» dedi Albay Carstairs. «Çok iyi bir denizcilik masalı olabilirdi.»</p>

  <p class="calibre1">«Peki bizim görevimiz ne?» Amiral fotoğraflara bakıyordu. Ryan’a biraz daha brendi koydu, şişeye bir göz attıktan sonra çekmeceye kaldırdı.</p>

  <p class="calibre1">«Teşekkürler efendim. Şu an için hepimizin görevi Kızıl Ekim’in mevkiini tespit etmektir. Sonrasından emin değilim, efendim, ama sadece yerini bulmak bile yeterince zor olacak sanırım.»</p>

  <p class="calibre1">«Doğru bir gözlem, yarbayım,» dedi Albay Hunter.</p>

  <p class="calibre1">«Ayrıca iyi bir haberim de var. Amiral Painter, Atlantik Başkomutanlığından sizin emir ve kontrolunuza verilmek üzere üç tane 1052 sınıfı fırketeyn, iki tane Perry sınıfı FFG-7 güdümlü mermili hücumbot istedi. Hepsinde de bir veya iki helikopter var.»</p>

  <p class="calibre1">«Evet, Geoffrey, ne diyorsun?» diye sordu Amiral Whi<span class="calibre4">te.</span></p>

  <p class="calibre1">«Başlangıç için bunlar da bir şey, efendim.»</p>

  <p class="calibre1">«Emrinize verilecek bu Amerikan gemileri bir iki gün içinde burada olurlar. Ayrıca Amiral Painter grubunuza ve personelinize olan güvenini iletmemi istedi.»</p>

  <p class="calibre1">Barclay alçak sesle mırıldandı. «Eksiksiz, kusursuz kocaman bir Rus güdümlü mermi denizaltısı!»</p>

  <p class="calibre1">Ryan gülümsedi.</p>

  <p class="calibre1">«Fikir hoşunuza gitti galiba, yarbayım!» Hiç değilse biri onun tarafına geçmişti.</p>

  <p class="calibre1">Barclay hemen sordu. «Peki, denizaltının rotası Ingiltere ise, bu harekât bizim harekâtımız olmaz mı?»</p>

  <p class="calibre1">«Tabii ki öyle, ama haritada şu ana kadar olan gelişmelerden çıkardığım kadarıyla, Ramius'un hedefi İngiltere olsaydı, çoktan varmıştı zaten. ABD Başkanının, başbakanınıza yazdığı mektubu gördüm; işbirliği ve yardımlarınıza karşılık, denizaltıyı ele geçirdikten sonra elde edeceğimiz bütün bilgileri size de vereceğiz. Baylar, bizler aynı taraftayız. Asıl sorun, denizaltıyı ele geçirebilecek miyiz...»</p>

  <p class="calibre1">«Ne diyorsun Hunter?» diye sordu amiral.</p>

  <p class="calibre1">«Bütün bu istihbarat doğruysa, yüzde elli şansımız var derim. Olayın bir yönü, iltica etmek üzere harekete geçmiş, ancak bu arada keşfedilmemek için de her önlemi almış bir denizaltı var. Öte yandan, onu bulabilmek için elimizde çok büyük imkân ve kapasite var. Ve denizaltı belirli birkaç coğrafi noktadan birine yönelmek zorunda. Bunlar Norfolk, Newport, Groton, King Körfezi, Everglades veya Charleston olabilir. Sivil limanları tercih etmeyecektir herhalde. Bana göre asıl sorun, Ruslar en süratli denizaltıları olan Alfa sınıflarını harekete geçirdiklerine göre, bunların Kızıl Ekim’in önüne geçebileceklerdir. Kendi denizaltılarınm imkân ve kapasitelerini iyi biliyorlar, uluslararası sularda oldukları için rahat hareket edebilecekler, teknolojilerinin zayıf olmasına karşın bunlar da onların avantajları.»</p>

  <p class="calibre1">«Acaba Ramius niçin daha yüksek süratle seyretmiyor?» diye sordu Ryan. «Bunu niçin yapmadığını anlayamıyorum. Neden tam yolla gelmiyor acaba?»</p>

  <p class="calibre1">«En az iki nedeni var,» dedi Barclay. «Harekât istihbaratı olarak ne görüyorsun?»</p>

  <p class="calibre1">Ryan bu sorunun onu bir deniz subayı olarak gördükleri için sorulduğunu anladı, onlara ClA'den olduğunu da söyleyemezdi tabii. «Ben sınırlı görevler alıyorum, bu nedenle güdümlü mermili Sovyet denizaltıları hakkında oldukça çok bilgim olmasına karşın, süratli hücum denizaltıları hakkında fazla bir şey bilmiyorum.»</p>

  <p class="calibre1">«Rusların herkesin bilmesi gerektiği kadarını bilmesine izin verdiklerini bilirsin herhalde. Bu yüzden de Ramius, Alfa sınıflarının nerelerde olduğunu bilemez. Bu yüzden tam yolla gelirken birdenbire, ne olduğunu bile anlamadan kendi denizaltılarında birj tarafından keşfedilip batırılabilir. İkinci neden Ruslar denizaltılarından birinin bir grup Maoist karşı-devrimci çılgın tarafından kaçırıldığını söyleyerek Amerikalılardan yardım istese, Başkanınız ne yapar acaba?»</p>

  <p class="calibre1">«Bütün Atlantik’in altını üstüne getirirdik herhalde.»</p>

  <p class="calibre1">«Gördün mü? Ramius bütün buniarı bilecek ve tahmin edecek kadar iyi eğitilmiş, işini de iyi biliyor.»</p>

  <p class="calibre1">«Bu sessiz tahrik sistemi hakkında ne zaman ayrıntılı bilgi alabiliriz?» diye sordu Carstair.</p>

  <p class="calibre1">«Önümüzdeki birkaç gün içinde sanırım.»</p>

  <p class="calibre1">Amiral White söze girdi. «Amiral Painter nerede mevki almamızı istiyor?»</p>

  <p class="calibre1">«Sağ kanatta, efendim. Rusların suüstü gemilerinin yaratacağı tehdite karşı Keonetiy uçak gemisini bizim sahillere yakın olarak konumlandırmak istiyor. Sizin mevkiiniz ise en ileri konumda. Amiral Painter, Ramius'un güneyden gelerek Atlantik'in tabanında bir süre oturarak bekleyeceğini düşünüyor. Gemisinin yapısı itibarıyla orada uzun süre oturabilir ve bu o kadar uzun bir süre olabilir ki, Sovyet suüstü filosu hem teknik, hem politik nedenlerle bu kadar uzun bir zaman bizim sahillerimizin böylesine yakınında kalamazlar. Ayrıca Amiral Painter sizi desteklemek için ek olarak E-3 tipi karakol uçaklarından bir filo istedi.»</p>

  <p class="calibre1">«Kış günü, Kuzey Atlantik’in ortasında bir ay!»</p>

  <p class="calibre1">Carstair’in sesi pek kötümserdi, Falkland savaşında Gü ney Atlantik’de Invincible’ın ikinci komutanıydı, kış mevsiminde fırtınalı denizlerde savaşmanın ne olduğunu en iyi bilenlerden biriydi kuşkusuz.</p>

  <p class="calibre1">«Sen E-3 uçaklarının geldiğine şükret,» diyerek gülümsedi Amiral VVhite. «Hunter, Amerikalı dostlarımızın verdiği gemilerle birlikte, azami harekât sahasını kapsayan bir harekât planını en kısa sürede istiyorum. Barclay, Ramius’un muhtemel hareket tarzlarını içeren değerlendirmeni istiyorum. Çok zeki ve bilgili olduğunu kabul edeceksin.»</p>

  <p class="calibre1">«Başüstüne, efendim.» Barclay de diğerleri gibi ayağa kalktı.</p>

  <p class="calibre1">«Jack, bizimle ne kadar daha kalacaksın?»</p>

  <p class="calibre1">«Bilmiyorum, amiralim. Herhalde beni Kenrtedy’e geri çağırana kadar. Kişisel görüşüm, bu harekâta çok çabuk başlandı, hiç kimse gerçekte nasıl hareket edilmesi gerektiğini henüz tam olarak bilmiyor.»</p>

  <p class="calibre1">«Yorgun görünüyorsun, Jack. Biraz uyuşana!»</p>

  <p class="calibre1">«Doğru söylüyorsunuz, efendim.» Brendi etkisini göstermeye başlamıştı.</p>

  <p class="calibre1">«Dolapta bir battaniye olacak. Burada uyuyabilirsin. Bu arada bir şey olursa seni uyandırırız.»</p>

  <p class="calibre1">«Çok naziksiniz, efendim.» Amiral VVhite iyi adamdı doğrusu, eşi Lady VVhite de çok seçkin biriydi tabii. On dakika sonra Ryan derin bir uykuya dalmıştı.</p>

  <p class="calibre1"><b>KIZIL EKİM</b></p>

  <p class="calibre1">Kural olarak ikinci komutan her iki günde bir radyasyon yaka kartlarını toplardı. Bu, yarı resmi bir denetlemenin parçasıydı. Ayakkkabıların boyalı, yataklar ve dolapların düzgün olduğu kontrol edildikten sonra iki gündür personelin yakasında asılı olan radyasyon kartları toplanır, yerine yenileri dağıtılırdı. Bugünde bu işin yapılması tam iki saatini almıştı Borodin’in. İşi bitince topladığı kartlarla dolu çantayı revire götürdü.</p>

  <p class="calibre1">«Yoldaş Petrov, sana hediye getirdim.» Kartlarla dolu çantayı doktorun masasına koydu.</p>

  <p class="calibre1">«İyi,» dedi Dr. Petrov ve ikinci komutana gülümseyerek baktı. «Gemide bu kadar sağlıklı genç adamlar varken bana sadece dergi okumak kalıyor.»</p>

  <p class="calibre1">Barodin dışarı çıkınca Petrov kartları sıraya dizdi. Her birinin üzerinde üç rakamlı bir numara vardı. Birinci rakam kart serisini, yani bu kartın hangi tarihlerde kullanılmış olduğunu gösteriyordu. İkinci rakam kart sahibinin gemideki görev yerini .üçüncü rakam da yattığı yeri gösteriyordu. Bu sistem eskisinden çok iyiydi, daha önce herkesin bir numarası vardı, o kişiyle ilgili bilgileri ancak o numarayla personel listesini karşılaştırarak bulabiliyordu.</p>

  <p class="calibre1">Kartların üzerindeki film parçalarını laboratuvara götürüp birinci banyo için küvete koyarak düğmeye bastı ve saati yetmiş beş dakikaya kurdu. Kırmızı ışıkta saate bakarken, Kübalıların hâlâ o kadar güzel rom yapıp yapmadıklarını merak etti. İki yıl önce Küba'dayken içtiği romun tadı damağında kalmıştı. Her iyi Sovyet vatandaşı gibi, votkasını hiçbir şeye değişmezdi tabii, ama arasıra değişik bir şeyler tatmak da iyi oluyordu doğrusu.</p>

  <p class="calibre1">Saat çalınca filmleri çıkarıp ikinci banyoya aldı ve saati tekrar kurdu. Keşke emirler bu kadar gizli tutulmasa, diye düşündü. Bilseydi tropikal iklimler için verilen üniformasını da getirirdi, şimdi Küba'nın o sıcağında bu üniformayla ter dökecekti. O Kübalı vahşiler yıkanmazlardı bile, son birkaç yılda bir şeyler öğrenmişler miydi acaba? Bakalım, görecekti nasılsa. Saat tekrar çalınca Petrov filmleri alıp suyla dolu üçüncü küvete soktu. Sıkıcı işlem sona ermişti. Gemidekilerden biri merdivenden düşüp bacağını kırsa ne iyi olacaktı!</p>

  <p class="calibre1">Şu Doğu Alman malı röntgen aletini canlı biri üzerinde denemek isterdi. Marksist olmalarına rağmen Almanlara güvenilmezdi, ama tıp aletlerini iyi yapıyorlardı doğrusu.</p>

  <p class="calibre1">Birinci filmi aldı ve röntgen aletine tuttu. «Nichevo!» Derin bir nefes aldı. Film dumanlıydı. 348 numara. Üçüncü seri, mutfak bölümü, kıç taraf. Kartın üzerinde maruz kalınan radyasyonu göstermek üzere on bölüm vardı ve elindeki kart, dördüncü bölüme kadar dumanlıydı. Diğer kartlara baktı hızla; makine dairesinde çalışanların kartları beşinci bölüme, baş taraftaki torpidocularınkiler birinci bölüme kadar dumanlıydı. Ezbere bilmesine rağmen çeviri cetvelini çıkardı hemen, bölümlerin her birinin ne kadar ve hangi sınırlar içinde radyasyon birimi gösterdiği logaritmik olarak hesaplanmıştı. Makine dairesi «beşinci bölüm, on beşle yirmi beş RADS arasında.» İki günde 15-25 RADS sınırları içindeki radyasyon, tehlikeli olmaktan uzaktı, ama... Revire dönüp telefonu açtı.</p>

  <p class="calibre1">«Albay Ramius? Ben Petrov. Hemen revire gelebilir misiniz lütfen?»</p>

  <p class="calibre1">«Hemen geliyorum, yoldaş doktor.»</p>

  <p class="calibre1">Ramius acele etmedi, doktorun niye çağırdığını biliyordu. Hareket etmeden bir gün önce Petrov ilaç almak için sahile çıktığında, Borodin röntgen makinesiyle kartları kasten kirletmişti.</p>

  <p class="calibre1">Revire girip kapıyı kapattı Ramius. «Ne var, doktor?»</p>

  <p class="calibre1">«Yoldaş albay, gemide radyasyon sızıntısı var.»</p>

  <p class="calibre1">«Saçma, gemideki aletlerin hemen göstermesi gerekirdi.»</p>

  <p class="calibre1">Petrov filmleri getirdi. «Buyrun, kendiniz bakın.»</p>

  <p class="calibre1">Ramius filmleri ışığa tutup inceledi. «Bunu başka kim biliyor?»</p>

  <p class="calibre1">«Siz ve ben, yoldaş albay.»</p>

  <p class="calibre1">«Filmlerde bir hata olabilir mi? Ya da banyo ederken yanlış bir şey yapmış olabilirsin belki?»</p>

  <p class="calibre1">«Hayır, yoldaş albay. Bu filmlere dokunabilmek için bile yalnız benim, sizin ve Yoldaş Borodin'in yetkisi var. Ayrıca bildiğiniz gibi, hareket etmeden üç gün önce, kutulardan rasgele seçerek filmleri inceledim.» Petrov kutunun en üstündeki birkaç filmi incelediğini söylemedi tabii.</p>

  <p class="calibre1">«Burada en çok yirmi RADS görülüyor. Kim bunlar?»</p>

  <p class="calibre1">«Bulganin ve Surzpoi. Baş taraftaki torpidocuların hepsi üç RADS’ın altındalar.»</p>

  <p class="calibre1">«Pekâlâ. Herhalde reaktör bölmelerinden birinde çok ufak bir sızıntı var. Daha önce de oldu böyle şeyler, hiç kimse de ölmedi. Bulup onaracağız, bu küçük sırrı da saklayacağız. Önemsiz bir şey için personelin telâşlanmasını istemiyorum.»</p>

  <p class="calibre1">Petrov başını salladı ve tabii 1970’de Voroshilov denizaltısında ölenleri, sonra Lenin buzkırma gemisinde personelin yarısının öldüğünü söylemedi. Her iki kaza da yıllar önceydi ne de olsa, üstelik Ramius her şeyin hakkından gelebilirdi.</p>

  <h2 class="calibre9" id="sigil_toc_id_18">PENTAGON</h2>

  <p class="calibre1">Pentagon’un (E) bölümü, en büyüklerinden biriydi ve savunmayla ilgili en yüksek rütbeli görevlilerin büroları bu bölümdeydi. Bunlardan biri de Genelkurmay Harekât Başkanı J-3'e aitti. Kendisi orada<sup class="calibre8">1</sup> değildi tabii. Korgeneral Ed-win Harris bodrumdaki Harekât Odasından yirmi dört saattir çıkmamıştı. Uzun süredir ayakta ve uykusuz olmasına karşılık pantolonunun ütüsü bile bozulmamıştı. Bir deniz piyade subayı olmasına rağmen, odadaki tartışmada barışsever bir hakem rolünü üstlenmişti âdeta.</p>

  <p class="calibre1">«Allah kahretsin!» Atlantik Başkomutanı Oramiral Blackburn’un sesiydi bu, yanı başında kendi Harekât Başkanı Tümamiral Pete Stanford vardı.</p>

  <p class="calibre1">«Bir harekât böyle mi yönetilir?» Bütün kuvvet komutanları odadaydı ve hepsi de Atlantik Başkomutanıyla aynı fikirdeydi.</p>

  <p class="calibre1">Genelkurmay Başkanı General Hilton'un sesi pek yorgun çıktı. «Blackie, emirleri kimin verdiğini biliyorsun.»</p>

  <p class="calibre1">«Bunu biliyor ve de anlıyorum, generalim, ama bu temelde bir denizaltı harekâtı, öyle değil mi? Bunun başında Amiral Vince Gallery'nin olması lâzım, sizin tarafta da Amiral Sam Dodge’un olması gerekir. Dan ve ben pilotuz, Pete ise denizaltı savunma uzmanı. Bu işde gerçek bir denizaltıcıya ihtiyacımız var.»</p>

  <p class="calibre1">«Baylar,» diye söze başladı Genelkurmay Başkanı. «Şu anda Başkana götüreceğimiz harekât planının dayanağı, olası bir Sovyet tehdididir. Bu iltica eden denizaltı hikâyesini bir süre unutalım, olmaz mı?»</p>

  <p class="calibre1">«Buna katılıyorum,» dedi Tümamiral Stanford. «Yeteri kadar derdimiz var zaten.»</p>

  <p class="calibre1">Sekiz yüksek rütbeli subay haritanın başına geldiler. Elli altı Sovyet denizaltısı, yirmi sekiz suüstü gemisi ve bir sürü akaryakıt ve İkmal gemisi Amerikan sahillerine doğru ilerliyorlardı. Buna karşılık, ellerinde şu anda yalnız Kennedy uçak gemisi vardı. İngilizlerin Invincible uçak gemisi ise daha küçük ve daha sınırlı imkânlara sahipti. Sovyet tehdidi oldukça büyük sayılırdı. Sovyet kuvvetlerinde en az üç yüz satıhtan satıha orta menzilli güdümlü mermi vardı, bunlar normal olarak gemilere karşı kullanılmak üzere dizayn edilmiş füzelerdi, ama en az üçte birinin nükleer savaş başlığı taşıdığı düşünülür ve Amerikan sahillerine ne kadar yaklaşacakları hesaba katılırsa, Sovyetler’in ellerindeki bu silah platformu, Amerika'nın doğu sahillerindeki bütün hedefleri yok edebilecek güçteydi.</p>

  <p class="calibre1">«Amiral Josh Pointer, Kennedy'yi bizimle sahillere yakın tutmak istiyor,» dedi Amiral Blackbum.</p>

  <p class="calibre1">«Denizaltı savunma harekâtını uçak gemisinden yönetecek, ayrıca gemideki hafif avcı uçaklarını sahile gönderip yerlerine S-3 denizaltı karakol uçaklarını almayı düşünüyor, Invincible da açık denizde konumlanacak.»</p>

  <p class="calibre1">«Hoşuma gitmedi,» dedi General Harris, Tümamiral Stanford da aynı olumsuz görüşü paylaştı.</p>

  <p class="calibre1">«Baylar, elimizde sadece tek bir uçak gemisi olduğuna göre, bunu büyük çaplı bir denizaltı savunma harekât merkezi olarak kullanmak yerine, uçak gemisi olarak kullanmak zorundayız.»</p>

  <p class="calibre1">«Devam et, Eddie» dedi Genelkurmay Başkanı.</p>

  <p class="calibre1">«Kennedy'yi şuraya alalım.» Azor adalarının batısını gösterdi. «Josh, savaş uçaklarını gemiden ayırmasın. İnvincible’ı içeri alıp, sahile yakın olarak denizaltı savunma harekâtı için kullanalım. İngilizler bu gemiyi zaten bu tür harekât için dizayn etmediler mi? Eğer böyleyse, bu harekâtı da iyi yapıyor olmaları gerek. Kennedy güçlü bir vurucu silah ve Sovyetler’e karşı aktif bir tehdit unsurudur. Evet, kuvvetleri böyle konumlandırırsak, Kennedy bulunduğu yerde, Sovyet füzelerinin menziline girmeden Sovyet suüstü kuvvetlerini vuracak menzilde olacaktır.»</p>

  <p class="calibre1">«Ayrıca,» diye söze girdi Tümamiral Stanford. «Yine aynı mevkide, Sovyet yardımcı gemilerini de vurabilecek durumda olur. Tankerlerini kaybederlerse eve dönemezler. Bu durumda birliklerini tekrar konumlandırmak zorunda kalacaklar. En azından Kennedy'e karşı bir denge sağlayabilmek için Kiev'i açık denizde tutacaklardır. S-3 deniz karakol uçaklarını kıyıdaki üslerden de kaldırabiliriz, aynı karakol sahasını kapsayacak şekilde uçabilirler.» Eliyle kıyıdan itibaren beş yüz millik bir hat çizdi.</p>

  <p class="calibre1">«Ama bu durumda Invincible biraz korumasız kalmıyor mu?» diye sordu. Deniz Kuvvetleri Komutanı Amiral Foster.</p>

  <p class="calibre1">«Savaş uçağı-güdümlü mermi kombinasyonunu tercih ediyorum. Sovyetler BEAR uçaklarını uçurmaya başlarsa, bunları İzlanda'da üslenmiş bir filo ve New England'daki diğer filoyla karşılamayı düşünüyorum. Eğer istiyorsanız Kermedy’deki kuşların havada kalması için birkaç hava yakıt ikmal uçağı da gönderebilirim.»</p>

  <p class="calibre1">Amiral Foster, Atlantik Başkomutanına döndü. «Ne diyorsun, Blackie?»</p>

  <p class="calibre1">«Anlaştık, yalnız beni rahatsız eden, Invincible'ın denizaltı savunma harekâtı için imkân ve kapasitesinin kısıtlı olması.»</p>

  <p class="calibre1">«Biz de takviye ederiz, efendim,» dedi Tümamiral Stan<span class="calibre4">ford.</span></p>

  <p class="calibre1">«Tarcıımo'yı kaldıralım, refaketine New Jersey grubunu verelim, üstüne de bir düzine ASW helikopteriyle yedi sekiz Harrier uçağı koysak derim!»</p>

  <p class="calibre1">«Sevdim bu fikri,» dedi General Harris.</p>

  <p class="calibre1">«Bu durumda açık denizde güvenilir bir vurucu güç unsuru, geride de denizaltı savunma harekâtı için iki ufak uçak gemimiz oluyor. Kennetfy'deki kuşlar hem ufaklıkları koruyabilir, hem doğuya doğru önleme uçuşu yapabilirler. Ayrıca bu konumlandırma bize, çok daha büyük bir alanda deniz karakol imkânı ve denizaltı savunma harekâtı yapabilmek için gerekli menzili veriyor.»</p>

  <p class="calibre1">«Josh, zaten İngilizler için E-3'lerden oluşan bir hava desteği istiyordu.» Amiral Blackburn bunu söylerken Hava Kuvvetleri Komutanı Orgeneral Claire Barnes'e baktı.</p>

  <p class="calibre1">«Ne istiyorsanız veririm,» dedi General Barnes.</p>

  <p class="calibre1">«Yarın sabahtan itibaren invincible'ın bulunduğu mevki üzerinde devriye uçuşlarını zaten başlatıyorum, sahile yakın mevkilendirirseniz, yirmi dört saat hava desteği verebilirim. Ayrıca gerekiyorsa bir filo F-16 da tahsis edebilirim.»</p>

  <p class="calibre1">«Karşılığında ne istiyorsun, Max?» diye sordu Amiral</p>

  <p class="calibre1">Foster. Hiçkimse General Barnes'a «Claire» demeye cesaret edemezdi.</p>

  <p class="calibre1">«Gördüğüm kadarıyla, Saratoga onarırrida olduğu için bütün uçakları ve uçucu personel yatıyorlar. Cumartesiden itibaren Dover’den Loring’e kadar olan saha içinde beş yüz taktik savaş uçağım uçuşa kalkacaklar. Benimkiler havadan gemilere karşı yapılacak harekât konusunda pek tecrübeli sayılmazlar. Pilotlarınızdan bir bölümünü birlikte çalışmak için benimkilerin yanında istiyorum, ayrıca TOMCAT uçaklarınızı da isterim.»</p>

  <p class="calibre1">Genelkurmay Başkanı araya girdi, «Kennedy tek başına becerebilecek mi?»</p>

  <p class="calibre1">«Güvenebilirsiniz,» dedi Amiral Blackburn. Sovyetler'in dört grubundan ikisini bir saat içinde yok edebiliriz. Sahile yakın olan grup senin tabii, Max.»</p>

  <p class="calibre1">Deniz Piyade Kuvvetleri Komutanı Orgeneral Max!well ilk kez konuştu. «Siz ikiniz bu sahneyi daha önce kaç kere prova ettiniz, merak ediyorum.» Salonda kahkahalar çınladı.</p>

  <p class="calibre1"><b>KIZIL EKİM</b></p>

  <p class="calibre1">Başçarkçı Melekhin sızma olup olmadığını anlamak amacıyla yapılması gerekli olan teknik kontrola başlamadan önce reaktör dairesini boşalttı. İçerde Ramius, Petrov, kendisi, nöbetçi makine subayları ve genç Teğmen Svyadov kaldı. Subaylardan üçünde Geiger sayaçları vardı.</p>

  <p class="calibre1">Reaktör dairesi oldukça büyüktü, reaktör uzun süredir durdurulmuş olmasına rağmen, hâlâ dokunulmayacak kadar sıcaktı. Dairenin bütün köşelerine otomatik olarak radyasyonu ölçmek üzere sayaçlar yerleştirilmiş ve etraflarına kırmızı birer daire çizilmişti. Denizaltıdaki bütün bölümler içinde en temiz olanı burasıydı. Bütün alabandalar beyaz boyalı çelikten yapılmıştı. Bunun nedeni basitti tabii, radyasyon sayaçları çalışmasa bile, en ufak bir sızıntı, alabandaların beyaz zemini üzerinde hemen renk farkı yapardı.</p>

  <p class="calibre1">Teğmen Svyadov alüminyum merdivenden çıkarak elindeki Geiger sayacının alıcısını boru devrelerinin kaynaklı bağlantı noktalarında gezdirmeye başladı. Elindeki sayacın hoperlörü herkesin duyabilmesi için sonuna kadar açılmıştı, ayrıca kendisi kulaklık da takmıştı. Yirmi bir yaşındaki genç teğmen çok heyecanlıydı, muhtemel bir radyasyon sızıntısı sözkonusuyken ancak aptallar kendini emniyette hissedebilirdi. Sovyet Donanmasında pek sık yapılan bir şaka vardı: Sovyet Kuzey Donanmasına mensup bir denizciyi diğerlerinden nasıl ayırt ederdiniz? Cevap: Karanlıkta fosforlu ışıklar saçarlar. Karadayken hep gülünürdü buna, ama şimdi hiç kimse gülemiyordu. Bu denetlemenin neden ona yaptırıldığını biliyordu Svyadov; en genç, en tecrübesiz ve en kolay gözden çıkarılabilecek subay oydu gemide. Dizlerinin titremesine güçlükle engel oluyor, sayaç arasıra ses verdikçe midesine kramplar giriyordu. Kadrandaki okuduğu değerler, şu ana kadar hep tehlike sınırının altında olmuştu.</p>

  <p class="calibre1">«Bütün değerler normal, yoldaşlar,» diye rapor etti.</p>

  <p class="calibre1">«Tekrar baştan başla,» dedi Melekhin.</p>

  <p class="calibre1">Yirmi dakika sonra ter içinde kalan Svyadov aynı raporu tekrar verdi ve bitkin bir halde merdivenlerden indi.</p>

  <p class="calibre1">«İyi iş yaptın evlat, bir sigara yak bakalım,» dedi Ramius.</p>

  <p class="calibre1">«Teşekkür ederim, yoldaş albay. Yukarısı epey sıçan.»</p>

  <p class="calibre1">Teğmen Geiger sayacını Melekhin’e verdi, sayaç ölçülen toplam radyasyonu gösteriyordu, bu da tehlike sınırının altındaydı. Melekhin canı sıkkın bir sesle mırıldandı. «Herhalde kartlar radyoaktif olarak kirlenmeye maruz kalmıştır. İlk defo olmuyor bu, fabrikada veya tersanede birisi şaka yapfrıış olmalı. Ordu İstihbarat Örgütü GRU'ya iş çıktı. Böyle bir şakayı yapan, bir kurşunu hak etti demektir! Pekâlâ, şimdi de jeneratör odasındaki boru devrelerini kontrol edelim. Gel bakalım, Svyadov, o güçlü bacaklarına hâlâ ihtiyacımız var.»</p>

  <p class="calibre1">Arkadaki bölmede ısı değiştirici buhar jeneratörü, turbo-alternatörler ve diğer yardımcı makineler vardı. Ana türbinlerse diğer bölmedeydi ve Tırtıl'la seyir yaptıkları için durdurulmuştu.</p>

  <p class="calibre1">Bu bölmedeki boru devrelerinin kontrolü tam elli dakika sürdü. Buradaki borular reaktör dairesindekiler kadar iyi yalıtlanmadığı için Svyadov iki kez ellerini yaktı. Aşağı indiğinde yüzünden ter boşanıyordu.</p>

  <p class="calibre1">«Bütün değerler emniyetli sınırın altında, yoldaşlar.»</p>

  <p class="calibre1">«Pekâlâ,» dedi Melekhin. «Aşağıya in ve ikinci bir kontrolü yapmadan önce birkaç dakika dinlen.»</p>

  <p class="calibre1">Svyadov yavaşça indi ve çarkçıbaşının ikram ettiği sigarayı yaktı.</p>

  <p class="calibre1">Melekhin adamlarının her şeyini düşünen ve kusursuzluğu arayan kır saçlı, iyi bir adamdı.</p>

  <p class="calibre1">«Teşekkür ederim, yoldaş,» dedi Svyadov.</p>

  <p class="calibre1">Doktor Petrov portatif bir sandalye getirdi.</p>

  <p class="calibre1">«Otur, yoldaş teğmen, bacakların dinlensin biraz.»</p>

  <p class="calibre1">Svyadov oturup ayaklarını uzattı. Okuldaki arkadaşları bu göreve atandığı zaman ne kadar şanslı olduğunu kaç kez söylemişlerdi. Ramius ve Melekhin bütün donanmadaki en iyi iki öğretmendi, yetenek ve tecrübeleriyle hoşgörüleri birleşince, bütün personelin hayranlığını kazanıyorlardı.</p>

  <p class="calibre1">«Bu boruların daha iyi yalıtılmaları gerekir,» dedi Ramius.</p>

  <p class="calibre1">Melekhin başını sallayarak onaylamadığını gösterdi. «O zaman da, bir kaçak olup olmadığını kontrol etmek iyice zorlaşır.» Geiger sayacını Ramius'a verdi.</p>

  <p class="calibre1">«Bütünüyle emniyetli sınırın altında bu değerler.»</p>

  <p class="calibre1">«Doğru, efendim,» dedi Melekhin. «Kömür madenlerindeki işçiler bizden daha çok radyasyon alıyorlar. Sanırım yaka kartlarında bir bozukluk var. Bir kutu yeni kart açıp, önce bir kontroldan geçirsek derim.»</p>

  <p class="calibre1">«Bunu ben de düşündüm,» diye söze girdi doktor. «Ama seyir süremiz çok uzun, sonra elimizde kart kalmayabilir, bu da biliyorsunuz yönetmeliklere aykırı düşer.»</p>

  <p class="calibre1">«Doğru söylüyorsun, Petrov. Zaten aslında bu yaka kartlan ikinci planda kalır, önemli olan aletlerin gösterdiği ölçümlerdir.»</p>

  <p class="calibre1">«Boru devrelerini bir daha kontrol edelim mi?» diye sordu Melekhin.</p>

  <p class="calibre1">Ramius onaylarcasına başını salladı, Svyadov içinden küfretti.</p>

  <p class="calibre1">«Emniyet sözkonusu olunca hiçbir çaba abartmalı değildir,» dedi doktor. «Kusura bakma, teğmen.» Rahatlamış gibiydi, ilk anlardaki endişesi yok olmuştu.</p>

  <p class="calibre1">Bir saat sonra ikinci kontrol da bitti. Doktor tuz tableti vermek ve çay içirmek için genç teğmeni alıp baş tarafa götürdü, makine dairesindeki diğer subaylar da ayrılırlarken Melekhin reaktörün yeniden çalıştırılması için emir verdi.</p>

  <p class="calibre1">Tekrar görev yerlerine dönen personelde huzursuzluk başlamıştı, herkes yaka kartını kontrol edip saatine bakıyor ve nöbetin bir an önce bitmesini istiyordu.</p>
</body>
</html>
