<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre2"><span class="calibre10"><b>ON BİRİNCİ GÜN</b></span><br class="calibre3" /></h1>

  <h1 class="calibre2" id="sigil_toc_id_27">13 ARALIK PAZARTESİ</h1>

  <p class="calibre1"><b>A-10 AVCI UÇAKLARI</b></p>

  <p class="calibre1">DC-9 yolcu uçaklarından daha zevkliydi bu. Binbaşı Andy Richardson’un DC-9’larda on bin saatten fazla uçuşu, A-10 avcı uçaklarında ise altı yüz saati vardı, ama bu küçük çirkin kuşu tercih edebilirdi hep. Richardson 175. Milli Muhafız Ordusu Hava Kuvvetlerinin Maryland'daki Taktik Savaş Grubunun üyesi bir yedek subaydı. Göreve çağrıldıklarında normal olarak üstleri Baltimore'daydı, ama iki gün önce yıllık askeri uçuş eğitimi için celp yapıldığında kendi grubu ve diğer altı hava grubu, Maine'deki Stratejik Hava Komutanlığı SAC'a ait Loring Hava üssüne nakledilmişti. Şimdi uçtuğu grupla gece yarısı kalkmışlar ve yarım saat önce de Atlantik kıyılarından bin mil doğuda, havada yakıt ikmali yapmışlardı. Kol komutanı olan Richardson ve kolundaki diğer üç A-10 uçağı karanlık suların otuz metre üstünde saatte dört yüz mil hızla uçuyorlardı. Yüz mil gerilerinde doksan avcı uçağından oluşan tam bir saldırı grubu on bin metre irtifadan onları izliyordu. Bu grubun nizamı ve rotası Sovyet suüstü kuvvetlerine saldırmak üzere gelen bir hücum dalgası görünümündeydi. Zaten aslında da öyleydi, tek fark bunun bir aldatmaca olduğuydu; asıl görev <span class="calibre4">alçaktan uçan kendi dört uçaklık koluna aitti,</span></p>

  <p class="calibre1">Çok seviyordu bu A-10’ları Andy. Uçağın takma ismi «Yaban domuzu»ydu, ve muhtemelen Amerikan Hava Kuvvetlerindeki en çirkin görünüşlü uçaktı. İki jet motoru kuyruğa konmuştu, gövdesi 1930’lardan kalma hantal görünüşlüydü. Kanatları tam yana doğru dümdüz açık olup, iniş takımlarını taşımak için ortasından eğikti. Kanatların altında belli noktalar, cephane taşınması için takviyeli olarak yapılmıştı. Uçağın gövdesinin içinde, asıl silahı olan ve Sovyet tanklarına karşı kullanılan 30 mm’lik yüksek atış süratli dönen top namlularından oluşan GAU-8 vardı.</p>

  <p class="calibre1">Uçağın şu andaki cephane yüzünde Avanger bombalarıyla iki tane Rockeye parça tesirli bomba vardı. Gövdenin tam altındaysa alçak seyirde ve gece uçuşunda görüşü sağlayan LANTIRN anteni bulunmaktaydı. Bu, elektronik ve optik sistemlerin karışımı olan, kızılötesi ışınları kullanarak gece uçuşlarında pilotun etrafını ve altını âdeta gündüz gibi görmesini sağlayan çok özel bir sistemdi. Bu teknolojinin en büyük üstünlüğü ise, ayrıca bir ekran kullanmadan görüntüyü pilotun üstünde bulunan şeffaf muhafazanın ön kısmına yansıtmasıydı. Bu şekilde pilot gündüz çıplak gözle önünde görebileceği ne varsa, aynı boyut ve aşağı yukarı cıynı aydınlık düzeyinde yapay olarak gece de görüyordu.</p>

  <p class="calibre1">LANTIRN antenlerinin altına yalnız bu geceki görevlerinden kullanacakları özel bir kutu takılmıştı. Richardson görevin aslında ne kadar tehlikeli olduğunu aklına bile getirmediğini farketti, hoşlandığı bile söylenebilirdi.</p>

  <p class="calibre1">Yanındakilerden ikisi de onun gibi sivil havayolları pilotlarıydı; üçüncüsü ise çiftçiydi, hepsi de alçak uçuş için yetiştirilmiş özel ve usta pilotlardı.</p>

  <p class="calibre1">Kalkıştan önce bir deniz subayı tarafından bir saatlik bir brifing verilmişti. Sovyet Deniz Kuvvetlerine ziyarete gidiyorlardı. Richardson herkesin bildiği kadarını biliyordu tabii. Ruslar buralara kadar gelmişler ve önceki gün bir F-14'ü vurmuşlardı, bir binbaşı ağır yaralıydı ve Amerikan Silahlı Kuvvetleri buna karşılık vermemişti. Loring Hava Üssünde Sarotoga uçak gemisinin bütün savaş grubu, B-52 bombardıman uçakları, A-6E’ler ve F-18 Hornetler yan yana bekliyorlardı. Herhalde bizim görevimiz bu işin başlangıcı, diye düşündü Andy.</p>

  <p class="calibre1">Sovyetler arkalarından gelen doksan uçaklık vurucu kuvvetle oyalanırken, kendi koluyla radar dalga yüksekliğinin altından uçarak sancak gemisi nükleer kruvazör Kirov’a bir mesaj vereceklerdi. Böylesine önemli bir görevin yedeklere yaptırılması da tuhaftı, ama belki bu da mesajın bir parçasıydı. Hava kuvvetlerinde halen görevli bütün uçucu personel, yakıt ve yükleme yapmış, gerekli brifingleri almış, hazır bekliyordu.</p>

  <p class="calibre1">Aşağı yukarı bin uçak! Richardson gülümsedi. Ortada bu kadar uçağın vurabileceği kadar hedef bile yoktu. Tam o sırada civarda devriye görevinde olan AVVACS elektronik keşif uçağındaki operatörün sesi telsizde çınladı. «Linebacker kolu, burası Delta devriye, hedef kerterizi sıfır dört sekiz, mesafe elli mil, rotası bir sekiz beş, sürati yirmi mil.»</p>

  <p class="calibre1">Elektronik sessizlik EMCON emredildiği için Andy cevap vermedi, en ufak bir elektronik gönderme, Sovyetler’i uyarabilirdi. Hedef bulucu radarı bile çalışmıyordu, yalnızca kızılötesi alıcılarla geçe görüş televizyon kameraları faal durumdaydı. Andy etrafı gözleriyle kolaçan etti, yedek subaylar öyle mi, diye düşündü. Kolunda uçan her pilotun uçuş süresi dört bin saatin üzerindeydi, astronotlardan bazılarının bile bu kadar uçuş saati yoktu. Kendi kendine gülümsedi. Çok başarılı bir savaş pilotuyken, sekiz yıl önce sivil havayollarının astronomik maaşına ve parlak yaşam tarzına özenip Hava Kuvvetlerinden ayrılmıştı. Sivil havacılık böylesine, yeryüzünü yalarcasına uçmak için gerekli ustalık istemiyordu. Bildiği kadarıyla, A-10'lar o güne kadar suüstü hedeflerine karşı hiç kullanılmamıştı, yine de taşıdığı tanksavar ve zırh delici silahların gemilere neler yapabileceğini düşündü. Yazık ki, bu bir gösteri harekâtıydı, aslında Ruslara bir ders vermenin zamanı gelmişti,</p>

  <p class="calibre1">Birdenbire camında kocaman bir siluet beliriverdi. Kirov'un garip şekli bütün görüş alanını kaplamıştı, kruvazörün üzerinde yanıp sönen ışıklar bile görülüyordu. Levyeyi hafifçe sağa kırdı, geminin iki yüz elli metre uzaklığından geçeceklerdi, ne daha az, ne daha çok. Biri pruvadan kıça, diğeri kıçtan başa, ikisi de ters yönlerden vasattan vasata geçiş yapacaklardı. Silah ateşleme kollarının kilitlerini kontrol etti, duygusallığın gereği yoktu. Bu gerçek bir savaş olsaydı, tam şu anda bütün silahlarını ateşlemiş olması gerekirdi. Böyle bir şey olabilseydi, uçağındaki silahların Kirov’un zırhını bir gazete kâğıdı gibi nasıl yırtıp geçeceğini düşündü bir an; patlayan top taretleri ve füze bataryalarıyla ateşten bir topa benzerdi herhalde. Dört yüz elli metre kala aydınlatma bombalarını bırakan kolu çekti. Altı tane paraşütlü magnezyum aydınlatma bombası, geminin üstünde süzülmeye başladı, birkaç saniye içinde diğer üç uçak da aynı şeyi yaptı. Kirov dört bir tarafında, mavi beyaz magnezyum ışığından oluşan kocaman ışıklı bir kutunun içine konmuştu sanki. Alıcılarında bir ışık yanıp söndü; S-bandında çalışan bir suüstü radarı sinyaliydi bu. Sovyetler'in radar uçakları yoktu, gemilerindeki radarların da kapasitesi sınırlıydı. Radar sinyali tam üstlerinden geçmişti. Aslında otuz yerine on beş metreden uçsalardı çok daha iyi olacaktı ama emirler kesindi.</p>

  <p class="calibre1">«Linebacker kolu, burası Delta-devriye, dağılın ve hedefe dalın.»</p>

  <p class="calibre1">Dört uçak hemen aralarındaki mesafeyi birkaç mile çıkardılar.</p>

  <p class="calibre1">Andy saatine baktı, zamanlama tamdı. Arkalarındaki doksan uçaklık vurucu kuvvet, dikkatlerini çekmek için&nbsp;<span style="text-indent: 1.5em; font-size: 1em; line-height: 1.2;">tam şu anda Sovyet filosuna yönelmiş olmalıydı.</span></p>

  <p class="calibre1">Önündeki camda ufak ışık noktaları oluştu, perde gemileri olmalıydı bunlar, Udaiov ve Sovremeraıys sınıfı muhripler. Brifingde fotoğraf ve siluetlerinin gösterildiğini hatırladı.</p>

  <p class="calibre1">Alıcılarından bir beep sesi geldi. X-bandında çalışan bir füze radar güdüm sinyali uçağı yakalayıp kaybetmiş, şimdi tekrar arıyordu. Düşman radarlarını karıştıran ECM elektronik aldatma sistemini çalıştırdı. Muhripler beş mildeydi şimdi, kırk saniye kalmıştı. Bir Sovyet muhribinin beş yüz metre iskelesinden geçti, Kirov’a iki mil kalmıştı... on sekiz saniye!</p>

  <p class="calibre1">Levyeyi çekti ve yükselmeye başladı. Geminin ansızın rota değiştirdiğini ve güvertede karıncalar gibi koşuşan insanlar seçilebiliyordu.</p>

  <p class="calibre1">Eğer bu gerçek olsaydı, hepiniz şimdi ölmüştünüz, mesajı aldınız mı, diye düşündü. Telsizini açtı. «Devriye-Delta, burası Linebacker-Lider, ROBIN HOOD, tekrar söylüyorum, ROBIN HOOD, Linebacker grubu, burası Lider, üzerimde toplanın, eve gidiyoruz.»</p>

  <p class="calibre1">«Linebacker, burası Delta-Devriye, çok iyiydi, otuz mil doğunuzda, Kiev'den kalkan iki FORGER avcı uçağı var, size doğru geliyorlar, bilginize. Yetişmeleri biraz zor, tekrar bilgi verilecek, tamam.»</p>

  <p class="calibre1">Andy kafasından kısa bir hesap yaptı; yetişemezlerdi, yetişseler bile biraz ötede on iki Phantom onları bekliyordu.</p>

  <p class="calibre1">«Harikaydı bu, Lider.» Çiftçinin sesiydi bu, sol kanat altında yerini almıştı bile.</p>

  <p class="calibre1">«Elleriyle nasıl bizi gösterdiklerini gördünüz mü, kafeslerini iyice salladık.»</p>

  <p class="calibre1">«Gözlerinizi açın, FORGER’ler var,» dedi Andy.</p>

  <p class="calibre1">«Gelsinler» dedi çiftçi. «Otuz milime yaklaşma hatasını yapanın, yaptığı son hata olur bu!»</p>

  <p class="calibre1">Bu çocuk biraz saldırgandı galiba, ama çok da iyi bir pilottu.</p>

  <p class="calibre1">«Linebacker, burası Delta-Devriye, FORGER’ler geri dönüyor, çevreniz açık, tamam.»</p>

  <p class="calibre1">«Alındı, anlaşıldı, tamam. Pekâlâ baylar, haydi bakalım, sakinleşip eve dönüyoruz. Sanırım maaşımızı hak ettik.»</p>

  <p class="calibre1"><b>KİROV</b></p>

  <p class="calibre1">Amiral Stralbo, Savaş Harekât Merkezinden köprüüstüne koşarak geldiğinde geç kalmıştı. Alçaktan gelen dört uçağı, ancak perde gemilerine bir dakikalık bir mesafede fark etmişlerdi. Aydınlatma bombaları hâlâ yanıyordu, köprüüstü personeli şoktaydı âdeta.</p>

  <p class="calibre1">«Onları bulduğumuz andan itibaren yetmiş saniye sonra tepemizdeydiler, yoldaş amiral,» dedi komutan. «Ana kuvveti izlerken bu dördü radar örtümüzün altından yaklaşmışlar. Füze radarlarımız ikisinin üzerine kilitlenmişti.» Stralbo omuzlarını silkti. Yeteri kadar iyi bir sonuç değildi bu. Eğer bu gerçek bir saldırı olsaydı, Kirov çok ağır yaralanırdı. Amerikalılar da nükleer bir kruvazör için birkaç uçaklarını feda ederlerdi. Eğer bütün Amerikan savaş uçakları böyle hücum ediyorsa...</p>

  <p class="calibre1">«Amerikalıların küstahlığına diyecek yok,» dedi donanma politik subayı.</p>

  <p class="calibre1">Stralbo buruk bir sesle cevap verdi. «Başlangıçta onları tahrik etmemiz aptalcaydı. Böyle bir şeyin olacağını tahmin ediyordum zaten, ama Kertnedy’den bekliyordum.»</p>

  <p class="calibre1">«O bir hataydı, bir pilot hatası,» diye atıldı politik subay.</p>

  <p class="calibre1">«Gerçekten öyle, Vasily. Ama bu hata değildi. Bize bir mesaj vermek istediler. Kıyılarından bin beş yüz mi| açıktayız, yeterli hava örtümüz yok ve batı sahillerinde üzerimize çullanmak için bekleyen en az beş yüz uçakları var. Bu arada Kennedy kuduz bir kurt gibi bizi izliyor. Durumumuz pek öyle içaçıcı değil.»</p>

  <p class="calibre1">«Amerikalıların bu kadar küstah olabileceğine inanamıyorum.»</p>

  <p class="calibre1">«Emin misin, yoldaş politik subay? Onların pilotlarından biri de bir pilot hatası yapıverseydi ne olurdu? Muhriplerimizden birini batırıverseydi? Ve biz daha olayı Moskova'ya rapor bile edemeden ABD Başkanı kırmızı telefonu kaldırıp bir kaza oldu diyerek özür dileseydi, ne olurdu acaba? Kaza olduğuna yemin edip aptal pilotlarını cezalandıracaklarına dair bir de söz verseler, ne olacaktı ki? Üzerimize çullanmak için en ufak bir bahaneyi bekliyorlar. Kamarama gel, bunu konuşmamız lazım.»</p>

  <p class="calibre1">Amiral Stralbo’nun kamarasında bir masa, iki iskemleyle duvarda asılı bir Lenin portresinden başka bir şey yoktu.</p>

  <p class="calibre1">«Bizim görevimiz nedir, Vasily?» diye sordu Stralbo.</p>

  <p class="calibre1">«Denizaltılarımızı desteklemek, yaptıkları arama harekâtında yardımcı...»</p>

  <p class="calibre1">«Evet, tastamam öyle. Görevimiz destek vermektir, saldırmak değil. Amerikalılar bizi burada istemiyorlar, gerçekçi olmak gerekirse haksız da sayılmazlar. Üzerimizdeki bütün füze ve güdümlü mermilerle, hatırı sayılır bir tehdit oluşturuyoruz.»</p>

  <p class="calibre1">«Ama aldığımız emirlere göre, onları tehdit etmiyoruz. Niçin anayurtlarını vurmak isteyelim?» diye karşı çıktı Vasily'.</p>

  <p class="calibre1">«Ya, öyle. Emperyalistler zaten bizi barışsever sosyalistler olarak kabul ediyorlar. Hadi Vasily, bunlar bizim düşmanlarımız, tabii ki bize güvenmiyorlar ve dolayısıyla en ufak bir bahane bulup bize saldırmak isteyeceklerdir. Yardım etmek bahanesiyle arama harekâtımıza bile müdahale ediyorlar. Tahriklerine kapılırsak, kurdukları tuzağa düşmüş oluruz. Şimdi bütün kuvvete emir veriyorum, saldırgan bir tutum sergileyecek tek bir hareket bile yapılmayacak. Normal devriye uçuşları dışında bütün hava harekâtını iptal ediyorum. Yakındaki suüstü gemilerini de taciz etmekten vazgeçiyoruz. Yalnız seyir radarlarını kullanacağız.»</p>

  <p class="calibre1">«Ve?»</p>

  <p class="calibre1">«Ve de gururumuzu ayaklar altına alıp bir ceylan gibi ürkek olacağız. Ne kadar tahrik ederlerse etsinler, asla tepki göstermeyeceğiz.»</p>

  <p class="calibre1">«Bazıları bunu korkaklık olarak niteleyebilir.»</p>

  <p class="calibre1">«Vasily, görmüyor musun, Tanrı aşkına? Bize saldırır gibi yaparak bütün savaş teknolojimizi harekete geçirecekler, sonra da oturup elimizde neler var, imkân ve kapasitemiz nedir, istihbarat raporlarını yazacaklar. Buna bir son vermeliyiz. Asıl görevimiz çok önemli. Tahrik etmeye devam etseler bile, amacımızın barışçı olduğunu vurgularcasına tepkisiz kalacağız. O zaman onlar saldırgan olacaklar, bizde sadece izleyip onların saldırı taktikleri nedir anlayacağız. Yoksa asıl görevimizin yapılmasını engellemelerini mi tercih ederdin?»</p>

  <p class="calibre1">Politik subay homurdanarak onayladı. Eğer başaramazlarsa, korkaklık suçlaması gerçekten pek hafif kalacaktı, ama kaçak denizaltıyı bulurlarsa, kahraman olacakları (cesindi.</p>

  <h2 class="calibre9" id="sigil_toc_id_28">USS DALLAS</h2>

  <p class="calibre1">Ne kadardır nöbetteydi acaba? Jom için saatine bile bakmak istemedi. Kom onu» diye de söz vermişti. Üç bin bir mili denizaltıyı bulmak! Neyse, hiç değilse bu f.</p>

  <p class="calibre1">banyo yapabilmişti. Normalde duşlar kırk beş saniyede yapılırdı. Yarbay Mancuso gemide verilebilecek en büyük ödülü vermişti kendine.</p>

  <p class="calibre1">Grand Banks’ın doğusunda saatte beş mil süratle seyrediyorlardı, yedekte çekilen BOR-15 sonar domu denizdeydi şimdi. Sovyet Deniz Kuvvetlerindeki denizaltıların nerdeyse yarısı yüksek süratle geçip gitmiş, arkadan peşlerine takılan Amerikan denizaltıları geçmişti. İki gündür o garip sesi çıkaran hedefi bekliyorlardı, Jones toplam bir iki saat uyuyabildiğini hatırladı. Ne de olsa bunun için maaş alıyordu.</p>

  <p class="calibre1">Kıçta yedekte çekilen sonar domu, üç yüz metrelik bir çelik kablonun uçundaydı. Dallas’daki en hassas alet olmasının yanısıra, Dallas'ın peşine takılabilecek avcılara karşıda uyarıcı olarak görev yapabilecek kapasitedeydi. Geminin sabit sonarları için kıç taraf kör bölgeydi, BOR-15 bu dezavantajı da ortadan kaldırıyordu. Bu kadar uzun süren nöbetlerde kitap okumaya izin verilseydi keşke, diye düşündü, ama denizaltılarda hayal bile edilemezdi bu, aslında Jones bilgisayarla oynamayı veya Bach dinlemeyi tercih... Doğrularak kulaklıkları kulağına bastırdı ve hemen ekoyu duyduğu saati kaydetti, sonra düğmelerle oynadı, tekrar dinlemeye başladı.</p>

  <p class="calibre1">«Bay Thompson, acaba komutana sorar mısınız, biraz doğuya dönmesi ve sürati bir iki mil daha düşürmesi mümkün mü?» dedi Jones.</p>

  <p class="calibre1">Thompson hemen kayboldu. On beş saniye sonra yeni rota ve sürat emredilmişti bile. On saniye sonra da Yarbay Mancuso sonar kamarasına geldi.</p>

  <p class="calibre1">«Buldum,» diye fısıldadı Jones.</p>

  <p class="calibre1">Komutan hoperlorü işaret etti.</p>

  <p class="calibre1">«Çok zayıf, efendim, ben zor duyuyorum. Kabaca kuzeyde, biraz daha dinlemem lazım.»</p>

  <p class="calibre1">Mancuso gözlerini ses şiddetini gösteren kadrandan ayırmıyordu. İbre sıfıra yakındı, arada bir...</p>

  <p class="calibre1">«Şiddetleniyor komutan.» Jones arkasına yaslandı ve bir sigara yaktı. «Bize doğru geliyor, kerteriz üçbeş üç. Bu bizimki, efendim. Yakaladık onu. Bekleyecek miyiz, kovalayacak mıyız?»</p>

  <p class="calibre1">«Bekleyeceğiz, geçince peşine takılacağız. Banda alın ve bilgisayara verin. Sadece analiz istiyorum, yorum yok. Bütün gürültü karakteristiklerini kaydedin, kim olduğunu bilmek istiyorum.»</p>

  <p class="calibre1">«Kesinlikle Rus, efendim,» dedi Jones.</p>

  <p class="calibre1">«Ama hangi Rus?» Mancuso gülümsedi.</p>

  <p class="calibre1">«Anlaşıldı, komutan.» Jones anlamıştı. Nöbetinin bitmesine iki saat daha vardı, ama sonuca ulaşmıştı işte. Mancuso oturdu, bir kulaklık taktı, Jones’un sigaralarından birini yaktı. Aslında bir aydır bırakmıştı sigarayı.</p>

  <p class="calibre1"><b>HMS INVİNCİBLE</b></p>

  <p class="calibre1">Ryan'ın üzerinde şimdi bir İngiliz üniforması vardı, geçici olarak tabii. Gemiye gelirken üzerindeki Amerikan üniforması ve iki temiz gömlekten başka hiçbir şeyi yoktu. Şimdiyse giyim eşyaları yıkanıp temizlenirken bir pantolon ve bir denizci kazağı giymişti. Ne kadar ilgi çekici, diye düşündü. Hiç kimse burada olduğunu bilmiyordu, onu unutmuşlardı sanki. Başkandan da hiçbir mesaj gelmemişti, zaten beklemiyordu. Amiral Davenport’la Amiral Painter, Kennedy’den ayrıldığına pek sevinmişlerdi. Amiral Greer’le yargıç da ya saçmasapan bir işle uğraşıyorlar, ya da Ryan' ın devlet parasıyla seyahate çıktığından söz edip kıkırdıyorlardı. Pek zevkli sayılmazdı bu seyahat tabii. Ryan ilk kez, deniz tutmasına karşın ne kadar hassas olduğunu anlamıştı. Invincible, Massachusetts açıklarında Rus suüstü kuvvetlerini bekliyor ve bu arada Rus denizaltılarının da peşinden koşturup duruyordu. Sakinleşmek bilmeyen koca bir okyanusun üzerinde daireler çiziyorlardı. Herkes meşguldü, yapacak bir işi vardı, kendisi dışında. Uçaklar günde iki çıkış, suüstü gemileri ise sürekli tatbikat yapıyorlardı. Ryan yük olmak istemiyordu, herkes çok nazik davranıyordu tabii, gemide her yere girip çıkmasına izin verilmişti, ayrıca her sorusuna cevap veriliyordu, aslında cevapların yarısını zor anlıyordu.</p>

  <p class="calibre1">Şu anda da Amiral White’in deniz kamarasında kitap okumaya dalmıştı, burası evi gibi olmuştu artık. Kapı açılıp Amiral VVhite içeri girince doğruldu.</p>

  <p class="calibre1">«Sıkıldın mı, Jack?»</p>

  <p class="calibre1">«Pek sayılmaz, efendim. Sovyet Filosuyla ne zaman karşı karşıya geliyoruz?»</p>

  <p class="calibre1">«Bu akşam. O F-14 olayından sonra sizinkiler pek korkutmuşlar Rusları.»</p>

  <p class="calibre1">«İyi olmuş, efendim. Gerçekten kötü bir şey olmadan herkes aklını başına toplar belki.»</p>

  <p class="calibre1">«Sence kötü bir şey olabilir mi?»</p>

  <p class="calibre1">«Amiralim, eğer kaçıp bize sığınmaya çalışan bir denizaltılarını arıyorlarsa, evet daha kötü şeyler de olabilir. Eğer böyle değilse, bambaşka bir niyetleri var demektir. Bunun ne olduğunu bilemem, ama herhalde daha da kötüdür ve ben yanılmışım demektir. Ve bu durumda ben, ya bu müthiş yanılgıyla bir ömür boyu yaşamak zorunda kalacağım ya da belki kısa bir süre sonra öleceğim.»</p>

  <p class="calibre1"><b>NORFOLK DENİZ HASTANESİ</b></p>

  <p class="calibre1">Dr. Tait biraz daha iyi hissediyordu kendini. Dr. Jameson nöbeti devralınca, doktorlar odasındaki divanın üstünde beş saat kadar kestirebilmişti. Telefon edip bir bardak süt istedi. Mormon tarikatından olduğundan, içinde kafein olan hiçbir şey içmezdi. Sütünü içip traş oldu ve yeni bir güne hazırlandı.</p>

  <p class="calibre1">«Radyasyon durumu nedir, Jamie?»</p>

  <p class="calibre1">«Uzman bir subay gelip elbiselerini incelemiş, yirmi RAD civarında radyasyon tespit ettiler. Akyuvarların azalması başka bir nedenle olabilir.»</p>

  <p class="calibre1">«Hastanın durumu?»</p>

  <p class="calibre1">«İyiye gidiyor, sanırım Keflin iyi geldi.» Jamie hastanın tabelasını açtı. «Akyuvarlar düzeliyor, iki saat önce bütün kanını değiştirdik, kan kimyası normale dönüyor, tansiyon sekiz-onaltı, nabız doksan dört, ateş otuz altı buçuk.»</p>

  <p class="calibre1">«Kalbi kuvvetliymiş. Beklenmedik bir şey olmazsa sanırım kurtarırız.»</p>

  <p class="calibre1">«Ruslar ne yapıyor?»</p>

  <p class="calibre1">«Şu anda Petchkin hastanın başında, kıyafet değiştirirken elbiselerini Albay Smirnov’a veriyor, çalacağımızı sanıyor herhalde.»</p>

  <p class="calibre1">Tait onun bir KGB görevlisi olduğunu söyledi.</p>

  <p class="calibre1">«Ciddi mi? Belki de silahı bile vardır.» Jamie kıkırdadı.</p>

  <p class="calibre1">«Eğer varsa, dikkatli olması gerek, çünkü üç tane silahlı deniz piyademiz var.»</p>

  <p class="calibre1">«Deniz piyadeleri mi? Oda niye?»</p>

  <p class="calibre1">«Gazetecinin biri olayı haber almış, hastanın yanına girmeye çalıştı, bir hemşire zorla durdurabilmiş. Amiral Blackburn çılgına döndü, alt katı ablukaya aldılar. Bu işteki büyük sır ne acaba?»</p>

  <p class="calibre1">«Hiç fikrim yok, bu Petchkin hakkında ne düşünüyorsun?»</p>

  <p class="calibre1">«Bilmiyorum, daha önce hiç Rus görmedim, gülmeyen insanlar bunlar, hastanın yanında nöbet tuttuklarına bakılırsa, sanki adamı öldürmemizden korkuyorlar gibi.»</p>

  <p class="calibre1">Tait düşünceliydi. «Belki de konuşursa, söyleyeceklerini duymamızı istemiyorlar. Belki de ölmesini tercih ederler.»</p>

  <p class="calibre1">«Sanmam, Dr. Tait.»</p>

  <p class="calibre1">«Git biraz uyu, Jamie.»</p>

  <p class="calibre1">Bir hemşire hastanın odasından, elinde kan örneğiyle çıktı; bunun anlamı, hastayla Petchkin birkaç dakika yalnız kalacaklardı.</p>

  <p class="calibre1">Dr. Tait camdan baktı; Petchkin sandalyede oturmuş, hastayı seyrediyordu. Birden irkildi, Petchkin cebinden bir şey çıkarıyordu.</p>

  <p class="calibre1">«Aman Tanrım.» Tait beş saniye sonra onun yanındaydı, bir vuruşta sigara paketi ve çakmak yere düştü, adamı sürükleyerek kapının dışına çıkardı.</p>

  <p class="calibre1">«Nöbetçi!»</p>

  <p class="calibre1">«Bu da ne demek oluyor?» Petchkin’in sesi öfke doluydu.</p>

  <p class="calibre1">Koridordan ayak sesleri duyuldu, elinde kırbeş'lik bir Cclt’la genç bir deniz piyade onbaşısı, soluk soluğa koridorun cilalı zemininde kayarak yanlarında zorla durabildi.</p>

  <p class="calibre1">«Buyrun, efendim?»</p>

  <p class="calibre1">«Bu adam, biraz önce hastamı öldürmeye kalkıştı.»</p>

  <p class="calibre1">«Ne?» Petchkin haykırdı.</p>

  <p class="calibre1">«Onbaşı, şu andan itibaren nöbet yerin bu kapının önüdür. Bu adam odaya girmeye kalkarsa, nasıl durdurman gerekirse öyle durdur. Anlaşıldı mı?»</p>

  <p class="calibre1">«Başüstüne, efendim.» Deniz piyadesi Rusa baktı.</p>

  <p class="calibre1">«Lütfen kapıdan çekilir misiniz, efendim?»</p>

  <p class="calibre1">«Bu şiddetin anlamı nedir?» Petchkin olanlara inanamıyor gibiydi.</p>

  <p class="calibre1">«Bayım, şu anda kapıdan çekileceksiniz.» Deniz piyadesi silahını kılıfına sokup Petchkin'in üzerine yürüdü.</p>

  <p class="calibre1">«Burada neler oluyor?» İvanov üç metre uzaktan sakin bir sesle soru soracak kadar akıllı davranmıştı .</p>

  <p class="calibre1">«Doktor İvanov, hastanızın hayatta kalmasını istiyor</p>

  <p class="calibre1">musunuz, istemiyor musunuz, önce onu söyleyin.» Tait sakinleşmek için büyük çaba harcıyordu.</p>

  <p class="calibre1">«Anlamadım, gayet tabii ki istiyoruz. Bunu nasıl sorabilirsiniz?»</p>

  <p class="calibre1">«öyleyse Yoldaş Petchkin’in biraz önce niçin hastayı öldürmek istediğini bana izah edin.»</p>

  <p class="calibre1">Petchkin bağırdı. «Öyle bir şey yapmadım!»</p>

  <p class="calibre1">«Tam olarak ne yaptı, bana söyler misiniz?» diye sordu Dr. İvanov.</p>

  <p class="calibre1">Tait cevap vermeden Petchkin önce Rusça bir şeyler söyledi, sonra tekrar İngilizceye döndü.</p>

  <p class="calibre1">«Sadece bir sigara yakacaktım, hepsi bu. Silahım yok, kimseyi de öldürmek istemiyorum. Tek istediğim bir sigara içmekti.»</p>

  <p class="calibre1">«Lobi dışında her yerde sigara içilmez uyarısı var, görmediniz mi? Ayrıca yoğun bakım odasındaydınız, hasta yüzde yüz saf oksijen alıyor, odadaki hava, yatak çarşafları, her şey saf oksijen içinde... ve siz o Tanrının belası çakmağınızı yakmak üzereydiniz. Tabii, birkaç yeriniz yanardı, tam bir kaza ve de hasta yanarak ölürdü. Bayım, kim ve ne olduğunuzu biliyorum, bu kadar aptal olamazsınız, bu kattan defolup gidin.»</p>

  <p class="calibre1">Olayı seyreden hemşire, yoğun bakım odasına girip sigara paketiyle çakmağı getirdi.</p>

  <p class="calibre1">Petchkin kıpkırmızı olmuştu. «Dr. Tait, sizi temin ederim, böyle bir niyetim yoktu. Ne olacağını tam da anlayabilmiş değilim.»</p>

  <p class="calibre1">Dr. İvanov alçak sesle konuştu. «Yoldaş Petchkin, bir patlama olur ve yangın çıkardı. Saf oksijenin yanında ateş yakılmaz.»</p>

  <p class="calibre1">«Nichevo!» Petchkin sonunda anlayabilmişti. Hastanelere alışık değildi ve KGB ajanı olarak her istediği yerde her istediğini yapmaya alışıktı. Ivanov'la Rusça konuşmaya başladı, ses tonu kırdığı cam için babasından af dileyen</p>

  <p class="calibre1">çocuklarınkine benziyordu. Tait biraz fazla aşırı davranıp davranmadığını düşündü, sonra haklı olduğuna karar verdi; sigara içen biri zaten aptalın tekiydi, aptallar da böyle davranılmaya lâyıktı.</p>

  <p class="calibre1">«Dr. Tait,» dedi Petchkin. «Size yemin ederim, bilerek yapmadım. Belki de aptalın biriyim ben.»</p>

  <p class="calibre1">Dr. Tait hemşireye döndü. «Hemşire, hasta asla yalnız bırakılmayacak, götürmeniz gereken ne varsa bunun için personel talep edin, tuvalete bile gidecekseniz, biri gelip beklesin. Anlaşıldı mı?»</p>

  <p class="calibre1">«Evet, doktor.»</p>

  <p class="calibre1">«Bundan sonra dalga geçmeyin. Bay Petchkin. Bir kere daha kuralları bozarsanız, bir daha bu kata giremezsiniz. Anlatabildim mi?»</p>

  <p class="calibre1">«Dediğiniz gibi olacak, doktor, ve lütfen af dilememe izin verin,»</p>

  <p class="calibre1">Dr. Tait cevap vermeden deniz piyadesine döndü. «Buradan ayrılmayacaksın.» Söylenerek yürüdü gitti. Keşke şu anda kendi hastanesinde olabilseydi. Neydi bütün bunlar?</p>

  <p class="calibre1">Aşağı inip, hastayla birlikte gelen istihbarat subayını aradı.</p>

  <p class="calibre1">Adamı bulunca başhekimin boş olan odasına gittiler.</p>

  <p class="calibre1">«Gerçekten öldürmek için yaptığına inanıyor musunuz?» diye sordu yarbay.</p>

  <p class="calibre1">«Neye inanmam gerekir ki? Siz ne düşünüyorsunuz?»</p>

  <p class="calibre1">«Bana göre aptallığından akıl edemedi. İyileşmesini ve konuşmasını istiyorlar, hem de bizden çok!»</p>

  <p class="calibre1">«Nereden biliyorsun?»</p>

  <p class="calibre1">«Petchkin her saat başı elçiliğe telefon ediyor. Konuştuklarını banda aldık tabii. Doktor, siz hastayı yaşatın, gerisini bize bırakın. Nöbetçi koymakla iyi ettiniz tabii. Hasta ne zaman kendine gelir?»</p>

  <p class="calibre1">«Bilmem. Hâlâ çok halsiz. Konuşmasını niye bu kadar çok istiyorsunuz?»</p>

  <p class="calibre1">«Hangi denizaltıdan olduğunu öğrenmek için. Petchkin' in konuştuğu KGB ajanı ağzından kaçırdı aslında, bu konuda o kadar heyecanlılar ki, dikkatsiz davranmaya başladılar.»</p>

  <p class="calibre1">«Yani biz, çocuğun hangi denizaltıdan olduğunu biliyor muyuz?»</p>

  <p class="calibre1">«Tabii, efendim.»</p>

  <p class="calibre1">«Tanrı aşkına, o zaman bütün bunların anlamı ne?»</p>

  <p class="calibre1">«Söyleyemem, doktor.» Yarbay biliyormuşcasına gülümsedi; aslında o da, pek çok kimse gibi hiçbir şey bilmiyordu.</p>

  <p class="calibre1"><b>NORFOLK TERSANESİ</b></p>

  <p class="calibre1">USS Soomp denizaltısının komutanı, Avalon denizaltı kurtarma aracının gemisine yüklenişini huzursuzlukla seyrediyordu. Rus denizaltılarının peşindeyken geri çağrılıp bu bebeğe analık etmekten hiç hoşlanmıyordu. Bu araç üstündeyken sürati on mil düşecekti, ayrıca gemide doyurulacak ve yatırılacak dört adam daha vardı şimdi. Neyse, hiç değilse taze sebze ve kumanya alabileceklerdi, bu da bir teselliydi. Beş haftadır denizdeydiler ve konserveden gına gelmişti.</p>

  <p class="calibre1">«Her şey tamam mı?» diye seslendi komutan.</p>

  <p class="calibre1">«Evet, efendim, hazırız,» diye cevap verdi Yüzbaşı Ames.</p>

  <p class="calibre1">Komutan iç haberleşmenin düğmesine bastı. «Makine dairesi, on dakika sonra harekete hazır ol.»</p>

  <p class="calibre1">«Her an hazırız, komutan.»</p>

  <p class="calibre1">Romorkör de hazır bekliyordu.</p>

  <p class="calibre1">«Buraya gel, Svyadov,» dedi Melekhin. «Gel de sana bir scbotörün nasıl düşündüğünü göstereyim.» Teğmen geldi ve baktı. Çarkçıbaşı ısı değiştirici ünite üzerindeki bir kontrol valfını gösteriyordu.</p>

  <p class="calibre1">Svycdov bir şey sormadan Melekhin telefonu aldı.</p>

  <p class="calibre1">«Yoldaş komutan, ben Melekhin, buldum. Reaktörü bir saat durduralım, bataryalarla ve Tırtıl’la gidelim, ne dersiniz?»</p>

  <p class="calibre1">«Tabii çarkçıbaşım, istediğinizi yapın,» dedi Ramius.</p>

  <p class="calibre1">Aletleri onardıktan sonra ikinci komutan ve çarkçıbaşı bütün gemiyi kontrol etmişler ve hiçbir şey bulamamışlardı. Ayrıca bir gün önceki kartlar kontrol edildiğinde de, hiç radyasyon bulunamamıştı. Nasıl olmuştu bu?</p>

  <p class="calibre1">«Gel Svyadov, bana ne gördüğünü söyle.»</p>

  <p class="calibre1">«Su kontrol valfı, yoldaş.»</p>

  <p class="calibre1">«Bana büyük bir valf anahtarı getir.»</p>

  <p class="calibre1">Reaktörün durmasını beklediler, sonra Melekhin valfı söktü.</p>

  <p class="calibre1">«Bak teğmen, şu küçük deliği görüyor musun? Biri bu valfı söküp bu minik deliği matkapla açmış; çok az kaçak yapacak kadar, o da yeterli basınç varsa tabii, yani normal veya tam yol sürat yaparken. Bizse kontrol için sürat düşürüyoruz, o zaman düşük basınç olduğu için kaçak olmuyor, biz de bir şey bulamıyoruz, tekrar yol veriyoruz, kaçak yine başlıyor. Bunu, bu sistemi ezbere bilen birisi yapmış olmalı. Bana elektrik kaynağını getir, kendim onaracağım bunu.» .</p>

  <p class="calibre1">Yirmi sekiz dakika sonra onarım bitmişti. Svyadov, Leningrad’daki okulda bu adam hakkında söylenenlerin ne kadar doğru olduğunu düşündü; Melekhin denizaltı çarkçıbaşıların en iyisiydi mutlaka.</p>

  <p class="calibre1">Reaktör tekrar çalıştırılmadan önce statik basınç testleri yapıldı, reaktörü çalıştırıp yine kontrol ettiler, kaçak yoktu artık.</p>

  <p class="calibre1">Melekhin, Ramius'a onarımın tamamlandığını rapor <span class="calibre4">etti.</span></p>

  <p class="calibre1">«Yoldaş Melekhin, bütün o radyasyonun nedeni bu küçük sızıntı mıydı?» diye sordu Svyadov.</p>

  <p class="calibre1">«Gayet tabii.»</p>

  <p class="calibre1">Svyadov endişeliydi ,acaba sabotör başka tuzaklar da kurmuş muydu?</p>

  <p class="calibre1">«Haklısın,» dedi Melekhin. «Küba’ya gidince bütün sistemi elden geçireceğim, ama şu anda bunu yapamayız. İki saatte bir nöbet değiştireceğiz. Sabotör belki de personelden biridir. Dikkatle gözleyeceğiz onları. Böyle bir şeyin bir daha olmasına izin vermeyeceğiz.»</p>

  <h1 class="calibre2" id="sigil_toc_id_29">ON İKİNCİ GÜN</h1>

  <h1 class="calibre2" id="sigil_toc_id_30">14 ARALIK SALI</h1>

  <p class="calibre1"><b>USS DALLAS</b></p>

  <p class="calibre1">«Çılgın Ivan!» diye haykırdı üones. «Sancağa dönüş yapıyor.»</p>

  <p class="calibre1">«Komutan» diye bağırdı Thompson ve uyarıyı iletti.</p>

  <p class="calibre1">«Makineler stop. Tam sessizlik istiyorum,» dedi Mancuso.</p>

  <p class="calibre1">Dallas'ın hedefi dokuz yüz metre önündeydi ve ansızın sancağa doğru keskin bir dönüşe geçmişti. Temas kurduklarından beri, her iki saatte bir yapıyordu bunu. Bu gemiyi kullanan, işini biliyor, diye düşündü Mancuso. Sovyet denizaltısı takip eden olup olmadığını anlamak için tam bir tur atıyor ve sonar teması almaya çalışıyordu. Bu, Rusların peşlerindeki Amerikan denizaltılarını uzak tutmak için uyguladıkları bir yoldu, çok da tehlikeliydi. Birkaç kere çarpışma olmuştu ama her iki taraf da bunu saklıyordu. Amerikalılar bu manevraya «Çılgın Ivan» adını takmışlardı. Mancuso büyük bir riski göze almıştı, o kadar yakından gidiyor ve öylesine aynı anda manevra yapıyordu ki, Ruslar onu bulamıyordu.</p>

  <p class="calibre1">Bir keresinde Rus denizaltısının uskurlarına yüz otuz metre kalmıştı.</p>

  <p class="calibre1">Rusların pasif sonarlarına yakalanmamak için türbinler susturuluyor, reaktör minimumda çalışıyor ve gemide tam sessizlik uygulanıyordu.</p>

  <p class="calibre1">«Sürat düşüyor,» diye rapor etti Yüzbaşı Goodman.</p>

  <p class="calibre1">Mancuso sonara gitti.</p>

  <p class="calibre1">«Hedef hâlâ sancağa dönüyor,» diye fısıldadı Jones.</p>

  <p class="calibre1">«Hedef kıçından mesafe yüz seksen yarda... Tamam efendim, sıyırdık, kerteriz daha çabuk değişmeye başladı. Sürat ve makine gürültüleri sabit. Çok ağır sancağa dönüyor. Komutan, bu adam kendine çok güveniyor.»</p>

  <p class="calibre1">«Ne demek bu?»</p>

  <p class="calibre1">«Sanki bu manevrayı otomatik yapıyor, efendim. Burada olduğumuzu bilse bile çok soğukkanlı, sanki döne döne bir yere varmak istiyor gibi... işte yine dönüşe geçti. Sen ne diyorsun, Frenchie?»</p>

  <p class="calibre1">Sonar kıdemli astsubayı Laval başını salladı. «Burada olduğumuzu bilmiyor.» Başka bir şey söylemek istemedi; komutanın bu manevrasını çok tehlikeli buluyor ve onaylamıyordu.</p>

  <p class="calibre1">«Sancağımızdan geçiyor. Komutan, garip bir dümen açısı kullanıyor, acaba şu garip tahrik sistemi dümenini etkiliyor mu?»</p>

  <p class="calibre1">«Belki...» Mancuso kulaklıkları takıp dinlemeye başladı. Geminin bütün gürültülerini duyabiliyordu, doğrusu adamlar sessiz olabilmek için hiç de gayret etmiyorlardı.</p>

  <p class="calibre1">«Kıç tarafa geçti... hâlâ dönüyor, dönüş yarı çapı en az dokuz yüz metre olmalı,» dedi Mancuso.</p>

  <p class="calibre1">«Evet efendim, aşağı yukarı o kadar,» diye onayladı Jones.</p>

  <p class="calibre1">Dallas bir mezar gibi sessizdi, gerilim en üst düzeydeydi, ama herkes görevini kusursuz yapıyordu.</p>

  <p class="calibre1">«Bizi geçti, efendim... dönüşü bıraktı... tekrar bir dokuz sıfıra gidiyor, yine başardık efendim.» Jones gülüyordu.</p>

  <p class="calibre1">«Aferin, çocuklar.»</p>

  <p class="calibre1">Mancuso hücum santralına geri döndü. Herkes verilecek yeni emirleri bekliyordu.</p>

  <p class="calibre1">«Makineleri çalıştırın ,ağır ağır on üç mile gelin.»</p>

  <p class="calibre1">Biraz sonra reaktörün hafif mırıltısı duyuldu. Gemi ileri harekete geçmişti.</p>

  <p class="calibre1">«Dikkat, komutan konuşuyor.» Mancuso SP telefonuyla konuşuyor ve her bölmede kulaklık takmış olanlar, mesajı diğer personele sözlü olarak aktarıyorlardı.</p>

  <p class="calibre1">«Yine etrafımızda döndüler ve farketmediler. Herkese aferin. Nefes alabilirsiniz.» Mancuso telefonu yerine taktı. «Yüzbaşı Goodman, tekrar peşine düşün.»</p>

  <p class="calibre1">«Başüstüne efendim. İskele beş!»</p>

  <p class="calibre1">«Dümen iskele beşte!»</p>

  <p class="calibre1">On dakika sonra Dallas hedefin kıçında mevki almış ve yeniden izlemeye başlamıştı. Mk-48 torpidoları atışa hazırdı, bu mesafede atıldıkları taktirde yirmi dokuz saniye sonra hedefi vurabilirlerdi.</p>

  <p class="calibre1"><b>SAVUNMA BAKANLIĞI, MOSKOVA</b></p>

  <p class="calibre1">«Kendini nasıl hissediyorsun, Misha?»</p>

  <p class="calibre1">Mikhail Semyonovich Filitov koca bir yığın oluşturan dosyaların arasından başını kaldırdı. Görünüşü hâlâ kötüydü, ateşi de düşmemişti. Savunma Bakanı Dmitri Ustinov yaşlı dostu için endişe ediyordu, doktorların önerdiği gibi Misha’nın birkaç gün daha hastanede kalması gerekirdi. Ama Misha hayatında kimseden nasihat almamıştı, yalnız emir alırdı o.</p>

  <p class="calibre1">«İyiyim, Dmitri. Hastaneden çıktığı anda iyi oluyor insan, ölsen bile!» Filitov gülümsüyordu.</p>

  <p class="calibre1">«Ama görünüşün hâlâ pek iyi değil.»</p>

  <p class="calibre1">«Bizim yaşımızda insan hep hasta görünür. Bir içki alır mısın, Yoldaş Savunma Bakanı?» Filitov çekmecelerden birinden bir şişe Stolychnaya votkası çıkardı.</p>

  <p class="calibre1">«Cok içiyorsun, dostum.»</p>

  <p class="calibre1">«Yeterince içemiyorum bile. Geçen hafta motorumda biraz daha antifriz olsaydı donup hasta olmazdım.» İki küçük kadehi doldurup birini Dmitri’ye uzattı.</p>

  <p class="calibre1">«Al bakalım Dmitri, dışarısı soğuk.»</p>

  <p class="calibre1">Kadehlerini tokuşturup birer yudum aldılar. Filitov güldü. «Daha şimdiden kendimi iyi hissetmeye başladım. Söyle sene Dmitri, şu hain Litvanycılıdan ne haber?»</p>

  <p class="calibre1">«Emin değiliz?»</p>

  <p class="calibre1">«Hâlâ mı? Mektubunda ne demişti?» Ustinov bir yudum daha aldı. Konuşmasını bitirdiğinde Filitov kaskatı olmuştu.</p>

  <p class="calibre1">«Aman Tanrım! Ve hâlâ da bulunamadı öyle mi? Kaç kişinin kellesi gitti?»</p>

  <p class="calibre1">«Amiral Korov öldü. KGB tarafından tutuklanmasından kısa bir süre sonra beyin kanaması geçirmiş.»</p>

  <p class="calibre1">«Dokuz milimetre çapında bir kanamaydı herhalde. Kaç kere söyledim, Deniz Kuvvetlerine ne gerek var? Çinlilere karşı kullanabilir miyiz? Gorshkov'un bu teknelerini inşa etmek ve yakıt yetiştirmek için kaç ruble harcıyoruz ve sonunda elimize ne geçiyor? Hiç! Şimdi de bir denizaltı kayboluyor, o Tanrının cezası donanma, onu bulamıyor. İyi ki Stalin hayatta değil.»</p>

  <p class="calibre1">Ustinov onayladı. Başarılı olamayanların o dönemlerde başına neler geldiğini hatırlayacak kadar yaşlıydı.</p>

  <p class="calibre1">«Padorin paçayı kurtarabilir. Denizaltıda bir adam daha varmış.»</p>

  <p class="calibre1">«Padorin!» Filitov bir yudum daha içti. «Şu harem ağası mı? Üç kez karşılaştım o soğuk nevaleyle... içince bile gülmüyor. Dmitri, söylesene bana, Gorshkov böyle ihtiyar rezilleri niye çevresinde tutuyor acaba?»</p>

  <p class="calibre1">Ustinov gülümsedi. «Ben niye tutuyorsam ondan herhalde!» İkisi de kahkahalarla güldüler.</p>

  <p class="calibre1">«Peki şimdi Yoldaş Padorin hem devlet sırlarının yabancıların ellerine geçmesine engel olup, hem de kendi paçasını nasıl kurtaracak acaba? Zaman makinesi mi icat etti?»</p>

  <p class="calibre1">Ustinov anlattı. Savunma Bakanının konuşup dertleşerek rahatlayabileceği çok fazla dostu yoktu zaten. Filitov her iki dünya savaşına katılmış ve emekliliği çoktan gelip geçmiş bir tank albayıydı; üniformasını hâlâ gururla giyiyordu. Defalarca yararlanmış, bunlardan birinde sağ kolu işe yaramaz hale gelince faal görevden alınmış, Sovyet silah fabrikaları için yeni tasarımlar çizen çok değerli bir uzman olmuştu. Ustinov'la fabrikalardan birinde tanışmışlar ve o zamandan beri dost olmuşlardı. O günden bu yana üç kez Altın Yıldız madalyası kazanan ender askerlerden biri olan Albay Filitov, Ustinov'un yanından ayrılmamış, hem dostu, hem danışmanı olmuştu.</p>

  <p class="calibre1">1S65’de Ustinov generallik önerince Filitov öfkelenmiş ve general yıldızının ancak savaşta ve cephede kazanılabileceğini söyleyerek reddetmişti.</p>

  <p class="calibre1">Filitov’un iki oğlundan ilki Macaristan'da askerken öldürülmüş, İkincisi de bir tank kazasında ölünce sevgili eşi Eiena Filitova bu acıya dayanamamıştı.</p>

  <p class="calibre1">Filitov yıkılmamış, büyük bir sadakatle görevine devam etmişti. Çok tecrübeli ve iyi bir asker olduğundan, generaller bile onu dikkatle dinlerlerdi.</p>

  <p class="calibre1">«Peki Dmitri, sence mümkün mü bu? Tek bir adam bir denizaltıyı yok edebilir mi? Sen söyle, roketler konusunda uzman sensin.»</p>

  <p class="calibre1">«Kesinlikle. Bir tek roketin patlamasıyla açığa çıkan enerji denizaltıyı eritmeye yeterlidir.»</p>

  <p class="calibre1">«Peki ya bu işi yapacak adam?» Tam bir savaş adamıydı Filitov; şimdi de, düşman arasında tek başına kalmış cesur bir askere ne olacağını soruyordu sanki.</p>

  <p class="calibre1">«Elimizden geleni yapacağız, Misha, ama çok fazla ümit yok.»</p>

  <p class="calibre1">«Kurtarmalısınız onu, Dmitri. Unutma, onlar bir semboldür, böyle bir kahramanlıktan sonra hayatta kaiırsa yüz gemiye bedeldir. Savaş böyledir, dostum, zaman geçtikçe bazı şeyleri unutuyoruz, bak Afganistan'da neler oldu!»</p>

  <p class="calibre1">«Haklısın dostum, ama Amerikan sahillerinin burnunun dibinde...»</p>

  <p class="calibre1">«Gorshkov denizcileriyle pek övünür, şimdi bunu yapsın da görelim.»</p>

  <p class="calibre1">Filitov bir kadeh daha içti.</p>

  <p class="calibre1">«Misha, kayak yapmaya gidiyorsun galiba?»</p>

  <p class="calibre1">«Hayır Dmitri, bugün buhar banyosuna gidip bedenimdeki zehirleri atacağım. Gelir misin?»</p>

  <p class="calibre1">«Çalışmam gerek.»</p>

  <p class="calibre1">«Banyo sana iyi gelir.»</p>

  <p class="calibre1">Filitov ısrar etti, ama ikisi de bunun lafta kalacağını biliyorlardı. Maraşal Ustinov halkın gittiği banyolara asla gitmezdi, Misha’nın ise böyle bir sorunu yoktu.</p>

  <p class="calibre1"><b>USS DALLAS</b></p>

  <p class="calibre1">Kızil Ekim'le temas sağlanmasından tam yirmi dört saat sonra Mancuso üst subaylarla subay salonunda bir toplantı yaptı. Kendisi de dahil herkes üç dört saat uyku uyumuşlar, biraz kendilerine gelmişlerdi. Sürekli izlerken aldıkları sonar temasları sonunda bilgisayarda Kızıl Ekim’ in bütün karakteristiklerini gösteren bir model çıkarmışlardı.</p>

  <p class="calibre1">İkinci Komutan Wally Chambers elindeki kurşunkalemle masaya vurdu. «Jonesy haklı. Osc«r ve Typhoon sınıflarındaki reaktörle aynı, bu biraz daha sessiz, ama yine de aynı. Asıl sorun şu, o diğer duyduğumuz ses nedir acaba? Şu bir zamanlar denediğimiz tünel sistemine benziyor.»</p>

  <p class="calibre1">«O çok uzun zaman önceydi,» dedi ikinci çarkçı Yüzbaşı Butler. «Denediler ama başaramadılar, nedenini de hatırlamıyorum. Bizimki homurtu gibi bir ses çıkarıyor, aslında bu ses olmasaydı keratayı hiç yakalayamayacaktık.»</p>

  <p class="calibre1">«Stratejik güdümlü mermili bir denizaltı olduğunda hepimiz hemfikiriz herhalde?» diye sordu komutan.</p>

  <p class="calibre1">Butler başını salladı. «O tür bir reaktörü bir hücum denizaltısına sığdıramazsınız. Ayrıca manevra özellikleri de stratejik bir denizaltı olduğunu gösteriyor.»</p>

  <p class="calibre1">«Bir Oscar sınıfı olabilir,» dedi Chambers.</p>

  <p class="calibre1">«Hayır, olamaz. Oscar’lar gemilere karşı kullanılan denizaltılar, bu kadar güneye neden göndersinler? Hayır, bu bir stratejik denizaltı,» dedi Yüzbaşı Mannion. «Ancak benim anlamadığım, diğer kalabalık niye buralarda? Belki de kıyılarımıza kadar geldiklerinde ne yapacağımızı görmek istiyorlar.»</p>

  <p class="calibre1">Komutan araya girdi. «Baylar, stratejik tahminleri karadakilere bırakıp biz bunu bir rapor edelim önce. Yüzbaşı Mannion, vardiya amirine söyleyin, bizi yirmi dakika sonra periskop düzeyine çıkarsın. Peşinden ayrılıp mesajımızı verelim, sonra tekrar arkasına takılalım.» Mancuso bunun söylediği kadar kolay olmayacağını biliyordu tabii.</p>

  <p class="calibre1">Yarım saat sonra Dallas mesajını çekti.</p>

  <p class="calibre1">Z 140925 Z ARA COK GİZLİ THEO KİMDEN : USS DALLAS</p>

  <p class="calibre1">KİME : ATDENALFİLKOM</p>

  <p class="calibre1">BİLGİ : ATDONANKOM</p>

  <p class="calibre1">İLGİ (A) : USS DALLAS Z 090414 Z ARA</p>

  <p class="calibre1">1. 0538 Z 13 ARA'DA TEKRAR TEMAS SAĞLANDI. ŞU ANDAKİ MEVKİİ 42° 35' ENLEM 49° 12'</p>

  <p class="calibre1">BOYLAM. ROTASI 194 SÜRATİ 13 DERİNLİK 600 FT. 24 SAAT SÜREYLE FARKEDİLMEDEN TAKİPDEYİZ. TEMAS TYPHOON SINIFI STR. GÜD. MER. DENİZALTI OLARAK DEĞERLENDİRİLDİ. USKUR KULLANMAYAN YENİ BİR TAHRİK SİSTEMİ VAR. DETAYLI KARAKTER PROFİLİ ÇIKARILDI.</p>

  <p class="calibre1">2. TEKRAR İZLEMEYE BAŞLIYORUM. DETAYLI EMİRLERİNİZ BEKLENİYOR. 10.30Z</p>

  <p class="calibre1">ATLANTİK DENİZALTI FİLO KOMUTANLIĞI HAREKÂT MERKEZİ</p>

  <p class="calibre1">Tombala, dedi Amiral Gallery içinden. Odasına gidip kapıyı kapattıktan sonra Washington’a bağlı özel hattı açtı. «Sam, ben Vince, iyi dinle şimdi. Dallas bir Rus denizaltısı rapor ediyor, yeni ve sessiz bir tahrik sistemi var, şu anda Grand Banks’ın altı yüz mil güney batısında, rotası bir dokuz dört, sürati on üç mil.»</p>

  <p class="calibre1">«Tamam. Komutanı Mancuso mu?»</p>

  <p class="calibre1">«Evet, Bartolemeo Vito Mancuso,» dedi Gallery. Yaşı genç olduğu için bu gemi komutanlığını Mancuso'ya verdire ne kadar neler çekmişti.</p>

  <p class="calibre1">«Sana söylemiştim, Sam, bu çocuk çok iyi.»</p>

  <p class="calibre1">Diğer uçta Dodge taktik panoya baktı ve haykırdı. «Aman Tanrım, Kiev grubuna ne kadar yakınlar, görüyor musun?»</p>

  <p class="calibre1">«Evet,» dedi Gallery. «Ama HMS Invincible ve bizim Pogy de oradalar. Sanırım Dallas'ın yardıma ihtiyacı olacak. Asıl sorun, bunu yaparken nasıl gizli tutacağız!»</p>

  <p class="calibre1">«Kesinlikle gizli kalacak. Vince, Deniz Kuvvetleri Komutanı Dan Foster’le konuyu görüşmem gerek.»</p>

  <p class="calibre1">«Pekâlâ, elli beş dakika içinde Dallas’a cevap vermem</p>

  <p class="calibre1">gerekiyor. Usulü biliyorsun, Rusun peşini bırakıp periskop düzeyinde mesajı alacak, sonra tekrar dalıp avını bulması gerek, çabuk ol, Sam.»</p>

  <p class="calibre1">«Tamam, Vince.» Amiral Vincent Dodge telefonu kapatıp iç haberleşmenin düğmesine bastı. «Deniz Kuvvetleri Komutanı Oramira! Foster’i hemen bağlayın bana.»</p>

  <p class="calibre1">PENTAGON</p>

  <p class="calibre1">Korgeneral Harris kırmızı bir gemi modelini panonun üstüne koydu, Kızıl Ekim’i temsil ediyordu bu. «Demek Kiev’le Kirov'un arasında! Pek güzel. Başkan ele geçirebilirsek bizde kalabileceğini söylüyor, öyle mi?»</p>

  <p class="calibre1">«Eğer onu istediğimiz yere ve istenen zamanda götürebilirsek!» dedi Genelkurmay Başkanı Orgeneral Hilton. «Dciiics irtibat kurabilir mi onunla?»</p>

  <p class="calibre1">Oramiral Foster başını salladı. «Önce Invincible ve Fogy’i oraya alalım, sonra KizîI Ekim’i nasıl uyaracağımızı düşünürüz. Şu andaki rotasına bakılırsa, doğru Norfolk’a geliyor.»</p>

  <p class="calibre1">«Bu adamdaki cesarete inanabiliyor musunuz? İşler iyice sarpa sararsa, refakate alıp içeri sokabiliriz artık!»</p>

  <p class="calibre1">«O zaman da geri vermek zorunda kalırız,» dedi Amiral Dodge.</p>

  <p class="calibre1">«Her şeye hazır olmamız lazım, Sam. Eğer adamı uyaramazsak, Rusların onu batırmasına engel olmak için etrafına bizimkilerden bir sürü gemi koymamız gerekebilir.»</p>

  <p class="calibre1">Hava Kuvvetleri Komutanı Orgeneral Barnes sözlerini kesti. «Baylar, deniz hukuku sizin işiniz tabii, ama bence bunun adına korsanlık veya savaş provokasyonu denir. Bu harekât zaten yeterince karmaşık değil mi sizce?»</p>

  <p class="calibre1">«Doğru söylüyorsunuz, general,» dedi Amiral Foster.</p>

  <p class="calibre1">General Harris söze girdi. «Baylar, bunu düşünmek için zamana ihtiyaç var, şimdi yapılacak şey, bence Dallas'a emir verip, peşinden ayrılmamasını söylemektir. Bu emri vermek için de on beş dakikamız var. Sonra da Invincible ve Pogy’i oraya göndeririz.»</p>

  <p class="calibre1">«Haklısın Eddie.» General Hilton, Amiral Foster'e döndü. «Katılyorsan, hemen uygulayalım.»</p>

  <p class="calibre1">«Mesajı çek, Sam,» dedi Amiral Foster.</p>

  <p class="calibre1">«Başüstüne.» Amiral Sam Dodge telefona gitti ve Dallas’a gerekli mesajın çekilmesi için Amiral Gallery’i aradı.</p>

  <p class="calibre1">Z 141030 Z ARA</p>

  <p class="calibre1">ÇOK GİZLİ</p>

  <p class="calibre1">KİMDEN : ATDENALFİLKOM</p>

  <p class="calibre1">KİME : USS DALLAS</p>

  <p class="calibre1">İLGİ : USS DALLAS Z140925 Z ARA</p>

  <p class="calibre1">1. İZLEMEYE DEVAM EDİN. ROTA VE SÜRAT DEĞİŞTİĞİNDE RAPOR EDİN. YARDIM YOLDA.</p>

  <p class="calibre1">2. ELF KANALINDAN GELECEK «G» İŞARETİ SİZE VERİLECEK YILDIRIM HAREKÂT EMRİ OLDUĞUNU BELİRTECEKTİR.</p>

  <p class="calibre1">3. HAREKÂT SAHANIZ SINIRSIZDIR. KORAMİRAL V. GALLERY.</p>

  <p class="calibre1">«Pekâlâ, duruma bir daha bakalım,» dedi Harris.</p>

  <p class="calibre1">«Rusların niyetinin ne olduğu hâlâ anlaşılmadı, öyle değil mi?»</p>

  <p class="calibre1">«Ne demek istiyorsun, Eddie?» diye sordu General Hilton.</p>

  <p class="calibre1">«Kuvvetlerinin yapısı meselâ. Ellerindeki suüstü kuvvetinin yarısı havaya ve suüstüne karşı, denizaltı savunma harbi (DSH) için değil. Sonra niçin Kirov'u getirdiler? Sancak gemisi olarak iyi de, aynı işi Kiev de yapabilirdi.»</p>

  <p class="calibre1">«Bunu konuştuk,» dedi Foster. «Yüksek sürat yapabilecek ellerinde ne varsa onunla denize çıktılar. Gönderdikleri denizaltılar için de aynı şey sözkonusu; yarısı su üstü gemilerine karşı savaşmak için yapılmış SSGN’ler. Neden şu, Eddie, Gorshkov elindekilerinin hepsini kullanmak istedi. Kapasitesi sınırlı gemiler hiç gemi olmamasından iyidir.»</p>

  <p class="calibre1">«Efendim, öyle bile olsa, kuvvetlerini niye üçe böldüler o zaman, DSH imkân ve kapasitesini de üçe bölmüş oldular. Ayrıca Küba’da DSH uçakları olduğu halde uçurmuyorlar. Bu bana garip geliyor,» dedi Harris. Amiral Foster atıldı. «Ama o zaman anlattıkları hikâye iflas eder. Batık bir denizaltı, DSH uçağıyla aranmaz. Ayrıca Küba’dan o BEAR’leri uçuracak olsalar bizim Başkan da küplere biner. Böyle bir şey yapmaya kalksalar, onları o kadar taciz ederiz ki, hiçbir şey yapamazlar. Bu bizim için teknik bir harekât, ama onlar yaptıkları her şeye politikayı da bulaştırırlar.»</p>

  <p class="calibre1">«Pekâlâ, ama yine de her şeyi açıklamıyor bu. Kullandıkları bütün DSH uçak ve gemileri aktif sonar kullanıyor, gerçekte batmış bir denizaltı böyle aranabilir tabii, ama Kızıl Ektir, batmadı, bunu onlar da biliyorlar.»</p>

  <p class="calibre1">«Nereye gelmek istiyorsun?» diye sordu Hilton.</p>

  <p class="calibre1">General Harris, Amiral Foster’e döndü. «Amiralim, bu şartlar altında siz olsanız böyle bir denizaltıyı nasıl arardınız?»</p>

  <p class="calibre1">Amiral Foster kısa bir süre tereddüt ettikten sonra cevap verdi. «Böyle aramazdım. Suüstü gemileri aktif sonar kullanırsa, ses dalgalarını çok uzaktan duyar denizaltı ve onlar onu bulamadan kaçar gider. Haklısın, Eddie, bu işde bir tuhaflık var.»</p>

  <p class="calibre1">«Peki, o zaman bu suüstü gemileri ne halt ediyorlar?» diye patladı General Barnes.</p>

  <p class="calibre1">Harris devam etti. «Sovyet doktrinine göre, suüstü kuvvetleri, denizaltı harekâtını desteklemek içindir. Gorshkov yıllar önce söylemişti bunu. Öte yandan, denizaltının nereye gittiğini ve nerelerden geçerek gidebileceğini biliyorlar, bunun içinde elli sekiz denizaltıyı konumlandırdılar. Suüstü gemileri, bence, denizaltıiarının harekâtına engel olmaya kalkışırsak, bize karşı koymak için geldiler. Denizaltılar! Kızıl Ekim’i ararken, suüstü kuvvetleri de bizi kollayacaklar. Biz ne yapacağız, normal olarak bizim de onlar gibi aktif sonar çalıştırıp aramaya katılmamız gerek, o zaman bizim DSH imkân ve kapasitemizi de kendi amaçları için kullanmış olacaklar. Çok zekice doğrusu, tam ellerine düştük.»</p>

  <p class="calibre1">«Niye?» diye sordu Barnes.</p>

  <p class="calibre1">«Aramaya yardım edeceğimizi söyledik bir kere. Denizaltıyı biz bulursak, bunu anlayabilecek kadar yakında olacaklar, sonra kendileri de denizaltının yerini bulup vuruverecekler onu. Ne yapabiliriz ki? Hiçbir şey!» General Harris bir süre durakladı, sonra devam etti. «Denizaltıları da arıyor ve bulunca vuracaklar. Dolayısıyla adamlar ellerindeki suüstü kuvvetini bizi kendi denizaltılarmdan uzak tutmak için kullanacaklardır. İyi bir plan doğrusu. Kızıl Ekim gürültüyü duyunca gitmeyi kafasına koyduğu limana bir an önce varabilmek için sürat arttıracak ve enfes bir tuzağın içine düşüverecek. Dan, Norfolk’a doğru geldiğini farzedersek, bulma şansları nedir?»</p>

  <p class="calibre1">Foster haritaya baktı. Rus denizaltıları Maine’den Florida’ya kadar bütün limanların önünde mevki almışlardı.</p>

  <p class="calibre1">«Liman sayısından çok denizaltıları var. Şansları yüksek, Eddie. Bizim suüstü kuvvetlerimiz müdahale edemeyecek kadar uzakta olacaklar. Denizaltılarımız neler olup bittiğini bilmiyorlar, onlara söylemek için emir aldık. Ayrıca söylesek bile ne yapabilirler? Kızıl Ekim'e ateş edecek Rus denizaltılarını önce onlar mu vursunlar? Böylece savaşı başlatmış mı olalım?» Foster derin bir nefes aldı. «Kızıl Ekim'i uyarmalıyız.»</p>

  <p class="calibre1">«Nasıl?» diye sordu Hilton.</p>

  <p class="calibre1">«Sonarla mesaj verilebillir belki!»</p>

  <p class="calibre1">Amiral Dodge başını salladı. «Böyle bir mesaj denizaltı personeli tarafından çıplak kulakla da duyulur, efendim. Eğer bu işi subayların yaptığını hâlâ kabul ediyorsak, ne olup bittiğinden haberi olmayan personel uyanabilir. Nimitz ve America uçak gemileri sahaya girmek üzereler, bunları kullanıp Rusları biraz kıyılarımızdan öteye sürsek diyorum. Allah kahretsin, sen kalk buralara kadar gel, ondan sonra da adamlar burnumuzun dibinde batırsınlar seni!»</p>

  <p class="calibre1">«Bence olmaz,» dedi Harris. «Kirov’a yaptığımız o gece hava akınından sonra son derece barışsever davranıyorlar. Eğer tahrik edersek, biz suçlu duruma düşeriz. Sadece bir arama-kurtarma harekâtı yapıyorlar, kimseyi tehdit etmiyorlar ki! Bu sabah Post gazetesi, Norfolk Deniz Hastanesinde bir Rus kazazedesi olduğunu yazdı. Her neyse şimdi biraz da işin iyi yönlerini görelim. Bir kere Kızıl Ekim’in kullandığı sürat hakkında yanıldılar, bu iki grup, denizaltının yanından geçip gidecekler.»</p>

  <p class="calibre1">«Yani suüstü gruplarını bütünüyle zararsız ve safdışı mı görüyorsun?» diye sordu Maxwell.</p>

  <p class="calibre1">«Hayır,» dedi Hilton. «Bence şöyle yapalım. America ve Nimitz geliyor nasıl olsa, İnvincible'ı serbest bırakıyormuşuz gibi yapıp, Kuzıl Ekim’in üstüne gönderelim. Bu arada Kızıl Ekim'le temas kurmasının bir yolunu bulalım.»</p>

  <h2 class="calibre9" id="sigil_toc_id_31">HMS INVINCIBLE</h2>

  <p class="calibre1">«Bizden ne kadar uzakta?» diye sordu Ryan.</p>

  <p class="calibre1">Albay Hunter haritayı işaretledi. «İki yüz mil. On saatte orada oluruz. Pogy de geliyor, bizden bir saat sonra Dallas* la buluşacak. Kızıl Ekim geldiğinde biz Rusların şu suüstü grubunun yüz mil doğusunda olacağız. Kiev ve Kirov, Kızıl Ekim’in doğusunda ve batısında yüzer mil mesafedeler o zaman.»</p>

  <p class="calibre1">«Sizce Ramius durumun farkında mı?»</p>

  <p class="calibre1">«Sanmam. Çok derinde, ayrıca pasif sonarları pek iyi değil, hava şartları da aleyhinde. Satıhtan esen saatte yirmi millik bir rüzgâr, o derinlikte bile pasif sonarı etkiler.»</p>

  <p class="calibre1">Amiral White söze karıştı. «Onu uyarmalıyız ve bunu akustik hiçbir şey kullanmadan yapmalıyız.»</p>

  <p class="calibre1">«Nasıl yaparız, efendim, bunu?» diye sordu Ryan. «O derinlikte telsiz teması kuramayız, bunu ben bile biliyorum. Hey Tanrım, adam dört bin mil yolu, tam hedefine varmak üzereyken vurulmak için geldi sanki!»</p>

  <p class="calibre1">«Baylar,» dedi Yarbay Barclay. «Biz bir denizaltıyla değil, bir insanla temas kurmaya çalışıyoruz.»</p>

  <p class="calibre1">«Aklında ne var senin?» diye sordu Hunter.</p>

  <p class="calibre1">«Ramius hakkında ne biliyoruz biz?»</p>

  <p class="calibre1">«Tipik bir denizaltı komutanı, denizin üstünde yürüyebileceğine inanan biri işte!» dedi Albay Carstairs.</p>

  <p class="calibre1">«Baylar, Marko daha önce hücum denizaltılarında komutandı, dolayısıyla yakalanmadan buralara geleceğinden emindi. Eğer yakalarsak, mesajı da vermiş oluruz.»</p>

  <p class="calibre1">«Nasıl?» diye sordu Ryan.</p>

  <p class="calibre1">Barclay’in fikrini bir saat kadar tartıştılar. Ryan, Washington'un onayını aldı. Harekât on iki saat erkene alındı. Pogy birliğe katıldı ve İnvinçible'in yirmi mil doğusunda sonar nöbeti tutmaya başladı. Gece yarısından bir saat önce Michigan'daki verici bir «G» mesajı verdi ve yirmi dakika sonra Dallas emirlerini almak üzere satha çıktı.</p>
</body>
</html>
