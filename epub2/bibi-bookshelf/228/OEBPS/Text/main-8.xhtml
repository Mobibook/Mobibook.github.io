<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre9">USS DALLAS</h2>

  <p class="calibre1">«Allah kahretsin.» Jones kulaklıkları çıkarıp attı, bütün süzme devrelerine rağmen patlamanın şiddetiyle meydana gelen ses dalgası kulaklarını sağır etmişti sanki.</p>

  <p class="calibre1">Mancuso mikrofonu aldı. «Bütün personel dikkat, komutan konuşuyor, Duyduğunuz sesle ilgili endişe edilecek bir durum yoktur. Hepsi bu kadar, tamam.»</p>

  <h2 class="calibre9" id="sigil_toc_id_45">BEYAZ SARAY</h2>

  <p class="calibre1">«Ryan’a zamanında ulaşabildiniz mi?»</p>

  <p class="calibre1">Yargıç Moore koltuğunda büzüldü. «Hayır, efendim.» «Helikopter birkaç dakika geç kaldı, yapabileceğimiz hiçbir şey yoktu.»</p>

  <p class="calibre1">«Ondan bunu yapmasını şahsen ben istedim, yargıç. BEN!»</p>

  <p class="calibre1">Yargıç, gerçeklerin dünyasına hoşgeldiniz, Sayın Başkan, dedi içinden. Adam şanslıydı aslında, daha hiç kimseyi bile bile ölüme göndermemişti.</p>

  <p class="calibre1">«Bekleyip göreceğiz, efendim. Bu haberin kaynağı, her türlü harekâttan önemli, biliyorsunuz.»</p>

  <p class="calibre1">«Pekâlâ, Senatör Donaldson’dan ne haber?»</p>

  <p class="calibre1">«Kabul etti. Harekâtın bu yönü kusursuz oldu.» «Ruslar yutacak mı?» diye sordu Dr. Pelt. «Henderson’un kod adı Oassius, çok güvendikleri bir&nbsp;<span style="text-indent: 1.5em; font-size: 1em; line-height: 1.2;">casus. Bu attığımız adımdan sonra Rusların göstereceği tepkiye göre bundan böyle ne ölçüde yanıltıcı istihbarat verilebileceğini kararlaştıracağız. Henderson işe yarayacaktır sanırım, ama gözümüzün üzerinde olması gerek. KGB'nin çift taraflı çalışanlara ne yaptığını hepimiz biliyoruz.»</span></p>

  <h1 class="calibre2" id="sigil_toc_id_46">ON BEŞİNCİ GÜN</h1>

  <h1 class="calibre2" id="sigil_toc_id_47">17 ARALIK CUMA</h1>

  <p class="calibre1"><b>OCRACOKE KÖRFEZİ</b></p>

  <p class="calibre1">Ayışığı yoktu. Üç denizaltı, gece yarısından sonra beş mil süratle peşpeşe körfezden içeri girdiler. Önde Pogy, arkada Kızıl Ekim ve en arkada da Dallas vardı. Körfezin her iki yanındaki kıyı koruma istasyonları boşaltılmış, personelin yerini deniz subayları almıştı.</p>

  <p class="calibre1">Ryan köprüüstündeydi. On sekiz saat teknenin içinde kaldıktan sonra dış dünyayı görebilmek büyük mutluluktu. Pruvada Pegy’nin zayıf kırmızı bir kılavuz fenerinden başka hiçbir şey görünmüyordu. Rüzgâr batıdan yirmi mil süratle esiyordu. Kanalı geçtikten sonra Zodiac tipi bir sürat teknesi hızla yanlarına geldi.</p>

  <p class="calibre1">«Kızıl Ekim!» diye karanlıktan bir ses geldi.</p>

  <p class="calibre1">«Cevap verebilir miyim, Albay Borodin?» diye sordu Ryan.</p>

  <p class="calibre1">Borodin başını salladı.</p>

  <p class="calibre1">«Ben Ryan. Gemide iki yaralı var, biri çok ağır. Hemen bir doktor ve ameliyat ekibi istiyoruz. Anlaşıldı mı?»</p>

  <p class="calibre1">«İki yaralı var, doktor istiyorsunuz, anlaşıldı. Hemen hava yoluyla bir doktor indireceğiz. Pogy ve Dollas’da sıhhiye ekibi var, ister misiniz?»</p>

  <p class="calibre1">«Derhal gönderin.»</p>

  <p class="calibre1">«Pekâlâ. Pcgy’i iki mil daha izleyin ve hazır olun.» Zodiac geri dönüp sürat arttırdı ve gözden kayboldu.</p>

  <p class="calibre1">«Tanrıya şükür,» dedi Ryan.</p>

  <p class="calibre1">«Tanrıya inanır mısın?» diye sordu Borodin.</p>

  <p class="calibre1">«Tabii, herkes bir şeye inanmak zorundadır.»</p>

  <p class="calibre1">«Neden, Yarbay Ryan?»</p>

  <p class="calibre1">«Çünkü, eğer inanacağın hiçbir şey yoksa, yaşamın anlamı kalmaz, o zamanda Sartre ve Camus haklı demektir; her şey bir kaosdan ibarettir, yaşam anlamsızdır. Daha ayrıntılı bir anlatım istiyorsan, tanıdığım birkaç papaz var.»</p>

  <p class="calibre1">Borodin cevap vermedi; biraz sonra birkaç derece sancağa doğru rota değiştirdiler.</p>

  <h2 class="calibre9" id="sigil_toc_id_48">USS DALLAS</h2>

  <p class="calibre1">Yarım mil geride Mancuso gece görüş dürbünüyle pruvaya bakıyordu, Mannion dG yanıbaşındaydı.</p>

  <p class="calibre1">«Tanrım, şu işe bak!» dedi Mancuso.</p>

  <p class="calibre1">«Haklısınız, efendim,» dedi Mannion. «Ben de hâlâ inanamıyorum... Zodiac geliyor, efendim.» Elindeki küçük telsizi komutana verdi.</p>

  <p class="calibre1">«Beni duyuyor musunuz?»</p>

  <p class="calibre1">«Ben Mancuso, devam edin.»</p>

  <p class="calibre1">«Öndeki dostumuz durunca on adam seçip gönderin, sıhhiye de içlerinde olsun, iki yaralı varmış. En iyi adamlarını seç, yarbay, ihtiyaçları olacak. Adamları seçerken dilini tutacak olanları bul.»</p>

  <p class="calibre1">«Alındı anlaşıldı. Sıhhiye dahil on kişi. Tamam.»</p>

  <p class="calibre1">Zodicc hızia ayrılıp Pogy’e doğru gitti.</p>

  <p class="calibre1">«Geliyor musun, Pat?»</p>

  <p class="calibre1">«Tabii, efendim. Siz de gelecek misiniz?»</p>

  <p class="calibre1">Mancuso gülümsedi. «Sanırım Charrvbers, Dallas'a bir iki gün komuta edebilir.»</p>

  <p class="calibre1">Kıyıdaki sahil koruma istasyonunda bir subay Norfolk’daki Atlantik Başkomutanlığıyla konuşuyordu. İçerisi subay doluydu. Burada sadece iki saat kalacaklar ve ayrıldıktan sonra her şey eski halinde bırakılacaktı. Dışarda bir amiralle birkaç albay gece görüş dürbünleriyle denizaltıları seyrediyorlardı.</p>

  <p class="calibre1"><b>CHERRY POINT -KUZEY CAROLINA</b></p>

  <p class="calibre1">Deniz Piyade Hava Üssü Hastanesinde Doktor Yarbay Ed Noyes doktorlar odasında dinleniyordu. Nöbetçi operatör olarak üç gece daha nöbeti vardı, bu sayede Noel’ de dört gün boş kalacaktı. Sakin bir geceydi, ama uzun sürmeyecekti bu.</p>

  <p class="calibre1">«Doktor?»</p>

  <p class="calibre1">Noyes başını kaldırdı, tanıdığı bir deniz piyade yüzbaşısı kapıdaydı. Doktor elindeki dergiyi bıraktı.</p>

  <p class="calibre1">«Merhaba Jerry, olay mı var?»</p>

  <p class="calibre1">«Doktor, acil bir ameliyat için gereken her şeyi yanınıza alınanız için emir verildi. İki dakikanız var, sonra havaalanına gideceğiz.»</p>

  <p class="calibre1">Noyes ayağa kalktı. «Ne tür bir ameliyat?»</p>

  <p class="calibre1">«Söylemediler, efendim. Bütün bildiğim, yalnız başınıza bir yerlere uçacaksınız.»</p>

  <p class="calibre1">«Hay allah, ne alacağımı bilmem için ne ameliyatı yapacağımı da bilmem gerekir.»</p>

  <p class="calibre1">«Öyleyse her şeyi alın, efendim. Sizi helikoptere götürmem gerek.»</p>

  <p class="calibre1">Noyes acil odasına gidip seyyar ameliyat takımları, uyuşturucu ilaçlar ve iki şişe plazma aldı. Kapıda bekleyen cip beş dakika sonra Sea-Stallion helikopterinin yanna yanaştığında helikopterin pervaneleri dönmeye başlamıştı bile. İçinde istihbarattan bir albay vardı.</p>

  <p class="calibre1">«Neler oluyor, albayım?»</p>

  <p class="calibre1">«Pamlico boğazına gidiyoruz. Bir denizaltıya indireceğiz seni, iki yaralı varmış. Sana yardım edebilecek iki de sıhhiye var, bildiğim hepsi bu, tamam mı?»</p>

  <p class="calibre1">Tamamdı tabii, seçim şansı var mıydı sanki? Stallion hemen kalktı ve son hızla uçmaya başladı.</p>

  <p class="calibre1"><b>PAMLİCO BOĞAZI</b></p>

  <p class="calibre1">Helikopter Cherry Point’den kalkarken Pogy tam o sırada stop etti. Kızıl Ekim de sancağa kırdı ve Pogy'nin bordasında stop ederek mevki aldı. Dallas da aynı şeyi yaptıktan kısa bir süre sonra ZotJicsc tekrar göründü, önce Dallas’a yanaştı, sonra Kızıl Ekim’in bordasına geldi.</p>

  <p class="calibre1">«Kızıl Ekim!»</p>

  <p class="calibre1">Borodin İngilizce cevap verdi. «Kendinizi tanıtın.»</p>

  <p class="calibre1">«Bart Mancuso, Dallas’ın komutanıyım. Beraberimde sıhhiye astsubayı ve daha birkaç adamım var. Gemiye çıkmak için izin istiyoruz, efendim.»</p>

  <p class="calibre1">Ryan, Borodin'in yüzünün kasıldığını gördü, adam gerçeği yeni anlıyor ve kendiyle mücadele ediyordu sanki.</p>

  <p class="calibre1">«İzin... evettir.»</p>

  <p class="calibre1">Bot yanaştı, içlerinden biri köprüüstüne geldi.</p>

  <p class="calibre1">«Komutan, ben Bart Mancuso. Gemide yaralılarınız varmış.»</p>

  <p class="calibre1">«Evet, Albay Ramius ve bir İngiliz subayı; ikisi de vuruldu.»</p>

  <p class="calibre1">«Vuruldu mu?» Mancuso’nun sesinde şaşkınlık vardı.</p>

  <p class="calibre1">«Bunu sonra tartışırız» diye araya girdi Ryan. «Şu sihhiyenizi gönderin de işe başlasınlar olur mu?»</p>

  <p class="calibre1">«Tabii, kaporta nerede?»</p>

  <p class="calibre1">Borodin iç haberleşmeye Rusça bir şeyler söyledi, biraz sonra güvertede bir kaporta açıldı.</p>

  <p class="calibre1">«Doktorumuz yok, sadece bir sıhhiye teknisyeni astsubay. İşini iyi bilir, Pcgy’nin adamı da bir iki dakikaya kadar burada olur. Peki siz kimsiniz?»</p>

  <p class="calibre1">Borodin adeta alay ederek cevapladı soruyu. «O bir casustur.»</p>

  <p class="calibre1">«Jack Ryan.»</p>

  <p class="calibre1">«Ya siz, efendim?»</p>

  <p class="calibre1">«Albay Vasily Borodin, ikinci komutan. Affedersiniz yarbayım, lütfen köprüüstüne gelin. Kusura bakmayın, hepimiz çok yorgunuz.»</p>

  <p class="calibre1">«Hepimiz öyle, albayım,» dedi Mancuso.</p>

  <p class="calibre1">Borodin, Mancuso'ya yer açtı. Mancuso, Borodin'e baktı.</p>

  <p class="calibre1">«Albayım, bilmenizi istediğim bir şey var; sizi izlerken cehennem azabı çektik. Profesyonel ustalığınızı tebrik etmek gerek.»</p>

  <p class="calibre1">Borodin’in cevabı, iltifatın yerini bulmadığını gösteriyordu. «Nasıl izlediniz ki bizi?»</p>

  <p class="calibre1">«Pekâlâ, yarbayım, şimdi ne yapıyoruz?»</p>

  <p class="calibre1">«Kıyıdan aldığımız emre göre, doktoru aldıktan sonra dalacağız, sonra da yeni emir gelene kadar dipte oturup bekleyeceğiz. Daha sonra size güzel ve emin bir yer bulacağız ve size yiyebileceğiniz en güzel İtalyan yemeğini ısmarlayacağım.» Mancuso güldü. «Rusya’da İtalyan yemeği var mı?»</p>

  <p class="calibre1">«Hayır,» dedi Borodin. «Eğer güzel yemeklere alışıksanız Kızı! Ekim'de moraliniz bozulabilir.»</p>

  <p class="calibre1">«Belki bir şeyler yapabiliriz. Kaç kişisiniz?»</p>

  <p class="calibre1">«On iki. On Rus subayı, bir İngiliz, bir de bu casus.» Gülerek Ryan’a baktı.</p>

  <p class="calibre1">Mancuso cebinden küçük bir telsiz çıkardı.</p>

  <p class="calibre1">«Ben Mancuso.»</p>

  <p class="calibre1">«Buyrun, komutan,» diye cevap verdi Chambers.</p>

  <p class="calibre1">«Dostlar için yemek hazırlayın. Yirmi beş kişi için altı öğün yemek istiyorum, bir de aşçı gönderin. Wally, bu adamlara güzel yemek neymiş göstermek istiyorum, anladın mı?»</p>

  <p class="calibre1">«Tamam, komutan.»</p>

  <p class="calibre1">«İyi aşçılarım var, albayım. Yazık ki, geçen haftaya yetişemediniz, Lazanya vardı. Tek eksiğimiz Chianti şarabıydı.»</p>

  <p class="calibre1">«Votkaları var,» dedi Ryan.</p>

  <p class="calibre1">«Yalnız casuslar için.» Borodin yine güldü. Ryan bir ara fenalaştığında revirden bir kadeh votka göndermişti.</p>

  <p class="calibre1">«Aşağı gitsek nasıl olur?» dedi Ryan.</p>

  <p class="calibre1">Herkes razı oldu, hava çok soğumuştu zaten. Kontrol odasında Amerikalılar bir yanda, Ruslar diğer yanda sessizce bekliyorlardı.</p>

  <p class="calibre1">Mancuso buzları kırdı. «Albay Borodin, sizi bulan adam bu. Jonesy, buraya gel.»</p>

  <p class="calibre1">«Kolay olmadı, efendim. Sonar kamaranızı görebilir miyim?»</p>

  <p class="calibre1">«Bugayev!» Albay Borodin gerekli emri verdi, elektronik subayı üsteğmen Bugayev'le Jones sonara gittiler.</p>

  <p class="calibre1">Jones devre şemalarına baktıktan sonra sordu. «Sualtı telefonunuz var mı, efendim?»</p>

  <p class="calibre1">«Evet, kontrol odasında, ama çalışmıyor.»</p>

  <p class="calibre1">Jones tekrar şemaya baktı. «Buna bir modülatör takarsam, bir sualtı telefonu yapabilirim. Komutanınız ister mi acaba, efendim?»</p>

  <p class="calibre1">«Soralım,» dedi Bugayev.</p>

  <p class="calibre1">Kontrol odasında Bugayev, Borodin’le konuşurken Jones de Mancuso'ya durumu özetledi.</p>

  <p class="calibre1">«Albay Borodin, sizce sakınca var mı?» diye sordu Mancuso.</p>

  <p class="calibre1">«Hayır, adamınız yapabilir.»</p>

  <p class="calibre1">Jones araya girdi. «Komutan, gemide ne kadar kalacağız?»</p>

  <p class="calibre1">«Bir iki gün, niye sordun?»</p>

  <p class="calibre1">«Bizim gemiden bir teyple bir de video-televizyon getirsem diyorum!»</p>

  <p class="calibre1">İyi fikirdi doğrusu, gerilimi azaltırdı kuşkusuz.</p>

  <p class="calibre1">«Pekâlâ, subay salonundakini al.»</p>

  <p class="calibre1">«Sağoiun, komutan.»</p>

  <p class="calibre1">Biraz sonra Zodiac, Pcgy'nin sıhhiye astsubayını getirdi, sonra da Jones'u alıp Dallas'a gitti. Subaylar birbirleriyle konuşmaya başlamışlardı. İki Rus subayı Mannion' la konuşmaya çalışırken bir yandan da saçlarını inceliyorlardı. İlk gördükleri zenci oydu.</p>

  <p class="calibre1">«Albay Borodin,» dedi Mancuso. «Aldığımız emre göre, sizin gemiye ait olan bir parçayı almam lazım. Örneğin, derinlik göstergesi olabilir. Yerine bizimkilerden birini hemen takabiliriz.» Derinlik göstergesinin arkasında seri numarası yazıyordu.</p>

  <p class="calibre1">«Niçin?»</p>

  <p class="calibre1">«Bilmiyorum, efendim, ama emir böyle.»</p>

  <p class="calibre1">«Peki,» dedi Borodin.</p>

  <p class="calibre1">Mancuso astsubaylardan birine gerekli emri verdi.</p>

  <p class="calibre1">Helikopter güverteye konmadan doktor atladı, ameliyat malzemesini ve ilaçlarını arkasından attılar, helikopter hemen uzaklaştı.</p>

  <p class="calibre1">«Ben Doktor Noyes.» Mancuso’nun yanında ve kontrol odasındaydı doktor. Hayatında hiç denizaltıya binmemişti, etrafında bir sürü anlamadığı alet ve üzerlerinde yabancı bir dille yazılmış yazılar vardı.</p>

  <p class="calibre1">«Kızıl Ekim,» dedi Borodin, şapkasının ortasında kırmızı bir yıldız parlıyordu.</p>

  <p class="calibre1">«Burada neler oluyor?»</p>

  <p class="calibre1">Ryan doktorun koluna girdi. «Doktor, kıç tarafta iki hastanız var, isterseniz onlarla ilgilenelim biraz.»</p>

  <p class="calibre1">Revire doğru yürürlerken doktor tekrar sordu. «Burada neler oluyor Tanrı aşkına?»</p>

  <p class="calibre1">«Ruslar bir denizaltı kaybettiler, onu biz bulduk. Ve eğer kimseye bundan söz edersen...»</p>

  <p class="calibre1">«Sizi duydum, ama inanmıyorum.»</p>

  <p class="calibre1">«İnanmana gerek yok. İhtisasın nedir senin?»</p>

  <p class="calibre1">«Göğüs cerrahisi.»</p>

  <p class="calibre1">«İyi, göğsünden vurulmuş bir hastan var.»</p>

  <p class="calibre1">Williams çıplak olarak revirdeki masaya yatırılmıştı. Sıhhiyeler plazma vermeye başlamışlardı. Göğüse bir diren sokulmuş, ucu da vakumlu bir şişeye bağlanmıştı.</p>

  <p class="calibre1">«Göğsünde 9 mm'lik bir kurşun var,» dedi sıhhiyelerden biri. «Göğsündeki tüp on saattir oradaymış, başı göründüğü kadar kötü değil. Sağ gözbebeği biraz şiş, ama önemli değil sanırım. Göğüs kötü, efendim.»</p>

  <p class="calibre1">«Nabız ve tansiyon?»</p>

  <p class="calibre1">«Nabız yüz on ve düzensiz, tansiyon seksene kırk.»</p>

  <p class="calibre1">Doktor göğsü muayene etti, sonra Ryan’a döndü. «Çıksanız iyi olur, göğsü açmam gerekecek.»</p>

  <p class="calibre1">«Ona iyi bakın doktor, esaslı adamdır.»</p>

  <p class="calibre1">«Hepsi öyle zaten.»</p>

  <p class="calibre1">Ryan komutan kamarasına gitti. Ramius verilen ilaçların etkisinde uyuyordu. Kanama durmuş, bacağı sarılmıştı. Williams'dan sonra sıra ona gelecekti.</p>

  <p class="calibre1">Borodin kontrolü yitirmiş olmaktan rahatsız olmuştu. Aslında iki hafta gerginlikten sonra iyi gelmişti tabii, ama bütün nezaketlerine rağmen Amerikalılar şimdiden her şeye hakim olmuşlardı. Neyse, subayları tehlikede değillerdi artık.</p>

  <p class="calibre1">Zodiac'la gıda stokları geldi. Donmuş gıda paketlerini buz odasına taşıyanlar, biri buz tutmuş üç ceset görünce şaşırdılar biraz tabii.</p>

  <p class="calibre1">«Her şeyi aldım, komutan,» dedi Jones.</p>

  <p class="calibre1">«Nedir bütün bunlar?» diye sordu Borodin.</p>

  <p class="calibre1">«Bu sualtı telefonu için kullanacağım mcdulatör, efendim, bu televizyon, video ve birkaç film.»</p>

  <p class="calibre1">«Sinema filmleri mi?»</p>

  <p class="calibre1">«Tabii,» diye kıkırdadı Mancuso. «Neler getirdin, Jones?»</p>

  <p class="calibre1">«E.T., Yıldız Savaşları, Big Jake ve Hondo.»</p>

  <p class="calibre1">Aşçı hızla yanlarından geçerken seslendi. «Kahve birkaç dakikada hazır olur, efendim.»</p>

  <p class="calibre1">«Acıktım,» dedi Borodin.</p>

  <p class="calibre1">Mannion saatine baktı. «Yirmi dakika, efendim.»</p>

  <p class="calibre1">«Her şey hazır mı?»</p>

  <p class="calibre1">«Evet, efendim.»</p>

  <p class="calibre1">Jones sualtı telefonuyla Dallas'la konuşup mahabere kontrolü yaptıktan sonra dalışa geçtiler. Beş dakika sonra Kızıl Ekim yirmi metre derinlikte dibe oturdu.</p>

  <h2 class="calibre9" id="sigil_toc_id_49">BEYAZ SARAY</h2>

  <p class="calibre1">Dr. Pelt, Sovyet Büyükelçiliğini sabaha karşı saat üçte aradı. «Alex, ben Jeffrey Pelt.»</p>

  <p class="calibre1">«Nasılsınız, Dr. Pelt? Denizcimizi kurtardığınız için ben şahsım ve Sovyetler Birliği adına teşekkürlerimi iletmek istiyorum. Biraz önce öğrendiğime göre kendine gelmiş ve hızla iyileşecekmiş.»</p>

  <p class="calibre1">«Evet Alex, ben de aynı şeyi kısa bir süre önce öğrendim. Ayrıca başka bir haber daha var. USS Pigeon, Carolina açıklarında başka bir Sovyet denizaltısının hemen hemen bütün personelini sağ olarak kurtarmış. Geminin adı Kızıl Ekim. Haberin bir de kötü yanı var, denizaltı bütün personel gemiyi terk edemeden patlayarak batmış. Subayların çoğu ve bu arada bizden de iki subay kayıp.»</p>

  <p class="calibre1">«Ne zaman olmuş bu?»</p>

  <p class="calibre1">«Dün sabah erken saatlerde. Gecikme için kusura bakma, Alex, ama USS Pigeon’un telsizi patlamanın şiddetinden arıza yapmış, tahmin edebilirsin herhalde.»</p>

  <p class="calibre1">«Gerçekten öyle.» Dr. Pelt, Alex'in bunu içtenlikle söylediğini ses tonundan anladı.</p>

  <p class="calibre1">«Dr. Pelt, kurtarılan personel şu anda neredeler?»</p>

  <p class="calibre1">«USS Pigeon şu anda Gharleston’a gidiyor. Personelinizi oradan hava yoluyla hemen Washington'a götüreceğiz.»</p>

  <p class="calibre1">«Denizaltının patlayıp battığından emin misiniz?»</p>

  <p class="calibre1">«Evet, kurtulanlardan biri, gemide büyük bir reaktör arızası olduğunu söylemiş. Pigeon'un orada olması şans eseriydi, kaybettiğiniz diğer denizaltıyı aramak üzere Virginia sahillerine doğru seyrediyormuş o sırada. Alex, sanırım Deniz Kuvvetlerinizin biraz çalışması gerek!»</p>

  <p class="calibre1">Alex ifadesiz bir sesle cevap verdi. «Bunu Moskova' ya söylerim, Dr. Pelt. Olayın tam nerede meydana geldiğini söyleyebilir misiniz?»</p>

  <p class="calibre1">«Daha da fazlasını yaparız. Enkazı kontrol için bir derin su araştırma gemimiz kalkmak üzere. İsterseniz deniz ataşenizi Norfclk’a gönderin, biz de onu hava yoluyla araştırma gemisine bırakalım, kendisi baksın. Yeterli olur mu?»</p>

  <p class="calibre1">«Sizin iki subayınız mı kayboldu demiştiniz?» Arbatov yapılan öneriye o kadar şaşırmıştı ki, zaman kazanmaya çalışıyordu.</p>

  <p class="calibre1">«Evet, ikisi de kurtarmada görevli personel. Yüz adamınızı kurtardık, Alex, bu da bir şeydir.»</p>

  <p class="calibre1">«Haklısınız, Dr. Pelt. Talimat almak için Moskova'ya mesaj çekmeliyim. Sizi tekrar arayacağım, büronuzda .mısınız?»</p>

  <p class="calibre1">«Evet, Alex, hoşçakal.» Dr. Pelt telefonu kapatıp Başkana baktı. «Sınıfı geçtim mi, patron?»</p>

  <p class="calibre1">«İçtenlik dersine biraz daha çalışman gerek.» Başkan pijaması ve sabahlığıyla koltuğunda oturuyordu. «Yutarlar mı dersin?»</p>

  <p class="calibre1">«Yutacaklardır. Tabii denizaltının patlayarak battığından emin olmak isteyeceklerdir. Asıl sorun, kandırabilecek miyiz?»</p>

  <p class="calibre1">«Amiral Dan Foster kandırabileceğimizi söylüyor.»</p>

  <p class="calibre1">«Ele geçirdik onu. Sayın Başkan.»</p>

  <p class="calibre1">«Albay Ramius'u görmek istiyorum. O reaktör arızası hikâyesiyle herkesi dışarı atması harika bir buluş!»</p>

  <p class="calibre1"><b>PENTAGON</b></p>

  <p class="calibre1">Skip Tyler, Deniz Kuvvetleri Komutanının ofisinde oturup dinlenmeye çalışırken, teğmen rütbesinde bir kurye Pamlico boğazında gece görüş kamerasıyla çekilen bir video kaset getirdi. Amiral Foster kasedi taktığında Skip de yanıbaşındaydı.</p>

  <p class="calibre1">«Evet o!» dedi Skip.</p>

  <p class="calibre1">«Evet o!» diye onayladı Amiral Foster.</p>

  <p class="calibre1">Görüntü pek net olmasa da Sovyet denizaltısının dev silueti yanılgıya meydan vermiyordu.</p>

  <p class="calibre1">«Evet,» dedi amiral. «Elimizde bir Sovyet stratejik füze denizaltısı var.»</p>

  <p class="calibre1">«Gerçekten inanılmaz, efendim.» Skip gülümsüyordu.</p>

  <p class="calibre1">«Skip, kaza geçirdiğinde Los Angeles’in komutanı olmuştun değil mi?»</p>

  <p class="calibre1">«Evet, efendim.»</p>

  <p class="calibre1">«Sana çok borçlandık, yarbayım. Daha öncede tek bacaklı komutanlar gördük biz. Bunun için bizzat ben Başkana gideceğim, evlat. Tabii hazırlanman bir yıl sürebilir, ama istiyorsan, Tanrının izniyle bu komutanlığı sana vereceğim.»</p>

  <p class="calibre1">Tyler oturdu ve düşündü. Yeni bir takma bacak, onunla yürümeye alışmak için birkaç ay, en az bir yıl sıkı bir çalışma...</p>

  <p class="calibre1">«Teşekkür ederim, amiralim, söylediklerinizin benim için taşıdığı değeri hayal bile edemezsiniz, efendim. Ama ne yazık ki hayır! Benim için geç, efendim. Şimdi daha değişik bir yaşamım ve daha farklı sorumluluklarım var. Ayrıca sağlıklı bir başka komutan adayının yerini almak istemem. Şu Rus denizaltısına bir bakmama izin verin, ödeşelim, amiralim.»</p>

  <p class="calibre1">«Sana bunu garanti ederim.»</p>

  <p class="calibre1">Foster bu cevabı alacağını biliyordu; ne kadar yazıktı oysa! Bacağı olsaydı Skip Tyler çok iyi bir amiral adayıydı. Bu dünyada her şeyin adaletli olduğunu kimse söyleyemezdi zaten!</p>

  <p class="calibre1"><b>KIZIL EKİM</b></p>

  <p class="calibre1">«Öyle görünüyor ki, sizler her şeyi kontrol altına aldınız,» dedi Ryan. «Ben bir yerlerde şöyle bir kestirsem olur mu?»</p>

  <p class="calibre1">«Uyumak.»</p>

  <p class="calibre1">«Ah, Dr. Petrov’un kamarasını kullanabilirsin.»</p>

  <p class="calibre1">Ryan kıç tarafa doğru giderken Borodin’in kamarasına uğrayıp votka şişesini aldı. Tadı pek güzel gelmedi ama yutarken kayıp gidiyordu hiç değilse. Petrov’un yatağı sert ve rahatsızsa da, Ryan buna aldırmayacak kadar yorgundu. Büyük bir yudum alıp, üniformasıyla uzandı, beş dakika sonra da kendinden geçti.</p>

  <p class="calibre1"><b>USS SEA CLIFF</b></p>

  <p class="calibre1">Hava temizleme aygıtı iyi çalışmıyordu. Yüzbaşı Sven Johnsen nezlesi geçmemiş olsaydı bunun dikkatinden kaçabileceğini düşündü, Sea Cliff üç bin iki yüz metredeydi ve satha çıkmadan önce havalandırma sistemiyle oynamak tehlikeli olabilirdi.</p>

  <p class="calibre1">«Bu kadar derine hiç dolmamıştım,» dedi Albay Igor Kagonovich. Rus albayının buraya kadar getirilişi hiç de kolay olmamıştı. Helix tipi bir helikopterle önce Kiev’den Tarcnva’ya gelmiş, sonra bir Sea King helikopteriyle Norfolk'a, oradan da başka bir helikopterle Sea Cliff'in taşıyıcı gemisi olan USS Austin’e inmişti.</p>

  <p class="calibre1">«Bir süre sonra alışırsınız,» dedi Yüzbaşı Johnsen. «Bir kere alıştınız mı, yüz elli metreye de dalsanız, üç bin beş yüz metreye de dalsanız pek bir şey farketmez. Herhangi bir aksilik olursa nasıi olsa aynı şekilde ölürüz; tek fark, bu derinlikte olursa geriye pek parça artmaz.»</p>

  <p class="calibre1">«Bu mutlu düşüncelerinize devam edin, efendim,» dedi Astsubay Jesse Overton. «Sonarda hâlâ bir şey yok mu?»</p>

  <p class="calibre1">«Yok, Jess.» Yüzbaşı, Jess'le iki yıldır birlikteydi ve USS Sea Cliff çocukları gibiydi. Uç kişilik denizaltı da disiplin kuralları ve askerlik o kadar sıkı değildi tabii.</p>

  <p class="calibre1">Jesse Overton’un bu minik denizaltıyı kullanmaktaki ustalığı eşsizdi. Yüzbaşı Johnsen de bu görevi seve seve ona bırakmıştı.</p>

  <p class="calibre1">«Havalandırmanın elden geçmesi gerekiyor,» dedi yüzbaşı.</p>

  <p class="calibre1">«Evet, filtrelerin değişmesi gerek, gelecek haftaya planlamıştım o işi. Aslında bu sabah da yapabilirdim ama kablo donanımlarının kontrolü daha önemliydi.»</p>

  <p class="calibre1">«Sanırım haklısın, Jesse. Gemi iyi gidiyor mu?»</p>

  <p class="calibre1">«Mükemmel. Hedef sahasının genişliği ne kadar?»</p>

  <p class="calibre1">«Oldukça geniş. USS Pigecn'un dediğine bakılırsa, patlamadan sonra dağılan parçaların en büyüğü kahvaltı sofrasındaki tabaklar kadarmış ancak.»</p>

  <p class="calibre1">«İnanırım, derinlik üç mil, bir de akıntı var.»</p>

  <p class="calibre1">Yüzbaşı Rus albayına döndü. «Geminin adı Kızıl Ekim' di galiba, albayım, Victor sınıfı bir hücum denizaltısı mıydı?»</p>

  <p class="calibre1">«Sizin verdiğiniz isme göre öyle,» dedi Kaganovich.</p>

  <p class="calibre1">«Siz nasıl adlandırıyorsunuz peki?» Cevap yoktu.</p>

  <p class="calibre1">Neler dönüyordu acaba'? Geminin hangi sınıf olduğundan kime neydi ki?</p>

  <p class="calibre1">«Sonarı çalıştırıyorum,» dedi Yüzbaşı Johnsen.</p>

  <p class="calibre1">«İşte dip gözüktü, evet... kuvvetli ekolar almaya başladım. Tam önümüzde. Dibe yüz elli metre daha var.»</p>

  <p class="calibre1">«Tamam.»</p>

  <p class="calibre1">«Şurada, sancak başomuzlukda, üç yüz metre de büyük bir parça var. Yaklaşık on metre boyunda, üç metre kadar eninde, ilk önce ona gidelim.»</p>

  <p class="calibre1">«İskeleye dönüyorum, ışıkları da yakıyorum.»</p>

  <p class="calibre1">Altı kuvvetli projektör aynı anda yanınca küçük denizaltı ışıktan bir kürenin içinde kalıverdi. Derinlik, yoğunluk ve koyu karanlıktan dolayı görüş mesafesi ancak on metreydi.</p>

  <p class="calibre1">«Dediğiniz gibi, yüzbaşım, dibe geldik.»</p>

  <p class="calibre1">Jesse ileri yolu kesti ve gemiyi düzeltti.</p>

  <p class="calibre1">«Akıntı çok güçlü, bataryalardan fazla enerji çekeceğiz.»</p>

  <p class="calibre1">«Akıntının sürati ne kadar?»</p>

  <p class="calibre1">«Bir buçuk veya iki mil, geçen yıl da bu kadardı. Bir ya da bir buçuk saat çalışabiliriz.»</p>

  <p class="calibre1">Johnsen onayladı.</p>

  <p class="calibre1">«Bir dakika, dipte bir ışık yansıması oldu, kıskaçlarla alalım mı onu?»</p>

  <p class="calibre1">«Becerebilirsen al tabii!»</p>

  <p class="calibre1">Henüz TV ekranlarında bir şey görünmüyordu.</p>

  <p class="calibre1">«Tamam.» Jesse kıskaçları kontrol eden levyeyi eline</p>

  <p class="calibre1">aldı, en ustaca kullandığı şeylerden biri de buydu.</p>

  <p class="calibre1">«Ne olduğunu görebiliyor musun?» Johnsen bir yandan TV'deki görüntüyü netleştirmeye çalışıyordu.</p>

  <p class="calibre1">«Bir çeşit gösterge veya kadran. Bir numaralı projektörü söndürür müsünüz, efendim, gözümü alıyor.»</p>

  <p class="calibre1">Johnsen pruvayı aydınlatan ışığı söndürünce TV ekranı karardı.</p>

  <p class="calibre1">«Haydi bebek, az kaldı.» Jesse sol eliyle gemiyi dengede tutarken sağ eliyle de kıskacı kontrol ediyordu.</p>

  <p class="calibre1">Şu anda hedefi tek görebilen oydu.</p>

  <p class="calibre1">«Aldım onu,» diye bağırdı Jesse. Kıskaç denizaltı hareket etmeden önce bir dalgıç tarafından gövdesinin üstüne yerleştirilmiş olan kadranı alıvermişti.</p>

  <p class="calibre1">«Işığı açabilirsiniz, efendim.»</p>

  <p class="calibre1">Johnsen ışığı açınca Jesse kıskacın kolunu pruvadaki TV kamerasının önüne getirdi.</p>

  <p class="calibre1">«Ne olduğunu görebiliyor musunuz?»</p>

  <p class="calibre1">«Derinlik göstergesine benziyor, ama bizimkilerden biri değil bu. Siz tanıyabildiniz mi, albayım?»</p>

  <p class="calibre1">«Do,» dedi Kagonovich. Ne kadar üzgün olduğunu göstermek istercesine derin bir nefes aldı. «Bizimkilerden biri bu, seri numarasını okuyamıyorum ama kesinlikle Sovyet yapısı olduğunu söyleyebilirim.»</p>

  <p class="calibre1">«Koy sepete, Jesse.»</p>

  <p class="calibre1">«Tamam, efendim.»</p>

  <p class="calibre1">«O büyük hedef neredeydi?»</p>

  <p class="calibre1">«Tam pruvada, yüz metre ötede, Gidip bir bakalım.»</p>

  <p class="calibre1">«Mesafe?»</p>

  <p class="calibre1">«Altmış yarda. Artık görmeniz lazım.»</p>

  <p class="calibre1">«Aman Tanrım!»</p>

  <p class="calibre1">Her iki subayda aynı anda gördüler.</p>

  <p class="calibre1">«Bu bir Rus nükleer füzesi komutan,» dedi Jesse.</p>

  <p class="calibre1">«Olduğumuz yerde tut gemiyi, Jesse.»</p>

  <p class="calibre1">«Anlaşıldı, efendim.» Johnsen, Rus albayına baktı. «Viclor sınıfı demiştiniz.»</p>

  <p class="calibre1">Kaganovich'in dudakları kıvrıldı. «Yanılmışım herhalde.»</p>

  <p class="calibre1">«Jess, biraz daha yakından bakalım şuna.»</p>

  <p class="calibre1">Küçük denizaltı füzenin çevresinde dolaştı. Kiril alfabesiyle yazılan yazılar, yanılgıya meydan bırakmayacak kadar belirgindi.</p>

  <p class="calibre1">Kaganovich füzenin üzerindeki işaret ve yazıları not etti, Kiev’den ayrılmadan önce kendisine brifing verilmişti.</p>

  <p class="calibre1">Ne kolay olmuştu. Amerikalılar en gizli ve en özel araçlarından birine binmesine izin vermişler ve görevini kolaylaştırmışlardı. Kızıl Ekim ölmüştü. Bütün yapacağı, durumu Amiral Stralbo’ya rapor etmekti, ondan sonra Sovyet Filosu Amerikan kıyılarından çekip gidebilirdi. İsterlerse oyunlarını oynamak için Norveç denizine gelsinlerdi, orada oyunu kimin kazanacağını görürlerdi.</p>

  <p class="calibre1">«Markala, Jess,» dedi Johnsen.</p>

  <p class="calibre1">Jess, Rus füzesinin yanına, tekrar bulabilmelerini kolaylaştırmak için bir sonar vericisi bıraktı.</p>

  <p class="calibre1">«Bu füze Sovyet malı, burası da uluslararası sular, ülkeme aittir bu füze.»</p>

  <p class="calibre1">Jess öfkeyle, «O zaman gel de sıkıysa çıkarıp al,» dedi.</p>

  <p class="calibre1">Kaganovich geriledi. «Affedersiniz, Bay Johnsen.»</p>

  <p class="calibre1">«Geri dönüp onu alacağız,» dedi yüzbaşı.</p>

  <p class="calibre1">«Çok ağır, kaldıramazsınız ki!»</p>

  <p class="calibre1">«Sanırım haklısın.» Johnsen alaylı alaylı güldü.</p>

  <p class="calibre1">Kaganovich, Amerikalıların bu küçük zaferlerini hoş görmeye karar verdi. Çok, ama çok daha da kötü olabilirdi. «Aramaya devam edeceğiz mi?»</p>

  <p class="calibre1">«Hayır,» dedi Johnsen. «Sanırım artık satha çıkacağız.»</p>

  <p class="calibre1">«Ama aldığınız emirler...»</p>

  <p class="calibre1">«Albay Kaganovich, aldığım emir, Victor sınıfı bir denizaltıyı aramaktı, onun yerine bir stratejik füze denizaltısı bulduk. Albayım, bize yalan söylediniz, bu nedenle konukseverliğimiz de burada sona erdi. İstediğinizi gördünüz ve aldınız. Daha sonra bizde kendi istediklerimiz için geri döneceğiz. Haydi Jess, eve dönüyoruz.»</p>

  <p class="calibre1">«Başüstüne. komutan.»</p>

  <p class="calibre1"><b>USS AUSTİN</b></p>

  <p class="calibre1">Bir saat kadar sonra Kaganovich, Austin’in köprüüstüne çıktı ve Kirov’a bir mesaj çekmek için izin istedi.</p>

  <p class="calibre1">Daha önce bu konuda anlaşmaya varıldığı için gemi komutanı izin isteğini onayladı. Rus albayı bir dizi kodlu mesajı verdikten sonra derinlik göstergesinin arkasındaki rakamları da bildirdi.</p>

  <p class="calibre1">Jesse Overton ve Johnsen, Kaganovich’in elinde derinlik göstergesiyle birlikte helikoptere binişini seyrettiler.</p>

  <p class="calibre1">«Bu adamı sevmedim, yüzbaşım, ama iyi kandırdık,» dedi Jesse.</p>

  <p class="calibre1">«Seninle bir daha hiç poker oynamayacağım, Jesse.»</p>

  <p class="calibre1"><b>KIZIL EKİM</b></p>

  <p class="calibre1">Ryan altı saat sonra, kulağına hiç de yabancı gelmeyen bir müzik sesiyle uyandı, Jones’un getirdiği televizyonda E.T. filmi oynuyordu.</p>

  <p class="calibre1">«Günaydın Ryan,» dedi Mancuso.</p>

  <p class="calibre1">«Günaydın yarbay, görüyorum her şey yolunda.»</p>

  <p class="calibre1">«Evet, biraz gevşememiz iyi oldu. Şu bizim Jonesy için bir takdirname daha yazmam gerek, bu televizyonu o akıl etti.»</p>

  <p class="calibre1">Dr. Noyes içeri girdi.</p>

  <p class="calibre1">«Williams nasıl?» diye sordu Ryan.</p>

  <p class="calibre1">«Yaşayacak,» dedi Noyes ve kendine bir bardak kahve doldurdu. «Baştaki yara da kötüydü ama göğüs daha da fena, kurşun kalp zarına bir santim öteden girmiş. Albay Borodin, Williams’a ilk acil yardımı kim yaptı?»</p>

  <p class="calibre1">Borodin Rus teğmenlerden birini gösterdi. «İngilizce bilmez.»</p>

  <p class="calibre1">«Ona lütfen söyleyin, Williams yaşarsa hayatını ona borçlu olacak. Göğsüne o direni sokması hayatını kurtarmış, onsuz ölebilirdi.»</p>

  <p class="calibre1">«İyileşeceğinden emin misiniz?» Ryan endişeliydi.</p>

  <p class="calibre1">«Tabii eminim, hayatımı doktorlukla kazanıyorum ben. Biraz yatacak tabii, bir an önce bir hastaneye götürülse daha da iyi olur ama şimdilik idare eder.»</p>

  <p class="calibre1">«Albay Ramius?» diye sordu Borodin.</p>

  <p class="calibre1">«Sorun yok, hâlâ uyuyor. O uyurken ben de bacağını diktim. Albay Borodin, şu teğmene sorar mısınız, böyle ilk yardım yapmayı nerede öğrenmiş?»</p>

  <p class="calibre1">Borodin soruyu tercüme etti.</p>

  <p class="calibre1">«Tıp kitapları okumaya meraklıymış.»</p>

  <p class="calibre1">«Kaç yaşında?»</p>

  <p class="calibre1">«Yirmi dört.»</p>

  <p class="calibre1">«Ona söyleyin lütfen, eğer tıp eğitimi yapmayı düşünürse yol gösterebilirim. En doğru şeyi en doğru zamanda böylesine isabetle yapabiliyorsa, bununla hayatını da kazanabilir.»</p>

  <p class="calibre1">Genç teğmen duyduklarından pek hoşnut olmuştu, hemen ardından Amerika’da bir doktorun ne kadar kazandığını sordu.</p>

  <p class="calibre1">«Ben askeri doktorum, onun için çok iyi kazandığım söylenemez. Yılda kırk sekiz bin dolar kazanıyorum. Dışarda olunca çok daha fazla kazanmak mümkün tabii.»</p>

  <p class="calibre1">«Sovyetler Birliği'nde doktorlar fabrika işçileri kadar maaş alırlar,» dedi Borodin.</p>

  <p class="calibre1">Noyes atıldı. «Bu da doktorlarınızın neden o kadar başarılı olmadığını açıklıyor.»</p>

  <p class="calibre1">«Albay Ramius komutayı tekrar ne zaman alabilir?»</p>

  <p class="calibre1">«Bugün yatsın, yarın yavaş yavaş kalkar. Fazla zorlanmasını istemiyorum, kanama başlayabilir. Kan kaybettiği için biraz zayıf düşmüş, ama iyileşecek.»</p>

  <p class="calibre1">«Size teşekkür ediyoruz, doktor,» dedi Borodin.</p>

  <p class="calibre1">«Görevim bu. Şimdi baylar, izninizle bir soru sorabilir miyim? Burada neler oluyor Tanrı aşkına?»</p>

  <p class="calibre1">Borodin gülerek tercüme etti. «Hepimiz Amerikan vatandaşı oluyoruz.»</p>

  <p class="calibre1">«Ve de beraberinizde bir denizaltı getirdiniz! Hay allah, ne hikâye ama! Tabii herhalde bu hikâyeyi hiç kimseye anlatamayacağım!»</p>

  <p class="calibre1">«Haklısınız, doktor,» dedi Ryan.</p>

  <p class="calibre1">«Ne kötü.»</p>

  <h2 class="calibre9" id="sigil_toc_id_50">MOSKOVA</h2>

  <p class="calibre1">«Evet, yoldaş amiral, demek bize başarılı olduğunuzu söylüyorsunuz?» dedi Genel Sekreter Normanov.</p>

  <p class="calibre1">Gorshkov masada oturanların yüzlerine bakarak başını salladı. «Evet, yoldaş genel sekreter.»</p>

  <p class="calibre1">Bütün Politbüro üyeleri, kuvvet komutanları ve KGB Başkanı toplantıdaydı.</p>

  <p class="calibre1">«Amiral Stralbo'nun istihbarat subayı Albay Kaganovich, dipte yaptığı araştırmadan sonra beraberinde bir derinlik göstergesi getirmiş. Seri numarası kontrol edildi, kesinlikle Kızıl Ekim’e ait; ayrıca dipte birde SEAHAWK füzesi bulmuşlar. Kızı! Ekim, öldü, görevimizi başardık.»</p>

  <p class="calibre1">«Rastlantıyla!» dedi Mikhail Alexandrov. «Deniz Kuvvetleri gemiyi bulup yok edemedi. Sanırım KGB Başkanı Yoldaş Gerasimov'un bize söyleyeceği bazı şeyler var.»</p>

  <p class="calibre1">Nikolay Gerasimov, KGB'nin yeni başkanıydı. Raporunu Politbüro üyelerine vermişti ve şimdi bu üniformalı horozlara da açıklamak için sabırsızlanıyordu. Tepkilerini görmeliydi, KGB’nin bu adamlarla görülecek hesabı vardı. Washington’daki ajanları Cqssius’dan aldıkları bilgileri özetledi.</p>

  <p class="calibre1">«İmkânsız,» diye atıldı Gorshkov.</p>

  <p class="calibre1">«Bence mümkün olabilir,» dedi Gerasimov.</p>

  <p class="calibre1">«Amerikalılar önce pek saldırgandılar, sonra yumuşayıverdiler, niçin acaba?»</p>

  <p class="calibre1">«Çünkü Amiral Stralbo onları tahrik etmekten vazgeçti.»</p>

  <p class="calibre1">«Belki. Ama belki de Amerikalılar o sırada Cassius’un bize aktardığı bilgileri öğrendiler. Yaptığımız araştırmaya göre Polyarnyy denizaltı üssünde yirmi dokuz PolonyalI var. Albay Ramius'un mektubu, PolonyalIların bir operasyonu olabilir. Lütfen hatırlayın, Kızıl Ekim patlayıp battığında, mektupta söylendiği gibi New York limanının yakınlarında değil, bin kilometre daha güneydeydi.»</p>

  <p class="calibre1">«Hayır olamaz.» dedi Gcrshkov. «Ramius bunu bizi yanıltmak için yapmıştır. Bu yüzden de gemilerimizi bütün Amerikan sahilleri boyunca yaydık.»</p>

  <p class="calibre1">«Ve de bulamadınız,» dedi Alexandrov, «Devam edin, yoldaş.»</p>

  <p class="calibre1">«Ramius isteseydi, herhangi bir limana dümdüz bir rotayla gidebilirdi, üstelik bunu yedi günde yapabilirdi. İlk brifingde bunu siz söylediniz.»</p>

  <p class="calibre1">«Evet ama, bunun için azami sürat kullanması gerekirdi, denizaltı komutanları böyle yapmaktan pek hoşlanmazlar.»</p>

  <p class="calibre1">«Bu mantıklı,» dedi Alexandrov. «Polîtovskiy’nin akıbeti de bunu gösteriyor, ama yine de anayurda ihanet eden birinin çok acele etmesi gerekirdi.»</p>

  <p class="calibre1">«Evet, acele etseydi kurduğumuz tuzağa düşerdi,» dedi Gorshkov.</p>

  <p class="calibre1">«Kurduğumuz tuzak da başarılı olmadı,» diye söze karıştı Genel Sekreter.</p>

  <p class="calibre1">Gerasimov devam etti. «Hangi hikâyenin doğru olduğunu tam olarak bilmiyoruz, ama KGB bunu araştırıp bulacaktır.»</p>

  <p class="calibre1">«Deniz Kuvvetlerinde güvenlik. Askeri İstihbarat GRU’ nun sorumluluğundadır.» Gorshkov öfkelenmişti.</p>

  <p class="calibre1">«Artık değil!» Genel Sekreter, iki saat önce Politbüronun aldığı kararı böylece açıklamış oldu.</p>

  <p class="calibre1">«Bu işi KGB üstlenecek. Bir yandan Washington'doki ajanımız Cassius'un verdiği bilgilerin doğruluk derecesini araştırırken, öte yandan Ramius'un mektubunun sahte mi, yoksa gerçek mi olduğunu tespit edecek. Eğer gerçekten bir ihanetse, bundan böyle subayları aynı gemide veya görevde uzun süre bırakmaktan vazgeçiyoruz.»</p>

  <p class="calibre1">Gorshkov masaya bir yumruk attı ve hayatının son hatasını yaptı. «Yaptığınız şeyle Deniz Kuvvetlerimin bütün etkinliğini yok edeceksiniz!»</p>

  <p class="calibre1">Alexandrov öfkeyle konuştu. «Halkın kuvvetleri, partinin kuvvetleri, amiral; sizin değil. Ve size gelince Yoldaş Padorin...»</p>

  <p class="calibre1">«Buyrun Yoldaş Alexandrov.» Kaçış yoktu Padorin&nbsp;<span style="text-indent: 1.5em; font-size: 1em; line-height: 1.2;">için.</span></p>

  <p class="calibre1">Normanov sözü aldı. «Ramius hainse, başarılı oldunuz demektir. Eğer değilse, bu bir Polonya operasyonuysa ve Amerikalıların gemimizi ele geçirmeleri için düzenlenmişse o zaman başka tabii. Her neyse, denizaltıdan ele geçenler, gemimizin düşmanın eline geçmediğini kanıtlıyor.»</p>

  <p class="calibre1">Padorin düşündü, kendisini harcamayacaklardı. Sonuçta İstedikleri, partinin Silahlı Kuvvetlere hakim olmasıydı, kendisi de partinin Silahlı Kuvvetlerdeki temsilcisiydi. Ama yerini koruduğu takdirde de bu adamların oyuncağı olacaktı tabii, özellikle Alexandrov'un. Padorin buna dayanabileceğini düşündü.</p>

  <p class="calibre1">Gorshkov'un durumu değişikti, herhalde bir iki ay içinde Sovyet Deniz Kuvvetlerine yeni bir komutan bulunacaktı. Yeni atanan komutanın kişisel saygınlığı ve gücünün, partiye galebe çalabilecek ölçüde olmamasına da dikkat edilecekti kuşkusuz.</p>

  <p class="calibre1">Kellemi kurtardım, diye düşündü Padorin.</p>

  <p class="calibre1">Genel Sekreter sözlerini bitirdi. «KGB Başkanı, aldığınız güvenlik önlemlerini kontrol edecek ve gerekirse önerilerde bulunacaktır.»</p>

  <p class="calibre1">Ve şimdi de Padorin, KGB'nin yüksek komuta heyetindeki casusu oluyordu! Ne önemi vardı ki? Yaşamını, rütbesini, görevini, maaşını ve yazlık villasını kurtarmıştı ya; ödediği karşılık çok sayılmazdı.</p>

  <h1 class="calibre2" id="sigil_toc_id_51">ON ALTINCI GÜN 17 ARALIK CUMARTESİ</h1>

  <p class="calibre1"><b>DOĞU SAHİLİ</b></p>

  <p class="calibre1">USS Pigeon, Chorleston limanına sabaha karşı dörtte yanaştı. Bütün seyir boyunca Rus subayları, kendi askerleriyle Amerikalıların yakınlaşmalarını önleyemediler. Daha önceden gemiye getirilen ve asker üniforması giydirilen Rus dili uzmanları subaylar, Rusların tuvalete gitmesinden bile yararlanarak personelle Rusça sohbet edip yakınlaşmayı sağlamışlardı. Pigecm'un geç vakit yanaşmasına rağmen basından yüzlerce gazeteci ve televizyon muhabiri limandaydı; getirilen bir bando Sovyet ve Amerikan marşları çalıyordu. Tercümanlar aracılığıyla soru yağmuruna tutulan Rusların havaalanına gitmek üzere bekleyen otobüslere binmeleri bir saat aldı.</p>

  <p class="calibre1">Uçuşa geçmeden önce sigara ve minyatür şişelerde içki dağıtıldı. Kısa bir süre yolcuların hepsi çakırkeyif olmuşlardı. Uçağın pilotu anons devresinden, Rusları almak üzere ertesi gün bir Sovyet uçağının geleceğini, bu arada sağlık muayenesinden geçeceklerini, birkaç gün daha kalıp Amerikan konukseverliğini iyice tanımanın ne kadar iyi olabileceğini söylerken, bir yandan da alçaktan uçarak sürekli açıklama yaptı. Ayrıca Kızıl Ekim’in kahraman subaylarının fedakârlıkları, Sovyet denizcilerin cesaretleri övüldü, ölenler için başsağlığı dilekleri sunuldu.</p>

  <p class="calibre1">Washington'a iniş için uçak alçalıp .kentin banliyöleri üzerinden geçerken, görülen iki katlı evlerin orta sınıfa ve işçilere ait olduğu söylendi. Otobüsler kentin en kalabalık caddelerinden geçerken her ailenin birden fazla arabası olunca yaşanmak zorunda kalınan bu trafik felaketi için özür dilendi.</p>

  <p class="calibre1">Herkesin bir arabaya sahip olabilme kavramı Ruslara çok yabancıydı tabii, politik subayları daha sonra bunların hep düzmece olduğunu söyleyeceklerdi. Ama sokaklardaki on binlerce araba da Rusları kandırmak için biraraya getirilmiş olamazdı kî. Üstelik zenciler bile araba kullanıyorlardı. Hastanede her biri tek tek muayene edilirken hepsine ayrı ayrı sığınma önerisi yapıldı; ancak kabul edenler, hastanede bekleyen dört Sovyet diplomatından birine bunun kendi kararları olduğunu söylemek zorundaydılar. Dört kişi kalmaya karar verdi; bunlardan biri, Sovyet deniz ataşesiyle konuştuktan sonra vazgeçti. Sonradan suçlamalara meydan vermemek için hem Amerikan makamlarıyla, hem Sovyet temsilcileriyle tek tek yapılan görüşmelerin tamamı videoyla kaydedildi.</p>

  <p class="calibre1">Sağlık kontrolları tamamlanan Ruslar yemekten sonra yatacakları yerlere dağıldılar.</p>

  <p class="calibre1"><b>WASHINGTON D.C.</b></p>

  <p class="calibre1">«Günaydın, Sayın Büyükelçi,» dedi Başkan.</p>

  <p class="calibre1">Arbatov, Dr. Pelt’in yine Başkanın yanında ayakta durduğuna dikkat etti, olumlu ve yapıcı bir görüşme olmasını beklemiyordu zaten. «Sayın Başkan, buraya Sovyet vatandaşlarının kaçırılmasını protesto etmek için geldim.»</p>

  <p class="calibre1">Başkanın sesi çok sertti. «Sayın Büyükelçi, eski bir bölge savcısı olarak size şunu söylemek isterim. ABD yasalarına göre adam kaçırmak çok ağır bir suçtur ve ABD böyle bir şeyle suçlanamaz, hele benim makam odamda asla. Biz adam kaçırmadık, kaçırmayız ve hiçbir zaman da kaçırmayacağız. Yeteri kadar açık mı, efendim?»</p>

  <p class="calibre1">Dr. Pelt söze karıştı. «Ayrıca Alex, sözünü ettiğin adamlar, biz olmasaydık şimdi ölmüş olacaklardı. Sizinkileri kurtarırken çok değerli iki subayımızı kaybettik. Bunu hatırlayıp teşekkür edebilir, hiç değilse ölen subaylarımız için başsağlığında bulunabilirdin.»</p>

  <p class="calibre1">«Hükümetim olanları takdir ediyor ve Sovyet halkı adına teşekkürlerini sunuyor. Böyle de olsa, adamlarımıza ülkelerine ihanet etmeleri için baskı yapılmaktadır.»</p>

  <p class="calibre1">«Sayın Büyükelçi, geçen yıl sizin balıkçı geminiz bizim düşen uçağımızın personelini konuşturmak veya sığınmaya ikna etmek için para, kadın ve daha neler teklif ettiler, öyle değil mi? Bana sakın haberim yok demeyin. Oyunun kurallarını bilirsiniz. O zaman bunları yaptınız diye sizi protesto etmedik. Hayır, adamlarımızın sağ kalması bizim için yeterliydi, hepsi de şu anda görevinin başında. Bunun için de hükümetinize teşekkür borçluyuz. Şimdi, bu son durumda her Sovyet denizcisine, isterlerse bu ülkede kalabilecekleri söylendi, hiç de baskı yapılmadı. Ayrıca bu önerinin yapıldığı her vatandaşınıza, elçiliğinizden bir temsilciyle görüşme hakkı verildi, ola ki vazgeçebilirler diye. Sayın Büyükelçi, yapılanlara kimsenin adaletsizliktir diyecek hali yok, kimseye para veya kadın teklif etmedik. Biz insanları satın almayız, hele adam hiç kaçırmayız. Ben bir zamanlar adam kaçıranları hapse attırırdım, hatta birine ölüm cezası bile verildi. Bir daha sakın böyle bir suçlamada bulunmayın.»</p>

  <p class="calibre1">«Hükümetim bütün Sovyet vatandaşlarının ülkelerine iadesinde ısrarlıdır.»</p>

  <p class="calibre1">«Sayın Büyükelçi, ABD’de bulunan herhangi biri, geliş şekli veya milliyeti ne olursa olsun, yasaların koruması altındadır. Aynı yasalara göre, hiç kimse isteği dışında bir şeyi yapmaya zorlanamaz. Konu kapanmıştır. Şimdi benim size bir sorum var. Amerikan sahillerden üç yüz mil açıkta bir balistik füze denizaltısının ne işi var?»</p>

  <p class="calibre1">«Balistik füze denizaltısı mı, Sayın Başkan?»</p>

  <p class="calibre1">Dr. Pelt, SS-N-20 SEAHAWK füzesinin denizaltında çekilmiş resmini Arbatov’a verdi.</p>

  <p class="calibre1">«Denizaltının adı Kızıl Ekim, daha doğrusu öyleydi. Güney Carolina'nın üç yüz mil açığında patladı ve battı. Alex, aramızda bu konuda anlaşma var biliyorsun, iki tarafın da denizaltıları, diğer ülkenin kıyılarına beş yüz milden daha fazla yaklaşmayacaktı. Bu denizaltının orada ne yaptığını bilmek istiyoruz. Bu füze sizin ve batan denizaltıda onun gibi on dokuz tane daha vardı.» Dr. Pelt füze sayısını kasten yanlış söylemişti. «A.B.D, SSCB’den bu denizaltının ve Sovyet Donanmasının kıyılarımızda ne aradığını soruyor ve cevap istiyor.»</p>

  <p class="calibre1">«Kaybolan denizaltı olmalı bu,» dedi Arbatov.</p>

  <p class="calibre1">«Sayın Büyükelçi,» dedi Başkan yumuşak bir sesle. «Denizaltı perşembeye kadar kayıp değildi, siz bundan bize söz edeli de yedi gün olmuştu. Kısaca, geçen cuma anlattıklarınızla gerçekler birbirine uymuyor.»</p>

  <p class="calibre1">«Neyle suçluyorsunuz bizi?» Arbatov öfkeliydi.</p>

  <p class="calibre1">«Hiçbir şeyle, Alex,» dedi Başkan. «Eğer o anlaşma artık işlerliğini yitirmişse, tamam, biz de bilelim bunu. Bugün öğleden sonra Amerikan halkına açıklama yapmam gerekecek. Personeliniz kurtarıldı, Sovyet Filosunun daha fazla buralarda kalması artık tahrik edici olacaktır. Generallerimin şu anda bana ne tavsiye ettiklerini tahmin edin ve Sayın Genel Sekreteriniz de dikkate alsın bunu.</p>

  <p class="calibre1">Benzer bir durumda sizin generalleriniz de aynı şeyi kendisine yaparlardı. Eğer akla yakın bir açıklamanız olmayacaksa, bana çok az seçim hakkı bırakıyorsunuz, seçeneklerin hiçbiri de uygulamaktan zevk duyacağım şeyler değil. Bu mesaj: hükümetinize gönderin ve kendilerine söyleyin, adamlarınızdan bazıları ABD’de kalmak istediğine göre, hikâyenin aslını nasıl olsa kısa sürede öğreniriz. İyi günler!»</p>

  <p class="calibre1">Arbatov arabasına binip uzaklaşırken, aslında KGB' nin Washington’daki politik istihbarat şefi olan şoförü sonucun ne olduğunu sordu.</p>

  <p class="calibre1">«Tam tahmin ettiğim gibi çıktı, şimdi adamlarımızı niçin kaçırdıklarından bütünüyle eminim.»</p>

  <p class="calibre1">«Bu ne demek oluyor?» diye sordu KGB görevlisi. Çok öfkeliydi. Birkaç yıl öncesine kadar hiçbir parti üyesi, KGB’yle böyle umursamazcasına konuşmaya cesaret bile edemezdi. Yoldaş Andropov'un ölümünden sonra KGB’nin başına gelenler utanç vericiydi. Ama düzelecekti bunlar, her şey eskisi gibi olacaktı.</p>

  <p class="calibre1">«Başkan bizi 1979 yılında imzaladığımız bir anlaşmayı bozmakla suçluyor. Burada kalan adamlarımızı sorguya çekip denizaltının burada ne aradığını öğrenmek niyetindeler. Bu da CIA için bir iki günlük iştir. Belki de konuşturmuşlardır bile. Ayrıca Genel Sekretere, generallerinin ona böyle bir durumda ne yapmayı tavsiye edebileceğini düşünmesini söylememi istedi. Bu da beklenirdi zaten. Sürpriz bir nükleer saldırının provasını yaptığımızı, hatta böyle bir saldırıyı başlattığımızı söyleyeceklerdir. Oysa biz, barış içinde birlikte yaşamak için onlardan daha çok çaba harcıyoruz. Her şeyden kuşkulanan aptallar bunlar; hem korkuyorlar, hem de çok öfkeliler.»</p>

  <p class="calibre1">«Böyle oldukları için onları suçlayabilir misiniz, Sayın Büyükelçi?»</p>

  <p class="calibre1">«Ayrıca Sovyet Filosunun buralarda dolaşması için de neden kalmadığını söyledi.»</p>

  <p class="calibre1">«Ne şekilde söylediler bunu?»</p>

  <p class="calibre1">«Yumuşak bir tarzda söyledi, beklediğimden daha da yumuşak. Bu da beni endişelendiriyor, bir şeyler planlıyorlar sanki. Bütün bu olanlar için bir açıklama istiyorlar. Ne söyleyebilirim ona? Gerçekte neler oldu?»</p>

  <p class="calibre1">«Sanırım biz de asla öğrenemeyeceğiz.» Oysa KGB görevlisi biliyordu. Washington'daki ajanları Cassius’un mesajını Moskova'ya geçen kendisiydi.</p>

  <p class="calibre1">Sovyet Büyükelçisi kapıyı kapatıp çıktıktan sonra Dr. Pelt yan kapıdan CIA Başkanı Yargıç Moore’u içeri aldı.</p>

  <p class="calibre1">«İşe yarayacak mı acaba?» diye sordu Dr. Pelt.</p>

  <p class="calibre1">«Gayet tabii,» dedi yargıç.</p>

  <p class="calibre1">«Böylesine karmaşık bir operasyon insanı biraz ürkütüyor.»</p>

  <p class="calibre1">«İşin güzelliği de burada, doktor. Biz hiçbir şey yapmıyoruz. Sovyetler her şeyi bizim yerimize yapacaklar. Dost ülkelerin gizli servisleri orada burada sorular sormaya başlayacaklar. Eğer bu bizim planladığımız bir operasyon olsaydı, bu servisler soru soracak yerde kabuklarına çekilip otururlardı. Dolayısıyla Sovyetler ya Ramius’un ihanet ettiğine inanacaklar ya da bizim Henderson kanalıyla verdiğimiz bilgiye göre bunun PolonyalIlar tarafından düzenlenmiş bir operasyon olduğuna ve Ramius'un suçsuz olduğu kanısına varacaklar.»</p>

  <p class="calibre1">«Hangisini seçecekler dersin?» diye sordu Başkan.</p>

  <p class="calibre1">«Bu psikolojik bir sorun, Sayın Başkan. Sanırım İkinciyi seçerler. Birinci olursa, inançlarını gözden geçirmeleri gerekir. Bir Sovyet albayının Rusya’da sahip olduğu ayrıcalıkları düşünürseniz, böyle bir adamın ABD’ye sığınmak istemesi, New York’da bir milyonerin SSCB'ne sığınmak istemesiyle eşdeğerdir. Bu durumda güvenlik ve istihbarat servislerine sızılmış demektir, yara almış olacaklardır, ama politik felsefelerindeki çelişkiyle karşı karşıya kalma'ktansa bunu tercih edecekler sanırım. Ayrıca soruşturmayı da KGB yönlendirecek herhalde.»</p>

  <p class="calibre1">«Niçin?» diye sordu Dr. Pelt.</p>

  <p class="calibre1">«GRU’nun zayıflığı ortaya çıkmış oluyor, bu soruşturmanın sonucunda GRU’yu ikinci plana itmiş olacaklar ve eski güçlerini kazanacaklar.»</p>

  <p class="calibre1">«Yani bu, ikinci seçeneğin doğru olduğunu mu kanıtlayacaklar?»</p>

  <p class="calibre1">«Tabii efendim. İstihbaratta bir kural vardır; bir şeyi yeterince ısrarla ararsanız, öyle bir şey olmasa da bulursunuz. Tanrım, bu Albay Ramius’a neler borçluyuz bilseniz. Böyle bir fırsat çok ender ele geçer.»</p>

  <p class="calibre1">«İyi ama KGB çok güçlenecek, iyi bir şey mi bu?»</p>

  <p class="calibre1">«Arasıra olur bu. Andropov'un ölümünden sonra çok yara aldı KGB. Parti de Silahlı Kuvvetlerin güçlenmesinden rahatsızdı, şimdi KGB aracılığıyla Silahlı Kuvvetleri hizaya getirecekler. Her neyse, şimdi yapmamız gereken birkaç şey daha kaldı.»</p>

  <p class="calibre1">«Ne gibi?» dedi Başkan.</p>

  <p class="calibre1">«Bir iki ay içinde dostumuz Henderson, Moskova'ya başka bir haber sızdırıp, bizim USS Dallas'ın baştan beri Kızıl Ekim'in peşinde olduğunu söyleyecek.»</p>

  <p class="calibre1">«Niye ama?» diye itiraz etti Dr. Pelt. «O zaman denizaltıları hakkında yalan söylediğimizi anlayacaklar.»</p>

  <p class="calibre1">«Pek öyle değil, doktor. Bir kere anlaşmayı ihlâl ettiler, gerçeği öğrenmemize de imkân yok, adamlarını konuşturmuş olsak da imkân yok, çünkü adamlar bir şey bilmiyorlar, Ruslar da bunu biliyor. O zaman biz bir şeyler saklıyoruz. Denizaltılarımızdan birinin baştan beri Kızıl Ekim’i izlediği bir şeyler sakladığımızı gösteriyor zaten. Araştıracaklar bunu, ama hiçbir şey bulamayacaklar. Bu konunun aslını ClA’de bilen Greer, Ritter ve benim. Kendi ajanlarımıza neler olup bittiğini arayıp bulma emrini verdik, Ruslar da onların bulabileceği kadarını bulabilirler.»</p>

  <p class="calibre1">«Peki ya Henderson? Denizaltıdan kaç kişinin haberi var?»</p>

  <p class="calibre1">«Henderson konuşursa, KGB ölüm emrini verir. Kızıl Ekim'e gelince, yüz kişi kadar biliyor, bu sayı belki biraz daha artar. Ama biliyorsunuz, şu anda sahillerimizde iki batık Rus denizaltısı var. Araştırılmak üzere laboratuvarlara getirilen denizden çıkarılmış parçalar olacak. Tabii denizaltı araştırma gemisi Glomar Explorer'i oraya göndereceğiz, yoksa kuşkulanırlar. Er geç gerçeği ortaya çıkarabilirler, ama o zamana kadar biz de Kızıl Ekim'i parçalayıp İncelemiş ve denizin dibine serpmiş oluruz zaten.»</p>

  <p class="calibre1">«Demek bu sırrı sonsuza kadar saklayamayacağız?» dedi Dr. Pelt.</p>

  <p class="calibre1">«Sonsuz biraz uzunca bir zaman. Orta vadede bir sır olarak kalacaktır sanırım. Bir veya iki yıl içinde topladıkları bilgilerle, ikiyle ikiyi toplayıp dört etmesi gerektiği sonucuna varabilirler, ama o zaman da kanıtlar yok olmuş olacak. Ayrıca, diyelim ki, KGB gerçeği buldu, acaba rapor eder mi? Ederse, GRU tekrar eski gücüne kavuşur, kendi istihbarat örgütleri arasında yeni bir soğuk savaş çıkar, bu da yine bizim işimize gelir. Dediğim gibi, Ramius bize muhteşem bir fırsat verdi, efendim.»</p>

  <p class="calibre1">«Sığınanlar ne olacak, yargıç?» diye sordu Başkan.</p>

  <p class="calibre1">«Onlara iyi bakacağız, efendim. Bunun nasıl yapılacağını iyi biliyoruz. İfadelerini almak birkaç ay sürecek tabii. Bu arada Amerika’daki yeni yaşamlarına da hazırlayacağız onları. Yeni kimlikleri olacak, isterlerse eğitim görecekler, gerekirse plastik ameliyat da yapılacak, hiç çalışmadan yaşayabilecek kadar da paraları olacak. Ama sanırım çalışacaklar, daha öncekiler de boş oturmak istemediler. Herhalde Deniz Kuvvetleri onlara'uygun bir iş bulabilir.»</p>

  <p class="calibre1">«Onları görmek istiyorum,» dedi Başkan.</p>

  <p class="calibre1">«Olabilir tabii, efendim, ama çok gizli olması gerek.» «Camp David uygun olur sanırım. Yargıç, Ryan’a iyi bakın.»</p>

  <p class="calibre1">«Anlaşıldı, efendim. Geleceğinin parlak olduğuna karar verdik zaten!»</p>

  <p class="calibre1"><b>TYURATAM, SSCB</b></p>

  <p class="calibre1">Kızıl Ekim'in güneş doğmadan dalışının nedeni, dünyadan sekiz yüz kilometre yüksekte tur atan Sovyet yapımı ve Rorşat tipi bir Albatros 8 uydusuydu. Uydu Pamlico boğazının üstünden 11.31'de geçti ve çektiği kızılötesi fotoğrafları Iskra tipi bir haberleşme uydusu kanalıyla Tyuratam’daki istasyona iletti. Aynı sinyalleri Batı Çin’deki Amerikan istasyonu da alıp Washington'a iletmiş ve uydunun ilettiği bilgiler, birbirlerinden beş bin mil uzakta aynı anda değerlendirilmeye başlanmıştı.</p>

  <p class="calibre1">Sovyet teknisyeni birden irkildi. «Bu da ne? Albayım!»</p>

  <p class="calibre1">«Evet yoldaş?» Vardiya amiri Rus albayı hemen konsolun yanına geldi.</p>

  <p class="calibre1">«Bakın burada, Pamlico boğazında iki leke var, su yüzeyinde hiçbir şey yok. Lekelerden biri diğerinden büyük. Bunun anlamı sualtında ısı farkı yaratan ve termal görüntü veren iki veya üç hedef var, bunlar da ancak denizaltı olabilirler. Bizim gemilerimiz oralarda olduğu için Amerika balistik füze denizaltıları geçici bir süre orada oturup gitmemizi bekliyor olabilirler. Muhtemelen Ohio sınıfı, yanında da koruyucu bir avcı denizaltı olabilir.</p>

  <p class="calibre1">«O zaman yakında kalkarlar. Bizimkiler eve dönüyor.»</p>

  <p class="calibre1">«Yazık, onları izlemek iyi olurdu, böyle fırsat pek ele geçmez, yoldaş albay.»</p>

  <p class="calibre1">«Gerçekten öyle. Aferin, yoldaş teknisyen.»</p>

  <p class="calibre1">On dakika sonra bu bilgiler Moskova’ya ulaştı.</p>

  <p class="calibre1"><b>SOVYET DENİZ KUVVETLERİ KARARGÂHI,</b></p>

  <p class="calibre1"><b>MOSKOVA</b></p>

  <p class="calibre1">«Bu fırsatı değerlendireceğiz, yoldaş» dedi Gorshkov. «Filomuz geri geliyor, ama denizaltılarımızın bir kısmını elektronik istihbarat için geride bırakabiliriz. Orada yatıp duran Ohio sınıfı da ya güneyde Charleston'a ya da kuzeye Norfolk’a gider. Norfolk açıklarında Konovalov, Charleston açıklarında ise Shafoilikov denizaltılarımız var. Gerçek bir deniz gücüne sahip olduğumuzu politikacılara göstermek için bir fırsat bu. Bir Ohio sınıfını izlemek, iyi bir başlangıç olabilir.»</p>

  <p class="calibre1">«Gerekli emirleri on beş dakikada veririm, yoldaş.» dedi Deniz Kuvvetleri Harekât Başkamı. İyi fikirdi doğrusu. Ayrıca Gorshkov yolcu olacaksa, onun yerini alabilmek için uygun bir fırsattı.</p>

  <p class="calibre1"><b>USS NEW JERSEY</b></p>

  <p class="calibre1">Tuğamiral Eaton elindeki istihbarat mesajına baktı. Moskova uydu kanalıyla filosuna uzun bir emir yayınlamıştı. Ecton dürbününü kaldırıp Kirov’a baktı.</p>

  <p class="calibre1">«Yarbayım, gruptaki bütün gemileri savaş yerlerine&nbsp;<span style="text-indent: 1.5em; font-size: 1em; line-height: 1.2;">alın.»</span></p>

  <p class="calibre1">«Başüstüne, amiral.»</p>

  <p class="calibre1">«Kirov’dan mesafe?»</p>

  <p class="calibre1">«Otuz yedi bin metre, efendim. Toplar ve füze bataryaları dolu ve atışa hazır, atış kontrol problemi çözüldü.» Haberleşmeden grup harekât subayının sesi çınladı.</p>

  <p class="calibre1">«Dönüyorlar, efendim.»</p>

  <p class="calibre1">Sovyet gemileri sancaktan dönüşe geçerek nizam değiştirdiler ve sıfır dört sıfır rotasına döndüler. Eaton dürbününü indirdi. «Sanırım eve dönüyorlar. Washington’a bilgi verin, personel bir süre daha savaş yerlerinde kalsın.»</p>

  <p class="calibre1"><b>DULLES ULUSLARARASI HAVAALANI</b></p>

  <p class="calibre1">Sovyetler adamlarını ABD'den bir an önce çıkarabilmek için ellerinden geleni yaptılar. Moskova’dan doğrudan gelen bir Aeroflot illyushin IL-62 tipi yolcu uçağı güneş batarken Dulles’a indi. Hemen kalkış yapabilmesi için uçakta bir de yedek uçuş ekibi vardı. Yolcular uçağa binmeden karlı piste son bir göz attılar, bu Amerika’yı son görüşleriydi. Bu kez gazeteciler yoktu.</p>

  <p class="calibre1">Uçağa biner binmez, dört subay, dokuz astsubay ve erler ayrı ayrı gruplar halinde oturdular. Subay ve astsubayların her biri için ayrı bir KGB görevlisi vardı. Uçak kalkınca sorgulama başladı.</p>

  <p class="calibre1">Uçak normal olarak seyredeceği yüksekliğe çıktığında yolcuların çoğu neden Amerika’da kalmadıklarını kendilerine sormaya başlamışlardı.</p>

  <p class="calibre1">Bir KGB binbaşısı, Dr. Petrov'u sorguluyordu. «Albay Ramius’un davranışlarında bir gariplik var mıydı?»</p>

  <p class="calibre1">Petrov tereddütsüz cevap verdi. «Kesinlikle hayır. Gemimize sabotaj yapıldığını bilmiyor musunuz? Hayatımızı kurtardığımıza şükretmemiz gerek!»</p>

  <p class="calibre1">«Sabotaj mı? O da ne demek?»</p>

  <p class="calibre1">«Reaktör sistemi. Bunu bana sormanız yanlış, ben makine subayı değilim, ama radyasyon kaçağını önce ben buldum. Kartlarda radyasyon vardı, oysa geminin aletleri hiçbir şey göstermiyordu. Yalnız reaktörle oynansa iyi, radyasyon ölçme aletlerinin hepsi de kasten bozulmuş. Kendim gördüm bunu. Başçarkçı Melekhin hepsini onarıp kaçıran reaktör boru devresini buldu. Teğmen Svyadov size anlatabilir, o da gördü.»</p>

  <p class="calibre1">KGB subayı sürekli not alıyordu. «Peki, Amerika kıyılarına bu kadar yakında ne yapıyordunuz?» *</p>

  <p class="calibre1">«Ne demek bu? Aldığımız emirlerin ne olduğunu bilmiyor musunuz?»</p>

  <p class="calibre1">KGB subayı Petrov'un yüzüne dik dik baktı. «Neydi emirleriniz, yoldaş doktor?»</p>

  <p class="calibre1">Petrov emirlerin ne olduğunu özetledi ve ekledi. «Emirleri gördüm. Ayrıca âdet olduğu üzere her yere de asıldı.»</p>

  <p class="calibre1">«İmza kimindi?»</p>

  <p class="calibre1">«Amiral Korov tabii, başka kim olabilir?»</p>

  <p class="calibre1">«Bu emirleri biraz garip bulmadınız mı?»</p>

  <p class="calibre1">«Siz aldığınız emirleri tartışır mısınız, yoldaş binbaşı? Ben tartışmam şahsen.»</p>

  <p class="calibre1">«Politik subayınıza ne oldu?»</p>

  <p class="calibre1">Başka bir bölümde Ivanov, Kızıl Ekim’in Amerikan ve Ingiliz gemileri tarafından nasıl bulunup izlendiğini anlatıyordu. «Ama Albay Ramius onları ustaca atlattı. Reaktörümüz arıza yapmasaydı hepsini atlatırdık. Bunu bize kimin yaptığını bulmalısınız, yoldaş yüzbaşı, onun öldüğünü görmek isterim.»</p>

  <p class="calibre1">KGB subayı kımıldamadı bile. «Albay Ramius’un en son söyledikleri neydi?»</p>

  <p class="calibre1">«Adamlarıma hakim olmamı, Amerikalılarla konuşturmamamı ve Amerikalıların gemimizi asla ele geçiremeyeceklerini söyledi.» Ivanov'un gözleri yaşarmıştı. «Yoldaş, siz ve bütün KGB, bize bunu yapan piçi bulmak zorundasınız.»</p>

  <p class="calibre1">Biraz ilerde Svyadov konuşuyordu. «Çok zekice bir sabotajdı. Melekhin bile üçüncü kontrolda bulabildi.»</p>

  <p class="calibre1">İki saat sonra KGB görevlileri uçağın başka bir yerinde, notlarını karşılaştırmak için toplandılar.</p>

  <p class="calibre1">«Ramius hain ise, çok da iyi bir aktör,» dedi KGB albayı.</p>

  <p class="calibre1">«Adamlarına verdiği emirler kusursuz. Görev emirieri de her yere asılmış, herkes okumuş.»</p>

  <p class="calibre1">Bir KGB binbaşısı araya girdi. «Ama personelden hangisi Korov’un imzasını tanır ki? Tabii bunu Korov'a da so~ ramayız artık!»</p>

  <p class="calibre1">Kuzey Donanması Komutanı Amiral Korov, Lubyanka’ da sorgulanmaya başladıktan iki saat sonra beyin kanamasından ölmüştü.</p>

  <p class="calibre1">«İmza taklit edilmiş olabilir. Sonra bizim Küba'da gizli bir denizaltı üssümüz var mı? Ayrıca politik subayın ölümüne ne buyrulur?»</p>

  <p class="calibre1">Bir diğer binbaşı cevapladı bu soruyu. «Gemi doktoru kaza olduğundan emin. Tabii telsizle bildirmeleri de gerekirdi.»</p>

  <p class="calibre1">«Telsiz sessizlik emri,» dedi Albay. «Kontrol ettim. Balistik füze denizaltıları için normal bir işlem bu. Bu albay Ramius’un yakın dövüş eğitimi var mıydı? Politik subayı öldürmüş olabilir mi?»</p>

  <p class="calibre1">«Hayır, ama bir adamı öyle öldürmek pek zor bir şey değil.»</p>

  <p class="calibre1">Albay kararsızdı. «Personelden birinin Ramius’un ihanet ve sığınma niyetine dair herhangi bir şüphesi var mı?»</p>

  <p class="calibre1">Hepsi olumsuzca başlarını salladılar.</p>

  <p class="calibre1">«Peki denizaltının harekât şekli usullere uygun mu?»</p>

  <p class="calibre1">«Evet, yoldaş albay,» diye cevap verdi genç bir yüzbaşı.</p>

  <p class="calibre1">«Düşman gemilerinden kaçınmak için bütün manevralar hem usulüne uygun, hem kusursuz; ayrıca Albay Ramius'un bunları uygulama biçimi âdeta dâhice. Bir ihanet olduğunu gösteren kanıt yok. Henüz yok tabii.»</p>

  <p class="calibre1">Hepsi bütün personelin Lubyanka’da ayrıca sorgulanacağını biliyorlardı.</p>

  <p class="calibre1">«Pekâlâ» dedi albay. «Önce bırakın gevşesinler biraz, sonra Moskova’ya varana kadar tekrar sorgulayın.»</p>

  <p class="calibre1">Personele bol yemek ve votka servisi yapıldıktan sonra sorgulama tekrar başladı. KGB albayı sonuca ulaşılacağından emindi, ama sorunun çözümünü ve cevapları bu adamların bilmediği kesindi.</p>

  <h2 class="calibre9" id="sigil_toc_id_52">KIZIL EKİM</h2>

  <p class="calibre1">Dr. Noyes, Ramius’un yürümesine yardım ederek subay salonuna kadar getirdi. Pek iyi görünmüyordu Ramius, ama herkes gibi onun da yıkanmaya ve traş olmaya ihtiyacı vardı tabii.</p>

  <p class="calibre1">«Evet Ryan, nasılsın bugün?»</p>

  <p class="calibre1">«İyiyim, teşekkür ederim, Albay Ramius. Bacağınız nasıl?»</p>

  <p class="calibre1">«Acıyor. Bir daha kurşun yememeyi öğrenmem lazım. Bu arada sana, hepimizin olduğu gibi kendi hayatımı da borçlu olduğumu söylemeyi unuttum.»</p>

  <p class="calibre1">«Benim de hayatım sözkonusuydu, efendim.»</p>

  <p class="calibre1">Aşçı gelip Ramius’un kahvaltı siparişini aldı.</p>

  <p class="calibre1">«Ne zaman hareket ediyoruz?»</p>

  <p class="calibre1">«Yarın,» dedi Mancuso. «Sovyet Filosunun dönüşe geçtiğini öğrendik. Bizimkiler gözlerini ayırmıyorlar.»</p>

  <p class="calibre1">«Peki, nereye gideceğiz?»</p>

  <p class="calibre1">«Mektubunuzda onlara nereye gideceğinizi söylediniz?» diye sordu Ryan.</p>

  <p class="calibre1">«Mektubu... nereden biliyorsunuz bunu?»</p>

  <p class="calibre1">«Biliyoruz, daha doğrusu biliyorum, ama daha fazla bir şey söyleyemem, efendim.»</p>

  <p class="calibre1">«New York'a gideceğimi yazdım.»</p>

  <p class="calibre1">«Ama rotanız Ne!w York değildi!»</p>

  <p class="calibre1">«Tabii değildi. Onlara doğruyu mu söyleseydim! Norfolk’a gidecektim. Peki, şimdi Norfolk’a mı, Charleston'a mı gidiyoruz?»</p>

  <p class="calibre1">«Sanırım Norfolk,» dedi Mancuso.</p>

  <p class="calibre1">«Arkanızdan bütün Sovyet Donanmasını göndereceklerini bilmiyor muydunuz? Niye mektup yazdınız?» diye sordu Ryan.</p>

  <p class="calibre1">«Bilsinler diye! Bizi kimse yakalayamazdı. Size yakalanmak da çok şaşırttı bizi doğrusu.»</p>

  <p class="calibre1">«Sizi İzlanda'dan bu yana izledik. Sonar operatörlerimiz çok iyidir, Albay Ramius. Sizi sonra tanıştırırım. Şu anda sizin Bugayev’le birlikte çalışıyorlar.»</p>

  <p class="calibre1">«Starshina,» dedi Borodin.</p>

  <p class="calibre1">«Astsubay mı? Yani sonarcınız subay değil mi?» Ramius şaşırmıştı.</p>

  <p class="calibre1">«Hayır efendim, sadece iyi bir sonar operatörü.»</p>

  <p class="calibre1">«Peki adamlarımın geleceği nedir?» dedi Ramius.</p>

  <p class="calibre1">«Sanırım biraz dinlendikten sonra sizlere bazı sorular soracaklardır. En çok bir yıl sonra istediğiniz gibi yaşamaya başlarsınız.»</p>

  <p class="calibre1">«Bu kadar arkadaşça davranan birisi nasıl bir CIA casusu olabiliyor?» dedi Borodin.</p>

  <p class="calibre1">«Ben bir casus değilim, bu işe rastlantı sonucu bulaştım. Daha önce de söylediğim gibi ben masa başında yorum ve değerlendirme yaparım. Sizin bu işe sokulmamın nedeni de, niyetinizin ne olduğunu tahmin edip bulmam oldu.»</p>

  <p class="calibre1">«Baban da casus muydu?» diye sordu Borodin.</p>

  <p class="calibre1">«Hayır, babam polisti, on yıl önce annemle birlikte bir uçak kazasında öldüler.»</p>

  <p class="calibre1">«Özür dilerim, bilemezdim. Peki ya siz Yarbay Mancuso, siz neden denizci oldunuz?»</p>

  <p class="calibre1">«Çocukluğumdan beri hayal ederdim. Babam berberdi. Denizaltıları da isteyerek seçtim.»</p>

  <p class="calibre1">Ryan daha önce hiç tanık olmadığı bir sahneyi seyretiğini düşündü, İki ayrı ülke ve iki ayrı kültürden insanlar, ortak bir zeminde buluşmaya çalışıyorlar, karakter ve tecrübelerinde benzer noktalar yakalayarak birbirlerini anlamak için çaba harcıyorlardı.</p>

  <p class="calibre1">Çok dokunaklıydı bu. Ryan bu durumun Sovyet subayları için ne kadar güç olduğunu düşündü. Şimdiye kadar yaptıkları en zor şey buydu herhalde! Bildikleri her şeyi bırakıp geçmişleriyle bütün köprülerini atmışlar ve yeni yaşamlarının daha iyi olacağına inanmış ve güvenmişlerdi.</p>

  <p class="calibre1">Kendisi gibilerin belki değerini doğru dürüst bilmedikleri özgürlük için bu adamlar neleri göze almışlardı!</p>
</body>
</html>
