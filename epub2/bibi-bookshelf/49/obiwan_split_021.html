<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>obiwan</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik1" id="calibre_toc_20">BÖLÜM ON DÖRT</h1>
				<p class="normal">Luke Skywalker yeni ışın kılıcının son ayarlarını da yaptı. Ben Kenobi'nin Tatooine'deki kulübesinin oturma odasındaki masaya oturmuştu. Ben'in günlüğü masanın üzerindeydi, ışın kılıcıyla ilgili bölümün sayfaları açıktı. R2-D2 odanın öbür ucunda durmuş sessizce Luke'u izliyordu.</p>
				<p class="normal"><span class="ideitalik">Keşke Ben burada olsaydı,</span> diye düşündü Luke, sadece Vader hakkında sormak istediği sorular olduğu için değil. Kimi zaman onu özlüyordu.</p>
				<p class="normal">Ben'in ruhu Dagobah'tan beri onunla iletişime geçmemişti, bu onu pek şaşırtmamıştı. Nihayetinde Luke, Yoda ve Obi-Wan'ın ikazlarına kulak asmayıp doğruca Bespin'e giderek Vader'ın tuzağına düşmüştü.</p>
				<p class="normal">Ben dediği gibi davranmıştı. Luke, Vader'la karşı karşıya geldiğinde Ben'in ruhu araya girmek için hiçbir şey yapmamıştı. Luke, Ben ve Yoda'nın haklı olduğunu anlamıştı, Dagobah'ta kalmalıydı, çünkü Cloud City'ye giderek çok az şey elde edebilmişti.</p>
				<p class="normal"><span class="ideitalik">Boba Fett'in Han'ı götürmesine engel olamadım. Beni kurtarmak için geri döndüklerinde Leia ve diğerlerinin hayatı tehlikeye girdi. Ben arkadaşlarımı kurtarmadım. Onlar beni kurtardılar.</span></p>
				<p class="normal"><span class="ideitalik">Peki ne elde ettim?</span> Aklına tek gelen şey Vader'la karşılaşması oluyordu, bu düellodan sağ çıkmayı başardığı gibi bazı bilgiler de elde edebilmişti. Bu yıkıcı bilginin değerine gelince...</p>
				<p class="normal"><span class="ideitalik">Vader gerçekten de benim babam mı?</span></p>
				<p class="normal">Luke tekrar bileğindeki hayalet sızıyı hissetti.</p>
				<p class="normal">R2-D2, Luke'un boş boş baktığını görünce endişeyle bipledi.</p>
				<p class="normal">"Dert etme, bir şeyim yok," dedi Luke, R2-D2'ya bakarak. Tekrar dikkatini ışın kılıcına vererek ekledi, "Test etsem iyi olacak." Ayağa kalktı, kapıya doğru giderken ışın kılıcı da yanındaydı. Astromech droid de onunla birlikte dışarı çıktı.</p>
				<p class="normal">Sabahın erken saatleriydi, gökyüzünde sadece birkaç yıldız kalmıştı. Luke ışın kılıcını sağ elinde tuttu. Gergindi. Ben'in talimatlarına harfiyen uymuş ve imalat sırasında ışın kılıcının her parçasını defalarca kontrol etmiş olsa da hâlâ silahın patlama riski taşıdığını düşünüyordu. Bu belirsizlik yüzünden silahı dışarıda kullanmaya karar vermişti. Eğer patlarsa hiç değilse Ben'in evini de beraberinde götürmeyecekti.</p>
				<p class="normal">Luke'u izleyen R2-D2 endişeyle bipledi, sonra da o yöne doğru manipülatör kolunu uzattı.</p>
				<p class="normal">"Işın kılıcımı sen mi test etmek istiyorsun?"</p>
				<p class="normal">R2-D2 bipleyerek onayladı.</p>
				<p class="normal">"Teşekkürler, Artoo, ama senin ya da başka birinin bunu yapmasına izin verirsem gerçek bir Jedi olamam."</p>
				<p class="normal">R2-D2 manipülatör kolunu içeri çekti, titreyerek yerden toz kaldırdı.</p>
				<p class="normal">"İçeri gir," diye emretti Luke.</p>
				<p class="normal">R2-D2 yüksek bir gürültüyle itiraz etti.</p>
				<p class="normal">"Yürü," dedi Luke. "Eğer bir terslik olursa Leia'ya anlatmanı istiyorum." <span class="ideitalik">Evet, anlat ona, Luke, galaksinin en büyük salağı, basit bir devre şemasına uygun hareket edemediği için kömür oldu</span>, diye geçirdi içinden.</p>
				<p class="normal">R2-D2 eve doğru ilerledi, yol boyunca söylenmeyi de ihmal etmedi.</p>
				<p class="normal">Luke sakinleşti ve nefes verdi. R2-D2 eve girene kadar bekledi, sonra derin bir nefes aldı, tuttu ve ışın kılıcının düğmesine bastı.</p>
				<p class="normal">VMMMMM-!</p>
				<p class="normal">Işın kılıcının parlak yeşil ucu açıldı, bir metreden biraz kısaydı. Luke kılıcı havada hareket ettirerek uğultusunu dinledi.</p>
				<p class="normal">Luke tuttuğu nefesini bıraktı. Işın kılıcının patlamasını beklemiyordu ama yine de patlamadığını görünce rahatlamıştı. Silahın kullanımı kolaydı, eski ışın kılıcından bile daha dengeliydi.</p>
				<p class="normal"><span class="ideitalik">Acaba kesiyor mu?</span> Luke kurak zemindeki küçük bir kaya çıkıntısına doğru yürüdü. Kılıcıyla yanlamasına kayanın üst ucuna vurdu. Kılıç kayayı kesip giderken hiç direnç hissetmedi ama güçlü bir cazırtıyla kayanın üst kısmı yerinden koparak aşağı kaymış ve geride pürüzsüz bir kesik bırakmıştı.</p>
				<p class="normal">Işın kılıcını elinde tutan Luke, günlüğünü burada bıraktığı için Ben'e minnettardı. <span class="ideitalik">Ben olmasa asla bu noktaya gelemezdim,</span> diye düşündü. Ardından ışın kılıcı yapımının Jedi olma sürecindeki bir aşama olduğunu öğrendiğinden şunu düşünmeden de edemedi, <span class="ideitalik">artık bir Jedi oldum mu acaba?</span></p>
				<p class="normal">Luke şu anda bile Obi-Wan'ın ruhunun onun düşüncelerini okuyabildiğini bilmiyordu.</p>
				<p class="normal">Obi-Wan'ın ruhu Luke'un kendisine Jedi demeden önce son bir görevi yerine getirmek zorunda olduğunun farkındaydı.</p>
				<p class="normal">Han Solo'yu, Hutt Jabba'dan kurtarmak kolay olmamıştı ama Luke Skywalker ve dostları sonunda bu zorluğun da üstesinden gelmeyi başardılar. Cesur kurtarma planları R2-D2'nun Luke'un yeni ışın kılıcını Jabba'nın sarayına gizlice sokarak işaret verildiğinde kendisine teslim etmesini de içeriyordu. Plan tahmin ettiklerinden bile başarılı olmuştu.</p>
				<p class="normal">Kurtarma operasyonundan hemen sonra, Luke R2-D2'yla birlikte Dagobah'a döndü. Luke, Yoda'yla eğitimine kaldığı yerden devam edeceğini umuyordu ama bataklık dünyasına vardığında yaşlı Jedi Üstadı'nın ölümünün yakın olduğunu gördü.</p>
				<p class="normal">Yoda son nefesini verirken Luke onun yanındaydı. Gece çökmüştü ve Yoda küçük yatağında bir battaniyenin altında yatarken hayata gözlerini yummuştu. Saniyeler sonra, Luke Yoda'nın bedeninin ortadan kaybolduğunu gördü. 900 yüz yılın ardından nihayet, Yoda Güç'le bir hale gelmişti.</p>
				<p class="normal">Fakat ölmeden önceki son anlarında, Yoda Darth Vader'la ilgili bilgiyi onayladı. Vader, Luke'un babasıydı ve ancak tekrar onunla karşılaşarak Luke gerçek bir Jedi olabilirdi. Yoda ayrıca bir Skywalker daha olduğunu söylemişti ona.</p>
				<p class="normal">Yoda'nın kulübesinden çıkan Luke, Dagobah'tan gitmek için X-kanadını hazırladı. "Yapamam bunu, Artoo. Tek başıma devam edemem," dedi Luke, bir süre sonra R2-D2'ya bakarak.</p>
				<p class="normal">Obi-Wan konuşmak için o anı beklemişti: "Yoda her zaman seninle olacak."</p>
				<p class="normal">Luke döndü. "Obi-Wan!"</p>
				<p class="normal">Obi-Wan'ın parlayan görüntüsü küçük bir korunun yanında ortaya çıkmıştı. Ağaçlardan uzaklaşıp Luke'un yanına geldi.</p>
				<p class="normal">"Neden bana söylemedin? Vader'ın babama ihanet edip öldürdüğünü söylemiştin," dedi Luke, Obi-Wan'ın ruhuna doğru giderek.</p>
				<p class="normal">"Baban Güç'ün karanlık tarafınca yoldan çıkarıldı," diye cevap verdi Obi-Wan. "Anakin Skywalker olmayı bırakıp yerini Darth Vader'a bıraktı. Bu gerçekleştiğinde iyi bir adam olan baban yok oldu. Dolayısıyla bir bakış açısına göre sana söylediklerim doğruydu."</p>
				<p class="normal">"Bir bakış açısı mı?" dedi Luke. Yüzündeki ifadeden bunun pek de hoşuna gitmediğini anlamak zor değildi.</p>
				<p class="normal">"Luke, bizim hayatımızı üzerine kurduğumuz pek çok doğrunun aslında büyük ölçüde bakış açılarımıza bağlı olduğunu göreceksin." Obi-Wan'ın ruhu yaklaşarak yosun kaplı bir ağaç kütüğünün üzerine oturdu. "Anakin iyi bir dosttu."</p>
				<p class="normal">Luke da gelip bu görüntünün yanına oturdu. Obi-Wan devam etti, "Onu ilk tanıdığımda baban çoktan muhteşem bir pilot olmuştu. Ama Güç'ün onda ne kadar yoğun olduğunu gördüğümde de hayrete düşmüştüm. Onu bir Jedi olarak eğitme görevini kendim üstlendim. Onu tıpkı Yoda gibi yetiştirebileceğimi zannetmiştim. Yanılmışım."</p>
				<p class="normal">"Onun içinde hâlâ iyilik var," dedi Luke.</p>
				<p class="normal">"Artık bir insandan çok bir makine o. Yoldan çıkmış ve kötü," dedi Obi-Wan, ikna olmamıştı.</p>
				<p class="normal">Luke başını iki yana salladı. "Yapamam, Ben."</p>
				<p class="normal">"Kaderinden kaçamazsın. Darth Vader'la yeniden yüzleşmelisin."</p>
				<p class="normal">"Kendi babamı öldüremem."</p>
				<p class="normal">Obi-Wan başını çevirdi. "O zaman İmparator şimdiden kazandı demektir," dedi, iç çekerek. "Sen tek umudumuzdun."</p>
				<p class="normal">"Yoda birinden daha bahsetti."</p>
				<p class="normal">Obi-Wan tekrar Luke'a baktı. "Diğeri senin ikiz kız kardeşin."</p>
				<p class="normal">Luke hayretle baktı. "Benim kız kardeşim yok ki!"</p>
				<p class="normal">"Sizi İmparator'dan korumak için doğduğunuz zaman ikinizi de babanızdan sakladık. Eğer İmparator Anakin'in çocukları olduğunu bilseydi onların kendisine bir tehdit olacağını da bilirdi."</p>
				<p class="normal">Sonunda idrak edebilen Luke'un gözleri kocaman oldu. "Leia!" dedi. "Leia benim kardeşim."</p>
				<p class="normal">"Hislerin sana iyi hizmet ediyor," dedi Obi-Wan. Luke'un tüm dikkatiyle dinlemesini sağlamak için devam etti, "Hislerini derinlere göm, Luke. Senin işine yarayacağı gibi İmparator'un da işine yarayabilirler."</p>
				<p class="normal">Luke başını sallayarak onayladı.</p>
				<p class="normal">Ardından Obi-Wan'ın görüntüsü kaybolup gitti.</p>
				<p class="normal">Obi-Wan'ın ruhu, Luke İmparatorluk'un yeni bir Death Star inşa ettiği Endor sistemine geldiğinde de görünmeden ona eşlik ediyordu. Endor orman ayında, Luke Vader'a teslim olduğu zaman onun Vader'ın içinde hâlâ Anakin Skywalker'dan bir parça olduğunu ve kötülük tarafından tümüyle yutulmadığına olan inancını koruduğunu dile getirişini izledi. Luke, babasını içindeki nefretten kurtulması için cesaretlendirdi.</p>
				<p class="normal">"Benim için çok geç oğlum," dedi Vader. Sonra da iki stormtrooper'a Luke'a onları Death Star'a götürecek mekiğe kadar eşlik etmeleri için işaret etti. Stormtrooper'lar Luke'un arkasından yürürken Vader ekledi, "İmparator sana Güç'ün gerçek doğasını gösterecek. Senin Üstat'ın artık o."</p>
				<p class="normal">"Demek ki benim babam gerçekten ölmüş," dedi Luke, bir süre Vader'a baktıktan sonra.</p>
				<p class="normal">Obi-Wan'ın ruhu bu gerçeği Luke'a daha önce anlatabilmiş olmayı diledi.</p>
				<p class="normal">Vader, Luke'u İmparator'un Death Star'daki taht odasına getirdikten sonra, kara giysili İmparator babasını oğluna karşı sınamak için bir düello başlattı. Obi-Wan'ın, Luke'un böyle bir karşılaşmaya hazır olmadığı görüşü burada daha da kuvvetlendi. <span class="ideitalik">Eğer Vader'ı yenmeyi başaramazsa Leia'nın başına geleceklerden korkuyor,</span> diye düşündü Obi-Wan. <span class="ideitalik">Vader'ı öldürmek zorunda</span>.</p>
				<p class="normal">Fakat Luke sonunda Vader'ı silahsız bırakıp etkisiz hale getirdiğinde İmparator'un sarı gözlerinin Luke'un üzerine dikildiğini gören Obi-Wan'ın ruhu neredeyse korkudan sinmişti. "Güzel! Nefretin seni daha güçlü kılıyor. Şimdi kaderinde yazılı olduğu gibi yanımda babanın yerini al!" dedi İmparator.</p>
				<p class="normal">Obi-Wan, Anakin'i kaybettiği gibi Luke'u da kaybedeceğinden korkmuştu. Fakat Luke ışın kılıcını kapattı ve yüzünü İmparator'a döndü. "Asla!" Işın kılıcını bir kenara attı. "Asla karanlık tarafa geçmem. Başaramadın, Majesteleri. Ben bir Jedi'ım, babamın da benden önce olduğu gibi."</p>
				<p class="normal">İmparator'un kaşları çatıldı. "Öyle olsun... Jedi."</p>
				<p class="normal">Ardından İmparator çarpık parmaklarını uzatıp Luke'un üzerine mavi yıldırımlar yağdırmaya başladı. Acı içinde kıvranan Luke feryat ederken İmparator yıldırım göndermeye devam etti.</p>
				<p class="normal">Vader, taht odasının asansör boşluğunun hemen yanında duruyordu, Luke'la yaptığı düello'nun sonunda oraya yığılıp kalmıştı. İmparator, Luke'a saldırmaya devam ederken Obi-Wan'ın ruhu Vader'ın yaralı bedeninin ayağa kalkıp İmparator'un yanına geldiğini gördü.</p>
				<p class="normal">"Baba, lütfen," diye inledi Luke. "Yardım et."</p>
				<p class="normal">Vader'ın asla yardım etmeyeceğini bilen Obi-Wan dehşete kapılmıştı. Luke çok geçmeden ölecek ve Vader İmparator'un kuklası olmaya devam edecekti. Aslında, Obi-Wan Vader konusunda o kadar sabit fikirliydi ki az sonra olacakları görünce tek kelimeyle şok olmuştu.</p>
				<p class="normal">Vader İmparator'u tutup havaya kaldırdı. Öldürücü mavi yıldırımlar Luke'tan uzaklaşırken İmparator'un parmaklarından Sith Lordu'nun üzerine akmaya başladı. Vader, İmparator'u asansör boşluğuna taşıyıp oradan aşağı attı. Az sonra İmparator büyük miktarda kara enerji salarak patladı.</p>
				<p class="normal">Vader asansör boşluğunun kenarına yıkıldı. Luke hemen yanına koştu ve zırhlı bedenini yavaşça yere uzattı. Vader'ın maskesindeki vantilatörden ince bir hırıltı geliyordu. Nefes cihazı hasar almıştı.</p>
				<p class="normal">Obi-Wan'ın ruhu bu olanları bizzat görmese asla inanmazdı. Obi-Wan'ın Mustafar'da ölüme terk ettiği canavar olan Vader, oğlunu kurtarabilmek için kendisini feda etmişti. Sonunda Obi-Wan nerede hata yaptığını anladı. Luke'tan farklı olarak Obi-Wan hem Anakin'in karanlık tarafça tümüyle yutulduğuna inanmış hem de Vader'ın içinde herhangi bir iyilik kırıntısı kalmış olabileceğine inanmayı reddetmişti. Bu ihtimalin varlığını reddederek Obi-Wan hem eski bir dostunu hem de kendisinin umut edebilme imkânını tümüyle kaybetmişti.</p>
				<p class="normal">Neyse ki Luke'un babasının özünde iyi olduğuna dair sarsılmaz inancı, Güç'ün karanlık tarafından daha büyük bir kudrete sahip olduğunu ispatlamıştı.</p>
				<p class="normal">Obi-Wan, Qui-Gon Jinn'in ruhunun uzun zaman önce ona söylediklerini hatırladı, Obi-Wan'a hazır olmadığını ve onun da bunu kabullenemediği zamanı. Uzun yıllar boyunca, Obi-Wan Qui-Gon'un Anakin'in karanlık tarafa geçmesiyle ilgili detayları anlamaya hazır olmadığını ima ettiğini zannetmişti. Ama Üstat'ının sözlerini ancak şimdi anlayabiliyordu.</p>
				<p class="normal"><span class="ideitalik">Anakin'i affetmeye hazır değildim ve ben bunu yapana kadar o asla tam anlamıyla özgür kalamayacaktı.</span></p>
				<p class="normal">Ne yazık ki Obi-Wan, Anakin Skywalker'ın yaşadığının farkına vardığında onun fazla yaşayamayacağının da farkına varmıştı. Luke can çekişen babasını mekiğe doğru çekerken Obi-Wan'ın ruhu neler olacağını bekledi.</p>
				<p class="normal">Anakin, oğlunun kollarında son nefesini verdikten sonra Obi-Wan boşluktan seslendi, "Anakin."</p>
				<p class="normal">Az sonra Obi-Wan boşluktan tanıdık bir sesin geldiğini duydu. "Obi-Wan? Üstat, çok üzgünüm, ben çok..."</p>
				<p class="normal">"Anakin, dikkatle dinle," diye kesti sözünü Obi-Wan. "Güç'ün ölüler diyarındasın ama eğer maddi âlemi ziyaret edebilmeyi istiyorsan hâlâ öğrenmen gereken son bir şey kaldı. Güç'le bir olabilmenin yolu. Eğer ölümsüzlüğe giden bu yolu seçeceksen bilincin silinip gitmeden önce beni dinle."</p>
				<p class="normal">Obi-Wan, Anakin'in ruhundaki şaşkınlık ve pişmanlığı sezebiliyordu, Anakin sonunda cevap verdi, "Ama, Üstat... neden ben?"</p>
				<p class="normal">"Çünkü bu dehşeti sen sona erdirdin, Anakin," dedi Obi-Wan. "Kaderinde yazılanı yerine getirdin. Çünkü sen Seçilmiş Kişi'sin."</p>
				<p class="normal">Ama Obi-Wan tek nedenin bu olmadığını biliyordu. Devam etti, "Çünkü senin hakkında yanıldım ve ben senin dostunum."</p>
				<p class="normal">Anakin usulca cevap verdi, "Teşekkürler, Üstat."</p>
				<p class="normal">Luke Skywalker babasının bedenini mekiğe taşıyıp Asi İttifakı yok etmeden önce Death Star'dan kaçabilmeyi başardı. Orman ayına indikten sonra Anakin'in zırhından geri kalanları yakmak için bir cenaze ateşi hazırladı. Gece vakti gökyüzüne yükselen alevleri izlerken, keşke babama daha önce yardım edebilseydim, diye düşündü.</p>
				<p class="normal">Cenaze ateşi söndüğünde Luke dostlarına katıldı. Asiler yeni dostları minik ve kürklü Ewok'larla birlikte ağaçların tepesindeki Ewok köyünde zaferlerini kutluyorlardı. Luke yanlarına geldikten az sonra, yüzünü dostlarından çevirerek ormanın karanlığında ve hemen yakınında beliren Obi-Wan ve Yoda'nın görüntülerine baktı. Az sonra üçüncü bir ruh daha diğerlerinin yanında belirdi. Bu Anakin Skywalker'dı.</p>
				<p class="normal">Jedi dönmüştü.</p>

		</body>
</html>