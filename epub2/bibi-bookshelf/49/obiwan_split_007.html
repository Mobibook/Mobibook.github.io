<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>obiwan</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik1" id="calibre_toc_6">BÖLÜM DÖRT</h1>
				<p class="normal">Qui-Gon Jinn'in çırağı olduğu zamanları hatırlayan Obi-Wan kendisinin de her zaman itaatkâr bir öğrenci olmadığını biliyordu. Hatta arada bir aklına estiğini yaptığı zamanlar da olmuştu. Şu anda, Anakin'in eğitimine başlamasından on yıl sonra, Qui-Gon'un öğretmenliğini her zamankinden daha çok takdir ediyordu. Jedi Yasası söz konusu olduğunda inatçı ve başına buyruk kabul edilebilecek Qui-Gon aynı zamanda da sabırlı ve cömertti, Obi-Wan'ın kendisinde eksikliğini hissettiği iki nitelik.</p>
				<p class="normal">Henüz yirmi yaşına basmış olan Anakin'e bir şeyler öğretebilmek bazen çok güç olabiliyordu ve Obi-Wan'ın eğitimine rağmen Anakin hâlâ duygularının –özellikle de korku ve öfke– onu yönlendirmesine izin veriyordu. En ufak bir övgü duyduğunda gururla kabarırken en ufak bir eleştiride huysuz ve alıngan oluyordu. Obi-Wan'ın endişeleri Anakin'in kendisine annesinin Tatooine'de öldüğünü gördüğü kâbuslarından bahsetmesiyle daha da artmıştı.</p>
				<p class="normal"><span class="ideitalik">Keşke Anakin'in eğitimi o bebekken başlasaydı,</span> diye geçirdi aklından pek çok kez Obi-Wan.</p>
				<p class="normal">Qui-Gon'un, Anakin'in kehanette adı geçen Seçilmiş Kişi olduğu yönündeki görüşlerinin Tapınak'taki tüm Jedi'lar tarafından öğrenilmesi de durumu değiştirmemişti. Bu yüzden Anakin'in yaptıkları diğer Padawan'larinkinden çok daha fazla göze batıyordu. Kehanetle ilişkisi olduğunu bilmekten keyif aldığının sezilmesi ise işleri iyice içinden çıkılmaz hale getirmişti. Naboo Muharabesi'nden beri Şansölye Palpatine bile bu çocukla yakından ilgilenmeye başlamıştı.</p>
				<p class="normal">Başta Obi-Wan, Anakin'i eğitmeyi Qui-Gon'a karşı sorumluluğu olarak görmüştü. Ama zaman içerisinde ve gittikleri sayısız görevden sonra Obi-Wan için Anakin kişisel bir sorumluluktan öte şeyler ifade etmeye başlamıştı. Anakin –imkânsız gibi görünse de– onun yakın dostu olmuştu.</p>
				<p class="normal">Ansion'daki bir görevden sonra Obi-Wan ve Anakin henüz Coruscant'a dönmüştü ki Jedi Konseyi onlara yüksek güvenlikli Senato konutlarına gitmelerini emretti. Orada kısa süre önce düzenlenen ve altı kişinin hayatını kaybettiği bir suikast teşebbüsünden sağ kurtulmayı başaran bir galaksi senatörüyle görüşeceklerdi. Görevleri senatörü korumaktı.</p>
				<p class="normal">Bir asansör Jedi'ları gökdelenin üst katlarına çıkarırken Obi-Wan uzun boylu çırağının biraz gergin olduğunu fark etti. "Biraz keyifsiz gibisin," dedi Obi-Wan.</p>
				<p class="normal">"Hiç de değil," dedi Anakin, uzun Jedi cübbesini düzeltirken.</p>
				<p class="normal">"Gundark yuvasına düştüğümüzden beri senin bu kadar gergin olduğunu hissetmemiştim," dedi Obi-Wan, cevabı onu ikna etmemişti.</p>
				<p class="normal">"Oraya düşen sizdiniz, Üstat, ben ise sizi kurtarmıştım, hatırladınız mı?" dedi Anakin, kaşlarını çatarak.</p>
				<p class="normal">"Oh... evet," dedi Obi-Wan ve hatırladıkları onu gülümsetti. Anakin de gülmüştü ama Obi-Wan çırağının endişesinin asansörle birlikte yükseldiğini fark edebiliyordu. "Terliyorsun," dedi Obi-Wan. "Sakin ol. Derin nefes al."</p>
				<p class="normal">"Onu on yıldır görmedim, Üstat."</p>
				<p class="normal">Obi-Wan sırıttı ve başını iki yana salladı. Korumaları emredilen galaksi senatörü Padme Amidala'ydı, eski Naboo Kraliçesi. Amidala genç bir kızken kraliçe seçilmişti ve Anakin'den sadece birkaç yaş büyüktü. Obi-Wan, Anakin'in geçen on yıl içinde Amidala'yı aklından çıkaramadığını biliyordu ve çırağını bu kadar tedirgin görmek ona gülünç geliyordu.</p>
				<p class="normal">Asansörün kapıları açıldığında eski dostları Jar Jar Binks tarafından karşılandılar, Naboo Muharebesi'nden önce tanıştıkları ince uzun bir Gungan. Obi-Wan sakal bıraktığından ve Anakin de kocaman bir adam olduğundan Jar Jar, Jedi'ları ilk görüşte tanıyamadı ama sonra gözlerini Obi-Wan'a dikerek konuştu, "Obi? Obi? Ne mutlu seni görmek!"</p>
				<p class="normal">"Seni görmek de çok güzel, Jar Jar."</p>
				<p class="normal">Jar Jar döndü ve seslendi, "Senatör Padme! Eski dostlar! Bakın, bakın, Senatör, Jedi'lar."</p>
				<p class="normal">Obi-Wan ve Anakin, Jar Jar'ın peşinden lüks daireye girdiler ve orada Padme ve onun iki nedimesi tarafından karşılandılar. "Sizi tekrar görmek büyük zevk, Leydim," dedi Obi-Wan, Padme'nin elini sıkarken.</p>
				<p class="normal">"Çok uzun zaman oldu, Üstat Kenobi," diye cevap verdi Padme. Sonra da başını çevirip Obi-Wan'ın yanındaki uzun boylu adama baktı. "Ani?" dedi belirgin bir sevinçle. "Ne kadar büyümüşsün."</p>
				<p class="normal">"Siz de öyle," dedi Anakin saf saf, sonra da aceleyle ekledi, "Yani daha güzelleşmişsiniz demek istedim."</p>
				<p class="normal">Obi-Wan, gözlerini Padme'den alamayan, kafası karışmış çırağına baktı. Anakin devam etti, "Yani bir senatöre göre."</p>
				<p class="normal">Padme güldü. "Ani, sen hep benim Tatooine'de tanıdığım küçük çocuk olacaksın."</p>
				<p class="normal">Grup Padme'nin hayatına yönelik saldırıyı tartışmaya başlamıştı ama Anakin bir türlü ayak uyduramıyordu. O ve Obi-Wan'a sadece Padme'yi korumaları emredilmiş olsa da Anakin hiç düşünmeden suikastçıyı bulup öldüreceğine söz vermişti. Anakin Padme'nin korumasıyla ilgili Jedi Konseyi'nin aldığı kararların mantığını da sorgulamaya başlayınca, Obi-Wan diğerlerinin önünde çırağını paylamak zorunda kaldı ki bu da Anakin'in öfkeden kızarmasına neden olmuştu.</p>
				<p class="normal"><span class="ideitalik">Bir Jedi gibi düşünemiyor,</span> diye geçirdi içinden Obi-Wan. <span class="ideitalik">Duygularının görevinin önüne geçmesine izin veriyor.</span></p>
				<p class="normal">Obi-Wan, acaba Jedi Konseyi Padme'nin korumasına beni ve Anakin'i tahsis etmekle hata mı yaptı, diye düşündü ama bu aslında Konsey'in kararı değildi. Bunu Konsey'e öneren kişi Şansölye Palpatine'di.</p>
				<p class="normal">Geçen birkaç ay içerisinde Cumhuriyet'in çok sayıda eski üyesi Ayrılıkçı hareketle ittifak yapmıştı. Ayrılıkçıların lideri eski bir Jedi olan Kont Dooku'ydu. Dooku, Galaksi Senatosu'nun düzeltilemeyecek derecede yolsuzluğa battığını iddia ederek tüm galaksiye yeni bir hükümet vaat etmişti. Cumhuriyet'e sadık kalan dünyaların senatörleri ileride Ayrılıkçıların saldırılarına açık hale geleceklerini bildiklerinden Cumhuriyet'in savunulması için bir ordu kurulmasını teklif etmişlerdi. Padme Amidala'nın Coruscant'a geliş nedeni Ordu Kurma Yasası'na karşı oy kullanmaktı, çünkü bir ordu kurmanın sonunda iç savaşa yol açacağını biliyordu.</p>
				<p class="normal">R2-D2, Naboo Muharebesi'nden beri Padme'nin yanındaydı ve Coruscant'a da onunla birlikte gelmişti. İleride R2-D2'nun Padme'nin odasında bulunmasının ne büyük bir talih olduğunu göreceklerdi. Obi-Wan ve Anakin, Padme'yi korumanın en iyi yolunu ve aldıkları emirleri tartışırken odasına girildiğine dair onları uyaran R2-D2 olmuştu.</p>
				<p class="normal">Gizemli bir suikastçı Padme'nin odasına bir çift arthropod salmıştı. Işın kılıcını kullanan Anakin bu yaratıkları çabucak öldürdü ve ardından Obi-Wan'la ikisi gece yarısı suikastçıyı takip etmeye başladılar.</p>
				<p class="normal">Jedi'lar ayrı düştü ve Galactic City'nin farklı seviyelerinde devam eden bu tehlikeli ve baş döndürücü takip sırasında Anakin ışın kılıcını düşürdü. Obi-Wan çırağının kılıcını buldu ve Outlander adlı bir kumar salonunun dışında Anakin'e yetişti. "İçeriye girdi, Üstat," dedi Anakin, salonun geniş ve ışıklı kapısını işaret ederek.</p>
				<p class="normal">"Sabırlı ol," dedi Obi-Wan. "Güç'ü kullan. Düşün."</p>
				<p class="normal">"Özür dilerim, Üstat."</p>
				<p class="normal">"Oraya kaçmak değil, saklanmak için girdi."</p>
				<p class="normal">"Evet, Üstat."</p>
				<p class="normal">Obi-Wan Anakin'e kılıcını uzattı, "Bir dahaki sefere kaybetmemeye çalış."</p>
				<p class="normal">"Peki, Üstat."</p>
				<p class="normal">"Bu silah senin hayatındır."</p>
				<p class="normal">"Denerim, Üstat," dedi Anakin silahı aldıktan sonra.</p>
				<p class="normal">Anakin'in peşinden Outlander'a girerken Obi-Wan mırıldandı, "Neden ölümüme senin neden olacağını düşünüyorum acaba?"</p>
				<p class="normal">"Böyle söylemeyin, Üstat. Bana babam kadar yakınsınız."</p>
				<p class="normal">Anakin'in sözleri Obi-Wan'ı fazla etkilememişti. Hızını kesmeden kalabalığa daldı, "O zaman neden sözümü hiç dinlemiyorsun?"</p>
				<p class="normal">"Deniyorum."</p>
				<p class="normal">Durdular ve kalabalığa baktılar. Müşteriler konuşuyor, içiyor, kumar ve bilgisayar oyunları oynuyorlardı. "Adamı görebildin mi?" diye sordu Obi-Wan.</p>
				<p class="normal">"Bence adam değil, kadın ve sanırım o bir changeling."</p>
				<p class="normal">"Bu durumda daha da dikkatli olmamız gerek." Obi-Wan başını Anakin'e çevirip ekledi, "Git ve onu bul."</p>
				<p class="normal">"Siz nereye, Üstat?"</p>
				<p class="normal">"İçmeye," diye cevap verdi Obi-Wan. Anakin'in yanından ayrılıp bara gitti ve barmene işaret etti. Az sonra barmen küçük bir bardağa saydam ve mavi bir sıvı doldurup Obi-Wan'ın önüne koydu. "Teşekkürler," dedi Obi-Wan.</p>
				<p class="normal">Genç bir insansı, pis saçlarının arasından uzanan esnek antenleri olan bir Balosar, Obi-Wan'ın yanında belirdi, "Ölüm çubuklarından ister misin?"</p>
				<p class="normal">Saygıdeğer kişiler için bu Balosar tam bir sıkıntı kaynağıydı. Obi-Wan içinse sadece küçük bir sorundu ama yine de rahatsız ediciydi. Obi-Wan, Balosar'ın yanında durmasına izin vererek onu tehlikeye atmak istemiyordu ama mallarını başka yerde satması için onu teşvik edecek de değildi. Obi-Wan ileri bakmaya devam ederek sağ eliyle bir işaret yapıp cevap verdi, "Bana ölüm çubuğu satmak istemiyorsun."</p>
				<p class="normal">Balosar, Obi-Wan'ın zihnini yönlendirdiğinden habersizdi. Şaşkın halde baktı ve ardından tekrar etti, "Sana ölüm çubuğu satmak istemiyorum."</p>
				<p class="normal">"Eve dönüp hayatını gözden geçirmek istiyorsun."</p>
				<p class="normal">"Eve dönüp hayatımı gözden geçirmek istiyorum." Balosar bardan uzaklaştı, içkisini de arkasında yarım bırakmıştı. O uzaklaşırken Obi-Wan önündeki müşterilere bakarak sırtını savunmasız bıraktı. <span class="ideitalik">Onun geldiğini fark etmediğimi düşünsün.</span></p>
				<p class="normal">Gürültü, kalabalık, ışıklar, havadaki farklı kokular ve kişinin dikkatini dağıtacak her türden şeye rağmen Obi-Wan ona arkadan yaklaşan tehlikeyi sezebilmişti. Işın kılıcını çekti ve dönerken açtı, suikastçının sağ kolunu tetiği çekmesine fırsat vermeden kesti. Hâlâ tabancayı tutmakta olan ön kolu yere düşerken o da feryat ederek arkasındaki kumar masasına doğru geriledi.</p>
				<p class="normal">Anakin hemen Obi-Wan'ın yanına geldi ve ne yapacağını bilemeyen şaşkın müşterilere gözlerini dikti. "Sakin olun," dedi. "Jedi meselesi. İçkinizi içmeye devam edin."</p>
				<p class="normal">Suikastçı vizörlü bir miğfer takıyordu ve koyu mor, tek parça, dar bir kıyafet ve kısa bir yelek giyiyordu. Dişi bir insan gibi görünüyordu. Anakin arka sokağa çıkan bir kapı açtı ve Obi-Wan kadını dışarı çıkardı. Obi-Wan kadını yere yatırırken Anakin de etrafı kontrol etti. "Öldürmeye çalıştığın kişinin kim olduğunu biliyor musun?" diye sordu Obi-Wan.</p>
				<p class="normal">Kadın inledikten sonra cevap verdi, "Naboo Senatörü."</p>
				<p class="normal">"Seni kim tuttu?"</p>
				<p class="normal">"Bu sadece bir iş."</p>
				<p class="normal">Anakin ona doğru eğildi ve kibar bir ses tonuyla sordu, "Seni kim tuttu? Söyle bize." Fakat kadın hemen cevap vermeyince Anakin'in yüzü öfkeyle buruştu ve gürledi, "Hemen söyle bize!"</p>
				<p class="normal">"Bir kelle avcısıydı, adı da..." dedi kadın.</p>
				<p class="normal">Cümlesini bitiremeden küçük darta benzer bir ok boynuna saplandı. Obi-Wan ve Anakin başlarını çevirip dartın geldiği yöne baktılar. Sırt jeti giymiş zırhlı bir adam gördüler, uzaktaki bir çatının üzerinden havalanıp gökyüzünde kaybolup gitmişti.</p>
				<p class="normal"><span class="ideitalik">Kelle avcısı mı?</span></p>
				<p class="normal">Obi-Wan yeniden tutmakta olduğu kadına döndü ve Anakin'in haklı olduğunu gördü: o bir insan değildi. Bir changeling'di, şekil değiştiren bir Clawdite. Yüzünün değişip sıska ve yara izleriyle dolu bir hal aldığını gördüler. "Wee shahnit... sleemo," dedi kadın. İri gözleri kapandı ve Obi-Wan'ın kollarında son nefesini verdi.</p>
				<p class="normal">Obi-Wan dartı boynunda çıkardı ve onun da bakması için Anakin'e doğru tuttu. Dengeleyici kanatçıkları, ucunda enjektörü ve kurbanına takılıp kalması için tırnakları olan kaliteli bir yapımdı. "Zehirli dart," dedi Obi-Wan. Clawdite'ın katilinin az önce havalandığı çatıya tekrar baktı, <span class="ideitalik">eğer isteseydi bizi de vurabilirdi,</span> diye geçirdi içinden.</p>
				<p class="normal">"Son sözleri. Dediğini anladın mı?" diye sordu Obi-Wan, Anakin'e dönerek.</p>
				<p class="normal">"Hutt lisanında konuştu," dedi Anakin. "Kelle avcısı sahtekâr, dedi."</p>
				<p class="normal">Obi-Wan'ın zırhlı kelle avcısının kim olduğuna dair bir fikri yoktu ama adamın son derece tehlikeli olduğunu anlamak için onu tanıması da gerekmiyordu.</p>
				<p class="normal">Jedi Konseyi'nin kendisinden kelle avcısını takip edip işverenlerinin kimliğini açığa çıkarmasını istemesi Obi-Wan'ı şaşırtmamıştı. Ama Anakin'in evine dönen Senatör Amidala'ya refakatle görevlendirilmesi onu endişelendirmişti. Bu, Anakin'in Üstat'ı olmadan gittiği ilk görevi olacaktı ve tüm yeteneklerine karşın son derece küstahtı ve Obi-Wan hâlâ onun hazır olduğunu düşünmüyordu. Diğer taraftan Konsey aldığı karardan emindi ve Obi-Wan, kendilerini Naboo'ya götürecek olan yük gemisine binecek olan Anakin, Padme ve R2-D2'ya Coruscant uzaylimanına kadar eşlik etti.</p>
				<p class="normal">Obi-Wan işe Clawdite'ın boynundan çıkardığı zehirli dartın geldiği yeri öğrenmeye çalışmakla başladı. Jedi Arşivi'ndeki analiz droidleri dartla ilgili faydalı bir bilgi sunmakta aciz kalınca, farklı türde bir uzmana danışmak gerektiğine karar verdi.</p>
				<p class="normal">Obi-Wan geçen zamanda Dexter Jettster'la teması kesmemişti ve neyse ki dolaşmayı seven Besalisk'i bulmak için de fazla uzaklara gitmek zorunda kalmadı. Dexter, Coruscant'taki, Galactic City'nin üst seviyelerindeki bir ticaret bölgesi olan, CoCo Town'daki Dex's Diner'ın hem sahibi hem de baş aşçısıydı. Dexter eski dostunu kucaklayarak karşıladı. İşlek bir caddeye bakan bir yemek masasına oturduktan sonra Obi-Wan dartı Dexter'ın önüne koydu.</p>
				<p class="normal">"Bak sen, ne varmış burada!" dedi Dexter, heyecanla dartı alırken. "Outer Rim'in dışındaki Subterrel'da maden aradığımdan beri böyle bir şey görmedim."</p>
				<p class="normal">"Bana bunun nereden geldiğini söyleyebilir misin?"</p>
				<p class="normal">"Bu bebek, kloncuların malı. Bu bir Kamino saberdart'ı."</p>
				<p class="normal">Obi-Wan, Dexter'ın gözlem yeteneği ve müthiş hafızasına her zaman hayran olmuştu. "Analiz arşivinde neden bulunmadığına şaşmamalı."</p>
				<p class="normal">Küt parmaklarını dartın dengeleyici kanatçıkları üzerinde gezdiren Dexter devam etti, "Nereden geldiklerini şu yanlarındaki küçük kesiklerden anladım. Analiz droidleri ise sadece sembollere dikkat ederler. Pöh! Siz Jedi'ların bilgi ile bilgelik arasındaki farka daha çok hürmet göstermenizi beklerdim."</p>
				<p class="normal">Obi-Wan sırıtarak cevap verdi, "Eğer droidler düşünebilseydi hiçbirimize yapacak iş kalmazdı, değil mi?" Dartı Dexter'dan geri alarak devam etti, "Kamino. Tanıdık gelmedi. Cumhuriyet'e mi bağlı?"</p>
				<p class="normal">"Hayır, hayır. Outer Rim'in ötesinde. On iki parsek kadar var, Rishi Maze'nin dışında. Bulması zor değil. Arşivinizdeki droidler için bile."</p>
				<p class="normal">Fakat Dexter Kamino'nun kolay bulunacağı konusunda yanılıyordu. Obi-Wan, Dex's Diner'dan ayrıldıktan sonra Jedi Arşivi'ne döndü ve kayıtlarda Kamino'ya dair hiçbir şey olmadığını öğrendi. Fakat holografik bir yıldız haritasında Dexter'ın tarif ettiği konumu incelediğinde bir güneş sisteminin bulunması gereken yerde görünmez bir çekim kaynağının olduğunu keşfetti.</p>
				<p class="normal"><span class="ideitalik">Ama güneş sistemleri böyle ortadan kaybolmaz. Ne oldu acaba?</span></p>
				<p class="normal">Obi-Wan, Yoda'ya danışmaya karar verdi. Yoda'yı genç Jedi'lardan oluşan bir sınıfa ders verirken buldu. Güç'ü nasıl kullanacaklarını öğreniyorlar, tepelerinde dönen hedeflere karşı ışın kılıcı yeteneklerini geliştiriyorlardı. Obi-Wan kayıp güneş sistemi ve gezegenle ilgili durumu Yoda'ya aktardıktan sonra Yoda kendisinden holografik yıldız haritasını bir harita okuyucuya takarak tüm sınıfa göstermesini istedi.</p>
				<p class="normal">Obi-Wan küçük, gümüş rengi bir topu harita okuyucuya yerleştirdi ve yüzlerce yıldızın üç boyutlu görüntüsü odayı doldurdu. Kayıp güneş sisteminin tahmini mevkisini işaret etti. "Hmm. Yerinde hâlâ yerçekimi ama kaybolmuş yıldız ve gezegenler," dedi Yoda. Yüzünü öğrencilere dönerek sordu, "Nasıl olur bu? Hmm?"</p>
				<p class="normal">Yoda'nın öğrencilerinden biri olan küçük bir çocuk cevap verdi. "Üstat. Birisi onu arşivden sildiği içindir."</p>
				<p class="normal">Obi-Wan gülümsedi. Çocuk en mantıklı ihtimali söylemişti ama o zaman durum göründüğünden daha ciddiydi. Ancak bir Jedi onu silebilirdi? Ama neden?</p>
				<p class="normal">Obi-Wan bir Delta-7 avcı uçağıyla "kayıp" güneş sistemine gittiğinde su dünyası Kamino'nun yerinde olduğunu gördü. Sağanak yağmur altında avcısını, fırtınanın hiç dinmediği bir denizin üzerine kurulmuş sayısız kubbeli binadan ibaret olan, Tipoca City'nin yönetim merkezine yakın bir platforma indirdi.</p>
				<p class="normal">Kaminolular, uzun boyunlu amfibilerdi. Obi-Wan, Kamino Başbakanı Lama Su kendisine bir Jedi'ın gelmesini beklediğini söylediğinde şaşırmıştı. Lama Su'nun anlattığına göre on yıl önce Jedi Üstadı Sifo-Dyas Kaminolulardan, Cumhuriyet için bir klon ordusu üretip eğitip donatmasını istemişti. Kaminolular Jedi'ların gelip Sifo-Dyas'ın siparişini teslim almasını bekliyorlardı.</p>
				<p class="normal">Obi-Wan bu habere bir anlam verememişti. Sifo-Dyas'ın neredeyse on yıl önce öldürüldüğünü hatırlıyordu ve Sifo-Dyas veya herhangi bir Jedi'ın Kaminolulara neden böyle bir sipariş vermiş olabileceğine dair hiçbir fikri yoktu. <span class="ideitalik">Sifo-Dyas, Ayrılıkçı hareketin ileride teşkil edeceği tehdidi tahmin etmiş bile olsa bu siparişi verecek kaynaklara sahip olması mümkün değil!</span> Diğer taraftan Obi-Wan şimdilik sanki her şeyden haberi varmış gibi davranmanın akıllıca olacağına karar verdi ve sanki Kamino'ya klon siparişini almaya gelmiş gibi devam etti.</p>
				<p class="normal">Lama Su kendisine çok katlı ve büyük klon tesislerini gezdirirken, Obi-Wan binlerce klon olduğunu gördü. Hepsi birbirinin aynısı koyu renk saçlı erkek insanlardı ve yirmi yaşına kadar her yaştan klon bulunuyordu. Lama Su büyüme hızlandırma sayesinde klonların daha hızlı büyüdüğünü ve genetik modifikasyonlar sayesinde de tüm klonlara model teşkil eden ilk örneklerden daha az bağımsız olacaklarını açıkladı.</p>
				<p class="normal">"Peki kimdir bu ilk örnek?" diye sordu Obi-Wan.</p>
				<p class="normal">"Jango Fett adında bir kelle avcısı," dedi Lama Su.</p>
				<p class="normal">Coruscant'ta saberdart'ı kullanmış olan kişiye yaklaştığını sezen Obi-Wan temkinli şekilde sordu, "Peki bu kelle avcısı şu an nerede?"</p>
				<p class="normal">"Oh, onu burada tutuyoruz."</p>
				<p class="normal">Obi-Wan, Jango Fett'le tanışma teklifini memnuniyetle kabul etti. Fett'in yüksek ihtimalle Coruscant'taki suikast girişiminin arkasında olan kişi olduğunu düşünse de yardıma ihtiyacı olacağını zannetmiyordu.</p>
				<p class="normal">Jango Fett'le tanışmasından birkaç standart gün sonra, ve Kamino'dan ışık yılları uzakta, Obi-Wan kendisini havada asılı halde, Geonosis gezegenindeki droid fabrikasındaki bir güç alanı bölmesinde bulmuştu. <span class="ideitalik">İşte şimdi biraz yardım fena olmazdı,</span> diye geçirdi içinden.</p>
				<p class="normal">Obi-Wan, Kamino'da hem Jango Fett hem de onun on yaşındaki modifiye edilmemiş klonu Boba'yla tanışmıştı. Obi-Wan, Fett'in Coruscant'ta gördüğü zırhlı kelle avcısı olduğunu anlasa da Fettlerin Kamino'dan kaçmasına engel olmayı başaramamıştı. Neyse ki Fett'in gemisine, bir Kuat Systems Firespray sınıfı avcı uçağı, bir izleme cihazı yerleştirmeyi başarabilmiş ve bu sayede onu Geonosis'e kadar takip edebilmişti.</p>
				<p class="normal">Bir asteroit kuşağıyla çevrili kızıl ve kayalık bir gezegen olan Geonosis'de yarı-böcek Geonosisliler yaşıyordu. Obi-Wan devasa Geonosis kovanlarından birinin içine gizlice sızarak Ayrılıkçı lider Kont Dooku'nun farklı dünyaların yöneticileriyle gizli bir toplantı tertip ettiğini keşfetmişti. Neimodia Ticaret Federasyonu'nun Padme Amidala'ya düzenlenen suikastın arkasında olduğunu ve Ticaret Loncaları ve Kolektif İttifak'ın da ordularını Dooku'nun komutasına devrettiklerini öğrenmişti. Ayrıca Ticaret Federasyonu'na kısa süre içerisinde Geonosis fabrikalarından büyük bir droid ordusu teslim edilecekti. Bu bilginin büyük bölümünü de, Obi-Wan'ın bilmediği nedenlerden ötürü, Naboo'dan Tatooine'e gitmek için yola çıkmış olan Anakin Skywalker'a gönderebilmeyi başarmıştı.</p>
				<p class="normal">Fakat tam o sırada Obi-Wan droidlerin saldırısına uğradı ve yakalandı.</p>
				<p class="normal">Şimdiyse bir güç alanının içerisinde el ve ayak bileklerinden enerji kelepçeleriyle asılı halde duran Obi-Wan, Anakin'in mesajını Jedi Konseyi'ne iletip iletmediğini düşünüyordu. Böyle asılı durumdayken beklemekten başka yapabileceği hiçbir şey yoktu.</p>
				<p class="normal">Sadece birkaç saat içinde Jedi'ların Kamino'daki klon askerleriyle geleceğini ve Klon Savaşları'nın böylece başlayacağını nereden bilebilirdi.</p>

		</body>
</html>