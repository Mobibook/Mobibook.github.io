<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>obiwan</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik1" id="calibre_toc_8">BÖLÜM BEŞ</h1>
				<p class="normal">Klon Komutanı Cody bağırdı, "Geliyor!"</p>
				<p class="normal">Jedi Generali Obi-Wan Kenobi yaklaşan füzelerin uğultusunu çoktan duymuştu. Bağlı bulunduğu birlik olan Cumhuriyet Büyük Ordusu, 7. Sky Kolordusu şehir merkezindeki parkı henüz ele geçirmişti. Şu anda Birleşik Sistemler Konfederasyonu'yla yeni ittifak yapmış bir gezegen olan Farquar III'teydiler.</p>
				<p class="normal">Cody'nin miğferli başı dönüp Obi-Wan'ın eliyle verdiği işarete baktı: sağ kol yana açılmış ve iki parmak gökyüzünü işaret ediyor, ardından da parmakları hızla füzelerin geldiği yöne doğru indiriyor.</p>
				<p class="normal">Cody yüzünü hemen onun ve Kenobi'nin arkasındaki binanın geniş çatısında mevzilenmiş olan zırhlı klon askerlerine çevirdi. Tüfeğini sağ eliyle tutan Cody sol eliyle füzesavar takımına yaklaşan füzelere nişan almaları için işaret verirken ikinci bir takıma da saldırganlara ateş açmaları emrini verdi.</p>
				<p class="normal">İlk takım silahlarını doğrulturken yaklaşan füzelerin hızını da hesapladı. İkinci takım da iki Cumhuriyet indirme gemisinden düşmanın mevzisini işaretlemesini istediler.</p>
				<p class="normal">Yaklaşan füzeler –toplamda yedi tane– görüşe girdi. Kenobi'nin her iki füzesavar takımı da ilgili hedeflere ateş açtı. Kısa süre sonra başlarının üzerinde beş patlama oldu. İlk takım iki füzeyi ıskalamıştı.</p>
				<p class="normal">Obi-Wan hakkında hiçbir şey bilmediği bir şairin heykelinin arkasına kendisini attı ve eldivenli elleriyle kulaklarını kapattı. Düşman füzelerinden biri Obi-Wan'ın ikinci füzesavar takımını yok ederken, ikinci füze de yakınlarındaki bir apartmana isabet etti. Şarapneller, ferrocrete parçaları ve klon zırhları gökyüzünden Obi-Wan'ın bulunduğu yere yağdı.</p>
				<p class="normal">Ellerini kulaklarından çekip ayağa kalkan Obi-Wan uzaktaki patlamaların seslerini duyabiliyordu, yok edilmiş olan ikinci takımının düşman hedefini vurmuş olmasını diledi. "Durum raporu!" dedi, Cody'ye dönerek.</p>
				<p class="normal">"Yanıp kavruldu!" diye bağırdı Cody ama Obi-Wan'ın ikinci bir emir vermesine fırsat kalmadan bir savaş droidi birliği bir sokaktan çıkıp bulundukları parka doğru ilerlemeye başladı. Obi-Wan ışın kılıcını açtı. Droidlerin ateş açmasıyla kırmızı lazer ışınları 7. Sky Kolordusu'nun üç dakika önce inmiş olduğu şehir merkezine yağmaya başladı.</p>
				<p class="normal">Cumhuriyet'in hedefi Ticaret Federasyonu'nun sahip olduğu bir droid fabrikasını imha etmekti. Ne yazık ki Konfederasyon bir şekilde Cumhuriyet Ordusu'nun geleceğini haber almıştı. Daha da beteri Farquar III'e inişleri sırasında Obi-Wan, Anakin ve takviyelere komuta eden Jedi Generali T'Teknulp'tan ayrı düşmüştü.</p>
				<p class="normal">Obi-Wan sıçrayarak heykelden uzaklaştı, molozların arkasından takla atarak geçti ve ayağa fırlayarak üzerine gelen lazerleri ışın kılıcıyla savuşturmaya başladı. İnanılmaz bir hızla savurduğu kılıcı neredeyse görünmez olmuştu, lazerleri yaklaşan droidlere yansıtıp onları kendi açtıkları ateşle birer birer yok etti. Fakat başka bir droid birliği de hemen onların arkasındaydı, aynı caddeden onlara doğru ilerliyorlardı.</p>
				<p class="normal">Obi-Wan yine düşünmeden edemedi, <span class="ideitalik">nerede bu Anakin'le T'Teknulp?</span></p>
				<p class="normal">"Komutanım!" diye bağırdı Cody arkasından, Obi-Wan'ın dikkatini yeniden henüz ateş açmış olan savaş droidlerine çekti. Obi-Wan yine benzer şekilde kendi lazerlerini droidlerin üzerine yağdırdı. Hâlâ lazerleri savuşturmakla meşgulken altı tane büyük ve tekerleği andıran droid caddeden çıktı ve yuvarlanarak Obi-Wan'ın bulunduğu yere doğru gelmeye başladı.</p>
				<p class="normal"><span class="ideitalik">Droideka'lar!</span></p>
				<p class="normal">Moloz ve savaş droidlerinin enkazları üzerinden zıplayarak geçen droideka'lar çember olacak şekilde mevzilendiler, ardından şekil değiştirip küre şeklindeki yansıtıcılarını ve çift namlulu lazer toplarını açtılar ve üç ayaklarını caddenin zeminine gömdüler.</p>
				<p class="normal">Droideka'lar takıma ateş açtı. Ne ışın kılıcı ne de lazerlerin droidlerin kalkanına işlemeyeceğini bilen Obi-Wan üzerine gelen lazerleri droidlerin bulunduğu bölgenin zeminine doğru geri göndermeye başladı. Generalin yaptığını yapan klon askerleri DC-15 lazer tüfeklerini droideka'ların bulunduğu bölgenin çevresine doğrultup ateşe başladılar. Lazerler etraflarından uçuşup zırhlarından geri sekerken klon askerleri yere ateş etmeyi sürdürdüler, aynı anda arkalarındaki çatıda sağ kalmış olan diğer füzesavar takımı toplarını doldurmuş generalin emrini bekliyordu.</p>
				<p class="normal">Obi-Wan droidlerin altındaki zemini çökerterek onları caddenin altına düşürmeyi umuyordu. Lazerlerin gürültüsü arasında füzesavar takımına işaret etti ve bağırdı, "Ateş!"</p>
				<p class="normal">Emri duyan füzesavar takımı derhal toplarını ateşledi. Dört füze droideka'ların bulunduğu yere doğru uçtu. Füzeler çarpmanın tesiriyle infilak ettiler ama yerde kocaman bir delik açmak yerine sadece gökyüzünden ferrocrete yağmasına ve kalkanları açık droidlerin de birbirlerinden uzaklaşmasına neden oldular. Ayakları yerden kesilen ama kalkanları sayesinde bir hasar almayan droidler, çevre binaların duvarlarına çarpıp oyuncak toplar gibi geri sekmişlerdi. Yuvarlanarak tekrar geri geldiler ve ölüm çemberini tekrar oluşturdular. Droideka'lar yeniden ateş başladı.</p>
				<p class="normal"><span class="ideitalik">Umduğum gibi olmadı!</span></p>
				<p class="normal">Obi-Wan'ın her iki yanındaki iki klon askeri vurulup yere yığıldı. Obi-Wan parkın giriş kapısının arkasındaki geniş bir sütunun arkasına saklanıp telsizini kemerinden aldı. Daha önceden belirlenmiş kodları kullanarak telsizinden çağrı yaptı, "K-6'dan T-8'e! K-6'dan T-8'e!"</p>
				<p class="normal">"T-8 dinlemede!" telsizden anormal şekilde keyifli ve yüksek bir ses duyuldu. Bu, bir Chadra-Fan Jedi olan General T'Teknulp'tu ve şartlar ne olursa olsun her zaman neşesini korumayı bilirdi. T'Teknulp devam etti, "Coşkun selamlar! Eksi beş'te görüşürüz. T-8 tamam!"</p>
				<p class="normal">Obi-Wan telsizini kapattı. <span class="ideitalik">Coşkun selamlar,</span> T-Teknulp'un tümeninin gezegenin yörüngesinde düşman kuvvetlerine rastladığını gösteriyordu ama Obi-Wan bu konuda fazla endişelenmedi. T'Teknulp geçen haftalarda pek çok <span class="ideitalik">coşkun selamların</span> üstesinden gelmeyi bilmişti ve bir kez bile yara almamıştı. Eğer T'Teknulp beş dakikadan kısa süre içinde Obi-Wan'ın bulunduğu mevkide olacağını söylüyorsa o zaman beş dakika içerisinde yanında olacak demekti. Obi-Wan'ı asıl endişelendiren ise kendi tümeninin bir dakikadan daha uzun süre dayanıp dayanamayacağıydı?</p>
				<p class="normal">O anda başını kaldırdı ve Anakin'i gördü.</p>
				<p class="normal">Anakin güneyden alçak irtifa ve yüksek hızda gelen bir Cumhuriyet gunship'inin açık kapısında duruyordu. Gunship'in sol dengeleyicisinden dumanlar çıkıyordu. <span class="ideitalik">Gemisi isabet almış!</span> Diğer bir düşman füzesi havada belirdi, şehrin iş merkezinden hızla yükseliyordu. Füzenin Anakin'in gunship'ine isabet etmesiyle Obi-Wan'ın gözleri kocaman oldu.</p>
				<p class="normal"><span class="ideitalik">"Anakin!"</span></p>
				<p class="normal">Gunship vuruldu ama Anakin füze isabet etmeden atlamıştı bile. İsabet alan gunship döne döne düşerken Obi-Wan çırağını izlemekle meşguldü, çırağı havada dönmüş, ışın kılıcını açmış ve tiyatronun bitişiğindeki bir binanın çatısına ayakları üzerinde inmişti. Yaralı helikopter bir çeşmenin üzerine düştü ve aracın klon pilotu orada öldü. Çarpmadan saniye sonra gunship infilak etti ve infilakın şiddetiyle Obi-Wan az kalsın yere yıkılıyordu.</p>
				<p class="normal">Droideka'lar iki klon askerini daha vurdu. Obi-Wan bir sonraki hamlesini yapmayı planlarken Anakin'in koştuğunu ve indiği binadan yandaki tiyatronun çatısına atladığını gördü. Tiyatronun dış duvarına bitişik ve girişin hemen üzerinde duran sekiz metre genişliğinde ve sekizgen bir çadır bulunuyordu, droideka'ların tam tepesindeydi. Anakin ışın kılıcı elinde olduğu halde çatının kenarından atlarken Obi-Wan –bir kez daha droideka'ların atışlarını savuştururken– Anakin'in çadırın desteklerine doğru gittiğini fark etti.</p>
				<p class="normal">Üç klon askeri daha vurulmuştu.</p>
				<p class="normal">Obi-Wan hemen harekete geçti. Bulunduğu yerden fırladı, son sürat parkın içinde aşağı yukarı koşmaya başladı, droideka'ların ateşini üzerine çekiyordu. Koşarken bir yandan da elinde ışın kılıcıyla lazerleri savuşturmaya devam ediyordu, tek amacı droidleri meşgul ederek Anakin'in işini kolayca yapmasını sağlamaktı.</p>
				<p class="normal">Anakin bir pencere pervazına indi. Işın kılıcını sağ elinde sıkıca tuttu, Obi-Wan çırağının Geonosis'de Kont Dooku tarafından kesilen elinin yerine konan proteze bu kadar çabuk alışmış olmasını memnuniyetle izledi. Pervazın kenarında dengesini sağlayan Anakin kılıcıyla çadırı tutan plastoid bağlantılardan ikisini kesti. Rahatsız edici bir gürültü duyuldu ve büyük çadır yavaşça binadan uzaklaşmaya başladı. Anakin diğer pencere pervazına zıpladı ve ışın kılıcıyla diğer bağlantıları da kesti. Çadır aşağıdaki caddeye doğru düşmeye başladı.</p>
				<p class="normal">Droideka'lar hâlâ Obi-Wan'a ateş etmekle meşgulken çadır büyük bir gürültüyle tepelerine indi. Droidlerin yansıtıcı kalkanları enerji silahlarına karşı son derece etkili olsa da ağır çadırın ezici gücüne karşı bir faydaları yoktu. Altı droid de ezilip parçalandı.</p>
				<p class="normal">Çarpışma anında klon askerleri de ateş etmeyi kestiler. Harap haldeki şehirde sürmekte olan yangınların çatırtıları dışında ortalıkta çıt çıkmıyordu. Anakin tiyatronun duvarından kayarak yere yığılmış olan çadırın üzerine indiği sırada Obi-Wan da yanına geldi. İkisi de ışın kılıçlarını kapattı. "Aferin, Padawan," dedi Obi-Wan nefes nefese.</p>
				<p class="normal">"Ezici bir performanstı diyebilirim," dedi Anakin, altlarındaki çadırı işaret ederek.</p>
				<p class="normal">Bütün yıkım ve kayıplara rağmen Obi-Wan gülümsemeden edemedi. "Sözcük oyunlarına puan yok," dedi, parmağını sallayarak.</p>
				<p class="normal">"T'Teknulp nerede? Hemen arkamdaki gunship'teydi?" diye sordu etrafına bakınan Anakin.</p>
				<p class="normal">"Coşkun selamlar dediğine göre yoldadır." Obi-Wan Komutan Cody'nin yaklaştığını görüp sordu, "Cody, General T'Teknulp'a artık yardıma ihtiyacımız olmadığını bildirin."</p>
				<p class="normal">Cody miğferini çıkardı. Obi-Wan'ın gözü klonlara o kadar alışmıştı ki artık onların Jango Fett'in kopyası olduklarını düşünmüyordu. "Üzgünüm, Komutanım, filodan yeni bir mesaj aldım. General T'Teknulp ve tümeni düşmanı yarmayı başaramamış," diye cevap verdi Cody.</p>
				<p class="normal">Obi-Wan şok olmuştu. Başını önce önüne indirdi, sonra da Cody'nin raporuna en az onun kadar şaşırmış olan Anakin'e çevirdi. "O... T'Teknulp... hemen arkamdaydı."</p>
				<p class="normal">Cody önce Anakin'e, sonra da Obi-Wan'a baktı ve sordu, "Emirleriniz, Komutanım."</p>
				<p class="normal">Obi-Wan, Geonosis Muharebesi'nden bu yana hayatını kaybetmiş olan tüm Jedi'ları düşündü. Nedense Jedi'ların hep bir adım önünde olan Kont Dooku ve General Grievous'u, Anakin'le birlikte yakalamalarının uzun sürmemesini diledi.</p>
				<p class="normal">"Harekete geçelim," dedi Obi-Wan asık bir yüzle. "Droid fabrikasını tahrip etmemiz gerekiyor."</p>
				<p class="normal">Klon Savaşları sırasında Obi-Wan, Anakin'in bir Jedi olarak daha dikkatli hale geldiğinin farkına vardı. Anakin'de bu değişikliğin nedenlerinden birisi artık ölmekte olan annesiyle ilgili gördüğü kâbusların sona ermesiydi. Fakat bunun nedeni daha da acıydı.</p>
				<p class="normal">Geonosis Muharebesi'nden önce Anakin'in sonu gelmez kâbusları onu emirlere itaatsizliğe zorlamış ve kendisi Padme Amidala'yla birlikte Naboo'dan Tatooine'e gitmişti. Kum gezegeninde Anakin annesinin Toydarialı sahibi tarafından birkaç yıl önce azat edildiğini ve onun Cliegg Lars adında bir rutubet çiftçisiyle evlendiğini öğrenmişti. Çiftçi ve ailesi Anakin'e, Shmi'nin vahşi Tusken Yağmacıları tarafından kaçırıldığını söylediler.</p>
				<p class="normal">Anakin annesini kurtarmayı başaramasa da naaşını Tusken Yağmacıları'nın kampından alıp Lars çiftliğine getirerek defnetmişti. Tatooine'den ayrılırken çocukken yapmış olduğu protokol droidi C-3PO'yu da yanına aldı.</p>
				<p class="normal">Obi-Wan kendi ailesini hiç tanımamış olsa da Anakin'in kaybına çok üzülmüştü. Anakin'in güçleri arttıkça Obi-Wan'ın Padawan'ının bu trajediyi atlatacağı yönündeki umutları da artmıştı.</p>

		</body>
</html>