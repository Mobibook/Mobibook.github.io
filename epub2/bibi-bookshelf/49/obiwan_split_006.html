<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>obiwan</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik1" id="calibre_toc_5">BÖLÜM ÜÇ</h1>
				<p class="normal">Obi-Wan, Coruscant'taki Jedi Tapınağı'nda Anakin'i odasında bulamayınca hem şaşırmış hem de endişelenmişti. <span class="ideitalik">Sözde meditasyon yapıyor olacaktı,</span> diye düşündü Obi-Wan. <span class="ideitalik">Nereye gitti acaba?</span></p>
				<p class="normal">Obi-Wan'ın Anakin'i Padawan'ı olarak almasının üzerinden birkaç hafta geçmişti. Anakin çoğunlukla bu duruma memnun olsa da onun havai yapısı sürekli olarak Obi-Wan'ın sabrını zorluyordu. Anakin'e defalarca gittiği yeri kendisine haber vermeden odasından ayrılmamasını tembih ettiği halde üç Jedi Üstadı çocuğu Tapınak'ta ortalıkta dolaşırken görmüştü. <span class="ideitalik">Sadece itaat etmesi gereken bazı basit kurallar var,</span> diye düşündü. <span class="ideitalik">Neden beni dinlemiyor?</span></p>
				<p class="normal">Anakin'in odasının dışında Coruscant City'ye tepeden bakan pencereleri olan bir koridor uzanıyordu. Obi-Wan koridorda birkaç adım atmıştı ki açık bir kapının eşiğinden iki kişi gördü, bir balkonda durmuşlardı ve yüzleri de diğer tarafa bakıyordu. İçlerinden biri Anakin'di. Diğeri ise zayıf erkek bir insansıydı, yaklaşık Obi-Wan'ın boyundaydı, garip ve yüzünü örten gözlüklü bir maske takıyordu ve kolunu ve bacaklarını saran elbisesinden derisini görmek mümkün değildi; kemerinde iki ışın kılıcı vardı.</p>
				<p class="normal">Obi-Wan balkona yaklaşırken Anakin'in adama soru yağdırdığını ve maskeli adamın da sessizce durmuş devasa şehrin üzerinde beliren yıldızlara baktığını gördü. "Sen de mi Tatooine'densin?" diye sordu Anakin çıtı çıkmayan adama. "Temel lisanı anlıyor musun? İnanmayacaksın belki ama uzun süre önce bir Tusken Yağmacısı'nın hayatını kurtarmıştım! Xelric Draw'da dolaşırken buldum onu. Senden biraz daha iriydi. Belki de senin bir arkadaşındır. Xelric Draw'ın nerede olduğunu biliyor musun? Belki de senin halkın ona başka bir isim vermiştir? Merak ediyorum da..."</p>
				<p class="normal">"İyi akşamlar," dedi balkona çıkan Obi-Wan.</p>
				<p class="normal">Hem Anakin hem de maskeli insansı yüzünü Obi-Wan'a döndüler. "Merhaba, Obi-Wan, yani Üstat demek istedim," dedi Anakin. Sonra da heyecanla devam etti. "Oh! Sana nereye gittiğimi söylemeyi unuttum. Ben sadece biraz bacaklarımı açmak istemiştim. Sonra da bu adama..." Anakin maskeli adamı işaret etti.</p>
				<p class="normal">"Ben Obi-Wan Kenobi," dedi Obi-Wan, hafifçe başını eğerek.</p>
				<p class="normal">Adamın cevap vermesine fırsat vermeden Anakin araya girdi, "Bence o Tatooine'den bir Tusken Yağmacısı!" Tusken'in kemerindeki silahları işaret edip ekledi, "Ama aynı zamanda da bir Jedi, bizim gibi. Ama onun iki kılıcı var."</p>
				<p class="normal">Gerçekten de balkonda duran sessiz kişi her şeyiyle bir Tusken Yağmacısı'nı andırıyordu. Obi-Wan kendi yansımasını Tusken Jedi'ın gözlüklerindeki merceklerde görebiliyordu. "Benim sabırsız Padawan'ımı bağışlayın," dedi Obi-Wan. "Jedi Tapınağı'na hoş geldiniz, A'Sharad Hett."</p>
				<p class="normal">Maskeli adam başını eğdi. "Adını biliyor musun?" dedi Anakin, Obi-Wan'a bakarak.</p>
				<p class="normal">Obi-Wan başını salladı. Işın kılıcı kullanan bir Tusken'i araştırmakla görevlendirilen Jedi Ki-Adi-Mundi'nin kısa süre önce tamamladığı göreviyle ilgili kendisine bilgi verilmişti. "Tusken" aslında Sharad Hett'ti, neredeyse bir efsane olan –meşhur ışın kılıcıyla birlikte– ve on beş yıl önce esrarengiz şekilde ortadan kaybolan bir Jedi. Ki-Adi-Mundi'ye göre, Sharad Hett'in Tatooine'e gitmesi, Tusken Yağmacılarının yaşam tarzını benimsemesi, onlarla birlikte yaşaması ve sonunda onların kabile şefi olması Güç'ün iradesiyle olmuştu. Ayrıca Jedi usullerini öğrettiği bir de oğlu olmuştu, A'Sharad Hett.</p>
				<p class="normal">Ne yazık ki Ki-Adi-Mundi'nin görevi sırasında Sharad Hett, kelle avcısı Aurra Sing tarafından ağır şekilde yaralanmıştı. Sharad Hett'in son isteği Ki-Adi-Mundi'nin on beş yaşındaki oğlu A'Sharad'ı eğitiminin tamamlaması için Jedi Tapınağı'na götürmesi olmuştu.</p>
				<p class="normal">"Baban büyük bir Jedi'dı, A'Sharad Hett. Senin acın bizim de acımızdır," dedi Obi-Wan.</p>
				<p class="normal">Karşılık olarak A'Sharad Hett başını eğdi. Ağzını örten maskesinden hafif hırıltılı cevabı duyuldu, "Teşekkürler, Üstat Kenobi."</p>
				<p class="normal">"Konuşuyor!" dedi Anakin. Obi-Wan azarlar gibi bakınca hemen ekledi, "Özür dilerim. Sadece ilk kez bir şey söyledi de."</p>
				<p class="normal">"Bence senden fırsat bulup konuşamamıştır," dedi Obi-Wan. "Senin şu sırada A'Sharad'ı rahatsız etmek yerine meditasyon yapman gerekmiyor muydu?"</p>
				<p class="normal">"Çocuk beni rahatsız etmiyor," dedi A'Sharad duygusuz ve ifadesiz bir ses tonuyla. "O da Tatooineli. Onun memleketimizi anlatmasını dinlemek... farklı bir bakışı duymak... ilginç."</p>
				<p class="normal">Obi-Wan gülümsedi. "Nasıl istersen," dedi. "Ama sadece on dakika daha."</p>
				<p class="normal">Obi-Wan balkondan giderken Anakin'in tekrar konuşmaya başladığını duydu. "Hiç pod yarışı izledin mi? İster inan ister inanma ben Boonta Eve Classic'i kazandım! Yarış sırasında bazı Tusken'lar bana ateş etti ama sen aralarında yoktun, değil mi? Hey, hiç krayt ejderi gördün mü?"</p>
				<p class="normal">Anakin'in odasına geri dönmesi on beş dakikadan daha fazla sürdü, oraya vardığında Obi-Wan'ı oturmuş onu bekler halde buldu.</p>
				<p class="normal">"Özür dilerim, geciktim, Üstat," dedi Anakin, kapı arkasından kapanırken. "A'Sharad'ın öğretmeni olan Ki-Adi-Mundi'yi tanıyor musun? Bizimle konuşmaya geldi. Malastare'ye bir göreve gideceklermiş! Fakat geç kalmamın asıl nedeni, Ki-Adi-Mundi benim Malastare'deki pod yarışları hakkında her şeyi bildiğimi öğrendiği zaman Phoebos Run hakkında bana bir sürü şey sordu. Malastare'de yapılmış en büyük yarıştır o ve..."</p>
				<p class="normal">Obi-Wan sessizce ve bir kaşını kaldırarak Anakin'in bitirmesini bekledi.</p>
				<p class="normal">"Ve... neyse," diye sözünün tamamladı Anakin. "Sadece yardım etmek istedim."</p>
				<p class="normal">"Ki-Adi-Mundi'nin bunu takdir ettiğinden eminim," dedi Obi-Wan. "Umarım A'Sharad Hett'le iyi dost olursunuz. İyi bir dinleyiciymiş gibi görünüyor."</p>
				<p class="normal">"Öyle de denebilir."</p>
				<p class="normal">Obi-Wan tam Padawan'ını meditasyon egzersizlerini astığı için azarlayacaktı ki Anakin'in yüz ifadesinin değiştiği fark etti. Gözlerine hüzün çökmüştü. "Ben de A'Sharad Hett'i düşünüyordum, maske takıp tüm vücudunu örtmesi... kimseye dokunamaması ya da yüzüne vuran havayı hissedememesi. Birisi neden böyle bir şey yapar ki?" dedi Anakin.</p>
				<p class="normal">"Tusken'lar hakkında benden fazla şey biliyorsun," dedi Obi-Wan. "Ama sanırım onların geleneği böyle."</p>
				<p class="normal">"Ama o artık bir Jedi."</p>
				<p class="normal">Obi-Wan hafifçe omuz silkti, "O zaman bu onun seçimi."</p>
				<p class="normal">"Ben kesinlikle böyle yaşayamazdım."</p>
				<p class="normal">"Kimse senden istemiyor zaten," dedi Obi-Wan sırıtarak. "Diğer taraftan," diye devam etti ciddi bir ifadeyle, "senden meditasyon egzersizlerini aksatmamanı istiyorum. Onlar çok önemli. Benim görevim nasıl sana öğretmekse senin görevin de benden öğrenmektir. Anlaşıldı mı?"</p>
				<p class="normal">Bir an için garip bir sessizlik oldu ve sonunda Anakin cevap verdi, "Evet, Üstat."</p>
				<p class="normal">Obi-Wan emin değildi ama Anakin'in ses tonunda sanki hafif bir gücenme vardı. Anakin'in Tatooine'de yaşadıkları nedeniyle herhangi birisine efendisi gibi hitap etmekten rahatsız olabileceğini hiç düşünmemişti. İç çeken Obi-Wan devam etti, "Seni ihtar etmekten keyif aldığımı zannetme, Padawan. Köle olarak büyümenin nasıl bir şey olduğunu hayal bile edemem ve ben..."</p>
				<p class="normal">"Hiç anneni özlediğin oldu mu?" diye kesti sözünü Anakin.</p>
				<p class="normal">Soru Obi-Wan'ı hazırlıksız yakalamıştı ama hemen toparlanıp cevap verdi, "Hayır, özlemedim. Çünkü annemi hiç tanımadım. Tapınak'a getirildiğimde henüz bebektim."</p>
				<p class="normal">"O zaman bir anlaşma yapabiliriz," dedi Anakin ve Obi-Wan çocuğun sesindeki titremeyi örtmeye çalıştığını fark etti. "Sen bana bir zamanlar köle olduğum için, ben de sana anneni özlemediğin için acımayacağım."</p>
				<p class="normal">Obi-Wan yine nasıl cevap vereceğini bilememişti ama kişisel bağlılıkların bir Jedi'ın yargılarını ve eylemlerini etkilemek gibi tehlikelerinden bahsetmek için uygun bir zaman olmadığına karar verdi. Onun yerine oturduğu yerden doğruldu, "Birbirimizden ne kadar çok öğrenecek şeyimiz olduğunu hatırlattın bana, Padawan. Şimdi şunu iyi bil, sana ne geçmişin ne de başka bir şey yüzünden acımıyorum."</p>
				<p class="normal">"O zaman anlaştık," dedi Anakin, elini Obi-Wan'a uzattı.</p>
				<p class="normal">Obi-Wan hâlâ Anakin'in anlaşmasının mantığını kavramaya çalışıyordu ama gülümsedi ve çocukla tokalaştı. "Saat geç oldu," dedi Obi-Wan. "Belki yarın bana pod yarışı hikâyelerini anlatırsın."</p>
				<p class="normal">"Belki de Malastare'ye gideriz!" dedi Anakin heyecanla.</p>
				<p class="normal">"Sabırlı ol, Padawan," dedi Obi-Wan. "Sabırlı ol."</p>

		</body>
</html>