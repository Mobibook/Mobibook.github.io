<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>obiwan</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik1" id="calibre_toc_2">BÖLÜM BİR</h1>
				<p class="normal">Jedi Tarikatı, Ilum'u kasıtlı olarak tüm yıldız haritalarından yüzyıllar önce silmiş olsa da hemen her acemi Jedi, Bilinmeyen Bölge'deki bu gizli ve kutsal gezegene gitmeyi hayal ederdi. Bunun nedeni kuşaklar boyunca tüm Jedi'ların ışın kılıçlarına güç vermek için kullanacakları kristalleri bu gezegenden topluyor olmalarıydı, bazı Jedi'lar tüm galakside Ilum kristallerinin üzerine olmadığını söylerlerdi.</p>
				<p class="normal">Ilum'da bir ışın kılıcı yapmak bir Jedi çırağı için en zorlu sınavlardan biri değildi ama Obi-Wan'a göre bu onun bir Jedi Şövalyesi olduğunun ispatı olacaktı. Eğer Jedi olmanın kıymetini bilecek birisi varsa o da şüphesiz Obi-Wan'dı. Bir yıldan kısa süre önce, on üçüncü yaş gününe sadece birkaç hafta kala, artık hiçbir Jedi Şövalyesi ya da Üstadı'nın onu çırak olarak seçmeyeceğini düşünüyordu.</p>
				<p class="normal">Ama o günler gerilerde kalmıştı. Jedi Şövalyesi Qui-Gon Jinn, Üstat Yoda'nın da teşvikiyle, Obi-Wan'ı Padawan'ı olarak kabul etmişti. Zaten parlak olmayan başlangıçları Obi-Wan'ın, pişman olmasının uzun sürmeyeceği bir karar alarak, kısa süre için de olsa Melida/Daam gezegenindeki isyana katılmak için Jedi Tarikatı'nı terk etmesiyle iyice sarpa sarmıştı. Qui-Gon onu affetmiş ve geri dönmesini kabul etmişti ama aralarındaki tedirginlik varlığını korumaya devam etti. Yine de, tüm anlaşmazlık ve çatışmalarına rağmen, aralarında bir bağ kurulmuş ve ikisinde de bu bağın zaman içinde daha da güçleneceğine dair umutlar filizlenmişti.</p>
				<p class="normal">İşte Obi-Wan ve Üstat'ı, Galaksi Senatosu'nun kendilerine tahsis ettiği küçük bir nakliye gemisiyle karla kaplı Ilum gezegenine gittiklerinde genel durum bundan ibaretti. Obi-Wan buzlarla kaplı bir mağaradan aldığı mavi bir kristalle ilgili meditasyon yaparken Qui-Gon yakınında durup onu izledi.</p>
				<p class="normal">Güç'ü kullanan Obi-Wan Kenobi ışın kılıcının tüm parçalarını hemen önünde havada tutuyordu. Mavi kristal yavaşça döndü, sonra da ışın kılıcının enerji bölmesinin içindeki yerine oturdu. Tüm dikkatini malzemelere vermiş halde bölmeyi kapattı ve kilit mekanizmasını ayarladı. Işın kılıcının montajı tamamlanmıştı.</p>
				<p class="normal">Işın kılıcı hâlâ önünde duran Obi-Wan'ın bakışları Üstat'ına kaydı. Obi-Wan gibi Qui-Gon da kendisini soğuktan koruyacak yalıtımlı bir cübbe giyiyordu. Qui-Gon'un gözleri havada duran ışın kılıcının üzerindeydi ama Obi-Wan adamın yüz ifadesinde farklı bir şeyler olduğunu sezdi, sanki aklı başka yerde gibiydi.</p>
				<p class="normal">Obi-Wan'ın ışın kılıcı hafifçe titredi. "Birkaç şey söylemeniz gerekmiyor muydu, Üstat?" dedi Obi-Wan birkaç saniye bekledikten sonra.</p>
				<p class="normal">Qui-Gon gözlerini kırparak başını Obi-Wan'a çevirdi. "Ah, evet," dedi. Gözlerini tekrar ışın kılıcına çevirdi. "Kristal kılıcın kalbidir. Kalp, Jedi'ın kristalidir. Jedi, Güç'ün kristalidir. Güç, kalbin kılıcıdır. Tümü iç içedirler: kristal, kılıç, Jedi. Siz... birsiniz."</p>
				<p class="normal">Obi-Wan, Qui-Gon'un son cümlede durakladığını duydu ve Üstat'ının ses tonundaki üzüntü ya da pişmanlığı fark etti. Havada duran ışın kılıcını tutup yanına çekerken sordu, "Yanlış bir şey mi yaptım, Üstat?"</p>
				<p class="normal">"Hayır, Padawan," dedi Qui-Gon. "İyi iş başardın. Böyle önemli bir anda aklım başka yerde olduğu için suç bende." Qui-Gon başını çevirdi ve mağaranın duvarlarında göz gezdirdi. "Böyle muhteşem bir ortamın güzelliğini aptalca anıların gölgelemesi ne yazık."</p>
				<p class="normal">Obi-Wan başını iki yana salladı. "Özür dilerim, Üstat, ama anlayamadım."</p>
				<p class="normal">Qui-Gon tekrar Obi-Wan'a baktı, "Buraya son geldiğimde yanımda Xanatos vardı."</p>
				<p class="normal">Obi-Wan güçlükle yutkundu. Xanatos, Qui-Gon'un önceki çırağıydı. Güç'ün kendisinde yoğun olduğu yiğit bir savaşçı olan Xanatos, Qui-Gon'la birlikte pek çok göreve iştirak etmişti ama sonunda, anavatanları olan Telos IV'de bir iç savaş başlatan dönek bir vali olan gerçek babasına katılmak için Jedi Tarikatı'nı terk etmişti. Qui-Gon, Xanatos'un babasını öldürmek zorunda kalsa da bu eylem karanlık tarafa giden yolda ilerleyen Xanatos'u geri çevirmeye yetmemişti.</p>
				<p class="normal">Bunu takip eden yıllarda Qui-Gon bir daha asla bir çırağı olmayacağını düşünmeye başlamış ama bu düşüncesi ileride Obi-Wan'ın işine yaramıştı. Fakat Obi-Wan, Qui-Gon'un çırağı olduktan kısa süre sonra Xanatos, eski Üstat'ından intikam almak amacıyla, yeniden ortaya çıkmıştı – bu amaç doğrultusunda az daha Jedi Tapınağı'nı ortadan kaldırıyordu. Telos IV'de Xanatos'u yakaladıkları zaman Obi-Wan, Qui-Gon'un yanındaydı ve ikisi de eski Jedi'ı kendisini kaynayan kara asit kuyusuna atarak intihar etmekten vazgeçirmeyi başaramamışlardı.</p>
				<p class="normal">"Xanatos senin hatan değildi," dedi Obi-Wan hiç düşünmeden. Qui-Gon fikrini sormamıştı ve o da yüzünün kızardığını hissetti.</p>
				<p class="normal">"Belki de haklısın," dedi Qui-Gon. "Ama bir süre için de olsa Xanatos benim sorumluluğumdaydı. Ayrıca o benim dostumdu."</p>
				<p class="normal">Obi-Wan'ın buna verecek cevabı yoktu. Xanatos'u kötülüğün cisimleşmiş hali olarak görmüştü ve onun herhangi birinin dostu olabileceğine inanmakta güçlük çekiyordu.</p>
				<p class="normal">Obi-Wan bunun biraz ağırına gittiğini de hissediyordu. Ilum seyahati onun için çok önemliydi ve Üstat'ının düşüncelerinin Xanatos'a takılıp kalacağını tahmin etmemişti. Neredeyse Qui-Gon'un başarısız çırağıyla ilgili anılarının onunla birlikte Telos IV'de eriyip gitmesini isteyecekti ama bu düşünceleri aklına gelmesiyle göndermesi bir oldu. Bu tür bir düşünce şekli kişiyi ancak karanlık tarafa götürürdü – Obi-Wan'ın Üstat Yoda'nın ya da Qui-Gon'un bunu kendisine hatırlatmasına ihtiyacı yoktu.</p>
				<p class="normal">Qui-Gon iç çekti. "Bu güne gelinceye kadar çok çalıştın ve nahoş anılarla bunu böldüğüm için senden özür diliyorum. Bağışla beni, Obi-Wan."</p>
				<p class="normal">Obi-Wan, Üstat'ının kendisinden bağışlanma istemesine ne diyeceğini bilemedi. Cevap verip vermemesi konusunda emin olmasa da cevap verdi, "Sizi... ba-bağışlıyorum, Üstat."</p>
				<p class="normal">"O zaman sorun yok," dedi Qui-Gon, gülümseyerek geniş elini Obi-Wan'ın omzuna koydu. "Haydi, çalışmanın sonucunu görelim, bu kılıcı Güç'ün iradesiyle yaptın."</p>
				<p class="normal">Geriye bir adım atarak Qui-Gon'dan uzaklaşan Obi-Wan ışın kılıcını önünde tuttu ve düğmesine bastı. Kılıç açıldı ve mağaranın kristallerle kaplı duvarları ışın kılıcının kendine has vınlamasını artırırlarken kılıcın parlak mavi ışığını da yansıttılar.</p>
				<p class="normal">Obi-Wan, Jedi Tapınağı'nda büyümüştü ve ışın kılıcı konusunda yaşıtı pek çok Padawan'dan daha tecrübeliydi. Yine de hemen önünde duran parlak mavi enerjiyi görünce gözleri hayretle kocaman açıldı. Ilum kristalinin Jedi Tapınağı'nın ışın kılıcı yapım atölyesinden seçtiği önceki silahının kristaline kıyasla daha yoğun bir enerjiye sahip olacağını düşünmüştü. Fakat elinde tuttuğu kılıcın Ilum kristali nedeniyle vereceği farklı hisse karşı hazırlıklı değildi.</p>
				<p class="normal">Bir şekilde farklıydı. Denemek için kılıcı havada savurdu. Kılıç ağırlığı olmayan saf enerjiydi ama daha odaklı ve hassasmış gibi görünüyordu.</p>
				<p class="normal">Obi-Wan, sanki Padawan'ın düşüncelerini okuyormuş gibi gülümseyen Qui-Gon'a baktı. "Bazı Jedi'lar Ilum kristallerinin kişinin Güç'le olan bağını kuvvetlendirdiğini iddia ederler."</p>
				<p class="normal">Obi-Wan'ın bir yorum yapmasına fırsat kalmadan Qui-Gon'un kemerindeki telsiz bipledi. Obi-Wan ışın kılıcını kapatırken Qui-Gon da telsizini açtı, kısa bir süre dinledi ve cevap verdi, "Hemen yola çıkıyoruz."</p>
				<p class="normal">"Ne oldu, Üstat?"</p>
				<p class="normal">"Bir görev," dedi Qui-Gon, telsizini kemerine takarken. "Ord Sigatt'a gidiyoruz."</p>
				<p class="normal">"Ord Sigatt mı?" Obi-Wan başını iki yana salladı. "Hiç duymadım."</p>
				<p class="normal">"Outer Rim'de."</p>
				<p class="normal">Obi-Wan kaşlarını kaldırdı. Bir Jedi kolay kolay Outer Rim'e gönderilmezdi. "Biraz sıra dışı bir durum, değil mi?"</p>
				<p class="normal">"Cumhuriyet rafineri gemisi ve mürettebatı kaybolmuşsa değil."</p>
				<p class="normal">Qui-Gon döndü ve mağaranın ağzına yürüdü. Obi-Wan da peşinden giderken kılıcını kemerine astı ve Üstat'ının büyük adımlarına yetişebilmek için hızını artırdı. Nakliye gemisine döndüler, Ord Sigatt'ın koordinatlarını rota bilgisayarına girdiler ve buzla kaplı bu gezegenden havalandılar. Dakikalar sonra hiperuzayda Outer Rim'e doğru yol almaya başlamışlardı bile.</p>
				<p class="normal">Obi-Wan'ın yaşadığı dönemden on iki bin yıl önce, Galaksi Cumhuriyeti idaresini ticaret yolları boyunca daha uzaklara taşımaya gayret ederken, Cumhuriyet birkaç uzak dünyada askeri ve keşif amaçlı üsler kurmuştu. Bu gezegen ve aylar Ord olarak adlandırılmıştı, Yerel İkmal Depoları isminin kısaltması (Ordnance/Regional Depots). Zaman içerisinde Cumhuriyet milislerinin yerini Jedi Tarikatı aldı ve Ord'lardan bazıları silah imha tesisleri ve depoya çevrilirken diğerleri de koloni haline getirildi.</p>
				<p class="normal">Ord Sigatt birkaç göl ve çoğunlukla kurak arazilerle kaplı küçük ve kayalık bir gezegendi. Yüzyıllar boyunca oranın mütevazı halkı ancak gidecek başka yer bulana kadar orada geçici olarak konaklayan kişilerden ibaret olmuştu. Uzun süre koloniciler ana yerleşimin dışında yaşadılar, ama çoğu ana yerleşimi teşkil eden uzaylimanı, enerji istasyonu ve su arıtma tesisine yakın bölgelere yerleştiler. Turizm açısından ise çoğu yolcu için Ord Sigatt sadece dinlenecekleri ya da gemilerine yakıt alacakları bir yerdi. Fakat bir maden arayıcının kısa süre önce orada zengin carvanium, durasteel gibi alaşımlarda kullanılan bir metal, yatakları keşfetmesiyle her şey değişti.</p>
				<p class="normal">Kaşla göz arasında Ord Sigatt bir maden dünyası haline geldi. Pek çok kolonici mülklerini dünya dışı konsorsiyumlara satarak kısa sürede zengin oldular. Carnavium çıkarması için muazzam büyüklükteki araçlar gezegene nakledildi ve uzaylimanı da genişletilerek rafine gemilerinin inmesine uygun hale getirildi. Akın akın gelen işçi ve paralı askerler nedeniyle yerleşimin nüfusu hızla arttı ve buna bağlı olarak pek çok geçici konaklama alanı inşa edildi.</p>
				<p class="normal">Obi-Wan, Üstat'ıyla birlikte, gezegenler arasında ışıktan daha hızlı yolculuk yapmaya imkân veren zaman mekân boyutu, hiperuzayda yolculuk yaparken bu detayları tekrar gözden geçirmişti. Jedi Tapınağı'ndan aktarılan verileri inceleyen Obi-Wan anlatmaya başladı, "Denon'dan gelen ve adı <span class="ideitalik">Hardy Harrow</span> olan kayıp rafineri gemisinin sahibinin adı Denon-Ardru Mutual'mış. Gemi iki gün önce carnavium yükünü almak için yola çıkmış ama tekrar Cumhuriyet uzayına geri dönmemiş, bir Denon Senatörü Konsey'e böyle bildirmiş."</p>
				<p class="normal">"Ord Sigatt Uzaylimanı'ndan bir açıklama var mı?" diye sordu Qui-Gon.</p>
				<p class="normal">"<span class="ideitalik">Hardy Harrow'un</span> Ord Sigatt'a hiç ulaşmadığını söylüyorlar."</p>
				<p class="normal">"Sistemdeki yakın zamana ait korsanlık eylemleri ve uzay hava anomalilikleri nedir? Herhangi bir şey rapor edilmiş mi?"</p>
				<p class="normal">"Hayır, Üstat." Nakliye gemisinin konsolunda bir sinyal ışığı yandı ve Obi-Wan sensör ekranına baktı. "Hiperuzaydan çıkıyoruz."</p>
				<p class="normal">Nakliye gemisi hiperuzaydan çıkıp gerçek uzaya girerken hafif bir titreme oldu. Nakliye gemisinin saydamçelik kokpit penceresinin dışındaki parlak ışık seli yerini uzak yıldızların arasında duruyormuş gibi görünen tek bir gezegene bıraktı. Obi-Wan gezegenin Ord Sigatt olduğunu onaylattıktan sonra konuştu, "Uzaylimanına yaklaşmakta olduğumuzu..."</p>
				<p class="normal">"Acele etme, Padawan," diye kesti sözünü Qui-Gon. "Uzaylimanı yetkililerinin de kayıp rafineri gemisiyle bir ilgileri olabilir. Bırak şimdilik geldiğimizi bilmesinler. Şehir dışındaki diğer hangarlardan birine inelim."</p>
				<p class="normal">Uzaylimanından iniş izni aldıktan sonra nakliye gemilerini üstü açık bir hangara indirdiler. Ord Sigatt'ın ikliminin Ilum'dan daha sıcak olduğunu duymak Obi-Wan'ın hoşuna gitmişti ama geminin rampasından aşağı inerken havasının hiç de temiz olmadığının farkına vardı.</p>
				<p class="normal">Bir gemi bakım droidi onları hangarın çıkışına yönlendirdi. Tam çıkışa varmışlardı ki iki üniformalı güvenlik görevlisi karanlıktan çıkıp yollarını kestiler. İki muhafızın da omzunda tüfekleri asılıydı ve yüzlerindeki ifadeden eğer gerekirse bu silahları kullanmaya hazır oldukları anlaşılıyordu. Muhafızlardan biri Qui-Gon'a bakarak ters ters konuştu, "İçinizde silah taşıyan var mı?"</p>
				<p class="normal">Qui-Gon sağ elini kaldırdı ve hafifçe yana çevirdi, "Biz silah taşımıyoruz."</p>
				<p class="normal">İki muhafız da Qui-Gon'un zihinlerini etkilemek için Güç'ü kullandığından habersizdi. "Hayır, silah taşımıyorsunuz," dedi Qui-Gon'a soruyu sormuş olan muhafız.</p>
				<p class="normal">"Bizler zararsız tüccarlarız," diye ekledi Qui-Gon. "Bize yolumuza gitmemiz için izin verin."</p>
				<p class="normal">"Kesinlikle zararsız," dedi muhafız. "Öyleyse devam edin." O ve arkadaşı yana çekildi ve iki Jedi'ın çıkıştan geçmesine izin verdiler.</p>
				<p class="normal">Yayalar ve satıcıların tezgâhlarıyla dolu kalabalık bir caddeye çıktılar. Tezgâhların yanından geçerek yollarına devam ettiler, ışın kılıçlarını cübbelerinin altına saklamışlardı. "Etrafındakilerle ilgili garip bir şey dikkatini çekti mi?" diye sordu Qui-Gon, hafifçe Obi-Wan'a doğru eğilerek, bir yandan da yollarına devam ediyorlardı.</p>
				<p class="normal">Obi-Wan çevresine bakındı. Farklı dünyalardan gelen insan ve yabancılar gördü, çoğu iş elbiseleri ve tulum giyiyordu. Bazıları yakındaki hangarın gölgesine kurulmuş ve üzerinde yiyecekler olan masalarda oturmuşlardı. Satıcılar ise tüm dikkatlerini müşterilerine çevirmişlerdi.</p>
				<p class="normal">Obi-Wan omuz silkti. "Aslında," dedi, "Herhangi bir gelişmemiş dünyadaki uzaylimanından bir farkı yok. Tek farkı çevredeki kişilerin daha asık suratlı olması." Bu doğruydu. Ord Sigatt'da yaşadığına memnun olan tek kişi görünmüyordu.</p>
				<p class="normal">"Ayrıca üzerinde silah taşıyan kimse yok," dedi Qui-Gon.</p>
				<p class="normal">Obi-Wan çabucak etrafına bakarak Üstat'ının gözleminde ne kadar haklı olduğunu gördü. Hangarda arkalarında bıraktıkları güvenlik görevlileri haricinde tabanca ya da herhangi tür bir silah taşıyan tek kişi yoktu.</p>
				<p class="normal">"Bu alışılmadık bir durum," dedi Obi-Wan. "Jedi Konseyi'nden gelen raporda silah taşımanın yasaklandığı belirtilmiyordu. Belki de yerel yönetim huzuru böyle sağlamayı tercih etmiştir."</p>
				<p class="normal">"Belki," dedi Qui-Gon ama Obi-Wan, Üstat'ının bu hususta şüpheleri olduğunu sezebiliyordu.</p>
				<p class="normal">Yanlarından üç kişi geçip gitti ve Jedi'lar adamların, bloktaki eski görünümlü binalardan biri olan, bir bara girişlerini izlediler. "Buradan biraz bilgi toplayabiliriz. Sen dışarıda bekle. Az sonra dönerim," dedi Qui-Gon.</p>
				<p class="normal">Qui-Gon eski binaya girdikten birkaç saniye sonra Obi-Wan şiddetli bir gürültü duydu. Ses, hemen köşenin ardındaki, ana caddeye dik açıyla devam eden, ara sokaktan gelmişti. Barın kapısına bir baktıktan sonra hemen koşarak köşeden döndü ve bir anda kendisini iri kıyım bir Besalisk'e bakar halde buldu. Dört kollu yabancı pis bir önlük giyiyor ve alt iki elinde iki tepsi tutuyordu. Yerde ayaklarının dibinde boş şişeler vardı. Anlaşılan kazayla onları yere düşürmüştü.</p>
				<p class="normal">Obi-Wan tam arkasını dönüyordu ki Besalisk homurdanarak yere çömeldi ve üst kollarıyla şişeleri tepsilerin üzerine dizmeye başladı. Obi-Wan yabancının seri ellerini hayretle izledi. Besalisk son şişeye elini uzatırken başını kaldırıp Obi-Wan'a baktı. "Eyvah," dedi yabancı gözlerini hayretle kocaman açarak. Sonra tepsileri yere koydu ve dört kolundaki dört parmaklı ellerini yukarı kaldırdı, "Teslim oluyorum."</p>
				<p class="normal">"Teslim mi oluyorsun?" dedi Obi-Wan şaşırarak.</p>
				<p class="normal">"Jedi'lara bulaşmamam gerektiğini bilirim," dedi Besalisk, seyrek sakalı hafifçe titredi. "Senin gibi genç olsalar bile."</p>
				<p class="normal">Obi-Wan acaba kazayla ışın kılıcım mı gözüktü diye hemen yoklayarak kontrol etti. Hâlâ cübbesinin altında gizli olduğunu anlayınca Besalisk'e döndü, "Jedi olduğumu kim söyledi?"</p>
				<p class="normal">Kolları hâlâ havada olan Besalisk güldü, "Sen söyledin, evlat. Jedi çıraklarına özgü saç örgüsü omuzlarından aşağı sarkıyor. Üstelik bilmiyorsan söyleyeyim, Jedi'ların kıyafetlerinin kendine has bir tarzı vardır. Ama asıl hatayı sakladığın ışın kılıcını yoklayıp kontrol ederken yaptın. Neyse, şöyle ya da böyle Dexter Jettster'ı yakalamış oldun."</p>
				<p class="normal">Obi-Wan, Besalisk'in gözlem yeteneğine hayran kalmıştı. Sokağa doğru bir adım daha atıp yüz ifadesini bozmamaya dikkat ederek temkinli şekilde konuştu, "Evet... Dexter Jettster... buraya neden geldiğimi de biliyor olmalısın."</p>
				<p class="normal">"Teslim etmem gerekirdi," dedi Jettster, Obi-Wan'a göz kırparak. "Barımdam sürekli tabanca kaçıramayacağımı biliyordum ama bir Jedi'ın peşime düşeceği hiç aklıma gelmemişti."</p>
				<p class="normal"><span class="ideitalik">Tabanca kaçırmak mı?</span> Jettster'ın itirafı Obi-Wan'ı şaşırtmıştı.</p>
				<p class="normal">Besalisk devam etti, "Merhamet dilenecek değilim. Yaptığımın yanlış olduğunu biliyorum. Ama yemin ederim ki asıl baş belaları Denon-Ardru Mutual ve onların fedaileridir. Yerel yönetimi ele geçirip herkesin silahına kanun namına el koymaları yetmezmiş gibi bir de kolonicilerden arazi çalmaya başladıkları zaman buna bir dur denmesi gerektiğini düşündüm. Tüm tabancalar barımdaki arka odada. Henüz arkadaşlarıma dağıtmaya başlamadım."</p>
				<p class="normal">Obi-Wan bir yandan dinlerken bir yandan da yeni edindiği bilgileri hızla değerlendirerek daha önceden sahip olduğu bilgilerle eşleştiriyordu. "<span class="ideitalik">Hardy Harrow</span> nerede?" diye sordu.</p>
				<p class="normal">"Buranın yirmi kilometre kuzeyinde bir vadide gizli," dedi Jettster. "Hasarlı değil. Dostlarım ve ben gemi yörüngeye girdikten kısa süre sonra onu kaçırdık ve vericisini de söktük. Sadece Denon-Ardru'nun bizlerin Ord Sigatt'ı mücadele etmeden terk etmeyeceğimizi bilmesini istemiştik."</p>
				<p class="normal">"Mürettebata zarar verdiniz mi?"</p>
				<p class="normal">"Mürettebat mı?" diye sordu Jettster, kaşlarını çatarak, "Yapma, sen de benim gibi <span class="ideitalik">Harrow'un</span> bir dron mavnası olduğunu ve droid hariç mürettebatı olmadığını..." Jettster birden durdu ve gözlerini kısarak Obi-Wan'a baktı.</p>
				<p class="normal">"Devam et," dedi Obi-Wan.</p>
				<p class="normal">Jettster koca kafasını iki yana salladı. "Gundarkın oğlu," dedi. "Beni kandırdın, Jedi. Gizlemeye çalışsan da gözlerinden okuyabiliyorum. Ben koca ağzımı açana kadar şişeleri devirmek haricinde ne yaptığıma dair hiçbir fikrin yoktu. Bir dakika öncesine kadar sır tutma konusunda kendimle gurur duyardım ama..."</p>
				<p class="normal">"İmdat!"</p>
				<p class="normal">Bir çocuğun sesine benzeyen çığlık sokağın dışından, Obi-Wan'ın arkasından gelmişti. Başını çevirdiğinde, onu ve Qui-Gon'u hangarda durdurmuş olanlarla aynı üniformayı giyen, tabanca ve tüfek taşıyan üç muhafız gördü. Muhafızlardan birisi dokuz yaşlarında olduğu anlaşılan bir çocuğun yakasından tutmuştu. Daha küçük bir çocuk ise, bir kız, korku içinde diğer çocuğa sarılmıştı.</p>
				<p class="normal">Obi-Wan Jettster'a ters bir bakış attı, "Burada bekle!" Sonra da hemen sokaktan çıkıp yayaların iki çocuk ve muhafızların etrafında bir çember oluşturduğu yere doğru koştu.</p>
				<p class="normal">Çocuğu tutan muhafız gürledi, "Bana taş attığını gördüm, velet! Şimdi de cezasını çekeceksin!"</p>
				<p class="normal">"Bırak onu," dedi Obi-Wan, muhafızlara doğru yürürken.</p>
				<p class="normal">"Geri dur, evlat," dedi muhafız Obi-Wan'a bakıp, bir eliyle de çocuğu tutmaya devam ediyordu. Ardından tüfeğini çıkarıp Obi-Wan'a doğrulttu.</p>
				<p class="normal">Obi-Wan'ın ışın kılıcının açılmasıyla tüfeğin namlusunu kesip geçmesi bir oldu. Muhafızın bıraktığı çocuk kız kardeşinin kollarına düşerken kesilen namlu da yere düşüp caddede yuvarlanmaya başladı. İki muhafız da tüfeklerini çekmeye yeltenmişti ki gözleri ışın kılıcının ötesine kayıp Obi-Wan'ın bakışlarıyla buluştu.</p>
				<p class="normal">"Bir Jedi," diye mırıldandı birisi kalabalıktan. "O bir Jedi!"</p>
				<p class="normal">Tüm caddeye bir sessizlik çöktü, tüm gözler Obi-Wan ve muhafızlara çevrilmişti. Obi-Wan tam muhafızlara silahlarını bırakmalarını emredecekti ki tüm kalabalık bir anda deli gibi sevinç çığlıkları atmaya başladı.</p>
				<p class="normal">Obi-Wan gözlerini muhafızlardan ayırmadı. Kalabalık Jedi'lara tezahürat yapmaya devam ederken muhafızlar da silahlarını bıraktılar. Silahsız muhafızlar gergin halde sokağın ortasında beklerken Obi-Wan bir parmağın kibarca omzuna vurduğunu hissetti. Döndüğünde Qui-Gon'un hemen arkasında olduğunu gördü ve ışın kılıcını kapattı.</p>
				<p class="normal">Qui-Gon tüm kalabalığın duyabileceği kadar yüksek bir sesle konuştu, "Ben sana beladan uzak dur dememiş miydim?"</p>
				<p class="normal">"Bana dışarıda bekle demiştin!" dedi Obi-Wan. Dexter Jettster aklına gelince hemen dönüp arka sokağa baktı ve onun bir duvara yaslanmış olduğunu gördü. Jettster da alkışlara katılmıştı, üst iki koluyla alkışlarken alt iki koluyla da yeri işaret ediyordu. Jettster ona söylediği yerde durup beklemişti.</p>
				<p class="normal"><span class="ideitalik">Aslında kötü bir adam değil. Tam tersi çok da yardımcı oldu,</span> diye geçirdi aklından Obi-Wan.</p>
				<p class="normal">Obi-Wan tekrar Üstat'ına döndü, "Azarlamaya başlamadan önce, <span class="ideitalik">Hardy Harrow'u</span> bulacağımız yeri bildiğimi söyleyebilir miyim?"</p>
				<p class="normal">Qui-Gon bir an için Obi-Wan'a baktıktan sonra sordu, "Bu bilgiyi nasıl elde ettin?"</p>
				<p class="normal">"Dört kanatlı bir kuş söyledi."</p>
				<p class="normal">Denon-Ardru Mutual, Ord Sigatt'a güvenlik görevlilerinden oluşan küçük bir ordu göndermişti ama tümü hiç direniş göstermeden Jedi'lara teslim oldu. Nihayetinde onlara sadece sıradan insanları itip kakmaları için para ödeniyordu. Muhafızlar Denon'a <span class="ideitalik">Hardy Harrow'la</span> döndüler ama carvanium yükü gemide değildi.</p>
				<p class="normal">Hem Galaksi Senatosu hem de Jedi Konseyi, Denon Senatörü'nün mürettebatsız bir dron mavnasını bulmak için Jedi'ları kullanmaya kalkışmasından rahatsız olmuştu, özellikle de aynı senatörün, Ord Sigatt'ta çıkarılan carvanium üzerinde Denon-Ardru Mutual'ı kullanarak tekel kurmaya çalıştıklarını öğrendiklerinde.</p>
				<p class="normal">Obi-Wan ve Qui-Gon, yerel hükümete her şeyi eski haline getirebilmesi için yardım etmek amacıyla Ord-Sigatt'ta birkaç gün daha kaldı. Zamanlarının çoğunu sadece gözlem yeteneği ve hafızasıyla değil, muhteşem aşçılığıyla da onları kendisine hayran bırakan Dexter Jettster'la birlikte geçirdiler. Yemeklerden birinde Jettster Obi-Wan'a dönüp sordu, "Bir ışın kılıcının gerçek gücünü biliyor musun?"</p>
				<p class="normal">"Gerçek güç mü?" dedi Obi-Wan. Yardımcı olması için Qui-Gon'a baktı.</p>
				<p class="normal">"Güzel bir soru," dedi Qui-Gon.</p>
				<p class="normal">Obi-Wan yüzünü tekrar Jettster'a döndü, "Sanırım ışın kılıcının hemen her şeyi kesebilecek güce sahip olmasıdır."</p>
				<p class="normal">Dexter'ın gözleri parladı. "Ben de öyle zannederdim," dedi, yemek dolu bir tabağı Qui-Gon'a doğru uzatırken. "Ama günün birinde Obi-Wan Kenobi adındaki genç bir Jedi'ın Ord Sigatt'ta ışın kılıcını açtığını gördüm. İşte o silahın gerçek gücünün o zaman farkına vardım."</p>
				<p class="normal">Obi-Wan oturduğu sandalyenin üzerinde sağa sola kımıldandı. "Pek anladığımı söyleyemem."</p>
				<p class="normal">"Her şeyi kesebilmek ışın kılıcının sadece teknik bir özelliğidir," diye devam etti Jettster. "Onun gerçek gücü ise kişiden kişiye değişir. Işın kılıcının sadece görüntüsü bile kimine korku saçarken kimine umut verebilir. Bu tümüyle Jedi'ları dost mu yoksa düşman mı gördüğüne bağlıdır." Jettster sağ üst kolunu uzatıp Obi-Wan'ın omzuna koydu, "Işın kılıcının küçük bir hareketiyle sen, o kılıcı gören herkese umut aşıladın. Kötü adamlar ise onu görmeleriyle dize geldiler, hem de tek damla kan akmadan."</p>
				<p class="normal">"Aslında," dedi Obi-Wan, "adamlardan birinin silahının namlusunu kes—"</p>
				<p class="normal">"Hah!" diyerek güldü Dexter. "O da var ama yine de... bunu bir düşün, dostum. Öldürebilen pek çok silah vardır ama ancak bir ışın kılıcı korku ya da umut saçabilir. Şunu da belirteyim ki ışın kılıcını sadece Jedi'ların taşıdığına ebediyen memnun olacağım." Kadehini Qui-Gon'a doğru kaldırdı.</p>
				<p class="normal">Jedi'lar, Ord-Sigatt'tan ayrılmaya hazırlanırken Jettster da onlarla birlikte nakliye gemilerine kadar geldi. Hangara yaklaşırlarken Jettster, Obi-Wan'ı bir kenara çekip fısıldadı, "Dinle, evlat. Tabancalar ve kayıp gemiyle ilgili nasıl boşboğazlık yaptığımı diğerlerine söylemediğin için teşekkürler. İtibarımı sana borçluyum."</p>
				<p class="normal">Obi-Wan sırıttı. "Kendine iyi bak, Dexter," dedi elini uzatırken.</p>
				<p class="normal">"El sıkışmak bizi kesmez," dedi Dexter ve dört koluyla gence sarılıp ayaklarını yerden kesti. "Tekrar görüşene kadar."</p>

		</body>
</html>