<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>obiwan</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik1" id="calibre_toc_9">ARA SÖZ</h1>
				<p class="normal">Ben Kenobi'nin günlüğünü okumaya devam eden Luke Skywalker Klon Savaşları'ndan bahseden bir bölüm daha buldu. Bu bölümde Anakin Skywalker ve Darth Vader'ın da adı geçiyordu. Ben bu bölümü Klon Savaşları'yla ilgili yazdığı kısa yazının ardından yazmıştı.</p>
				<p class="normal"><span class="ideitalik">İki gün önce, yürüyüşlerimden biri sırasında, bir kaya kütlesinin gölgesinde yetişmiş kuru ve güdük bir çöl bitkisine denk geldim. Dün aynı bitkinin yanından geçerken bitkinin gri benekli beyaz çiçekler açtığını gördüm. Bu sabah ise tüm bitkinin ortadan kaybolduğuna şahit oldum. Muhtemelen bir hayvan tarafından yenmiş olduğunu bilmeme rağmen onun kaybına üzülmüş olmama şaşırdım. Bu bana Asajj Ventress'i hatırlattı.</span></p>
				<p class="normal"><span class="ideitalik">Bir ışın kılıcı inşa etmek için gereken talimatları önceden yazdım. Şimdi de onları kullanan düşmanlarla ilgili bir şeyler yazmanın vaktinin geldiğini düşünüyorum.</span></p>
				<p class="normal"><span class="ideitalik">Tarih verikitaplarından hatırladığım kadarıyla Sith'ler en azından dört bin yıldır ışın kılıcı kullanıyorlardı. On altı yıl öncesine kadar çoktan ortadan kalkmış oldukları zannediliyordu, Üstat'ım ve ben çift uçlu ışın kılıcı kullanan Iridonialı bir Zabrak'la karşılaşana dek. Bu Sith, Üstat'ımı öldürdü, ben de kendimi korumak için onu öldürdüm.</span></p>
				<p class="normal"><span class="ideitalik">On yıl sonra çırağım Anakin Skywalker ve ben Geonosis Muharebesi'nde Kont Dooku'yla karşı karşıya geldik. Ayrılıkçı hareketin lideri olan Dooku –biz farkına varmakta geç kalmıştık– karanlık tarafa geçmiş olan eski bir Jedi'dı. Dooku'nun dönek bir Jedi olması yetmiyormuş gibi kendisi usta bir silahşordu da. Dooku Geneosis'ten kaçmıştı ama kaçmadan evvel Senato'nun bir Sith Lordu'nun kontrolünde olduğunu bildirmişti. Üç yıkıcı yılın ardından –Anakin Dooku'yu Coruscant'ın yörüngesinde yendikten sonra– onun doğruyu söylediğini anlamıştım. Bu Sith Lordu Şansölye Palpatine'di.</span></p>
				<p class="normal"><span class="ideitalik">Geonosis Muharebesi'nden kısa süre sonra, Anakin ve ben Asajj Ventress'le ilk kez karşılaştık. Kel kafalı ve soluk derili bir insansıydı ve aynı anda iki ışın kılıcı kullanıyordu. Bu ışın kılıçlarının kabzalarını birbirlerine takıp çift uçlu tek bir kılıç elde etmek de mümkündü. Bize saldırmadan önce bana kendisinin sefalet ve acıdan sıyrılıp geldiğini ve bir zamanlar hayran olduğu Jedi'ların da "zayıf ve ne yaptığını bilmez ahmaklardan" başka bir şey olmadıklarını gördüğünü söylemişti. Ayrıca Kont Dooku'yla birlikte galaksinin Jedi'lardan arındırılması gerektiğine karar verdiklerini de söylemişti.</span></p>
				<p class="normal"><span class="ideitalik">Asajj Ventress o gün kaçmayı başarmıştı ama kaçmadan bir Jedi'ı öldürmüş ve onun çırağını da sakatlamıştı. Tekniğine bakılırsa Kont Dooku tarafından eğitildiğine şüphe yoktu. Klon Savaşları müddetince Anakin ve ben, Asajj'la başka dünyalarda da karşı karşıya geldik, fakat tüm öfke ve öldürme eğilimine karşın her zaman onun içinde onu Sith Lordları'ndan farklı kılan bir şey olduğuna inanmışımdır: derinlerde yatan bir korku. Çoğunlukla tek başına olmanın korkusu. Ayrıca içinde hâlâ iyi kalmış bir parça olduğunu da sezebiliyordum, Dooku tarafından henüz karartılmamış bir parça. Sith Lordları tartışmasız kötü varlıklar iken Ventress sadece karanlık tarafın kölesiydi.</span></p>
				<p class="normal"><span class="ideitalik">Bu konuda da yalnız değildi. General Grievous –ışın kılıcı dövüşünü Dooku'dan öğrenmiş diğer bir öğrenci– Konfederasyon droid ordusunun başındaydı. Grievous pek çok Jedi'ı öldürüp hatıra olarak ışın kılıçlarını toplamış bir sayborgdu. Aynı anda dört ışın kılıcı birden kullanabiliyordu. Kısacası çok can sıkıcı birisiydi ve onu da Utapau'da yendim.</span></p>
				<p class="normal"><span class="ideitalik">Sonra Kıyım başladı. Kısa süre sonra hayatta kalabilen az sayıdaki Jedi'dan biri olduğumu öğrendim, Palpatine'de kendisine yeni bir çırak seçmişti: benim eski öğrencim Darth Vader. Darth Vader'ın gelişiyle Anakin de ortadan kaybolmuştu.</span></p>
				<p class="normal"><span class="ideitalik">Sonunda Ventress'in geçmişiyle ilgili bazı detaylar öğrenebildim. Outer Rim'deki bir dünya olan Rattaka'da doğmuştu, o kadar uzaktı ki Cumhuriyet tarafından bilinmiyordu. Daha çocukken ailesi yerel derebeylerinden biri tarafından katledilmişti. Rattaka'ya uğrayan Ky Narec isimli bir Jedi, yetim Ventress'i bulmuş ve onun Güç'e hassas olduğunu anlamıştı. Narec Ventress'i çırağı olarak eğitti, anlaşılan onu gayet iyi eğitmişti ki birlikte pek çok suçluyu ortadan kaldırdılar. Ne yazık ki bir grup derebeyi Narec'i öldürdü ve Ventress de Jedi usullerini onurlandırmak yerine intikam almayı tercih etti. Bir kez daha yalnız kalmıştı. Üstat'ını "terk ettiğini" düşündüğü Jedi Tarikatı'ndan bu kadar nefret ediyor olmasına şaşmamak gerek.</span></p>
				<p class="normal"><span class="ideitalik">Aslında Vader ve Ventress birbirlerine benzeyen karakterlerdi. İkisi de sevdiklerini kaybetmişti ve Cumhuriyet ve Jedi Tarikatı'na güvenmemek için kendilerince haklı sebepleri vardı. Fakat sonunda Vader'la karşı karşıya geldiğimde onda saf kötülükten başka hiçbir şeyin kalmadığını sezdim. Ventress'ten farklı olarak Vader talihsiz olayların kurbanı değildi. Evet, onun da başından pek çok şey geçmişti ama terk edilmekten korkacak kadar zayıf birisi değildi. O daha iyi biri olabilmesi için kendisine her türlü imkân sunulmuş güçlü bir adamdı. Yine de daha fazla güç istemiş ve kendi yolunu seçerek Jedi'lara ihanet edip bir Sith olmuştu. O benim en büyük başarısızlığımdı.</span></p>
				<p class="normal"><span class="ideitalik">Vader'la yaptığım düello vahşetten başka bir şey değildi. Sonunda kendisini korumaktan çok beni öldürmeye odaklanmıştı ve onu biçtiğimde öfkeden kudurmuştu. Onu perişan halde bir lav nehrinin kıyısında bıraktım. Onu orada öldürmek merhametli bir davranış olurdu ama Vader'a karşı hiç merhametim yoktu.</span></p>
				<p class="normal"><span class="ideitalik">Soğukkanlı bir katil değil de bir Jedi olduğumdan Vader'ı kaderiyle baş başa bırakmaktan başka çarem yoktu. Eğer onu orada öldürmüş olsaydım kendisinin direnmeyi başaramadığı karanlık yola bir adım da ben atmış olacaktım. Ama onu ölüme terk ettiğimi zannederek yine yanılmıştım ve kısa sürede Darh Vader'ın hayatta olduğunu öğrendim, ama farklı bir şekilde. General Grievous gibi onun da büyük bölümü artık makineydi, ölümlü kısımları karanlık tarafla beslenen, piston, çark, plastoid ve kablolardan oluşan şer bir varlık. Darth Vader ve İmparator son nefesini verene kadar Galaksi barışın ne olduğunu asla bilmeyecek.</span></p>
				<p class="normal"><span class="ideitalik">Geleceğin neler getireceğini bilmek benim için zor. Neyse ki bir görevim var ve Güç konusunda süren çalışmalarım ve Tatooine'de hayatta kalma mücadelesi beni ayakta tutuyor. Yarın ne getirirse getirsin ona hazır olacağım.</span></p>
				<p class="normal">Luke bölümün sonuna geldiğinde heyecandan nefes almayı bile unuttuğunu fark etti. Yavaşça nefes alarak başa döndü, acaba bir şeyi atladım mı diye tekrar gözden geçirdi. Asajj Ventress, Kont Dooku, Iridonialı Zabrak ya da Ben'in bahsettiği savaşları ilk kez duymuştu. Fakat bu bilgiler hakkında fazla bir açıklama yoktu – Luke, Ben'in Anakin ve Vader'la ilgili yeterli bilgi vermediğini görünce çileden çıkıyordu.</p>
				<p class="normal">Özellikle dikkatini çeken iki satırı yüksek sesle tekrar okudu: "Palpatine de kendisine yeni bir çırak seçmişti: benim eski öğrencim Darth Vader. Darth Vader'ın gelişiyle Anakin de ortadan kaybolmuştu."</p>
				<p class="normal">Sözcükler ağzından dökülürken düşünmeye devam etti. Ben, Darth Vader'ın Anakin'i öldürdüğünü yazmamış olsa da daha önce Ben kendisine öyle olduğunu söylemişti. Anakin'in ortadan kayboluşuyla ilgili bir şeyler yazarken Ben neden kelimeleri bu kadar dikkatli seçmişti.</p>
				<p class="normal">Sonrasında tekrar Ben'in –ya da Obi-Wan'ın– Vader'ı ölüme terk ettiği bölümü okudu.</p>
				<p class="normal">Luke'un, Darth Vader'ın bir katil olduğundan şüphesi yoktu. Vader ayrıca farklı zamanlarda Prenses Leia ve Han Solo'ya da işkence etmişti. Cloud City'de Vader, Luke'u karanlık tarafa davet edip İmparator'u devirmek için yardımını istemeden önce, sakat bırakmıştı. Vader'ın yaptığı tüm bu korkunç şeylere ve Ben'in ona karşı merhameti olmamasına rağmen, Luke Sith'lerin zırhlı Kara Lordu'nu düşündüğü zaman korku ya da öfke hissetmediğini fark ederek şaşırmıştı.</p>
				<p class="normal"><span class="ideitalik">Ona sadece acıyorum.</span></p>
				<p class="normal">Sağ bileğindeki hayalet sızı geri dönerken Luke bilinmeyen bir dünyada, bir lav nehrinin kıyısında tam olarak neler olduğunu merak etti.</p>

		</body>
</html>