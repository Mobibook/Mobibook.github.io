<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>obiwan</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik1" id="calibre_toc_10">BÖLÜM ALTI</h1>
				<p class="normal">"Bitti, Anakin," diye bağırdı Obi-Wan, lava nehrinin kıyısındaki bir tümseğin üzerinden. "Senden yukarıdayım!"</p>
				<p class="normal">Anakin, Obi-Wan'ın bulunduğu yerden daha aşağıdaydı, lavın üzerinde yüzen bir maden platformu enkazının üzerindeydi. "Güçlerimi hafife alıyorsun," diye gürledi Anakin, Obi-Wan'a bakarak.</p>
				<p class="normal">Obi-Wan, kendi askerleri –Emir 66'ya itaat ederek– ihanet edip üzerine ateş açtıklarında Utapau'dan kaçmıştı. Utapau'dan General Grievous'un avcı uçağıyla ayrılan Obi-Wan şifreli bir mesajı takip ederek <span class="ideitalik">Tantive IV'e,</span> Jedi'ların dostu ve Alderaan Senatörü Bail Organa'nın yanına gelmişti. Wookiee'lerin anavatanı Kashyyyk'de klonların benzer bir saldırısına maruz kalan Yoda da <span class="ideitalik">Tantive IV'teydi.</span> Organa, Obi-Wan ve Yoda'yı, Coruscant'a geri getirdiğinde Jedi Tapınağı'nın saldırıya uğramış olduğunu gördüler, tüm Jedi'lar –çocuklarda dahil– öldürülmüştü.</p>
				<p class="normal">Sonrasında bu katliamdan Anakin'in sorumlu olduğunu gösteren bir görüntü izledi. Ayrıca Senatör Palpatine'in bir Sith Lordu olduğunu ve Anakin'i de karanlık tarafa çekerek onu "Darth Vader" adıyla yeni çırağı olarak aldığını öğrendiler.</p>
				<p class="normal">Obi-Wan, onu Anakin'e karşı uyarmak için Padme'ye gitti, sonra da Anakin'i aramaya giden Padme'nin gemisine saklandı. Anakin'in kısa süre önce Konfederasyon liderlerini katlettiği Mustafar gezegenine indiler. Anakin, Obi-Wan'ı gördüğünde Padme'ye kızarak onu kendisini öldürmek için komplo kurmakla suçladı. Padme'yi boğmaya çalışınca Obi-Wan'la olan savaşları da başlamış oldu.</p>
				<p class="normal">Uzun ve zorlu bir düello onları Padme'nin gemisinin indiği iniş pistinden çok uzaklara taşıdı. Mücadele sona ermek üzereydi.</p>
				<p class="normal">Obi-Wan, Anakin'in ne yapmayı deneyeceğini fark etmiş ve tüm yaptıklarına rağmen yine de ona yalvarmıştı, "Sakın deneme."</p>
				<p class="normal">Işın kılıcını sıkıca kavrayan Anakin havaya, Obi-Wan'ın üzerine doğru sıçradı. Obi-Wan'ın ışın kılıcı saldırganını biçerek tek hamlede Anakin'in sol kolunu bileğinin üzerinden ve iki bacağını da dizinden kesti.</p>
				<p class="normal">Anakin feryat edip ışın kılıcını düşürürken sakatlanan bedeni de kara ve tütmekte olan kumların üzerine düşüp tümsekten aşağı kaydı. Obi-Wan dehşet içerisinde Anakin'in lav nehrinin kıyısına kadar kayışını ve başını kaldırıp eski dostu ve Üstat'ına bakışını izledi. Anakin'in gözlerinde insanlıkla ilgisi olmayan bir hiddet vardı.</p>
				<p class="normal">"Sen Seçilmiş Kişi'ydin!" diye bağırdı Obi-Wan.</p>
				<p class="normal">Anakin protez kolunu kullanarak kendisini lavlardan uzaklaştırmaya çalıştı, gözleri öfkeyle Obi-Wan'a bakmaya devam ediyordu.</p>
				<p class="normal">"Sith'leri yok etmen gerekiyordu, onlara katılman değil!" diye devam etti Obi-Wan. "Güç'ü karanlığa terk etmek yerine ona denge getirecektin!" Eski çırağına bakmaya tahammül edemeyen Obi-Wan başını çevirdi. Anakin'in düşen ışın kılıcını gördü ve dönüp tekrar Anakin'e bakmadan önce eğilip silahı aldı.</p>
				<p class="normal">"Senden nefret ediyorum!" diye hırladı Anakin.</p>
				<p class="normal">Obi-Wan cevap vermedi, Anakin'den geriye kalanları görünce ne yapacağını bilemedi. "Sen benim kardeşimdin, Anakin," dedi Obi-Wan, "Seni severdim."</p>
				<p class="normal">Elbiseleri tutuşan Anakin birden alev alınca feryat etmeye başladı.</p>
				<p class="normal">Obi-Wan bir an için tereddüt etti. <span class="ideitalik">Öldü,</span> diye düşündü Obi-Wan. <span class="ideitalik">Anakin öldü.</span></p>
				<p class="normal">Obi-Wan sonunda dönüp uzaklaşmaya başladı.</p>
				<p class="normal">Anakin'in feryatları devam etti.</p>
				<p class="normal">Obi-Wan Padme'nin gemisine geri döndüğünde iki droid onu karşıladı: Mustafar'a Anakin'le birlikte gelmiş olan R2-D2 ve Padme'ye Coruscant'tan buraya kadar eşlik eden Anakin'in parlak ve altın renkli protokol droidi C-3PO.</p>
				<p class="normal">"Oh, Üstat Kenobi," dedi C-3PO, geminin rampasından aşağı inerken. "Bayan Padme'yi gemiye taşıdık."</p>
				<p class="normal">Obi-Wan adımlarını hızlandırırken C-3PO devam etti. "Evet. Lütfen, lütfen acele edin. Bu korkunç yerden hemen gitmemiz gerek."</p>
				<p class="normal">Obi-Wan Padme konusunda endişeliydi, çünkü hamile olduğunu biliyordu. Çocuğun babasının Anakin olduğunu da biliyordu.</p>
				<p class="normal">Mustafar'dan ayrılan Obi-Wan ve droidler Padme'yi Polis Massa asteroit sistemindeki bir araştırma üssüne getirdiler, Bail Organa ve Üstat Yoda onları orada bekliyordu. Padme baygındı ve Obi-Wan onu doğruca üssün hastanesine taşıdı.</p>
				<p class="normal">Bir tıp droidi korkunç haberi duygusuz bir sesle bildirdi. Padme ölüyordu. Yaşama isteğini kaybetmişti. Droid bebekleri kurtarmak için hemen operasyon yapmaları gerektiğini de ekledi – Padme ikiz taşıyordu.</p>
				<p class="normal">Obi-Wan, Padme'nin çocukları doğarken doğumhanedeydi. Padme oğluna Luke, kızına ise Leia adını verdi.</p>
				<p class="normal">Obi-Wan Luke'u kollarında tutarken Padme ona seslendi, "Obi-Wan?" Obi-Wan yüzünü ona dönünce devam etti, "Onun içinde hâlâ iyilik var." Yutkundu, "Biliyorum, biliyorum hâlâ..."</p>
				<p class="normal">Ve Padme Amidala son nefesini verdi.</p>
				<p class="normal">Obi-Wan bir süre orada öylece durarak sessizce bebeği kollarında tuttu. Padme hayata veda ederken kendisini çaresiz hissetmişti ve bunun tek nedeni onun ölümüne engel olamaması değildi. Kendisi Anakin'in içinde iyilikten eser kalmadığına inanıyor olsa da ölmekte olan bir kadının inanarak söylediği son sözleri tartışacak değildi. Bu nedenle bu dünyadan huzur içinde göçmesini sağlamak için gülümseyerek hafifçe başını sallamıştı ama sonunda bunu bile başaracak güçte olmadığını gördü.</p>
				<p class="normal">Bail Organa'nın konsül gemisi <span class="ideitalik">Tantive IV'le,</span> Polis Massa'dan ayrılan grup Padme'nin naaşını Naboo'ya getirdi. Organa'nın yardımcıları Padme'nin yeni doğan çocuklarıyla ilgilenirken, Obi-Wan <span class="ideitalik">Tantive</span> <span class="ideitalik">IV'ün</span> konferans salonunda Luke ve Leia'nın geleceğini tayin etmek için Yoda ve Bail ile bir araya geldi.</p>
				<p class="normal">Yoda uzun masanın başında oturuyordu, Obi-Wan solunda, Bail ise sağında oturmuştu. "Tutulmalı çocuklar gizli ve güvende," dedi Yoda.</p>
				<p class="normal">Obi-Wan hemfikirdi. "Onları Sith'lerin varlıklarını sezemeyecekleri bir yere götürmeliyiz."</p>
				<p class="normal">"Hmm," diye mırıldandı Yoda. "Ayırmalıyız onları birbirlerinden."</p>
				<p class="normal">"Karım ve ben kız çocuğunu alırız," dedi Bail. "Hep bir kız çocuğu evlat edinmek istemiştik. Bizim aramızda sevgiyle büyür."</p>
				<p class="normal">"Ya erkek çocuk?" diye sordu Obi-Wan.</p>
				<p class="normal">"Tatooine," dedi Yoda. "Ailesine gönder onu."</p>
				<p class="normal">"Çocuğu alıp ona göz kulak olacağım," dedi Obi-Wan, biraz düşündükten sonra.</p>
				<p class="normal">Bail ve Obi-Wan birbirlerine baktılar, sonra da ayağa kalktılar. "Gelene kadar uygun zaman, kaybolacağız ortadan," dedi Yoda.</p>
				<p class="normal">Bail konferans salonundan çıktı. Obi-Wan da tam çıkıyordu ki Yoda söz aldı, "Üstat Kenobi, durun biraz." Yaşlı Jedi Obi-Wan'a oturmasını işaret edip devam etti, "Yapacağınız Tatooine'deki yalnızlığınızda uygun bir eğitim var sizin için."</p>
				<p class="normal">"Eğitim mi?" dedi duyduğundan emin olamayan Obi-Wan.</p>
				<p class="normal">"Eski bir dost öğrenmiş giden yolu ölümsüzlüğe," dedi Yoda. "Güç'ün ölüler diyarından döndü birisi. Eski Üstat'ın."</p>
				<p class="normal">"Qui-Gon mu?" dedi Obi-Wan hayretle.</p>
				<p class="normal">"Öğreteceğim sana onunla nasıl temas kuracağını."</p>
				<p class="normal">R2-D2, Geonosis Muharebesi'nden hemen önce Lars ailesinin rutubet çiftliğinde bulunduğundan Obi-Wan'a çiftliğin koordinatlarını verdi. Obi-Wan'ın General Grievous'tan almış olduğu avcı uçağı <span class="ideitalik">Tantive IV'ün</span> hangarındaydı ve Obi-Wan bu avcıyla Luke'u, Hutt'ların kontrolündeki sektördeki bir ay olan Nar Shaddaa uzaylimanına getirmeyi planlıyordu. Obi-Wan, Luke'u avcı uçağının kokpitine taşırken R2-D2 da Jedi'a bipleyerek veda etti. Obi-Wan'ın protokol droidiyle vedalaşmasının bir anlamı yoktu, çünkü Bail Organa güvenlik gerekçesiyle droidin hafızasını sildirmişti.</p>
				<p class="normal">Luke Skywalker'ı kucağında tutan Obi-Wan Tatooine'e giden kalabalık bir yıldız gemisinin rahatsız koltuğuna yerleşti. Jedi Üstadı'nın bebek taşıma konusundaki deneyimi sınırlıydı ama onu rahat ettirebilmek için elinden geleni yapıyordu.</p>
				<p class="normal">Bail Organa kendisine kum gezegenine yapacağını yolculuğun masrafını karşılayabilmesi için izi sürülemeyecek krediler vermişti. Dikkat çekmemek için Obi-Wan Luke'la birlikte Tatooine'e doğrudan gitmek yerine Nar Shaddaa'dan itibaren birkaç farklı gemiye binerek gitmeyi tercih etmişti. Bir uzay istasyonunda mola verdiklerinde, Obi-Wan bir Holonet kafesindeki bir grubun Coruscant'taki son haberleri aktaran bir yayını izlediklerine şahit oldu. İmparator Palpatine'in herkesten bir Jedi ya da "doğaüstü" güçleri olan birilerini gördükleri zaman ihbar etmelerini istediğini görünce daha da dikkatli olması gerektiğini anladı. Palpatine'in sözleri üzerine yolculardan biri şöyle bir yorum yaptı, "Neyse ki sonunda şu korkunç Jedi'lara bir dur dediler!"</p>
				<p class="normal">Obi-Wan sesini çıkarmadı ve Luke'u taşımaya devam ederken başını öne eğdi. Tatooine'e giden yıldız gemisi gecikmişti ama bebeği rahat ettirebilmek için elinden geleni yapıyordu. Ne yazık ki son uçuşları tam bir kâbusa dönmüştü. Yolculardan büyük çoğunluğu ya da pod yarışçısıydı ya da pod yarışı meraklılarıydı. Daha da beteri Obi-Wan'ın Polish Massan'dan aldığı bebek mamaları ve temizlik malzemeleri azalıyordu. Acaba doğrudan gitmemekle hata mı yaptım, diye düşünmeye başlamıştı bile.</p>
				<p class="normal">Luke mırıldandı. Obi-Wan çocuğun sırtına hafifçe vurup şefkatli bir tonla konuştu, "Sakin ol, ufaklık. Sakin ol."</p>
				<p class="normal">Pod yarışçılarından biri, gözünde gözlükleri olan eli çabuk bir Dug, Obi-Wan'ın oturduğu koltukların önünde aşağı yukarı giderek kollarını çalıştırıyordu. Dug önünde oturan birine döndü ve bağırdı, "Hey, Bumpy! Ben's Mesa'daki yumruktan beri hâlâ burnun sızlıyor mu?" Ardından Dug kahkahayı patlattı.</p>
				<p class="normal">Gözlerini Dug'dan ayırmayan Obi-Wan, Luke'u daha sıkıca tutarken düşündü, <span class="ideitalik">şu soytarı bize bulaşırsa yumruk yemek neye benzermiş öğrenecek.</span></p>
				<p class="normal">Birkaç koltuk ileride bir Nuknog –muhtemelen "Bumpy"– ayağa fırladı ve açılmamış bir şişeyi Dug'a fırlattı. Dug gelen şişeyi görünce kendisine çarpmaması için hemen yana çekildi ve şişe onu geçip Luke'a doğru yoluna devam etti.</p>
				<p class="normal">Dug kendisini ıskalayan şişenin nereye çarpacağını görmek için dönerken, Obi-Wan'ın sağ eli Luke'u bıraktı ve şişeyi havada yakaladı. Obi-Wan şişeyi Dug'a uzatarak konuştu, "Sanırım bu size ait."</p>
				<p class="normal">Dug bir an için Obi-Wan'a bakakaldı ve keyifsizce mırıldandı, "Teşekkürler." Şişeyi aldı, kapağını dişleriyle açtı ve dönüp sahibine doğru salladı. "Çok çeviksin, insan," dedi, Obi-Wan'a dönerek.</p>
				<p class="normal">Obi-Wan bir anda tüm vücudunun buz kestiğini hissetti, <span class="ideitalik">eyvah, olamaz.</span></p>
				<p class="normal">Dug'ın yüzünde bir gülümseme belirdi, "İşin aslı," diye devam etti Dug, "bu kadar hızlı hareket edebilen yegâne insanlar bildiğim kadarıyla..."</p>
				<p class="normal">"Yorgun değil misin?" diyerek sözünü kesti Obi-Wan, gözlerini Dug'ın gözlerine dikti.</p>
				<p class="normal">Dug göz kırptı ve birden göz kapakları ağırlaştı. Önce şişeye, sonra tekrar Obi-Wan'a baktı. "Söyleyince fark ettim," dedi Dug, esneyerek. "Çok yorgunum."</p>
				<p class="normal">"Beni gördüğünü bile unut, iyi bir uyku çek."</p>
				<p class="normal">"Hiç kimseyi görmedim," diye mırıldandı Dug, gözleri kapanırken. Ardından sırtüstü yere düştü, elindeki şişe Obi-Wan'ın önündeki koltukların altına yuvarlanırken içindekiler de dökülmeye başladı.</p>
				<p class="normal">Obi-Wan içinden kendisine kızdı. Şişenin Luke'a çarpmasına izin veremezdi ama Jedi refleksleri az kalsın onu ele veriyordu. <span class="ideitalik">Sadece tek bir yanlış hareket</span>, diye düşündü, <span class="ideitalik">tek yanlış harekette işin biter.</span></p>
				<p class="normal">Luke kucağında kımıldandı.</p>
				<p class="normal"><span class="ideitalik">Daha dikkatli olmalıyım.</span></p>
				<p class="normal">Obi-Wan başlığıyla yüzünü daha da örttü. Luke'a söylediği birkaç sözün dışında uçuşun geri kalanında kimseyle tek laf etmedi.</p>
				<p class="normal">R2-D2'nun sağladığı veri sayesinde Obi-Wan, Lars çiftliğini fazla zorlanmadan bulmuştu. Obi-Wan, Beru ve Owen Luke'u yetiştirmeyi kabul edince hem mutlu olmuş hem de rahatlamıştı ama görevi burada sona ermiyordu, çocuğu korumaya devam edecekti. Varlığının Owen ve Beru'ya güven vereceğini umuyordu.</p>
				<p class="normal">Yanıldığını anlaması uzun sürmeyecekti.</p>

		</body>
</html>