<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>03 - Sürgünün Dönüşü - Gölgeler Meclisi Üçlemesi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_30"><span class="text_">-Sonsöz-<br class="calibre8" /></span><span class="text_1">GÖREVLER</span></p>

  <p class="block_23">&nbsp;</p>

  <p class="block_24">Magnus eğilerek selam verdi.</p>

  <p class="block_24">Siyah cüppeli beş büyücüden oluşan bir grup, bu selamına karşılık verdi. İçlerinden biri öne çıkarak, "Selamlar, Milamber oğlu. Bu yaşlı gözler seni gördüğü için pek memnun," dedi.</p>

  <p class="block_24">Magnus gülümsedi. "Çok asilsin Joshanu." Büyücüler Kurulu'ndaki diğer dört Yüce'ye baktı. "Hepinizi görmek çok güzel."</p>

  <p class="block_24">Midkemia'daki Yıldızlimanı'nda bir eşi bulunan gedik çarkının durduğu platformdan aşağı indi. Oda epey büyüktü, ancak gedik çarkı ve etrafında bekleyen beş adam dışında içerisi bomboş sayılırdı. Seneler önce geliştirdikleri bir işaret tertibatı sayesinde Magnus'un geleceğinden haberdar edilmişlerdi. Oda tamamen taştan yapılmıştı ve bu sıcak gezegene göre soğuktu. Ancak duvarlardaki apliklerin üzerine yerleştirilen gaz lambalarıyla içerisi güzelce aydınlatılmıştı.</p>

  <p class="block_24">"Arkandaki şey nedir?" diye sordu büyücülerden biri.</p>

  <p class="block_24">Tsurani dilini mükemmel konuşan Magnus, "Buraya geliş sebebim," dedi. "İnsan eliyle yapılmış bir şey, ancak içinde canlı bir ruh var. İkinci Çember'e ait." Bunu ifade ederken, ikinci gerçeklik kademesi için Tsurani dilinde kullanılan terimi kullandı.</p>

  <p class="block_24">Bu dikkatlerini çekmişti. "Sahiden mi?" dedi uzun boylu, sırım gibi bir büyücü.</p>

  <p class="block_24">"Evet Shumaka," dedi Magnus. "Bunun özellikle senin ilgini çekeceğini biliyordum." Grubun geri kalanına dönerek, "Babam Kurul'un bilgeliğine başvurmak istedi. Sizleri, olabildiğince yoldaşınızı çağırmaya razı edebilirsem, hepsiyle konuşmak isterim," dedi.</p>

  <p class="block_24">Kısa boylu, iri bir büyücü gülümsedi. "Ben haberi yayarım. Zaten böyle bir şey duyulunca tüm azalarımız buraya gelecektir. Gel de sana dinlenebileceğin bir oda bulalım. Konuşmanı ne zaman yapmak istersin?"</p>

  <p class="block_24">Magnus yüzüğü parmağına geçirdiğinde, ona yabancı gelen büyünün etkisini hissetti. "Takip et," diye emretti Talnoy'a ve ona hafifçe dokundu.</p>

  <p class="block_24">Talnoy'u Kelewan'a götürme görevi kendisine verildiğinden beri, büyücü yaratığın tüm dillere tepki verdiğini keşfetmişti. Dolayısıyla Magnus, Talnoy'un yüzüğü takan kişinin zihninden geçenleri okuyabildiğini, emrin dile getirilmesininse yalnızca durumu açıklığa kavuşturmak için yapıldığını düşünüyordu.</p>

  <p class="block_24">Magnus ve Talnoy, büyücüler kentinin tam içinden geçiyordu. Bu geniş bina, tüm adayı kaplıyordu. Tıpkı Yıldızlimanı'nın üzerinde bulunduğu adayı kapladığı gibi. Ancak burası, taklidini yanında küçücük bırakıyordu. Yıldızlimanı bir yüzyıldan bile az bir süredir varken, burası sahiden de eskiydi.</p>

  <p class="block_24">Gedik büyüsünü Pug'dan daha iyi bilen kimse yoktu. Dolayısıyla Magnus babasından kurulun birkaç üyesine bildiği, tahmin ettiği, şüphelendiği ve korktuklarıyla ilgili detaylı bilgi getirmişti. Magnus, babasının gönderdiği tebliği okudu. Güven tazelemek için yazılmış hiçbir şey yoktu.</p>

  <p class="block_24">Ancak Talnoy evinden uzaktaydı ve Varen de durdurulamasa bile şimdilik nispeten yavaşlamış sayılırdı.</p>

  <p class="block_24">Gitmeden önce babasının kendisine söylediği şey, ona gerçekten sıkıntı vermişti.</p>

  <p class="block_24">Pug oğluna sarılırken, "Korkarım ince çatışmalar artık geride kaldı. Bir kez daha açık savaşla karşı karşıyayız," demişti kulağına fısıltıyla.</p>

  <p class="block_24">Magnus, babasının yanıldığını umsa da haklı olduğunu tahmin ediyordu.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Kafasını mağaranın tavanına çarpan Nakor küfrediyordu. Kaspar'ın verdiği bilgiyle bir hafta içinde burayı bulmuştu. Bir elinde meşale, öbüründe bastonuyla aşağı kadar uzanan sarkıtın altından geçti.</p>

  <p class="block_24">Kaspar'ın, Talnoy'un ilk bulunduğu yer olduğunu tahmin ettiği Shingazi Sahanlığı'na yakın bir yere sihirle gelebilmek için, Pug'ın Tsurani kürelerinden birini kullanmıştı. Büyücünün Adası'ndan öğleden sonra ayrılmıştı, Novindus'a geldiğindeyse gecenin bir yarısıydı.</p>

  <p class="block_24">Nakor, Shingazi Sahanlığındaki evinden çıkıp kasaba gözden kaybolana dek yürüdü. Ardından Pug'ın numaralarından birini kullanarak küreyle kendini gözlem hattına nakletti. Bir noktadan bildiği bir diğer noktaya atlamaya kıyasla bu elbette daha yavaştı, ancak küre aracılığıyla bilinmeyen bir yere gitmeye çalışmak tehlikeliydi. Çünkü küre, kullanıcısını öylece kayaların ortasına da götürebilirdi.</p>

  <p class="block_24">Krallık tüccarlarının Doğu İlleri'nin kuzey bölgelerinde gerçekleştirdikleri etkinliklerin merkezi olarak kullandıkları köyü bulmuştu. Biraz altın ve uygun şekilde sorulmuş birkaç soruyla, mağaranın yerini de tespit etmişti.</p>

  <p class="block_24">Nakor, mezar hırsızlarının geride bıraktıkları tahribata bakarken elindeki meşaleyi iki büyük kayanın arasına yerleştirerek içerinin biraz aydınlanmasını sağladı. Üzerindeki yazılar okunamayacak hale gelen porselen kavanozlar, küçük parçalara bölünmüştü. Kil tabletler de parçalanmıştı. Nakor iç geçirdi. "Ne dağınıklık ama!"</p>

  <p class="block_24">Pug daha seslenmeden geldiğini fark etmişti. "Buradayım!" diye bağırdı. Az sonra tünelde bir ışık belirdi.</p>

  <p class="block_24">Pug, arkadaşının yanına geldi. "Neler buldun?"</p>

  <p class="block_24">"Bunu," dedi Nakor. Eğilerek yerden kırık bir tablet parçası aldı. "Bunları yanımızda götürürsek öğrenciler hepsini bir araya getirebilir ve biz de bir şeyler bulabiliriz belki."</p>

  <p class="block_24">"Pantathia yeraltı mezarlarının tüm ayırt edici özellikleri görülüyor burada," dedi Pug. "Bak." Bir zırhı işaret etti. "Bu Pantathialılara özgü bir şey."</p>

  <p class="block_24">"Arka tarafta ne var?" dedi Nakor.</p>

  <p class="block_24">Pug elini kaldırdı ve elinden çıkan ışıkla, mağaranın arka tarafı aydınlandı. "Kaya gibi görünüyor."</p>

  <p class="block_24">"Senin gibi birinin görünenin arkasındakini görebilmesi lazım Pug." Nakor mağaranın arka tarafına doğru yürüyerek duvarı incelemeye başladı. Ardından taşlara, elindeki bastonla vurdu.</p>

  <p class="block_24">Pug dizlerinin üzerine çökerek köşede bir noktayı incelemeye başladı. "Şu büyü işaretlerini gördün mü?"</p>

  <p class="block_24">"Evet," dedi Nakor. "Macros koymuş."</p>

  <p class="block_24">Pug ayağa kalktı. "Yani Kara Macros içinde bir Talnoy olan Pantathia kabrine rast geldi ve dünyayı bu şeyden kurtarmak yerine etrafına birkaç büyü yapıp bulunması için bıraktı, öyle mi?"</p>

  <p class="block_24">"Düşünsene," dedi Nakor, "Sen bu şeyi yok edemediysen Macros nasıl yok edecekti?" Arkasına baktığında Pug'ın yüzündeki alaycı gülümsemeyi gördü. "Hala senden güçlü olduğunu düşünüyorsun ama öyle değil. En azından bir süredir öyle değil." Nakor duvarı incelemeye devam etti. "Hem son birkaç senedir kendisi epey meşgul."</p>

  <p class="block_24">Pug, "Öyle herhalde. Fakat yazdıklarında ne bana ne de kızına böyle bir şeyden bahsetmişti," dedi.</p>

  <p class="block_24">"Eşinle çok vakit geçirmedi ki Pug."</p>

  <p class="block_24">"Fakat bu önemli bir şey. Bu zamana kadar karşıma çıkan en tehlikeli şeylerden biri."</p>

  <p class="block_24">Arka duvar bir gümbürtüyle kımıldamaya başladı. Nakor kendinden hoşnut bir şekilde homurdandı. "İşte buldum!"</p>

  <p class="block_24">Pug, Isalani'nin yanına geldi hemen. "Ne düşünüyorsun?"</p>

  <p class="block_24">"Bana kalırsa öylece dışarıda bırakılan şey bir Talnoy'sa, burada saklanan her neyse çok önemli olmalı."</p>

  <p class="block_24">"Ve belki de tehlikeli," dedi Pug.</p>

  <p class="block_24">Nakor meşalesini tekrar eline aldı ve tünelden aşağı doğru yürümeye başladılar. Bir kilometre kadar ilerlemişlerdi ki zemin düzleşmeye başladı. Nakor, "İleride bir oyuk var. Bu ışıkta çok bir şey göremiyorum ama," dedi.</p>

  <p class="block_24">Pug elini kaldırdı ve gün ışığı gibi parlak bir ışık, avucundan dışarı yayılmaya başladı.</p>

  <p class="block_24">"Tanrılar adına," diye fısıldadı Nakor. "Pug, bir sorunumuz var."</p>

  <p class="block_24">Mağaranın bu bölmesinin duvarları, otuz metre belki de daha fazla uzunluktaydı. Ancak zemin yalnızca üç metre kadar aşağılarında kalıyordu. Mağaranın zemini, geniş bir daire şeklinde uzanıyordu ve üzerinde, sanki bekliyormuş gibi sıra sıra, arka arkaya dizili duran Talnoylar vardı.</p>

  <p class="block_24">"Burada yüzlercesi olmalı," diye fısıldadı Pug.</p>

  <p class="block_24">"Binlercesi. Bir sorunumuz var," diye tekrarladı Nakor.</p>

  <p class="block_23"></p>

  <p class="block_26" id="calibre_pb_30">&nbsp;</p>
</body>
</html>
