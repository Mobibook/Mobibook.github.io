<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>03 - Sürgünün Dönüşü - Gölgeler Meclisi Üçlemesi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_22"><span class="text_">-13-<br class="calibre8" /></span><span class="text_1">CENNET SÜTUNLARI</span></p>

  <p class="block_23">&nbsp;</p>

  <p class="block_24">Kaspar sıkıntıyla homurdandı.</p>

  <p class="block_24">Zırhı bir hamaktaymış gibi taşıyabilmek için askı kayışlarını ayarladıktan sonra, Kaspar baş kısmından, Flynn'de ayaklarından tutarak kaldırdı. Her ikisinde de ağzına kadar dolu birer sırt çantası olduğundan daracık geçitte zorlukla ilerliyorlardı.</p>

  <p class="block_24">Her iki taraflarından da kayalıklar uzanıyordu. Uğursuz bir şeylerin olduğu duygusu o kadar yoğun hissediliyordu ki! Sanki buraya davetsiz gelenler, iki dev kayanın arasında her an ezilebilirdi. Parlak sabah güneşi altında dahi geçit oldukça kasvetliydi. Tepelerinden mavi gökyüzünün yalnızca bir parçası görünüyordu.</p>

  <p class="block_24">"Nasıl gidiyor?" diye sordu Kaspar. Flynn için endişeleniyordu. Kenner'ın ölümünden sonra Flynn'in tüm gücü tükenmiş gibiydi. Sanki bu kaçınılmaz ölüme şimdiden teslim olmuş gibiydi. Onun yüzündeki bu ifadeyi, Kaspar zindanlarına attırdığı, öyle ya da böyle bir devlet meselesi yüzünden bu hale gelen ve içeride işkence görüp öldürülecek olan adamların yüzünde de görürdü.</p>

  <p class="block_24">"İyi," dedi Flynn. Fakat sesinden buna inanmadığı belli oluyordu.</p>

  <p class="block_24">"Sanırım ileride bir şey görüyorum."</p>

  <p class="block_24">"Ne?"</p>

  <p class="block_24">"Geçit bitiyor," dedi Kaspar. Kayaların arasındaki kavisten döndüklerinde, önlerindeki yolun açıldığını gördü. Geçitten çıkıp geniş bir düzlüğe ulaştılar. Tam karşılarında bir yol vardı. "Hadi dinlenelim."</p>

  <p class="block_24">Flynn buna karşı çıkmadı. Zırhı indirdiler. Sırtlarındaki yükü de çıkarıp yere koydular.</p>

  <p class="block_24">Kaspar, "Şuradaki kayalıkların karşısında bazı şekiller görebiliyor musun?" dedi.</p>

  <p class="block_24">Flynn, ışığı kesmek için gözlerini kısarak gösterilen noktaya baktı. Gökyüzünün muhteşem olduğu, havanın sıcaklıkla canlandığı o günlerden biriydi. Saatlerdir geçitte kaldıklarından, ışık gözlerini alıyordu. "Sanırım."</p>

  <p class="block_24">Birkaç dakika dinlendikten sonra tekrar çantalarını kaldırıp zırhı yüklendiler. Düzlükte ilerlerken, Kaspar'ın işaret ettiği tuhaf şekiller de belirginleşmeye başlamıştı. Dağların karşısında küçük bir kent olduğu görülüyordu. Düzlük de yavaştan meydan halini alıyordu.</p>

  <p class="block_24">Binaların bazıları kayalara dayandırılarak yapılmış, bazıları da meydanın ortasına tek olarak yapılmıştı. Gözü ve tüm duyuları yoran hatlarıyla, binaların şekilleri oldukça can sıkıcıydı. Altıgenler, piramitler, bir beşgen, eşkenar; büyük dikilitaşlar binaların arasından dümdüz yukarı, doğru uzanıyordu. Aynı şekilde bunlar da tuhaf bir biçimde yapılmıştı. Kimilerinin yüzü kavisli, kimilerininki düzdü. Sarmalların yanında üç köşeli ve insana meydan okur gibi bakan yapılar da vardı. "Zırhı indirelim," dedi Kaspar.</p>

  <p class="block_24">Zırhı indirip, çantalarını bir kez daha yere koydular. Kaspar, sütunlardan birine doğru yürüdü. "Bunun üzeri eski harfler, rünlerle dolu," dedi.</p>

  <p class="block_24">"Okuyabiliyor musun?" diye sordu Flynn.</p>

  <p class="block_24">"Hayır ve yaşayan kimsenin de bunları okuyabileceğini sanmıyorum," diye yanıtladı Kaspar.</p>

  <p class="block_24">Flynn etrafına bakarak, "Öyleyse burası Ölü Tanrılar Kenti olmalı," dedi.</p>

  <p class="block_24">"Öyle olmalı." Etrafına bakınan Kaspar, eliyle çevresini gösterdi. "Şu desenlere baksana! Hangi insan zihni bunu hayal edebilir?"</p>

  <p class="block_24">Flynn çevresine baktı. "Sence kim yapmıştır bunları?"</p>

  <p class="block_24">Kaspar omuzlarını kaldırdı. "Belki de tanrılar. Yani hayatta olanlar." Etrafına bakmaya devam etti. "Lahitlerden başka görebildiğin bir şey var mı?"</p>

  <p class="block_24">Flynn, yavaşça kendi etrafında döndü. "Bana bunların hepsi lahitmiş gibi geliyor."</p>

  <p class="block_24">Kaspar mezarlardan birine doğru yaklaştığında, kapısının üzerinde yazan kelimeyi gördü.</p>

  <p class="block_24">"Bunu okuyabilir misin?" diye sordu Flynn. "Daha önce gördüğüm hiçbir şeye benzemiyor."</p>

  <p class="block_24">"Ben daha önce gördüm böyle bir şey, fakat nasıl okunduğunu bilmiyorum." Kaspar bu harfleri, Leso Varen'in çalışma odasındaki parşömenlerde görmüştü. "Büyülü bir yazı gibi."</p>

  <p class="block_24">"Şimdi nereye gidiyoruz?" diye sordu Flynn.</p>

  <p class="block_24">"Peder Elect Necropolis'in üzerindeki ama Tanrıların Çadırı'nın altındaki bir kulede yalnızca Koruyucuların yaşadığını söylemişti. Öyleyse sanırım yukarı çıkmanın bir yolunu bulmamız gerekecek."</p>

  <p class="block_24">Ölü Tanrılar Kenti'ne doğru yürümeye başladılar.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Meydan, dağların yüzüne oyulmuş dev bir cepheyle son buluyordu. Üzerinde dört kelime yazıyordu. "Burası da ne böyle?" diye sordu Flynn.</p>

  <p class="block_24">"Tanrılar bilir, fakat ben kesinlikle bilmiyorum," dedi Kaspar. "Giriş doğrudan dağların içine doğru geri gidiyormuş gibi görünüyor."</p>

  <p class="block_24">Flynn etrafına baktı. "Kaspar, yukarı çıkabileceğimiz bir yer görüyor musun?"</p>

  <p class="block_24">"Hayır. Yolun herhangi bir yerde ayrıldığını veya yukarı uzandığını da hatırlamıyorum."</p>

  <p class="block_24">"Kaspar, ben yoruldum."</p>

  <p class="block_24">"Hadi dinlenelim." Kaspar, zırhın taşıdığı kısmını bıraktı. Flynn de az sonra aynısını yaptı.</p>

  <p class="block_24">"Hayır, öyle yoruldum demek istemiyorum." Flynn solgun görünüyordu. Yüzünde bir bitkinlik vardı. "Demek istiyorum ki... Buna daha ne kadar devam edebilirim bilmiyorum."</p>

  <p class="block_24">"Ne kadar gerekiyorsa o kadar devam edeceğiz," dedi Kaspar. "Başka seçeneğimiz yok."</p>

  <p class="block_24">"Her zaman bir seçenek vardır," dedi Flynn. "Ölmeyi bekleyebilirim."</p>

  <p class="block_24">Kaspar daha önce de bu bakışlara şahit olmuştu. Kenner'ın ölümünden sonra gördüğü ve kaderine teslim olduğunu gösteren bakış değildi bu. Ölüme mahkûm edilen tutukluların yüzünde gördüğü bakıştı. Artık mücadele etmeyi bırakmış, ölümün kendisini almasını bekleyerek donuk bir bakışla olduğu yerde yatan bir hayvanın bakışlarıydı.</p>

  <p class="block_24">Kaspar ileri doğru bir adım attı ve olanca gücüyle Flynn'in suratına bir tokat attı. Ondan daha ufak olan adam sendeledi, derken geriye kıçının üstüne düştü.</p>

  <p class="block_24">Flynn, gözleri kocaman açılmış ve tokattan dolayı yaşlarla dolmuş bir halde, Kaspar tepesinde dikilirken şaşkınlıkla bakakaldı. Parmağını Flynn'e uzatan Kaspar, "Ben sana ölüm vaktinin geldiğini söyleyene kadar ölmeyeceksin. Anlıyor musun?" dedi.</p>

  <p class="block_24">Flynn afallamış bir halde kalakaldı, derken aniden kahkahalar atmaya başladı. Kaspar adamın histerinin eşiğinde olduğunu farketti. Flynn'e elini uzatarak ayağa kalkmasına yardım etti. "Kendine gel," diye emretti. Flynn birden gülmeyi kesmişti.</p>

  <p class="block_24">Flynn kafasını salladı. "Bana ne oldu bilmiyorum."</p>

  <p class="block_24">"Ben biliyorum. Ümitsizlik bu. Bu şey uğruna, neredeyse dünyadaki tüm savaşlarda ölen insan sayısından çok adam öldü."</p>

  <p class="block_24">Flynn, "Sanırım bundan başka türlü kurtuluş yok. Şu Koruyucuları bulacaksak oraya girmeliyiz," dedi.</p>

  <p class="block_24">Yüklerini sırtlanıp mağarayı andıran girişe doğru ilerlediler. Geniş girişe doğru çıkan alçak ve enli basamakları aşıp içeri girdiler.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Geniş salonun tam ortasında durdular. Gökyüzündeki karanlık bulutların arasından sıyrılarak vuran güneş gibi, gri bir ışık kaplamıştı her yanı. Duvarlar, yerler ve tavanlar hep bu yumuşak bal rengiyle parlıyordu. Salon, her iki tarafında karşılıklı ikişer tane olmak üzere taştan yapılmış dört büyük taht dışında bomboştu. Kaspar en yakındaki tahta bakarak, "Tahtın kaide kısmında bir yazı var. Farklı dillerde yazılmış. <i class="calibre9">Drusala</i> yazdığını okuyabiliyorum," dedi.</p>

  <p class="block_24">"Ne anlama geliyor peki?"</p>

  <p class="block_24">"Bilmiyorum. Belki de bu tahtta oturması gereken varlığın adıdır. Belki de burada yatması gereken bir hükümdarı olan bir yerin adıdır."</p>

  <p class="block_24">Salonun diğer bir özelliği de, karşıdaki duvardan geniş bir mağaraya çıkılmasıydı. Mağara zifiri karanlıktı.</p>

  <p class="block_24">"Sanırım bizim gitmemiz gereken yol burası," dedi Kaspar.</p>

  <p class="block_24">"Hiç tavsiye etmem," dedi arkadan gelen bir ses. "Tabii nereye gittiğinizi tam olarak biliyorsanız o başka."</p>

  <p class="block_24">Hem Kaspar, hem de Flynn dönmeye çalışırken ayarladıkları taşıma kayışlarının iplerine takıldılar. Kaspar zırhın taşıdığı kısmını bırakıp dönmeyi başardığında, yabancı neredeyse ona dokunabilecek kadar yakında duruyordu.</p>

  <p class="block_24">Orta yaşlardaki bu kadının kafası bir eşarpla örtülüydü, ancak siyah saç tellerinin arasında griler de olduğunu gösterecek kadarı görülebiliyordu. Saçları koyu renkte, teni beyazdı. Fakat Kaspar, biraz daha güneş görmüş olsa bu kadının çok daha esmer olabileceğini tahmin ediyordu.</p>

  <p class="block_24">Kadında, bu dünyaya ait değilmiş gibi duran bir şeyler vardı, fakat Kaspar bunun ne olduğunu henüz kestirebilmiş değildi. Belki böyle hissetmesinin sebebi bulundukları yerin atmosferi veya kadının onlara hiç fark ettirmeden bu kadar yaklaşabilmiş olmasıydı.</p>

  <p class="block_24">"Hiç kılıcına davranma Olaskolu Kaspar. Ben senin için bir tehdit oluşturmuyorum."</p>

  <p class="block_24">Flynn yine kendini kaybedecekmiş gibi duruyordu. "Sen kimsin?"</p>

  <p class="block_24">Bu soru onu eğlendirmişti sanki. "Ben kim miyim?" Önce duraksadıktan sonra, "Ben... Bana Hildy diyebilirsiniz," dedi.</p>

  <p class="block_24">Kaspar elindeki kılıcı tam olarak indirmeden, dikkatlice yaklaştı kadına. "Telaşımızı mazur görün hanımefendi. Fakat tahmin ediyorsundur ki son zamanlarda arkadaşımla, bir insanın tüm ömrü boyunca ancak yaşayabileceği kadar tuhaf ve uğursuz şeyler yaşadık. Buralarda medeniyet diye anılan yerlerden yüzlerce kilometre uzakta olduğumuzdan ve bu salonun da tek bir girişi olduğundan, davranışlarınız her ne kadar tehditkâr görünmese de burada bir başkasıyla karşılaşmak ister istemez insanın canını sıkıyor: Tavrın ne kadar tehditkâr gözükmese de. Dolayısıyla şu an sana pek güvenmiyor gibi gözüküyorsam lütfen biraz sabırlı olmaya çalış."</p>

  <p class="block_24">"Anlıyorum."</p>

  <p class="block_24">"Peki, beni nereden tanıyorsun?"</p>

  <p class="block_24">"Ben pek çok şey biliyorum Konstantine ve Merianna'dan doğma, Talia'nın kardeşi ve Olasko tahtı varisi Kaspar. Doğumundan bugüne kadar neler yaşadıysan hepsini anlatabilirim. Fakat buna vakit yok."</p>

  <p class="block_24">"Sen bir cadısın!" diye bağıran Flynn, eliyle, kötülükten korunmak için bir işaret yaptı.</p>

  <p class="block_24">"Ve sen de bir aptalsın Jerome Flynn. Fakat yaşadığın bunca şeyden sonra aklının yerinde olması da beni şaşırtırdı doğrusu." Kaspar'ın elindeki kılıcı hiç umursamadan yanından geçti ve Flynn'in başında dikildi. Ona dokunarak, "Söz veriyorum, yakında tüm bu acıların sona erecek," dedi.</p>

  <p class="block_24">Flynn sanki yeniden doğmuş gibiydi. Bir an dağılacakmış gibi görünürken şimdi yenilenmişti. Mutluluk ve azim doluydu. Yüzündeki gülümsemeye hakim olamayarak, "Bunu nereden bildin?" dedi.</p>

  <p class="block_24">"Bir kere karşılaştığım biri buna 'üçkâğıt' adını vermişti. Böyle birden fazla 'üçkâğıdım' vardır." Kaspar'a döndü. "Kim olduğuma gelince, siz bunu anlayamazsınız. Çağlar önce vücut bulduğum bir şeyin yankısı olduğum söylenebilir. Fakat bilinenin aksine, tam olarak ölü değilim. Size yardım etmek için buradayım Kaspar. Sana ve Jerome'a."</p>

  <p class="block_24">Kaspar yoldaşına döndü. "Adının Jerome olduğunu bilmiyordum. Aylardır sana Flynn diyorum. Hiç söylemedin."</p>

  <p class="block_24">"Hiç sormadın ki!" dedi Flynn. "Sen de bana Olasko Dükü olduğunu hiç söylemedin." Güldü. "Neden bilmiyorum ama birden kendimi harika hissetmeye başladım."</p>

  <p class="block_24">"Büyünün etkisi," dedi Kaspar. Kafasıyla Hildy'i işaret etti.</p>

  <p class="block_24">"Sadece birazı. Maalesef benim de elimde öyle istediğim gibi harcayabileceğim kadar büyü yok."</p>

  <p class="block_24">"Burada olduğumuzu nereden bildin?" diye sordu Kaspar.</p>

  <p class="block_24">"Bir süredir sizi izliyorum aslında," dedi Hildy. Koyu renk gözlerini Kaspar'a dikmişti. "Her şey bir tesadüfle başladı. Eski hasımlarımdan birini misafir etmeye başladığında dikkatimi çektin. Kendisi senin kalende kaldı ve başına epey bela açtı."</p>

  <p class="block_24">"Leso Varen."</p>

  <p class="block_24">Kafasını salladı. "Seneler içinde kullandığı isimlerden sadece biri bu." Sonra dönüp Flynn'e baktı. "Bize biraz izin verebilir misin?" dedi.</p>

  <p class="block_24">Flynn sessizce yere oturdu, sonra birden kendini bırakarak uykuya dalıverdi.</p>

  <p class="block_24">"Fazla vaktim yok. Bu... görüntüde uzun süre kalmak bile epey zorluyor beni. Aklında sorular olduğunu biliyorum, fakat bunların çoğuna cevap alamayacaksın. Bilmen gerekenler şu Kaspar.</p>

  <p class="block_24">"Koşullar, seni ülkeler ve dünyalar kaderinde bir ayrım noktasına getirdi ve vereceğin en küçük karar bile, aklının alamayacağı sonuçlar doğurabilir. Sen taş kalpli, alçak biriydin Kaspar. Katil ruhlu, hırslı ve acımasız bir canavardın."</p>

  <p class="block_24">Kaspar hiçbir şey söylemedi. Hayatında kimse onunla böyle konuşmamıştı. Ne var ki söylediklerinin hepsinin gerçek olduğunu da kabullenmek durumundaydı.</p>

  <p class="block_24">"Fakat sana çok az insana verilebilecek bir şans verildi: Değişmen, bencilce değil, kahramanca olan bir şeyler yapman ve bunları başkalarının duyacağı veya seni bu sebeple takdir edeceği için değil, senin pek çok kötülük yaptığın bu dünyaya o güzelliği az da olsa yeniden kazandırman için. Lims-Kragma'ya gidip Çark'ta bir sonraki hayatın için hesap yapıldığında, bunlar pek çok şeyi değiştirebilir. Köylü çiftçi olarak yalnızca birkaç hafta geçirdin. Tüm hayatın böyle geçse nasıl olurdu, hayal edebilir misin? Kefaretini ödersen, bu kaderden kurtulabilirsin." Hafifçe tebessüm ederek, "Gerçi ne yaparsan yap," dedi, "O güç ve ayrıcalıklarla dolu hayatını geri alabileceğini zannetmiyorum ya.</p>

  <p class="block_24">"Birkaç dakika içinde Flynn kendine gelecek. Sonra mağaraya girin. Orada nehrin yanından geçen bir yol var. Bulması zor bir yol, fakat sol tarafı takip edersen bulabilirsin. Nehrin karşısına geçmemelisiniz, çünkü orası ölüler ülkesi.</p>

  <p class="block_24">"Yolu takip ederseniz dağdaki kaleyi bulursunuz. Koruyucularla orada karşılaşacaksınız. Sizinle konuşmak istemeyeceklerdir. Sizi geri çevirmeye kalktıklarında onlara bunu verin." Elini uzattı. Kaspar, kadının uzattığı nişanı aldı. İncelemeye başladı. Bakırdan yapılmış basit bir daire biçimindeydi. Bir yüzünde eski bir harf, diğerindeyse bir kadın yüzü vardı.</p>

  <p class="block_24">"Sana benziyor."</p>

  <p class="block_24">"Benziyor, değil mi?" Daha fazla soru sormasını engelledi. "Zaman daralıyor. Koruyucular size çok yardımcı olmayacak ama yine de oraya gidip size öğreteceklerini öğrenmelisiniz. Şunu anlamalısın: Onlar sana doğruyu söyler fakat bu doğru, <i class="calibre9">onların bildiği haliyle doğrudur.</i> Bakış açıları sınırlıdır. Oradaki işinizi bitirdiğinizde nereye gitmeniz gerektiğini zaten anlayacaksınız.</p>

  <p class="block_24">"Fakat her şeyden önemlisi, inanmanız gereken bir şey var. Bu dünyanın kaderi pamuk ipliğine bağlı. İnsanların gelişinden evvelki çağdan, Kaos Savaşları'nın olduğu zamandan beri bu böyle. Açıkta gezen amansız pek çok güç var: Daha da kötüsü, bunlar işlerini gizli saklı yapıyorlar ve farkedilmeleri de neredeyse imkânsız. Sen de bu güçlerden birinin bilmeden de olsa aracı oldun."</p>

  <p class="block_24">"Leso Varen," dedi Kaspar hiç de şaşırmayarak. "Beni kullandı."</p>

  <p class="block_24">"Başkalarını da kullandı ve yine kullanacaktır."</p>

  <p class="block_24">"Ama o öldü," dedi Kaspar. "Talwin Hawkins onun boynunu kırdı."</p>

  <p class="block_24">"Daha önce de ölmüştü," dedi Hildy. "Bir dahaki karşılaşmanızda onu hamamböceği olarak bile görebilirsin. Yalnızca onu öldürdüğünü <i class="calibre9">düşünürsün</i>."</p>

  <p class="block_24">"Onunla bir daha karşılaşırsak bu teoriyi kılıcımla denemek isterim."</p>

  <p class="block_24">"Onu tanımayabilirsin de. Görüntüsünü değiştirebiliyor. Beni yalnızca rahatsız etmekle yetiniyor, fakat senin için ölümcül bir risk olabilir. Bir daha karşılaşırsanız onunla yüzleşmek için güçlü müttefiklere ihtiyacın olacak."</p>

  <p class="block_24">"Nereden bulurum bu müttefikleri?"</p>

  <p class="block_24">"Şu şeyden kurtulduğunda onları da bulursun," dedi zırhı göstererek.</p>

  <p class="block_24">"Peki o nedir?"</p>

  <p class="block_24">"İnsanların gelmesinden önceki çağlardan kalma bir şey. Gerçeğin bir kısmını da Koruyuculardan öğrenirsin.</p>

  <p class="block_24">"Artık gitmeliyim. Flynn'i uyandır. Nehre gidin ve yolu takip edin. Unutma! Ben seni seçtim, Flynn'i değil. Sonunda yalnız kalacaksın."</p>

  <p class="block_24">Bir adım geri gitti.</p>

  <p class="block_24">"Bekle!" diye bağırdı. "Ne demek yalnız kalacağım?"</p>

  <p class="block_24">Fakat çoktan gitmişti.</p>

  <p class="block_24">Kaspar bir an için öylece kaldı. Kadın yanındayken hissettiği tüm o haz ve mutluluk kaybolup gitmişti. Arkasını döndüğünde Flynn'in kendine geldiğini gördü.</p>

  <p class="block_24">"Nerede?" diye sordu Flynn ayağa kalkarken.</p>

  <p class="block_24">"Gitti," dedi Kaspar.</p>

  <p class="block_24">Flynn'in yüzündeki renk de kaçmıştı. Kadının yaptığı tüm iyilikler, onunla beraber yok olup gidiyordu.</p>

  <p class="block_24">"Hadi," dedi Kaspar. "Çıkmamız gereken bir yolculuk var. En azından artık nereye gittiğimizi biliyorum." Yol arkadaşının yüzüne bakarken, Flynn'in yine ümitsizliğin pençesine düşmekte olduğunu fark etti. Zihnindeki düşünceleri biraz olsun değiştirebilmek adına, "Çok uzak değil," dedi. Yalan söylüyordu, fakat Hildy'nin uyarısı onu endişelendirmişti. "Hem şu kahrolası şeyi indirip biraz sıcak yemek de yiyebiliriz."</p>

  <p class="block_24">Halatı tekrar omzuna alan Flynn hiçbir şey söylemeden çantasını da sırtlandı. Kaspar da aynısını yaptı. Zırh, bir kez daha iki adamın arasındaydı. Yola koyuldular.</p>

  <p class="block_24">Mağara girişine hemen ulaşacaklarını düşünüyorlardı fakat yine de birkaç dakikalarını aldı. Eğer salon yumuşak amber rengi bir ışıltıyla yıkanıyorsa, önlerindeki mağara da karanlığın tarifiydi. Uzakta bir parça ışık görülüyordu, dolayısıyla Kaspar meşale aramadı. Zaten yakınlarda da meşale için gerekli şeyleri bulabileceğinden pek emin değildi. Bir an için mağaranın eşiğinde durdu, sonra içeri girdi.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Mağaranın karanlığında ilerledikçe, uzaktaki ışık da uzaklaşıyordu sanki. Bir ara Flynn, "Neredeyiz?" diye sordu.</p>

  <p class="block_24">Kaspar, "Hiç sormadım," dedi. Ölüm Nehri kıyılarına yaklaşmakta olduklarını Flynn'e söylemenin pek akıllıca olmayacağına karar vermişti.</p>

  <p class="block_24">Işık biraz daha parlaklaştı. Sonunda daha büyük bir mağaranın girişine ulaşmışlardı. Kayalar öyle yukarıya uzanıyordu ki bir insanın en tepeye kadar onları takip etmesi olanaksızdı. Üstelik yüzey de oldukça tuhaf ve kaygan görünüyordu. Kaspar yürüdü ve yüzeye dokundu. Sabuntaşına benziyordu. Yollarını geniş bir nehir kapatmaktaydı. Uzaktan bir şeyler üzerlerine doğru geliyordu. Kaspar, o gelen şey her neyse onun nehrin öteki tarafına ait olduğunu tahmin etti. Yaklaştıkça üzerinde ağır bir cüppe olan, kayıklı bir insan şekline büründü.</p>

  <p class="block_24">"Kaspar," dedi Flynn. "Karşıya geçecek miyiz?" Yüklerini yere koydu, halatı omzundan çıkardı. "Sanırım nehrin öteki tarafına geçmemiz gerekiyor."</p>

  <p class="block_24">Nerede olduklarını fark ettiğinde Kaspar'ın ensesindeki tüyler diken diken olmuştu. Yol arkadaşı kayığa doğru ilerlerken, "Flynn, buraya gel!" diye bağırdı. "Ölüler Salonu'ndayız! O nehri geçersen Lims-Kragma'nın topraklarına girmiş olursun. Bu taraftaki yoldan gitmeliyiz."</p>

  <p class="block_24">Flynn'in arkasından koşarak onu kolundan yakaladı.</p>

  <p class="block_24">Flynn'e baktığında yüzündeki rahatlama ifadesini gördü. "Hayır, benim için her şey bitti. Artık bunu biliyorum. Ben karşı tarafa geçiyorum."</p>

  <p class="block_24">Kayık kıyıya ulaştığında, Kaspar Flynn'in kolunu bıraktı. Kayıkçı onu çağırır gibi elini uzattı.</p>

  <p class="block_24">"Bekliyor," dedi Flynn. "Gitmem gerek." Kemerindeki çantayı çıkardı ve Kaspar'a verdi. "Yüzük ve birkaç parça şey daha var burada." Kaspar elindeki çantayla onu izlerken, Flynn kıyıya doğru inip sandala bindi. Kaspar tam bir şeyler yapmaya hazırlanıyordu ki kayık hareket etti. Flynn, omzunun üzerinden geri dönüp baktı. "Hayatta kalabilirsen Krondor'da ailemi bul, olur mu? İyi olup olmadıklarına bi bak!"</p>

  <p class="block_24">Kaspar hiçbir şey söyleyemedi. Arkadaşının nehrin pusu arasında kayboluşunu izledi.</p>

  <p class="block_24">Yalnız kalmıştı.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Bu tuhaf yolculuğa başladığından beri ilk defa Kaspar kendini çaresiz hissediyordu. Tuhaf zırha bakarken neredeyse ümitsizliğine yenik düşecekti. Tam beş dakika boyunca hiç kımıldamadan durdu. Zihni, tahtını kaybettiğinden bu yana başına gelenlerin ne denli olasılıksız olduğu gerçeğiyle sendeleyip duruyordu. Sonra gülmeye başladı.</p>

  <p class="block_24">Kendini durduramıyordu. Kader bir ölümlüye daha büyük bir şaka yapabilse ne olurdu çok merak ediyordu. Karnı ağrıyana kadar güldü. Sonunda Flynn'i ele alan histeriye kendisinin de kapıldığını fark etti.</p>

  <p class="block_24">Kafasını arkaya atarak isyanını sözlere döktü ve bağırarak meydan okudu. "Her şey burada mı bitecek?" diye bağırdı. Ardından tek seferde, kendi sorusuna cevap verdi. "Hayır!" Sonunda kendine geldi ve sessizce, "Hayır, burada bitmeyecek," dedi.</p>

  <p class="block_24">Kendini toparladı ve zırha baktı. Kıtanın yarısını bu şeyle geçtikten sonra, geriye kalan yarısında onu tek başına taşımak zorunda kaldığı fikrine boyun eğmek durumundaydı.</p>

  <p class="block_24">Halatı eline alıp yine dizgin şekline getirdi ve kollarının altından zırhın etrafına doladı. Ardından zırhı ayağa kaldırdı. Arkasına geçip kollarını halatların arasından geçirdi ve öne doğru eğilerek zırhı sırtladı.</p>

  <p class="block_24">Hayatı boyunca hep zinde olan Kaspar, gitmesi gereken yer her neresiyse oraya ulaştığında büyük bir acı içinde olacağını biliyordu. Fakat babasının da eskiden söylediği gibi, bir şeye ne kadar erken başlarsa o kadar çabuk bitirebilirdi.</p>

  <p class="block_24">Karanlığın içinde kaybolan Flynn'in hatırasını kafasından atan Kaspar sola, nehrin öteki tarafına döndü ve yolu bulana kadar yürüdü.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Ne kadar yürüdüğünü bilmiyordu. Sırtı ve ayakları ağrıyordu, fakat devam etti. Bir ara tırmanıyormuş gibi hissetti kendini. Kısa bir süre sonraysa ışığı gördü.</p>

  <p class="block_24">Güçlükle yukarı doğru yürüdüğünde, bir başka mağaraya çıktığını fark etti. Bu mağara diğerine göre daha az korkutucuydu. Bir çeşit sınırdan geçmiş, şimdi onun normal dünya olarak adlandırdığı bölgeye geri dönmüştü sanki.</p>

  <p class="block_24">Mağaranın en ucunda ışık görünüyordu. Hızla oraya gitmeye çalıştı. Zaman kavramı kalmamıştı artık. Ölüm Nehri'nin olduğu mağarada günlerce durmuş bile olabilirdi. Oradaki insanların yorulma ya da acıkma hissini yaşayıp yaşamadıklarını düşündü.</p>

  <p class="block_24">Dağın yan tarafındaki bir mağaradan çıktı dışarıya. Soldan yukarıya ve sağdan aşağıya doğru inen dar bir yol vardı önünde. Kalenin aşağıda olduğunu umut ederek o yöne doğru baktı. Şu an için yokuş aşağı inmek ona çok iyi gelecekti. Güneşin gökteki açısından, gün ortasına yaklaşmış olduklarını tahmin ediyordu. Öyleyse en azından bir tam gününü dağın içinde geçirmişti.</p>

  <p class="block_24">Yukarı doğru yürümeye başladı.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Kaspar bu dağlarda uzaklık kestirme yetisini kaybetmişti ve bu onun canını çok sıkıyordu. Bir avcı olarak, her zaman nerede olduğunu anlayabilmesiyle övünürdü. Fakat zamanın geçtiğinin farkındaydı. Gece çökünce yolda zırhı sırtından hiç çıkarmadan biraz uyumuştu. Şimdi gün ortasına yaklaşıyordu. Uzaktaki kaleyi görebiliyordu artık. Sanki mağaranın içinden çıkmış gibi duruyordu kale. Yüzü doğuda güneşe dönüktü. Kaspar'ın hesaplamalarına göre, Ölü Tanrılar Kenti'ne doğudan ulaşmışlardı. Dolayısıyla buraya gelebilmek için dağın çevresinden dolanmış olmalıydı.</p>

  <p class="block_24">Yolda güçlükle ilerlerken meşeden yapılma büyük bir kapının önünde, yolun son bulduğunu fark etti. Kapı, küçük bir arabanın geçebileceği büyüklükteydi. Ancak kapının ne kulpu, ne kolu ne de tokmağı vardı. Bu yüzden de elini yumruk yaparak kapıya vurmaya başladı.</p>

  <p class="block_24">Birkaç dakika boyunca hiçbir şey olmadı. Sonra birden kapı açılıverdi. Gri saçlı, gri sakallı ve üzerinde kahverengi sade bir cüppe olan ileri yaşlarda bir adam kapıyı açmıştı. "Evet?"</p>

  <p class="block_24">"Ben Koruyucuları arıyorum."</p>

  <p class="block_24">"Onlar kimseyle görüşmez," dedi adam. Kapıyı kapatmak üzereydi.</p>

  <p class="block_24">"Olasko Dükü Kaspar 'kimse' değildir," diye yanıtladı Kaspar kapıyı tutarak. "Al. Bunu kime göstermen gerekiyorsa ona göster." Bakır nişanı adama uzattı.</p>

  <p class="block_24">Adam Kaspar'ın verdiği nişana bakarak kafasını salladı. "Burada bekle."</p>

  <p class="block_24">Birkaç dakika sonra kendinden daha yaşlı bir adamla geri geldi. "Sana bunu kim verdi?" diye sordu adam.</p>

  <p class="block_24">"Nişanın üzerindeki resme benzeyen kadın. Adının Hildy olduğunu söyledi, fakat sanırım gerçek adı bu değil."</p>

  <p class="block_24">"Doğru," dedi yaşlı adam. "Girebilirsin."</p>

  <p class="block_24">Kaspar adımını attığında küçük bir avluda buldu kendini. Avlunun büyük kısmını bir sebze bahçesi kaplıyordu. Kapı arkasından kapandıktan sonra, Kaspar zırhı omzundan indirdi.</p>

  <p class="block_24">Zırha bakan iki adamdan daha yaşlı olanı, "Nedir bu?" dedi.</p>

  <p class="block_24">"Siz bana söylersiniz diye umuyordum ben de," dedi Kaspar. "Kalkin Tapınağı'ndan Peder Elect, bunu size getirmemi söyledi."</p>

  <p class="block_24">"Biz bununla ne yapacağız?" diye sordu biraz daha genç olan.</p>

  <p class="block_24">"Hiçbir fikrim yok," dedi Kaspar. "Fakat bu şeyi buraya getirebilmek uğruna neredeyse elli adam öldü."</p>

  <p class="block_24">"Tanrılar adına," dedi genç olan. "Buna hiç gerek yoktu. Yani evet, eminim çok güzeldir, ama gördüğünüz üzere bizim burada zırha pek ihtiyacımız olmuyor."</p>

  <p class="block_24">Kaspar, "Sanırım durumu anlamıyorsunuz. Ben Koruyucuları görmeye geldim buraya. Onları nerede bulabilirim?" dedi.</p>

  <p class="block_24">İki adam bir süre bakıştı. "İşte," dedi yaşlı olan, "Koruyucular biziz. Bizi buldun. Ben Jelemi. Bu da Samas." Zırhı işaret etti. "Onu orada bırak. Kimse çalmaz."</p>

  <p class="block_24">Samas bu şakası karşısında güldü. "Burada bir tek biz varız da."</p>

  <p class="block_24">"İçeri gel," dedi Jelemi. "O getirdiğin nişanla bir yemeği, sıcak bir yatağı ve yarın gidene kadar bizimle biraz konuşmayı hak ettin."</p>

  <p class="block_24">"Yarın mı?"</p>

  <p class="block_24">"Evet," dedi Samas. Kaspar'a kalenin girişini işaret ediyordu. "Bizim misafir almamız yasak. Görevimizin bir parçası da bu. Açıkgöz ve tetikte olmalıyız. Misafirler dikkatimizi dağıtır."</p>

  <p class="block_24">"Neden dikkatinizi dağıtırlar?"</p>

  <p class="block_24">"Elbette ki tanrıları koruma görevimizden."</p>

  <p class="block_24">Kaspar bir an dengesini kaybetti fakat toparlanmayı başardı. Bu tuhaf gizemi aydınlatmaya çalışmadan önce oturup bir şeyler yemenin daha iyi olacağına karar verdi.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_28" id="calibre_pb_20">&nbsp;</p>
</body>
</html>
