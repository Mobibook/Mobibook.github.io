<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>03 - Sürgünün Dönüşü - Gölgeler Meclisi Üçlemesi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_22"><span class="text_">-10-<br class="calibre8" /></span><span class="text_1">BATI</span></p>

  <p class="block_23">&nbsp;</p>

  <p class="block_24">Kaspar'ın alnı çizgi çizgiydi.</p>

  <p class="block_24">O, Kenner ve Flynn, Dört Takdis Hanı'nın ortak odasında bir masaya oturmuş, keşişler gittikten sonra Kaspar'ın almayı başardığı üç haritaya bakıyorlardı.</p>

  <p class="block_24">O harita satan birilerini ararken, Flynn ve Kenner da tapınağa dönmüş ve keşişlerden, zırhın nesinin 'yanlış' olduğuyla ilgili ek bilgi almaya çalışıyorlardı. Ancak eli boş döndüler. Keşişler onlarla konuşmamıştı. Flynn, sabaha yola çıkmama taraftarıydı. Böylece keşişler yanlarına gelip gitmeleri için onlara baskı yapabilirlerdi.</p>

  <p class="block_24">"Bunlar acaba ne kadar güvenilir?" diye sordu Kaspar.</p>

  <p class="block_24">İri hancı, elinde üç bardak birayla masalarına yaklaşıyordu. "Bir sonraki yolculuğunuzu mu planlıyorsunuz?" diye sordu.</p>

  <p class="block_24">"Tabii bunlara güvenilebilirse," dedi Kaspar.</p>

  <p class="block_24">Hancı masaya uzanarak en üstteki haritayı kaldırdı. "Bunu yakın gitsin. Biliyorum bu haritayı. Çok eski, yanlış bir haritanın kopyasının kopyası."</p>

  <p class="block_24">"Nereden biliyorsun?" dedi Kenner.</p>

  <p class="block_24">"Buraya yerleşmeden önce tüccardım ben de- sizler gibi. Sonra haydutları dövmekten, yağmacıları atlatmaya çalışmaktan bıktığım bir yaşa geldim. Durun sandığımda neler saklamışım bir bakayım. Size gösterebileceğim birkaç şey vardır."</p>

  <p class="block_24">Az sonra rulo halindeki bir derinin üzerine çizilmiş eski bir haritayla geri döndü. "Bunu yollara ilk düştüğümde Ralapinti'deki bir tüccardan almıştım. Elimde bir araba, bir katır, iskambil oyunundan kazandığım bir kılıç ve satabileceğim birkaç ıvır zıvır vardı."</p>

  <p class="block_24">Haritayı açtı. Onların elindeki haritanın aksine, bu haritada tüm Novindus görülebiliyordu. Haritanın orijinal çiziminin yanı sıra, kenarlarda ek notlar ve çizimler de vardı. Kaspar, bunları hancının yapmış olduğunu tahmin ediyordu. "Şurası." Hancı Shamsha'da bulundukları yeri işaret ediyordu. "Buradan buraya," dedi parmağıyla bir hat çizerek, "Üç harita da aşağı yukarı doğru. Ama ondan gerisi..."</p>

  <p class="block_24">"Bizim batıya gitmemiz gerekiyor," dedi Kaspar.</p>

  <p class="block_24">"Bunun için iki yol var. Birkaç gün boyunca kuzey yönünde ilerleyip, oradan batıya uzanan yola çıkabilirsiniz. Aceleniz yoksa bu iyi bir yoldur. Deniz Dağları'nın eteklerinden geçersiniz. Burada pek çok geçit vardır. Yolculuk süresince avlanmayı da düşünürseniz, karşınıza pek çok av hayvanı çıkar." Parmağıyla çenesine vurarak bir süre durdu. "O yoldan son gidişimde bir ay kadar vakit harcamıştım sanırım. Elbette bu bahsettiğim olay otuz sene evvel oluyor.</p>

  <p class="block_24">"Çoğunluk güneyde Yılan Nehri Kenti'ne inip gemiyle Maharta'ya geçer."</p>

  <p class="block_24">"Neden Maharta?"</p>

  <p class="block_24">Hancı davet beklemeden masaya oturdu. Haritayı işaret etti. "Buradan doğruca batıya giderseniz Büyük Tapınak Çarşısı Meydanı'nın tam ortasına varırsınız." Çenesini kaşıdı. "Buradan batıya giderseniz de hiç bulaşmak istemeyeceğiniz şeylerle karşılaşırsınız.</p>

  <p class="block_24">"Zannederim yabancısınız. Konuşmanız iyi ama sizin aksanınızı başka kimsede duymadım daha önce. Nerelisiniz?"</p>

  <p class="block_24">"Biz Yeşil Deniz'in ötesinden geliyoruz," dedi Kaspar.</p>

  <p class="block_24">"Hah!" Hancı elini masaya vurdu. "Denizin öte tarafından zaman zaman gelen tüccarlarla ilgili hikâyeler duymuşluğum var. Bakın ne diyeceğim. Yemeği halledip diğer müşterilerimle de ilgilendikten sonra sizinle biraz oturalım konuşalım. Batıya gidiyorsanız hayatta kalmak için bilmeniz gereken şeyler olacak. Ayrıca ben de sizin memleketinizi merak ediyorum." Ayağa kalktı. "O tehlikeleri özlemiyorum ama yaşadığım heyecanı özlüyorum sahiden de."</p>

  <p class="block_24">Kalktı ve adamları, yeni haritalara bakmak üzere yalnız bıraktı.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Hancı geç bir vakitte dönmüştü. "Adım Bek. Bekamostana'nın kısaltılmış hali."</p>

  <p class="block_24">"Sana neden Bek dediklerini anlayabiliyorum," dedi Flynn. Kendini ve yoldaşlarını tanıttı daha sonra.</p>

  <p class="block_24">"Şimdi ne bilmek istiyorsunuz söyleyin bakalım."</p>

  <p class="block_24">Kaspar, "Bize batıya gitmemiz söylendi. Yani Maharta'ya gitmemiz gerekiyor diye düşünüyorum," dedi.</p>

  <p class="block_24">Bek, "Oraya 'Nehrin Kraliçe Kenti' derler. Bir zamanlar dünyanın en zengin, en güzel, en muhteşem kentlerinden olduğunu düşünürdük oranın. Ama bu, denizin ötesindeki yerleri öğrenmeden önceydi. Neyse. Eski Raca, büyükbabamın zamanında halkını iyi yönetmiş. En büyük şehir orası değil ama -en büyüğü Yılan Nehri Şehri'dir- en zengin şehir orasıdır. En azından bir zamanlar öyleydi."</p>

  <p class="block_24">"Ne oldu?"</p>

  <p class="block_24">"Ne oldu, Zümrüt Kraliçe oldu," dedi Bek. "Kimse bundan pek bahsetmiyor, çünkü herkes ne olduğunu biliyor. Anne babalarımız bize öğretti bunları." Çenesini sıvazladı. "Batı İlleri'nin kuzeyinden çıktı."</p>

  <p class="block_24">"Batı İlleri mi?" dedi Kenner haritaya bakarak.</p>

  <p class="block_24">Bek, elini Novindus haritasının üçte ikisini kaplayacak şekilde haritanın üzerine koydu. "Buralar Batı İlleri'dir," dedi. Sonra ortayı boşta bırakacak şekilde diğer yanı da tutarak, "Ortada da Nehirler Bölgesi bulunur. Doğudaysa..."</p>

  <p class="block_24">"Doğu İlleri var," diye tamamladı hancının cümlesini Flynn.</p>

  <p class="block_24">"Çabuk kapıyorsun," dedi Bek sırıtarak. "Bir zamanlar Yılan Nehri'ne de, Vedra Nehri'ne de neredeyse hiçbir sorun yaşamadan gidilebilirdi. Büyükbabamın anlatmasına göre tabii yine birkaç haydut vardı, fakat o zamanlar Yılan Nehri Kenti, nehrin çevresinden Sıcak Topraklar'a kadarki bölümün büyük bir kısmını kontrol ediyordu.</p>

  <p class="block_24">"Vedra'nın etrafında pek çok şehir devlet bulunur. Hepsinin de kendine ait toprakları vardır. Fakat arada sırada görülen sınır kavgaları dışında bölgede bir barış ortamı sağlanmıştır. Ama nehirlerden uzaklaştıkça işler biraz çirkinleşmeye başlar." Maharta'nın batısını işaret etti. "Burası Djams Ovası. Tamamen çayırlık. Oraya gitmeyin."</p>

  <p class="block_24">"Neden?"</p>

  <p class="block_24">"İki sebebi var. Öncelikle orada takaslık bir şey bulamazsınız. Yaklaşık 1.20 metre boylarında, sahiden de tehlikeli hergeleler var orada. Kimse onların dilini bilmez. Topraklarına giren herkesi de öldürürler. Genelde nehirden uzak durdukları için batı kıyısında hâlâ çiftlikler var. Fakat nehirden bir günlük yol sürersen zehirli okların hedefi olman kaçınılmazdır. Geldiklerini anlamazsın bile. Neye benzediklerini bile kimse tam olarak bilmiyor.</p>

  <p class="block_24">"Ondan sonra da Cennet Direkleri var."</p>

  <p class="block_24">"O nedir?" diye sordu Kenner.</p>

  <p class="block_24">Bek'in parmağı, bir dizi dağı işaret ediyordu. "Ratn'gary Dağları. Buranın en büyük dağlarıdır. Ratn'gary Körfezi'nin yukarısında, üç günlük mesafededir. Efsaneye göre orada iki şey var: Necropolis Kaos Savaşları'nda yok olan tüm tanrıların beklediği Ölü Tanrılar Kenti- ve yukarısında da Cennet Sütunları. Cennet Sütunları öyle yüksektir ki zirvesini gören olmamıştır henüz. Bu zirvelerin tepesinde de Tanrıların Çadırı vardır. Yaşayan tanrıların mekânıdır burası.</p>

  <p class="block_24">"Elbette bunların hepsi efsane. Yaşayan hiçbir insan evladı oralara gitmeyi denememiştir."</p>

  <p class="block_24">Üç adam birbirlerine bakıyordu. Bu sessizlik bir zaman daha sürdükten sonra Bek, "Peki nasıl bir yolculuktur bu sizinki?" diye sordu.</p>

  <p class="block_24">"Bize batıya gitmemiz söylendi," dedi Flynn. "Hepsi bu."</p>

  <p class="block_24">"Dün gece görebileceğimi söylediğin keşişler," dedi Kaspar.</p>

  <p class="block_24">Bek çenesini sıvazladı. "Anlıyorum ki önerileri sahiden de dikkate alıyorsunuz. Yani tavsiyeye ihtiyacınız vardı ve tavsiye aldınız. Ama 'batıya gidin' derken biraz daha kesin bir şey söylemelerini beklerdiniz, öyle değil mi?"</p>

  <p class="block_24">Kaspar, arabalarındaki yükten Bek'e bahsedip bahsetmemeye henüz karar veremiyordu, fakat sonunda yaşlı hancının da başka bir fikri olamayacağını düşünerek bir şey söylemedi. Ayağa kalktı. "Biz günün ilk ışıklarıyla yola çıkacağız. Yükümüzü bıraktıktan sonra tekneyle Yılan Nehri Kenti'ne gideceğiz. Arabayla dağlardan geçmektense böyle yapmak daha iyi olacak gibi."</p>

  <p class="block_24">Bek, "Yükleme ve indirmeleri, geçidi güvenli hale getirmeyi ve bunun gibi şeyleri de düşünürseniz aslında hemen hemen eşit derecede vakit kaybedersiniz. Ama tabii oraya sağlam varma şansınız bu şekilde daha yüksektir," dedi.</p>

  <p class="block_24">"Klan savaşının bittiğini düşünebilir miyiz?" diye sordu Kenner.</p>

  <p class="block_24">"Buralarda klan savaşını bitmiş saymak yanlış olur. Fakat şimdilik duyduğuma göre katliamlar durdu. Yalnız bir klan bölgesinden öbürüne geçerken doğru adamlara rüşvet verin. Benim tavsiyem şu: Tekneden iner inmez ilk büyük bulvara girin. Adını hatırlayamıyorum ama gözünüzden kaçırabileceğiniz bir yer değil. Belki yarım düzine kadar dar sokak vardır. Bir de kuzey ve güney yönüne giden şu büyük sokak. Herkes gibi siz de bu yoldan gidersiniz. Büyük kuzey çarşı meydanına ve bütün güzel hanlara bu yoldan giderek ulaşabilirsiniz. Ama sağa dönerseniz Kartal Klanı'nın hâkimiyet bölgesine girmiş olursunuz. İskeleye kadar nehir boyunca gördüğünüz her şey onların kontrolündedir. Birkaç muhafıza rüşvet verirseniz sorun yaşamazsınız. İskelenin orada bir han bulun ve Maharta'ya giden bir gemi gelene dek bekleyin. Şehirden gelen deniz ticaretinin büyük kısmı Chatisthan ve Ispar'a gelmeden Maharta'dan yapıldığı için bir ya da iki günden fazla beklemezsiniz."</p>

  <p class="block_24">"Teşekkürler," dedi Kaspar. "Gerçekten de çok yardımcı oldun." Haritasını geri uzattı."</p>

  <p class="block_24">"Sizde kalsın," dedi Bek. "Benim artık bir işime yaramıyor. Kızım Rolonda köyünden bir değirmenciyle evlendi. İyi çocuk ama kayınlarla pek ilgilenmiyorum. Oğlum da Raca'nın ordusunda hizmet veriyor. Yani yakın bir zaman içinde bir tüccar haritasına ihtiyaç duyacaklarını sanmam."</p>

  <p class="block_24">"Çok teşekkürler," dedi Kaspar.</p>

  <p class="block_24">Kenner ve Flynn odalarına gitmek üzere merdivenlerden çıkarken Kaspar, "Son bir sorun daha var," dedi. "Dedin ki buradan doğruca batıya gidersek..."</p>

  <p class="block_24">"Büyük Tapınak Çarşısı Meydanı'na varırsınız," diye sözlerini tamamladı Bek. "Doğru."</p>

  <p class="block_24">"Bu önemli bir şey mi?"</p>

  <p class="block_24">Hancı bir an için sessiz kaldı. Sanki sorunun cevabını düşünüyordu. "Belki. Bundan yüz yıl önce Maharta, tüm bu kıtanın ticaret merkeziydi. Nehirden gelip geçenlerin hepsi -tüm kıyı kentlerinden, Yılan Nehri'nden Sulth'a kadar- bu yolu kullanırdı. Raca'nın dedeleri, büyük meydanı tüccarlar ve seyyahlar tapınakları için bir yer bulabilsin diye yapmış. En az yüz tane kadar tapınak olmalı orada. Şayet keşişler batıya gitmenizi söylediyse belki de aradığınız şeye bakmak için güzel bir başlangıç noktası olabilir. Dünyada sadece iki tapınağı olacak kadar küçük mezhepler olduğunu duymuştum. Onların bile tapınaklarının biri memleketlerindeyse diğeri Maharta'dadır." Güldü. "Şehir eskisi gibi olmasa da hâlâ görülmeye değer."</p>

  <p class="block_24">"Teşekkürler," dedi Kaspar ayağa kalkarken. Haritayı kıvırdı. "Bunun için de teşekkürler ayrıca."</p>

  <p class="block_24">"Lafı bile olmaz. Sabaha görüşürüz."</p>

  <p class="block_24">Kaspar merdivenlerden yavaşça çıkmaya başladı. Genelde kararlı bir yapıya sahipti ve belirsizliklerden nefret ederdi. Şimdiyse çok farklı bir duygu hali içindeydi. Artık eve dönmeyi düşünmeden önce Kenner ve Flynn'le olan bu görevi bitirmesi gerektiğini biliyordu. Fakat ne yaptığını bilmemek ona çok zor geliyordu. Kahretsin ki daha nereye gittiğinden bile emin değildi.</p>

  <p class="block_24">En üst basamağa ulaştı ve odasına girdi.</p>

  <p class="block_24">Yük filesiyle kaldırılan tabut, yavaşça geminin içine bırakılıyordu. Kenner ve Flynn sandığı güverteye taşırken Kaspar da arabayı ve atları satıyordu. Aslında bununla kazanacakları altına ihtiyaçları yoktu. O sandıkta onları ömürlerinin sonuna dek rahat yaşatacak kadar altın vardı. Fakat Kaspar tüccar rolünü oynamaya kararlıydı. Böylece üzerlerine şüphe çekmezlerdi.</p>

  <p class="block_24">Bek'in verdiği tavsiye sahiden de güzeldi. Onun söylediği yerden güneye dönmüşlerdi. Böylece cüppelerinde Kartal Klanı'nın işaretini taşıyan savaşçılar yalnızca iki defa karşılarına çıktı.</p>

  <p class="block_24">Verdikleri rüşvetler gizli bile değildi. Sanki bir iş karşılığı verdikleri paraydı bu. Hatta ikinci muhafız, üzerinde kartal işareti olan tahtadan bir para bile vermişti. Onları sorgulamak isteyen diğer muhafızlara bunu göstereceklerdi. Diğerlerinin böyle bir şey vermemiş olması Kaspar'ın canını sıkmıştı, fakat bu şikâyetine karşılık ona gülüp onların da verdiği rüşveti yeterli bulmamış olabileceğini söylediler.</p>

  <p class="block_24">Kaspar iskeleden çıkarak Kenner ve Flynn'le paylaşacağı küçük odaya geçti. Odaya iki ranza anca sığıyordu. Sandığı ranzanın alt katına koydular. Kaspar'sa diğer ranzaya geçti.</p>

  <p class="block_24">"Düşünüyorum," dedi.</p>

  <p class="block_24">"Neyi?" dedi Flynn.</p>

  <p class="block_24">"Yaşlı keşişin söylediklerini. Yanlış karar verirsek öleceğiz."</p>

  <p class="block_24">Kenner üstteki yatağa çıkarak uzandı. "Sonucu öğrenmek için zor bir yol. Üç defa yanlış adım atarsak o şeyi taşıyacak kimse kalmaz."</p>

  <p class="block_24">"Bence istediği yere gitmek için birilerini bulur yine," dedi Flynn.</p>

  <p class="block_24">"Neyse," dedi Kaspar. "Bek'in söylediği bir şey de aklımı kurcalıyor. Kentin birkaç gün kuzeyinde Maharta'ya giden bir yol olduğunu söylemişti. Orayı geçmiş olmalıyız. Belki de o yoldan gitmediğimiz için McGoin öldü."</p>

  <p class="block_24">Kenner, başını elinin üzerine yaslamış yan yatıyordu. "Bilmiyorum. Bazen tüm bunların içinde olmasak daha büyük bir korku yaşardık diye düşünüyorum."</p>

  <p class="block_24">Flynn yatağına oturdu. "Bunda sıradışı bir şey yok ki. Kaspar, sen askerdin, değil mi?"</p>

  <p class="block_24">"Evet."</p>

  <p class="block_24">"Kan görmeye bir şekilde alıştın, haksız mıyım?"</p>

  <p class="block_24">Kaspar bir an için sessiz kaldı. Ardından, "Evet. Zamanla... sıradanlaşıyor."</p>

  <p class="block_24">"Pekâlâ," diye devam etti Flynn. "Biz de bu deliliğe alıştık işte."</p>

  <p class="block_24">Kaspar yatağına uzandı. Öğle yemeği zilini bekleyecekti. Flynn'in söylediklerini düşünürken onun haklı olduğuna karar verdi. Uzunca bir süre böyle yaşanırsa deliliğe alışılıyordu.</p>

  <p class="block_24">Fakat, birden canını çok sıkan bir düşünce geldi aklına; buraya gelmeden ve bu adamlarla tanışmadan çok önce delilikle yaşamaya başlamıştı.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_26" id="calibre_pb_17">&nbsp;</p>
</body>
</html>
