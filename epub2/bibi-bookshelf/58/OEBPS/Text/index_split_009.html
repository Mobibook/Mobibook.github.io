<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>03 - Sürgünün Dönüşü - Gölgeler Meclisi Üçlemesi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_17"><span class="text_">-2-<br class="calibre8" /></span><span class="text_1">YAŞAM SAVAŞI</span></p>

  <p class="block_21">&nbsp;</p>

  <p class="block_18">Kaspar ölüyordu.</p>

  <p class="block_18">İkindi güneşinden korunmak için sığındığı çıkıntının altında dinlenirken, artık vaktinin azaldığını biliyordu. Üç gündür yoldaydı ve suyu şafak vakti bitmişti. Başı dönüyordu, zihni bulanıktı ve tepenin kenarında bulduğu gölge bir yerde sıcağın geçmesini bekliyordu.</p>

  <p class="block_18">Gece düşene kadar su bulamazsa ertesi sabaha büyük olasılıkla uyanamayacağının farkındaydı. Dudakları çatlamıştı, burnu ve yanakları güneş yanmasından soyuluyordu. Sırtüstü yattığı kayalara değen su toplamış omuzlarının verdiği acıyı hissetmemeye çalıştı. Bu acının onu rahatsız etmesine izin veremeyecek kadar yorgundu. Üstelik bu acı, ona hâlâ yaşadığını hissettiriyordu. Güneş batmaya başlayana dek bekleyecek, sonra da aşağıdaki düzlüğe inmeye çalışacaktı. Arazi sevimsiz ve acımasızdı: Her yerde kırma taşlar ve killi toprak vardı. Onu buraya yollayan büyücünün kendisine çok az yaşama şansı verdiğini fark etti. Çöl kelimesiyle bağdaştırdığı uçuşan kumlar olmasa da, burası bir çöldü.</p>

  <p class="block_18">Karşılaştığı üç beş ağaç da cansız ve kuruydu. Kayaların alt kısmında dahi nem yoktu. Seneler önce öğretmenlerinden biri ona, kimi zaman çöllerde suyun yüzeyin altında bulunabileceğini söylemişti. Fakat Kaspar, bu yükseklikte böyle bir şey olamayacağına emindi. Çağlar önce bu toprakları süsleyen akıntılar vardıysa da hepsi uzun zaman önce yok olmuştu. Şayet biraz su kaldıysa, o da gitmeyi amaçladığı oyuntularda bulunabilirdi. Bu oyuntularsa, şu an sendeleyerek gittiği çatlak yüzeyin alt kısmındaydı. Kısa bir süre için durup soluklandı. Güçlükle nefes alabiliyordu. Ne kadar derin nefes alsa da hava ona yetmiyordu. İçinde bulunduğu durumun bir göstergesi de işte buydu.</p>

  <p class="block_18">Kaspar hayatında hiç bu kadar kasvetli bir yer görmemişti. Kuzey Kesh’teki Jal-Pur’un büyük kum ergleri ona egzotik gelirdi: Değişken şekillerin olduğu hakiki bir kum denizi. Çocukluğunda babasıyla birlikte orada bulunmuş, yanında Kesh İmparatorluğu sarayının kraliyet hizmetkârlarından oluşan ve tek bir hareketiyle her arzusunu yerine getirmeye hazır bir insanlar sürüsüyle renkli çadırlar, zengin otağlardan oluşan gezgin bir köyde yaşamışlardı. Babası Jal-Pur’un efsanevi kum kertenkelelerini avladığında, hazır bekleyen hizmetçiler ferahlatıcı içeceklerden sunarlardı. Dağdan toplanan karla zekice kutulara kapatılan bu buz gibi içecekler kâh bitki aromalı su, kâh meyve özüyle hazırlanmış olurdu. Her gece soğuk bira ve baharatlı şarap eşliğinde geçen ziyafetler verilirdi.</p>

  <p class="block_18">O içkileri düşünmek bile Kaspar’a neredeyse fiziksel bir acı yaşattı. Sıkıntılı düşüncelerini şu an bulunduğu yere yöneltti.</p>

  <p class="block_18">Burada da renkler vardı, fakat hiçbiri göze hitap etmiyordu: Gözü yoran toprak rengi, kirli sarı, paslı demir kırmızısı ve grilerle kaplı ten rengi. Her şey tozla kaplıydı ve hiçbir yerde suyun varlığına işaret edecek bir mavilik veya yeşillik yoktu. Kuzeybatı tarafında bir parıltı görmüştü gerçi. Sıcak hava sebebiyle suyun yaptığı bir yansıma olabilirdi bu.</p>

  <p class="block_18">Sıcak Kesh topraklarında yalnızca bir defa ava çıkmıştı. Fakat kendisine anlatılan her şeyi hatırlıyordu. Keshliler, Overn Suyu adı verilen büyük gölün etrafındaki otlaklarda gezen aslan avcılarının soyundan geliyordu ve gelenekleri yüzyıllara meydan okuyordu. Yaşlı kılavuz Kulmaki Kaspar’a, “Gün batanında kuşları kollayın genç efendi. Çünkü o vakitler suya doğru uçarlar,” diye tavsiye verirdi. Son iki gündür ufku kolluyordu boş yere. Kuş falan görmemişti.</p>

  <p class="block_18">Bitkin ve susuz halde yatarken bilinci kapanıp açılıyordu. Zihni, karmaşık rüyalar, anılar ve hayallerle uyanık duruyordu.</p>

  <p class="block_18">Babasının onu çocukken ava çıkardığı bir günü hatırladı. Erkeklere eşlik etmesine ilk defa izin verilmişti o gün. Yaban domuzu avlanacaktı. Kaspar’sa ağır domuz mızrağını ancak kaldıracak gücü vardı. İlk iki yaban domuzunu avlayan babasının yanında at sürüyordu o da. Fakat sonra kendi karşısına bir av çıktı ve Kaspar bir an için tereddütte kaldı. Bunu fırsat bilen domuz, mızrağın geniş ağzından kaçmayı başardı. Kafasını çevirdiğinde, babasının gözlerindeki hoşnutsuzluğu görünce, Av Ağası’nın uyarılarına kulak asmadan hayvana saldırdı.</p>

  <p class="block_18">Daha adamlar gelmeden Kaspar’ın atı, domuzu çalılıklara kadar sürmüştü bile. Kaspar her şeyi yanlış yapmıştı, fakat babası ve diğerleri geldiğinde, hâlâ can çekişen hayvanın üzerinde zaferiyle övünerek duruyordu. Üstelik bacağındaki derin yarayı umursamıyordu bile. Av Ağası hemen bir ok atarak hayvanı öldürürken Kaspar’ın babası da, oğlunun bacağını sarmak için koştu.</p>

  <p class="block_18">Aptalca yapılan hareketlerle ilgili olarak verdiği öğütlere karşın, Kaspar’ın babasının gözlerindeki gurur, gencin tüm hayatını etkileyecekti. Asla korkma. Ne olursa olsun, her kararın korkmadan verilmesi gerektiğini, aksi takdirde her şeyin kaybedileceğini biliyordu.</p>

  <p class="block_18">Kaspar, hükümdarlık görevinin omuzlarına bırakıldığı günü hatırladı. Rahipler, naaşın bulunduğu odunları ateşe verirken, o sessizce küçük kız kardeşinin ellerini tutuyordu. Duman ve küller gökyüzüne yükselirken, genç Olasko Dükü bir kez daha her konuda korkusuz olmaya, halkını da o domuzla savaşıyormuş gibi korumaya söz verdi.</p>

  <p class="block_18">Bir yerden sonra, her şey hayatı zehir etmeye başlamıştı. Olasko için parlak bir yer edinme çabaları, bir şekilde salt bir ihtiras haline dönmüş ve Kaspar Roldem Kralı olması gerektiğine karar vermişti. Tahta geçecekler arasında sekizinci sıradaydı. Yani doğunun dağınık milletlerini Roldem bayrağı altında toplayabilmek için yalnızca birkaç kazaya, birkaç zamansız ölüme ihtiyacı vardı.</p>

  <p class="block_18">Orada uzanmış bunları düşünürken, babası belirdi birdenbire. Kaspar öldüğünü, babasının da onu Ölüm Salonu’na götürmeye geldiğini düşündü bir an için. Orada Lims-Kragma hayatına değer biçecek, çarkın bir sonraki çevrilişinde nereye geleceğini belirleyecekti.</p>

  <p class="block_18">“Sana dikkatli olmanı söylememiş miydim ben?”</p>

  <p class="block_18">Kaspar konuşmaya çalıştı, fakat sesi cılız bir fısıltıdan öteye geçemiyordu. “Ne?”</p>

  <p class="block_18">“İnsanı zor duruma düşüren zaaflar arasında en ölümcül olanı kibirdir. Zira kibirle bilge biri bile aptallık edebilir.”</p>

  <p class="block_18">Kaspar doğruldu. Babası gitmişti.</p>

  <p class="block_18">Şu halde babasının hayalinin ne anlama geldiğini çözemiyordu, fakat içinden bir ses bunun önemli olduğunu söylüyordu. Bunun üzerine düşünecek vakti yoktu. Güneşin batmasını bekleyemeyeceğini biliyordu. Artık hayatı dakikalara bağlıydı. Kayalıklardan düzlüğe indi. Sıcakla ortaya çıkan kuru pus, gri ve koyu sarı kayalıkların üzerinden yükselirken bir zamanlar suların düzleştirdiği kırık taş parçalarının üzerinde sendeleyerek ilerliyordu.</p>

  <p class="block_18">Su.</p>

  <p class="block_18">Gerçekte var olmayan şeyleri görmeye başlamıştı artık. Babasının öldüğünü biliyordu, fakat hayaleti üzerine doğru geliyordu sanki.</p>

  <p class="block_18">“Gerçek olmasını istediğin şeyleri söyleyen kimselere çok güvendin, gerçekleri anlatmaya çalışanlaraysa sırt çevirdin.”</p>

  <p class="block_18">Ağzını açmadan, aklında konuşuyordu Kaspar. “Fakat benden korkuluyordu!” Kelimeler, anlaşılmaz bir hırıltıyla çıktı ağzından.</p>

  <p class="block_18">“Diplomasi ve hükümdarlığa giden tek yol korku değildir oğlum. Güvenden sadakat doğar.”</p>

  <p class="block_18">“Güvenmiş!” diye bağırdı Kaspar. Çatlayan sesi, kupkuru boğazından güçlükle çıkıyordu. “Kimseye güvenme!” Durdu. Babasına doğru suçlarca parmağını sallarken neredeyse yere düşecekti. “Bana bunu sen öğrettin!”</p>

  <p class="block_18">“Yanılmışım,” dedi hayalet hüzünle. Sonra da kaybolup gitti.</p>

  <p class="block_18">Kaspar etrafına bakındı ve yansıyan ışığın olduğu yöne doğru gitmekte olduğunun farkına vardı. Sendeleyerek ilerlemeye devam etti. Yavaş yavaş mesafeyi azaltıyordu.</p>

  <p class="block_18">Çocukluk anılarını, sonra da egemenliğinin yıkılışını zihninde tekrar yaşarken, aklına pek çok düşünce hücum ediyordu. İsmini hatırlayamadığı genç bir kadın belirdi gözlerinin önünde. Önce yavaşça yürüyordu, sonra ortadan kayboldu. Kimdi bu? Hatırladı sonra. Bir tüccarın kızıydı. O hoş olduğunu düşünmüştü, fakat babası görüşmelerini yasaklamıştı. “Diplomatik bir evlilik yapacaksın,” demişlerdi ona. “İstiyorsan onu yatağına alabilirsin ama aşk gibi saçma düşünceleri aklından çıkar.”</p>

  <p class="block_18">Kız başka biriyle evlenmişti.</p>

  <p class="block_18">Keşke ismini hatırlayabilseydi.</p>

  <p class="block_18">Tökezleyerek yoluna devam etti. Pek çok defa dizlerinin üzerine düşse de tekrar ayağa kalktı. Belki dakikalar, saatler, belki de günler geçmişti; bilemezdi. Bir yandan vaktinin azaldığını hissederken, bir yandan da aklı ona oyunlar oynuyordu.</p>

  <p class="block_18">Gözlerini kırpıştırırken güneşin battığının farkındaydı. Şu an küçük bir vadiden aşağı doğru yürüyordu.</p>

  <p class="block_18">Sonra sesi duydu.</p>

  <p class="block_18">Bir kuş ötüyordu. Serçe ötüşünden biraz daha kalın bir sesti, fakat bir kuş sesiydi bu.</p>

  <p class="block_18">Kaspar gözlerini kırpıştırarak üzerindeki rehaveti atmaya çalıştı. Bulanık görüşünü düzeltmeye çalışırken sesi duydu bir kez daha. Kafasını kaldırıp dinledi. Bu sırada üçüncü kez aynı ses duyuldu.</p>

  <p class="block_18">Sese doğru sendeleyerek yürümeye başladı. Engebeli yolun tehlikelerini umursamıyordu bile. Düştü, fakat kendini derinleşen vadinin duvarlarının dibinde buldu.</p>

  <p class="block_18">Ayaklarının altında çimenler vardı ve aklı bu gerçeğe tutundu: Çimen varsa, su da olmalıydı. Etrafına bakındığında suya dair hiçbir iz göremiyordu, fakat az ötede bir dizi ağaç vardı. Var gücüyle ilerlerken önce dizlerinin üzerine düştü, sonra da yüzüstü.</p>

  <p class="block_18">Nefes nefese yerde yatıyordu. Yüzü çimenlerin üzerindeydi. Nemli yaprakları yüzünde hissedebiliyordu. Gücü yoktu ama çimenleri eşelemeye başladı. Gevşek zemini tırnaklarıyla kazmaya çalışıyordu. Aşağıda bir ıslaklık vardı sanki. Kalan son gücüyle dizleri üzerinde yükseldi ve kılıcını çekti. Ne tuhaftır ki aklına gelen, eski kılıç ustasının kılıcı böyle tuttuğunu gördüğünde ne diyebileceğiydi. Fakat bu tuhaf düşünceyi de bir kenara atıp kılıcı toprağa batırdı. Kazmaya başladı. Bir bahçıvan küreğini nasıl kullanıyorsa, Kaspar da kılıcını öyle kullandı ve kazdı.</p>

  <p class="block_18">Geriye kalan gücüyle toprağı eşeledi ve neredeyse kendini kaybetmiş bir biçimde yere bir delik açtı. Sığınacak bir yer yaratabilmek için toprağı kazan porsuklar gibi toprağı hızla iki yana atıyordu. Sonra kokladı. Islaklığın yaydığı kokunun yanı sıra, kılıcın da üzeri nemlenmişti.</p>

  <p class="block_18">Elini deliğe daldırdı ve çamura dokundu. Kılıcı bir kenara atıp çıplak elleriyle kazmaya başladı. Sonra ellerini suya daldırdı. Su çamurluydu ve balçık tadı veriyordu, fakat karnının üzerine yatıp her seferinde küçük bir avuç su içebiliyordu. Elini suya daldırıp kurumaktan çatlamış dudaklarına götürdü ve içti. Bir ara boynu ve yüzünü de suyla ovdu fakat çoğunlukla suyu içmeyi tercih etti. Su içmek için kaç defa arka arkaya ellerini dudaklarına götürdüğünü bilmiyordu fakat sonunda yere yığıldı. Başı yere vurdu, gözleri bilinçsizce yukarı bakmaya başladı.</p>

  <p class="block_19"><img alt="Image" class="calibre3" src="../Images/ayrac.png" /></p>

  <p class="block_18">Kuş, sanki yakınlarda bir tehlike olduğunu hissetmiş gibi yerdeki taneleri tırnaklıyordu. Kaspar, birkaç metre ötedeki bir çukurun ardından, karnı üzerine yatmış kuşu izliyordu. Önünde dikenli çalılar vardı. Kuş -ne olduğunu tam bilmediği bir av kuşuydu- yerdeki kırıntıları gagaladı, gagasına aldı, sonra da yedi.</p>

  <p class="block_18">Kaspar, o sabah gölgelik bir yer bulabilecek kadar kendine gelmiş, yalnızca açtığı 'çeşme’den su içmek için bulduğu yerden ayrılmıştı. Su her seferinde daha zor çıkıyordu. Bu küçük deponun da kısa zamanda kuruyacağının farkındaydı. Öğleden sonra, vadinin daha derinlerine inmeye, nereye çıktığını ve kazıp su çıkarmak için başka bir yer bulup bulamayacağını görmeye karar verdi.</p>

  <p class="block_18">Gün batımına doğru ağacı buldu. İsminin ne olduğunu bilemiyordu, fakat sert kabuklu meyveleri vardı. Birkaç tanesini topladı ve kabuk bıçakla soyulduğunda içinden çıkan meyvenin yenilebilir olduğunu fark etti. Etli ve sert bir meyveydi, tadı da muhteşem denilemezdi. Fakat Kaspar çok çaresizdi. Açlıktan ölse de sadece birkaç ısırık aldı ve bekledi.</p>

  <p class="block_18">Meyveler zehirli gibi durmuyordu. Birkaç tanesini yedikten sonra karnına bir sancı girdi. Zehirli olmayabilirlerdi fakat insanın midesine oturuyorlardı. Belki de üç gündür hiçbir şey yemediği için midesi hassaslaşmıştı.</p>

  <p class="block_18">Kaspar’ın iştahı her zaman yerinde olmuştu. Belki bir ava çıktığı ya da yelkenliyle sahilde açıldığı için kaçırdığı öğle yemekleri dışında açlık nedir bilmezdi. Babasının evindeki diğerleri, böyle anlarda sert bir şekilde şikâyet ederlerdi. Şu halini görseler kimbilir ne tepki verirlerdi diye düşünüp sessizce güldü Kaspar. Şimdiye hepsinin ölmüş olacağını hatırladığındaysa artık gülmüyordu.</p>

  <p class="block_18">Kuş iyice yaklaştı.</p>

  <p class="block_18">Kaspar tohumları el altındaki parçalardan uydurduğu bir kapana gidecek şekilde yerleştirmişti. Tuhaf görünümlü bir kaktüs soğanından kopardığı sert lifleri örmek için epey uğraşmıştı. Keshli kılavuzunun öğrettiği bir numaraydı bu da. Tomurcuğun ucunu koparıp iyice çekerek keskin bir uç elde ediyordu. “Doğanın iğnesi ipliği,” demişti kılavuz. Çok uğraşmış, sonunda kolunun iki katı uzunluğunda bir ip elde etmişti. Elleri kolları kesikler ve iğne yaralarıyla dolmuştu. Bu da bitkinin diken dolu dallarından bir tuzak yapma konusunda ne kadar da azimli olduğunun bir göstergesiydi.</p>

  <p class="block_18">Kuş yaklaştıkça Kaspar sessizce, kıpırdamadan durmak için kendini zor tutuyordu. Zaten küçük bir ateş yakmıştı bile. Biraz yellendiği takdirde tekrar alevlenecekti. Kaspar’ınsa kuşu gördükçe ağzı sulanıyordu.</p>

  <p class="block_18">Yemlerle uğraşan kuş, onu görmedi bile. Dış taraftaki sert kabuğu çıkarıp içteki yumuşak taneye ulaşmaya çalışıyordu. Küçük lokmayı yutan kuş, bir sonraki yeme geçti. Bir an için Kaspar şüpheyle durdu. Kuşun kaçacağı ve bu ıssız yerde açlıktan öleceği düşüncesi sardı zihnini.</p>

  <p class="block_18">Şüphe onu öyle ele geçirmişti ki neredeyse kuşu kaçıracaktı. Kuş, yemi havaya attı ve Kaspar’ın tuzağı kurduğu noktadan biraz daha ileriye kondu. Kaspar kuşun kaçacağından neredeyse emindi artık. Fakat ipi çektiğinde tuzak tam da istediği ve beklediği noktanın üzerine kapandı.</p>

  <p class="block_18">Dikenli kafesten çıkmaya çalışan kuş çırpınıyor, ötüyordu. Kaspar küçük kafesi kaldırıp içindeki kuşa ulaşmaya çalışırken kolunu delen demir gibi iğneleri umursamadı bile.</p>

  <p class="block_18">Hemen kuşun boynunu kırdı ve daha ateşin başına dönmeden tüylerini yolmaya başladı. Kuşun iç organlarını sökmek için kılıcının ucunu kullanırken de epey bir dağınıklığa sebep oldu. Göçebe reisi uyarmak için bıraktığı bıçak keşke yanında olsaydı!</p>

  <p class="block_18">Nihayet kuş hazırlanmış, şişe geçirilmişti. Artık ateşin üzerinde çevirebiliyordu. Kuşun pişmesini bekleyemeyecekti neredeyse. Dakikalar güçlükle geçerken, karnındaki ağrıların daha çok bu umut dolu bekleyişe bağlı olduğunu biliyordu.</p>

  <p class="block_18">Hayat boyu Kaspar’ın belli disiplin anlayışı olmuştu. Fakat az pişmiş kuşları yememek, aklına gelen en zorlu sınavlardandı. Elbette bunun tehlikelerini biliyordu. Gençken geçirdiği gıda zehirlenmesi, aklında kalıcı bir anı bırakmıştı.</p>

  <p class="block_18">Sonunda kuşun piştiğine karar verdi ve sıcaktan yanan dudaklarıyla dilini hiç umursamadan deli gibi yemeye başladı. Cılız kuşun üzerinde ne kadar et ve yağ varsa hepsini çabucak bitirmişti. Bu zamana kadar yediği en güzel yemekti bu. Fakat doyduğu söylenemezdi. Ayağa kalkıp etrafına bakındı. Belki yakalayıp yiyebileceği başka bir kuş görebilirdi.</p>

  <p class="block_18">Sonra bir erkek çocuğu gördü.</p>

  <p class="block_18">En fazla yedi sekiz yaşlarındaydı. Üzerinde el dokuması kıyafetler ve çarıklar vardı. Her ikisi de tozla kaplıydı. Kaspar’ın gördüğü en güzel çocuktu ve yüzünde ciddi bir ifade taşıyordu. Koyu sarı saçları vardı. İri, açık mavi gözleriyle Kaspar’a bakıyordu.</p>

  <p class="block_18">Kaspar birkaç dakika boyunca kıpırdamadan durdu. Sonra çocuk dönüp gitti.</p>

  <p class="block_18">Az sonra Kaspar da çocuğun ardından koşmaya başladı fakat açlık ve bitkinlik onu güçsüz kılıyordu. Tek korkusu, çocuğun babası veya köylüleri ikaz etmesiydi. Kaspar kimseden korkmasa da, birden fazla adamla karşılaştığında kendini anlatamayacak kadar güçsüz olduğunu biliyordu.</p>

  <p class="block_18">Kaspar çocuğu gözden kaçırmamaya çalıştıysa da çocuğun gözden kaybolduğunu gördüğü son noktadaki birkaç dakikalık tırmanıştan sonra şiddetli bir baş dönmesi onu durdurdu. Oturdu. Karnı gurulduyordu ve geğirmeye başladı. Karnım tutarken bir an için nasıl göründüğünü düşünüp güldü. Kaç gün olmuştu? Evet, altı veya yedi gün önce Olasko’daki kalesinde esir alınmıştı, fakat şimdiden kaburgaları sayılıyordu. Açlıktan ölmek üzereydi.</p>

  <p class="block_18">Kendini sakinleştirmeye çalışarak ayağa kalktı ve bir iz görmeye çalıştı. Doğu krallıklarında asil olarak doğmuş herkes kadar yetenekli bir iz sürücüydü. Kaspar’ın kibirlendiği özellikleri vardı, fakat iz sürücülük ve avcılık bunlardan değildi. Yalnızca düşündüğü kadar iyiydi bu işlerde. Kayaların üzerinde sürtünme izleri gördü ve kayayı tırmandığında karşısına bir patika çıktı.</p>

  <p class="block_18">Tıpkı terk edilmiş eski yol gibi bu da eski bir patikaydı. Çağlar öncesinde at arabaları veya diğer araçlar için yapılmıştı, fakat şimdi hayvanlar ve arada sırada insanlar tarafından kullanılıyordu. Çocuğun dümdüz ilerleyen ayak izlerini gördü ve takip etmeye başladı.</p>

  <p class="block_18">Bir avcı olarak ona eş değer görebildiği tek asilzadenin Talwin Hawkins, yani onu tahtından edip değer verdiği her şeyi elinden alan adam olduğunu düşününce gülümsedi. Kaspar durdu ve soluklandı. Bir şeyler yolunda değildi. Başı dönüyor, odaklamıyordu. Birkaç parça meyve ve cılız bir kuş onu hayatta tutmaya yetmezdi. Düşünceleri gezinip duruyor ve bunu en az açlık ve pislik kadar sıkıntı verici buluyordu.</p>

  <p class="block_18">Aklındaki düşünceleri atmak için kafasını salladı ve yürümeye devam etti. Zihnini tetikte tutmaya çalışırken Talwin Hawkins’i düşündü. Tabii ki Kaspar ona ihanet ettiği için yaptıklarında haklıydı. Kaspar, kız kardeşinin Adalar Krallığı’ndan gelen bu genç asilzadeye olan düşkünlüğünü fark etmişti. Aslında Hawkins’i seviyordu ve kılıçtaki, avcılıktaki ustalığına hayrandı. Kaspar bir an için durdu. Roldemli Dük Rodoski’nin suikastında neden onu üçkâğıda getirdiğini bilemiyordu. O zaman iyi bir fikir gibi gelmişti, fakat şimdi bu sonuca nasıl vardığını hatırlayamıyordu. Hawkins becerikli bir hizmetkârdı ve üstelik yaşlı şeytan suikastçı Amafi de onun adamıydı. Çetin bir takım oluşturuyorlardı ve ne kadar değerli olduklarını kanıtlamışlardı. Yine de Rodoski’nin cinayetine teşebbüs eden kişinin Hawkins olduğunu öne sürmüştü.</p>

  <p class="block_18">Kaspar kafasını salladı. Olasko’dan ayrıldığından bu yana, içinde bir şeylerin değiştiğini hissetmişti defalarca. Şu zor durumundan da öte bir şey. Bir süre sonra, Tal Hawkins’in bir tehdit oluşturabileceğini söyleyen kişinin arkadaşı Leso Varen olduğunu hatırladı.</p>

  <p class="block_18">Kafasının dağıldığını fark eden Kaspar, gözlerini kırpıştırdı. Birilerini uyarmadan çocuğu bulmalıydı. Yakınlarda herhangi bir yerleşim alanına dair iz yoktu, dolayısıyla Kaspar çocuğun henüz evinden uzak olduğunu düşündü. Bir kez daha çocuğun bıraktığı izlere odaklanarak takibe geçti. Telaşa kapıldığı için şimdi biraz daha hızlanmıştı.</p>

  <p class="block_18">Zaman ilerlemiş, güneşin gökyüzündeki konumu değişmişti. Kaspar’ın tahminlerine göre yarım saat kadar geçmişti ki duman kokusu aldı. Yol onu bir geçide çıkarmıştı, fakat şimdi yukarı, yüksek bir kayaya yöneliyordu. Buraya vardığında Kaspar bir çiftlikle karşılaştı. Ağılda iki keçi vardı ve uzakta birkaç büyükbaş görünüyordu. Uzun boynuzları, kahverengi benekli beyaz postlarıyla tuhaf bir cinse ait olmalıydılar. Yeşil çayırdaki çimenlerde otluyorlardı. Saz çatılı toprak bir binanın ardında neredeyse sekiz hektarlık bir alanda rüzgârla sallanan mahsulleri gördü: Mısır diye düşündü, fakat emin olamıyordu. Binanın hemen önündeyse bir kuyu vardı.</p>

  <p class="block_18">Hızla kuyuya doğru gitti ve uzun halatın ucundaki kovayı suya daldırdı. Su berrak ve soğuktu. Doldurduğu suyun hepsini içti.</p>

  <p class="block_18">Kovayı tekrar suya daldırırken binanın kapısında duran kadını ve hemen arkasındaki çocuğu gördü. Kadın elindeki arbaleti ona doğrultmuştu. Yüzündeki kararlı ifadeye çatık kaşları, kısık gözleri ve sıkı çenesi eşlik ediyordu. Göçebelerin kullandığı dilde bir şeyler söyledi. Onu uyardığı aşikârdı.</p>

  <p class="block_18">Kaspar, kadının birkaç kelimesini anlayabileceğini ya da en azından konuşma tonundan niyetini çözebileceğini umarak Queg dilinde konuştu. Kılıcını kınına koyarken, “Size zarar vermeyeceğim,” dedi yavaşça. “Ama yiyecek neyiniz var onu görmek isterim.” Elleriyle bir şeyler yiyormuş gibi yaptı ve evi işaret etti.</p>

  <p class="block_18">Kadın bağırarak bir cevap verdi ve elindeki silahla ona gitmesini işaret etti. Kaspar, yavrusunu koruyan bir dişinin en büyük tehlikelerden biri olduğunu bilecek kadar iyi bir avcıydı.</p>

  <p class="block_18">Yavaşça kadına yaklaşarak yine konuşmaya başladı. “Size zarar vermek niyetinde değilim. Yalnızca yemek yemem gerek.” Avuçlarını dışa doğru açtı.</p>

  <p class="block_18">Derken o nefis kokuyu duydu. İçeride bir şeyler pişiyordu ve Kaspar içi acıyarak kokuyu çekti: Sıcak ekmek kokusu. Yanında da güveç veya çorba olmalıydı.</p>

  <p class="block_18">Sakince, “Yakında bir şeyler yemezsem öleceğim kadın! Yani beni öldürmeyi istiyorsan şimdi yap da aradan çıksın,” dedi.</p>

  <p class="block_18">Onu kurtaran refleksleri olmuştu. Kadın arbaletin tetiğine dokunmadan önce bir an için tereddüt edince Kaspar sola yattı ve ok havayı yardı geçti. Kaspar kenara düştü, sonra ayağa kalktı ve saldırıya geçti.</p>

  <p class="block_18">Kadın atışının isabetsiz olduğunu görür görmez elindeki arbaleti lobut olarak kullanmak üzere kaldırdı. Kapıya doğru gelen Kaspar’ın omzuna indirdi elindekini. Adam, “Kahretsin!” diye bağırarak kollarını kadının beline doladı ve onu yere indirdi.</p>

  <p class="block_18">Çocuk öfkeyle bağırarak Kaspar’a vurmaya başladı. Küçük fakat kuvvetliydi, dolayısıyla Kaspar vuruşlarını hissedebiliyordu. Arbaleti hâlâ sıkıca elinde tutan kadının üzerindeydi ve onu durdurmaya çalışıyordu. Kadının elini öyle sıkıyordu ki kadın sonunda çığlık atarak silahı bıraktı. Kaspar tam vaktinde ayağa kalkmıştı. Aksi takdirde çocuğun salladığı tava kafasına inecekti.</p>

  <p class="block_18">Çocuğun bileklerini tutup büktü. Çocuk çığlık atarak elindekini düşürdü. “Yeter artık!” diye bağırdı Kaspar.</p>

  <p class="block_18">Kılıcını çekip kadına yöneltti. Donakalan çocuğun yüzünde derin bir korku ifadesi vardı.</p>

  <p class="block_18">“Pekâlâ,” dedi. Hâlâ Queg dilinde konuşuyordu. “Tekrar söylüyorum: Size zarar vermeyeceğim.” Sonra kılıcını bırakıyor gibi yaptı. Kadının yanından geçerek arbaleti aldı ve çocuğa verdi. “Hadi bakalım evlat. Dışarıdan oku bul ve yerleştirebiliyor musun diye bir bak. Eğer beni öldürmeniz gerekiyorsa tekrar deneyebilirsiniz.”</p>

  <p class="block_18">Kadını ayağa kaldırdı ve baştan aşağı süzdü. Kadın bir deri bir kemikti, fakat bir zamanlar güzel olduğu anlaşılıyordu. Sadece yaşadığı bu zor hayat onu yaşlandırmıştı. Otuz mu yoksa kırk yaşında mı pek anlaşılmıyordu. Yüzü güneşten esmerleşmişti. Fakat gözleri canlı bir maviydi ve korkusunu kontrol altında tutmaya çalışıyordu. Yavaşça, “Bana yemek getir kadın,” dedi. Sonra kolunu bıraktı.</p>

  <p class="block_18">Çocuk elinde arbaletle kımıldamadan duruyordu. Kaspar’sa etrafına bakınıyordu. Bu kümes gibi evin sadece bir odası vardı, fakat araya asılan perde sayesinde kadın uykusunda olsun biraz mahremiyet bulabiliyordu. Üzerinde uyuduğu ot yatak ve küçük bir sandık, Kaspar’ın oturduğu yerden görülebiliyordu. Masanın altındaysa bir tane daha yatak rulo yapılıp kaldırılmıştı. İki iskemle vardı. Açık ocağın hemen yanında uyduruk bir dolap duruyordu. Ocağın üzerindeyse dumanı tüten güveç... Aşağıdaki ocakta da ekmek oluyordu. Kaspar uzanıp hâlâ ılık olan ekmek parçalarından birini aldı. Birazını koparıp ağzına tıktı. Sonra da taburelerden birinin üzerine oturdu. Gönülsüz ev sahibine bakarak, “Bu kadar kaba olduğum için özür dilerim, fakat aç kalmaktansa kaba davranmayı tercih ederim,” dedi.</p>

  <p class="block_18">Ekmeğin tadı ağzına iyice yayılınca yüzünü bir gülümseme kapladı. “Bu gerçekten güzelmiş.” Yemek kabını işaret ederek, “Şundan biraz alayım,” dedi.</p>

  <p class="block_18">Kadın duraksadı, sonra ocağa doğru yürüdü. Güveçten birkaç kepçe alıp bir kaba doldurdu ve Kaspar’ın önüne koydu. Ardından da tahta bir kaşık verdi. Kaspar kafasını sallayarak, “Teşekkür ederim,” dedi.</p>

  <p class="block_18">Kadın çocuğunu da alarak bir adım geri gitti. Kaspar yemeğini bitirdi, bir tabak daha isteyecek oldu. Fakat önce kımıldamadan duran anne oğula baktı. Queg dili pek bir işe yarıyor gibi görünmüyordu. Fakat göçebelerin konuştuğunu duyduğu dile en yakın bildiği dil buydu. Kendini işaret ederek, “Kaspar,” dedi.</p>

  <p class="block_18">Kadın hiçbir tepki vermedi. Kaspar bu kez de onları işaret ederek, “İsimleriniz?” dedi.</p>

  <p class="block_18">Kadın korkuyor olabilir, fakat yine de aptal değil diye düşündü Kaspar. “Jojanna,” cevabı duyuldu kadından.</p>

  <p class="block_18">“Joyanna,” diye tekrar etti Kaspar.</p>

  <p class="block_18">Kadın ismi tekrar etti. “Jojanna.” Kaspar bu kez 'y’ sesinden sonra gelen yumuşak 'h’ sesini de fark etti.</p>

  <p class="block_18">“Joy-hanna,” dedi bu kez. Kadın, bu söylediği istenilene yeterince yakınmış gibi kafasını salladı.</p>

  <p class="block_18">Çocuğu işaret etti Kaspar.</p>

  <p class="block_18">“Jorgen,” dedi.</p>

  <p class="block_18">Kaspar kafasını sallayarak çocuğun ismini tekrarladı. Güveçten biraz daha aldı. Büyük olasılıkla akşam yemeklerinin çoğunu o yemişti. Suratlarına baktı ve kâsesindekinin bir kısmını tencereye geri boşalttı. Biraz daha ekmek aldı ve onlara uzattı. “Yemek.” Masaya gelmelerini işaret etti.</p>

  <p class="block_18">“Yemek,” diye tekrar etti kadın. Kullandığı kelime aynıydı fakat çok farklı bir aksam vardı. Kaspar kafasını salladı.</p>

  <p class="block_18">Kadın yavaşça çocuğu masaya götürdü. Kaspar ayağa kalktı ve kapıya yöneldi. Boş bir kova görmüştü. Onu aldı, ters çevirdi ve tabure niyetine kullandı. Ciddiyetini koruyan mavi gözleriyle çocuk onu izlerken kadın da bir yandan çocuğuna yemek koyuyor, bir yandan Kaspar’a bakıyordu.</p>

  <p class="block_18">Her ikisi de masaya oturduğunda Kaspar, “Jojanna ve Jorgen, benim adım Kaspar. Birkaç gün öncesine kadar dünyanın öbür ucundaki en kudretli adamlardan biriydim. İtibarım zedelendi, fakat bu pejmürde görüntüme rağmen sahiden de anlattığım gibi biriydim ben,” dedi.</p>

  <p class="block_18">Ona boş gözlerle bakıyorlardı. Kaspar güldü. “Pekâlâ. Sizin Queg dilini öğrenmenize lüzum yok. Benim sizin dilinizi öğrenmem gerek.” Üzerine oturduğu kovaya vurarak, “Kova,” dedi.</p>

  <p class="block_18">Kadın ve oğlu sessiz duruyordu. Kaspar ayağa kalkarak kovayı işaret etti ve kelimeyi tekrarladı. Sonra onları işaret etti ve bir kez daha kovayı gösterdi. “Siz buna ne diyorsunuz?”</p>

  <p class="block_18">Jorgen ne söylemek istediğini anlamıştı ve bir şey söyledi. Kaspar’ın daha önce duyduğu hiçbir kelimeye benzemiyordu bu. Tekrar etti, Jorgen de kafasını salladı. “Bu da bir başlangıç,” dedi eski Olasko Dükü. “Belki yatma vaktine kadar yeterince konuşabiliriz de ben uykudayken boğazımı kesmezsiniz.”</p>

  <p class="block_19"><img alt="Image" class="calibre3" src="../Images/ayrac.png" /></p>

  <p class="block_20" id="calibre_pb_9">&nbsp;</p>
</body>
</html>
