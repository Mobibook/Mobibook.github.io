<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>03 - Sürgünün Dönüşü - Gölgeler Meclisi Üçlemesi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_22"><span class="text_">-20-<br class="calibre8" /></span><span class="text_1">ELVANDAR</span></p>

  <p class="block_23">&nbsp;</p>

  <p class="block_24">Kaspar gözlerini kırpıştırdı. Bir dakika içinde Büyücünün Adası'na, ardından da derin ormanın içindeki bir nehrin kıyısına gelmişlerdi.</p>

  <p class="block_24">Pug, "Burası Crydee Nehri," dedi. Sonra arkasına dönüp Talnoy'un hâlâ takipte olup olmadığına baktı.</p>

  <p class="block_24">"Şimdi ne yapacağız?" diye sordu Kaspar.</p>

  <p class="block_24">"Bekleyeceğiz," dedi Pug. "Çok beklemeyiz. Elfler sınırlarını hep tetikte izlerler."</p>

  <p class="block_24">"Neden onların bizim yanımıza gelmesini bekliyoruz?"</p>

  <p class="block_24">"Kimse Elvandar'a veya onu çevreleyen ormana izinsiz giremez. Böyle bir şey yapıldığı takdirde, ortaya korkunç sonuçlar çıkabilir."</p>

  <p class="block_24">Hava oldukça sertti ancak rahatsız edici bir tarafı yoktu. Kahvaltıdan hemen sonra yola çıkmışlardı ancak Elvandar Büyücünün Adası'ndan daha batıda olduğu için oraya vardıklarında hâlâ sabahın erken saatleriydi.</p>

  <p class="block_24">Yaklaşık bir saat boyunca beklediler. Kaspar yerde otururken, Pug ve Talnoy da hiç kımıldamadan ayakta duruyordu. Kaspar, birlikte oldukları süre boyunca büyücüyle çok az konuşmuştu. Kimse açıkça söylememiş olsa da, Meclis önderinin Pug olduğu belliydi. Boşa konuşmayı seven biri gibi görünmüyordu ve şu ana kadar gördüğü hiçbir şey, Kaspar'a bunun aksini düşündürmemişti.</p>

  <p class="block_24">Sonunda Pug, "Geldiler," dedi.</p>

  <p class="block_24">Kaspar nehrin karşısına baktığında hiçbir şey göremedi. Fakat Pug, "Merhaba! Ben Crydee'den Pug!" diye bağırdı.</p>

  <p class="block_24">Nehrin öteki tarafından bir kahkaha yükseldi. "Elvandar'a hoşgeldin Crydee'den Pug. Sen ve yanındakiler bu topraklara girebilir."</p>

  <p class="block_24">Pug, Kaspar'a gelmesini işaret ederken Talnoy'a da onları takip etmesi emrini verdi. Talnoy'un yanlarında olup olmadığına bakmak için arkasına dönen Kaspar, ormanın gölgeleri altında yaratığın daha da korkutucu göründüğünü düşündü. Yüzüğünü seve seve Pug'a teslim etmişti. Büyücü de gözle görülür herhangi bir sıkıntı olmadan yüzüğü daha uzun bir süre boyunca takabiliyordu.</p>

  <p class="block_24">Nehrin karşısındaki ağaçların arasında dört elf bekliyordu. Kaspar, içlerinden birinin diğerlerine göre daha farklı göründüğünü fark etmişti. Omuzları genişti ve kulakları daha küçüktü.</p>

  <p class="block_24">Alışılmadık görünümlü elfe bakan Pug, "Merhaba Calis!" dedi.</p>

  <p class="block_24">"Selamlar Pug." Genç adam yirmi beş yaşından fazla görünmüyordu. "Buraya her daim gelebilirsin. Babam ve anneme geldiğini haber vermek için bir ulak gönderdim bile."</p>

  <p class="block_24">"Korkarım saraya daha hızlı yollardan ulaşmamız gerekecek."</p>

  <p class="block_24">"Üzgünüm, yanınızda olamayacağım," dedi Calis.</p>

  <p class="block_24">"Ailen nasıl?"</p>

  <p class="block_24">"Ellia ve ikizler iyi." Talnoy'a bakarak, "Sizi buraya getiren şeyin bu olduğunu düşünmekte haklı mıyım?" dedi.</p>

  <p class="block_24">"Evet, babanla bu konuda konuşmam gerekiyor."</p>

  <p class="block_24">Calis, Talnoy'u daha yakından incelemeye başladı. "Meşum bir tarafı var fakat bir şeyler..." Yüzünü buruşturdu. "Bu şey ölüm kokuyor Pug."</p>

  <p class="block_24">"Korkarım haklısın," dedi Pug.</p>

  <p class="block_24">"Öyleyse biz seni tutmayalım. Seni yeniden görmek güzeldi Pug."</p>

  <p class="block_24">"Seni de."</p>

  <p class="block_24">Pug, Kaspar'a kendisine daha yakın durmasını işaret etti. Birden ormanın bir başka noktasına gelmişlerdi.</p>

  <p class="block_24">Kaspar'ın ağzı açık kalmıştı.</p>

  <p class="block_24">Önünde sahiden de büyüleyici bir manzara, eşsiz ve başka bir dünyaya aitmiş gibi duran bir orman vardı. Geniş bir açıklıkta duruyorlardı. Tam ortadan gökyüzüne doğru heybetli meşeler yükseliyordu. Hepsi de Olasko'daki av ormanlarında görülen ağaçlardan en az üç kat daha büyüktü. Ve renkleri öyle farklıydı ki!</p>

  <p class="block_24">Bazılarının yaprakları, mevsime uygun olarak koyu yeşil renkteyken, bazıları da kırmızı, altın sarısı ve turuncu renklerle göz alıyordu. Aralarında mavi yapraklılar olduğuna yemin bile edebilirdi. Pek çoğu da kar gibi bembeyaz yapraklarla süslenmişti. Dev ağaç gövdelerinin arasındaki yaprakların altında, büyük dallardan örülmüş geniş bir yol uzanıyordu. Canlı ağaç gövdelerinden oyulmuş gibi duran merdivenler, gözün alamayacağı kadar yükseğe ulaşıyor, yeşilliklerin arasından düz setler görünüyordu. İşte bu yapıların arasında dolaşıyordu elfler de.</p>

  <p class="block_24">Elfler görkemli varlıklardı ve Kaspar, okuduklarının gördüklerini anlatmakta yetersiz kaldığını fark ediyordu.</p>

  <p class="block_24">Kiminin üzerinde nehirdeki nöbetçi elflerde olduğu gibi avcı kıyafetleri, kiminin üzerindeyse krallara yakışır gösterişli renklerden oluşan, gümüş ve beyaz, altın rengi ve sarı dikişlerle bezeli el yapımı cüppeler vardı. Kusursuz bir zarafetle yürüyorlardı. Öyle ki, sanki adım atmıyor da kayarak ilerliyorlardı.</p>

  <p class="block_24">"Nefes kesici," diye fısıldadı Kaspar.</p>

  <p class="block_24">"Buraya sayamayacağım kadar çok gelmiş olmama rağmen hâlâ güzelliği karşısında ağzım açık kalıyor," dedi Pug. "Beni takip et."</p>

  <p class="block_24">Dev ağaçlardan birinin arkasından dönerek gözden kaybolan büyük basamaklara doğru ilerlediler. Basamakların dibinde elf çocukları oyun oynuyor, kadınlar da bir taraftan dikişleriyle uğraşırken bir taraftan da sessizce onları izliyordu.</p>

  <p class="block_24">Pug basamaklardan çıkarken pek çoğuyla selâmlaştı. Kaspar, tüm bu harika görüntüyü aynı anda sindiremiyordu. "Burası fevkalade bir yer Pug," dedi.</p>

  <p class="block_24">"Öyle."</p>

  <p class="block_24">"Güzelliğinden de öte bir şey var... Çok sakin bir yer"</p>

  <p class="block_24">"Ne yazık ki burası her zaman böyle değildi. Gediksavaşı zamanında burada Tsurani işgalcileriyle elfler arasında bir muharebe yaşandı. Ben Tsurani dünyasında esirdim o sırada ancak bu hüzünlü hikâyeyi pek çok kez dinledim. Göz alıcı ağaçlık, uzun ömürlülerin kanlarıyla sulandı."</p>

  <p class="block_24">Kaspar, kimden bahsettiğini anlamıştı, çünkü elflerin yüzyıllar boyu yaşayabildiği söylenirdi.</p>

  <p class="block_24">Dev gibi dalların arasından giden yüksek geçidi kullanarak ana meydana çıktılar. Ahşaptan büyük bir yükseltinin üzerinde iki taht vardı. Tahtlarda da, tıpkı etraflarındakiler gibi soylu görüntüleri olan iki kişi oturuyordu.</p>

  <p class="block_24">Kadının tahtı, erkeğinkinden biraz daha yüksekti. Üzerinde sade kar beyaz bir elbise vardı. Adamsa kahverengi bir tunik, kahverengi bir pantolon giymişti. Ancak bu sade kıyafetleri dahi görkemlerini saklayamıyordu. Kadının kulakları diğer elflerinki gibi yukarıya kıvrıktı ve kulak memesi yoktu. Muhteşem altın kızılı saçları, altın bir taçla toplanmıştı ve omuzlarına dökülüyordu. Mavi badem gözlerinde yeşil noktacıklar vardı.</p>

  <p class="block_24">Adamın üzerinde hiçbir takı yoktu ancak vücudu bir kudretle parlıyordu. Kaspar, bu kuvvet karşısında şaşkınlığını gizleyemedi. Pug'ın gücünün göze çarpmayan türden olduğunu düşünmüştü hep. Bu adamsa gücün vücut bulmuş hali gibiydi. İki metreye yakın bir boyu olmalıydı. Geniş omuzluydu. Ancak onda öyle bir şey vardı ki, bu gücün yalnızca adamın boyutlarından değil içinden geldiğini söylüyordu.</p>

  <p class="block_24">"Hoşgeldin Pug!" dedi adam ayağa kalkıp onları selamlarken. "Geleceğini haber etmemiştin."</p>

  <p class="block_24">Pug adamı kucakladı. "Korkarım oğlunun nehir tarafından gönderdiği ulaktan önce vardık. Zaman çok kıymetli." Kadına dönerek eğildi ve selam verdi. "Majesteleri."</p>

  <p class="block_24">Kadın öyle gülümsedi ki, Kaspar'ın dili tutuldu yine. Farklıydı, fakat tarif edilemeyecek kadar güzeldi. Kadın zarafetle kafasını salladı. "Her zamanki gibi hoşgeldin Pug. Yanındaki iki kişi kim?"</p>

  <p class="block_24">Pug, "Kraliçe Aglaranna, eski Olasko Dükü ve şimdi de bir... arkadaş diyebileceğimiz Kaspar'ı tanıştırayım. Arkasındaki yaratık ise buraya geliş sebebimiz," dedi.</p>

  <p class="block_24">Kraliçe kafasını eğdi. "Hoşgeldin Kaspar."</p>

  <p class="block_24">Kaspar, "Burada olduğuma hem çok şaşırmış hem de memnun olmuş durumdayım Majesteleri," dedi.</p>

  <p class="block_24">Pug uzun boylu adamı işaret ederek Kaspar'a, "Bu da Tomas: Elvandar Prensi ve benim çocukluk arkadaşım," dedi.</p>

  <p class="block_24">Tomas, tahtların iki yanındaki oturan elfleri gösterdi. "Bunlar Kraliçe'nin danışmanları." Yaşlıca bir elfi göstererek, "Tathar ilk Efsunörücüler'dendir," dedi. Yaşlı elf geniş omuzlu ve sakallıydı. Bunun dışında beyazlaşmış saçlarına rağmen yanındakilerden farklı görünmüyordu. Sert dokumalı kumaş ve deriden bir kıyafeti vardı ve Kraliçe'nin hemen sağına oturmuştu. Ahşap yükseltinin diğer tarafında, Tomas'ın solunda, bir başka elf oturuyordu. "Bu da Eldarların ilki Acaila."</p>

  <p class="block_24">Tathar'ın kaba bir ifadesi varken, Acaila tıpkı bir rahip gibi sakin ve Tanrısal görünüyordu. Yüzü yaşı gereği solmuştu ve cildi de tıpkı parşömen gibi neredeyse yarı şeffaf bir hal almıştı.</p>

  <p class="block_24">Kaspar herkese kafasıyla selam verdi.</p>

  <p class="block_24">Tomas, "Bize getirdiğiniz bu şey nedir peki? Canlı değil, değil mi?" diye sordu.</p>

  <p class="block_24">"Aslında canlı," dedi Pug. "Ben de sizin bu konuya biraz ışık tutabileceğinizi umuyordum."</p>

  <p class="block_24">Tomas, Kaspar'ın hayatında gördüğü en soluk mavi gözlerle yaratığa baktı. Az sonra gözleri iyice büyüdü. "Bu bir Talnoy!" dedi yavaşça. "Şimdi hatırladım."</p>

  <p class="block_24">"Hatırlamak mı?" dedi Kaspar.</p>

  <p class="block_24">Pug, "Her şeyi açıklayacağım," dedi. Tomas'a dönerek, "Ne hatırlıyorsun?" dedi.</p>

  <p class="block_24">Tomas'ın sesi, sanki onun ağzından bir başkası konuşuyormuş gibi soğudu, bakışları uzaklaştı. "Riska dünyasında Teld-Katha denilen bir ırkla savaştık. Bizi, alelacele hazırladıkları fakat oldukça kuvvetli bir sihirle semalarından atmaya çalıştılar. Başarısız oldular, ancak bu sihirle bir gediğin açılmasına sebep oldular.</p>

  <p class="block_24">"Teld-Katha'yı yok ettik, fakat dünyalarını yağmalamadık asla. Gedikle bizi tuzağa düşürmüşlerdi ve o..." Birden bakışları eskisi gibi canlandı ve Pug'a dönerek, "Bunu bir şekilde ve hemen yok etmelisiniz!" dedi.</p>

  <p class="block_24">"İlk incelemelerimiz, beni bunun imkânsız olduğunu düşünmeye itiyor."</p>

  <p class="block_24">Tomas iki yaşlı elfe baktı. "Tathar ve Acaila, lütfen bilgeliğinizi kullanarak bu yaratığın nasıl bir şey olduğunu söyleyebilir misiniz?"</p>

  <p class="block_24">Her iki elf de eğilerek yaratığın yanına gittiler. Tathar, "Bunun meşum bir şey olduğunu anlamak için büyüye ihtiyacım yok. Hareket etmeden dururken bile kötü bir güç yayıyor," dedi.</p>

  <p class="block_24">Acaila, "Ben arşivlere bakacağım," dedi.</p>

  <p class="block_24">"Önce daha sessiz bir yere geçelim," dedi Tomas. "Sonra bildiğim her şeyi size anlatacağım." Eşine dönerek, "Daha sessiz bir yere gitmek için Kraliçe'mden izin istiyorum," dedi.</p>

  <p class="block_24">"Şimdi gidin. Akşam ben de size katılırım sevgili kocam."</p>

  <p class="block_24">Tomas eğilerek selam verdi, ardından da Pug ve diğerlerini meydandan alıp götürdü.</p>

  <p class="block_24">Ağaçlardan birinin gövdesine oturtulmuş geniş bir odaya geldiklerinde Tomas, "Pug, bu şey dünyanın en tehlikeli yaratığı olabilir. Nasıl oldu da eline geçti?" dedi.</p>

  <p class="block_24">Pug, Kaspar'ı göstererek hikâyeyi bir kez daha anlattırdı.</p>

  <p class="block_24">Hikâyesi sona erdiğinde Tomas, "Dasati'yle yapılan savaştan hatırladıklarım..." diye söze başlıyordu ki Kaspar araya girdi. "Affedin ama siz daha doğmadan önce yaşanmış bir şeyi nasıl hatırlayabiliyorsunuz?"</p>

  <p class="block_24">Tomas Pug'a baktı. Pug, "Ona söylemedim," dedi.</p>

  <p class="block_24">"Bu ne kadar imkânsız gibi gelse de," dedi Tomas, "Ben bir Valheru'nun, Ejderha Efendilerinden birinin hafızasını taşıyorum. İki hayat yaşıyor gibiyim. Ancak korkarım zaman kısıtlaması sebebiyle daha geniş bir açıklama yapamayacağım." Odada onunla birlikte olan dört adama bakarak, "Kaos Savaşlarından önce, Valheru hâkimiyetini sürdürürken oldu bu," dedi. "Dünyalar arasında uçma gücümüz vardı ve bu konuda kimse bizimle aynı düzeyde değildi." Geçmişten gelen bu anılarla gözleri puslanmıştı. "Son ümitsiz hamleleriyle gediği yaratan Teld-Katha'yı yok etmiştik.</p>

  <p class="block_24">"O yarıktan, hiç tereddüt etmeden bize saldıran yaratıklar çıktı. Sonunda onlardan kurtulup dikkatimizi gediğe verdiğimizde oradan çok büyük bir gücün geldiğini hissettik. Belki de bu zamana kadar karşılaştığımız tüm güçlerden daha da büyüktü. Riska'dan çıkıp gediğin içine uçtuk." Tomas, bunları anımsamak ona acı veriyor gibi uzaklara baktı. Yavaşça, "Ashen-Shugar hayatı boyunca sadece o zaman korkuyu tanıdı," dedi.</p>

  <p class="block_24">Talnoy'u işaret etti. "Altın kılıcımı kullanabilirim Pug. Yaratığa tüm gücümle saldırıp ona zarar verebilirim. Hattâ belki birkaç hamleden sonra onu yerden kalkamaz hale bile getirebilirim. Ancak onlar karanlık büyü kullanıyorlar. Bu yaratık yerde can çekişirken yeniden kendine gelecektir. Birkaç saat içinde tamamen iyileşip savaşabilir hale gelecektir.</p>

  <p class="block_24">"Dasatiler bir salgın gibi. Onlardan milyonlarca var. Talnoylardansa on binlerce var. Hattâ belki de yüz binlerce! Talnoylar olmasa dahi Dasati, Valheru'nun karşılaştığı tüm ölümlü varlıklar arasında öldürülmesi en zor olanlarıdır. Tanrılarla yaşadığımız mücadele sırasında büyük tehlikenin farkına varabildik. Beşinci Çember'deki iblisler ya da Korku Efendileri'yle karşılaşmak bile daha kolaydır, çünkü tek başlarına çok daha kuvvetli olsalar da sayıları azdır. Kartal Sahası'nın Hükümdarı Ashen-Shugar ve büyük altın ejderhası Shuruga, bunların pek çoğunu katletti ancak ölen her birinin yerine iki tane daha çıktı.</p>

  <p class="block_24">"Günlerce süren bu karşılaşmadan sonra, ilk Valheru -Yılanların Efendisi Kindo-Raber- düştü: Ejderhasının sırtından indirilip Dasatiler tarafından parçalandı. Vücudundaki etleri kemiklerinden sıyırdılar Pug. Büyük ejderhasını da parçaladılar. Hareket halindeki karıncalar gibiler: Eninde sonunda önlerine çıkan tüm canlılar ölüyor.</p>

  <p class="block_24">"Biz kaçarken daha pek çok Valheru öldü. Dasatilerden öyle korkuyorlardı ki Riska'yı yok ederek gediği kapadık."</p>

  <p class="block_24">"Bütün bir dünyayı mı yok ettiniz?" diye sordu Kaspar.</p>

  <p class="block_24">"Elimizde böyle bir güç vardı. Gezegenin kabuğunu parçalara ayırdığımız için büyük yerkabuğu kabarmaları ve depremler oldu. O dünyaya olan öfkemizi gediği yok etmek üzere yönlendirdik ve gezegen kelimenin tam anlamıyla paramparça oldu."</p>

  <p class="block_24">Pug, Talnoy'u işaret ederek, "Bu şey buraya nasıl geldi?" diye sordu.</p>

  <p class="block_24">Tomas, "Bilmiyorum. Belki de kardeşlerimden biri ganimet olarak aldı... Buna inanmak çok güç ya! Çünkü biz canımızın derdindeydik," dedi.</p>

  <p class="block_24">"Hayır," dedi Pug. "Başka biri aldı."</p>

  <p class="block_24">"Fakat nasıl. Hem kim yapar bunu?" diye sordu Tomas. "Yalnızca Kara Macros bunu yapabilecek kadar gedik büyüsü biliyordu. Planları ziyadesiyle dolambaçlı olsa da bu kadar tehlikeli bir şey yapabileceğini tahayyül edemiyorum."</p>

  <p class="block_24">Pug gülümsedi. "Ben edebiliyorum. Macros'un adası uzun süre önce miras kaldı bana. Ve itiraf etmeliyim ki Gediksavaşı yüzünden adadaki büyük kütüphanenin arşivleme ve dosyalama işleri fazlasıyla ihmal edildi." Pug iç geçirdi. "Belki de fazla kibirlenip onun çalışmalarından öğrenebileceğim başka hiçbir şey olmadığına inandım. Yine de en parlak öğrencilerime bu konuyla ilgili bir araştırma yaptıracağım."</p>

  <p class="block_24">"Macros'un asıl korkusu Ejderha Konakçısı'nın dönüşüydü. O yaratığı bu olasılığa karşı bir güvence olarak tutmuş olabilir." Tomas'ın yüzündeki ifade endişeli bir hal aldı. "Tek bir Talnoy Ejderha Konakçısı'nın yalnızca canını sıkabilir ama onlardan oluşan bir ordu..."</p>

  <p class="block_24">"Sence dahası da mı var?" diye sordu Pug. "Fakat nasıl olabildi ve neden kimse onları fark etmedi?"</p>

  <p class="block_24">Kaspar, "Arkadaşlarım Talnoy'u bulduğunda sağlam bir kayanın içine gömülüymüş. Deprem yüzünden gömü ortaya çıkmış aslında. Etrafında da epeyce koruyucu büyü varmış," dedi.</p>

  <p class="block_24">Pug, "Bu Macros'un işine benziyor," dedi. Ardından Kaspar'a dönerek, "Nerede bulduklarını biliyor musun peki?" dedi.</p>

  <p class="block_24">"Bir tahminim var. Flynn bana hazineleri nerede bulduklarını anlatmış, oraya yakın bir kasabanın adını vermişti. Anlattıklarına bakılırsa orada yaşayanların bizi olayların olduğu yere götürmesi için biraz altın versek yeter."</p>

  <p class="block_24">Pug, "Güzel. Olabildiğince çabuk bulmalıyız orayı," dedi.</p>

  <p class="block_24">"Özür dilerim ama," dedi Kaspar, "Bence burada asıl tehdidi gözden kaçırıyorsun. Şimdilik tehlike Talnoy değil. Dünyamızla Dasati alemi arasında gedikler açılıp duruyor. Eve dönerkenki deniz yolculuğumda Dasati okyanusundan çıkıp gedikten girmeye çalışan o şeyi görmeliydin. Bu konuda bir şey yapmazsanız gedikler daha sık açılacak ve daha uzun süre açık kalacak."</p>

  <p class="block_24">"İkinci Çember'e ait yaratıklar, geçmiş çağlarda nadiren buraya gelmiştir," dedi Acaila. "Eldarlar Valheru hizmetkârlarının ilkiydi. Hâlâ da onların ilmini koruruz.</p>

  <p class="block_24">"O alemden gelen en ufak bir yaratık bile ölümcüldür ve öldürülmesi güçtür. Böyle varlıkları ağırlayan, tahayyül bile edilemeyecek bir tehdit oluşturur."</p>

  <p class="block_24">Tomas, "Yine zırhımı kuşanmam mı gerekecek?" dedi.</p>

  <p class="block_24">"Tehdit altında olan yalnızca Elvandar değil," dedi yaşlı Tathar yavaşça. "Yaşadığımız tüm dünya tehlikede."</p>

  <p class="block_24">Kaspar, "Beni mazur görün, çünkü büyüyle ilgili pek az bilgim var, fakat dürüst olmak gerekirse o kadarını bile kaldırmakta zorlandım ölüm," dedi.</p>

  <p class="block_24">Leso Varen'in büyülerinden bahsettiğini anlayan Pug, kafasını salladı.</p>

  <p class="block_24">"Fakat bizi dünyanın bir orasına bir burasına çabucak götürebiliyorsun. O şeyi de böyle gönderemez misin?"</p>

  <p class="block_24">"Belirli bir konum olmak zorunda."</p>

  <p class="block_24">"Güneşe ne dersin?" dedi Kaspar. "O kadar uzağa gönderebilir misin?"</p>

  <p class="block_24">Pug güldü. "Belki. Fakat yalnızca bildiğim bir yere veya bana geniş detaylarla anlatılan bir yere gönderebilirim. Gördüğüm bir yere gitmek daha çok işe yarıyor. Sanırım bir süre güneşe bakıp oraya gitmeyi deneyebilirim fakat bu riski göze almak istemem." Arkasına yaslandı. "Fakat kısa bir süre için bir çözümüm var sanırım. Talnoy'u Midkemia'dan çıkaracağım."</p>

  <p class="block_24">"Nereye götüreceksin?" diye sordu Tomas.</p>

  <p class="block_24">"Kelewan'daki Kurul'a. Oradaki büyücüler bu şeyi anlayabilecek kaynaklara sahip olabilir. Üstelik sayıları Büyücünün Adası'ndaki öğrencilerimden daha fazla. O şeyi yeniden saklayabilmemiz için güçlü büyüler yapabilecekleri muhakkak."</p>

  <p class="block_24">Kaspar, "Peki ya Yıldızlimanı? Arkadaşlarım bu şeyi oradaki büyücülere satmayı düşünmüştü," dedi.</p>

  <p class="block_24">Pug gülümsedi. "Yıldızlimanı'ndaki Büyücüler Okulu'nu kurdum. Yani Midkemia'daki gerçek büyü yetisinin büyük kısmının benim adamda olduğunu ve Yıldızlimanı'ndakilerle Büyücünün Adası'ndaki öğrencilerimin güçleri bir araya gelse bile Kurul'un tecrübe ve kabiliyetine erişilemeyeceğini söylediğimde bana inanmalısın.</p>

  <p class="block_24">"Talnoy'u Kelewan'a götürerek Midkemia'dan çıkarmış ve yeni gediklerin oluşma ihtimalini azaltmış olacağım. Zaman içinde yeniden ortaya çıkabilirler fakat dediğim gibi Yüceler büyüleri taklit etmeyi başarabilir ve üzerinde çalışabilmek için bize biraz zaman kazandırabilirler."</p>

  <p class="block_24">Tathar, "Siz gitmeden o şeyi inceleyeceğiz. Belki bir şeyler keşfederiz," dedi.</p>

  <p class="block_24">"Bu gece misafirimizsiniz," dedi Tomas, Kaspar ve Pug'ı bir odaya götürerek. "Şimdilik burada dinlenin. Pug, seninle biraz görüşebilir miyiz lütfen?"</p>

  <p class="block_24">Pug kafasını salladı. "Hemen geleceğim." Ahşap yatağın üzerine serilmiş kuştüyü yatağın üzerine oturan Kaspar'a döndü. "Arkadaşımla konuşacak pek çok şey var. Burada tek başına durman sorun olmaz değil mi?"</p>

  <p class="block_24">"Tüm gördüklerim ve duyduklarım başımı döndürdü Pug. Biraz dinlenip düşünmek bana iyi gelir."</p>

  <p class="block_24">Pug odadan çıkarken Kaspar yatağa uzanarak aklındakileri serbest bıraktı. Son birkaç ayda yaşadığı şeylerin görüntüleri geliyordu gözünün önüne: Jojanna ve Jorgen, Flynn ve diğerleri, generalle yaptıkları satranç müsabakaları ve deniz yolculuğu. Derken bir şeyin farkına vardı.</p>

  <p class="block_24">Ayağa kalktı ve odadan çıktı. Kraliçe'nin meydanına geri dönmek için köprüden geçerken Pug ve Tomas'ı, aşağıdaki düzlüklerden birinde sessizce konuşurken buldu. "Pug!" diye seslendi.</p>

  <p class="block_24">Pug ve Tomas yukarı baktı. "Ne oldu?"</p>

  <p class="block_24">"Aklıma bir şey geldi." Kaspar etrafına bakındı. "Oraya nasıl gelebilirim?"</p>

  <p class="block_24">Pug işaret etti. "Merdivenler hemen şurada."</p>

  <p class="block_24">Kaspar hızla yanlarına gitti.</p>

  <p class="block_24">"Ne oldu?" diye sordu Pug.</p>

  <p class="block_24">"Talnoy'un üzerindeki ilenci kimin koyduğunu bulursanız, onu çağlar önce yamacın altına kimin gömdüğünü de bulursunuz.</p>

  <p class="block_24">"İlenç mi?" diye sordu Tomas.</p>

  <p class="block_24">Kaspar açıklamaya başladı. "Flynn ve diğerleri, Novindus'a yaptıkları ticaret gezisinde hayatta kalan tek adamlardı. Üzerlerin de de bir ilenç vardı. Talnoy'u Tanrıların Çadırı'na götürmek dışında her şey onlar için ikincil önem taşıyordu. Bunu yapabilmek için büyük bir serveti dahi geride bıraktılar. Birileri o şeyin tanrıların dikkatini çekmesini istemiş olmalı."</p>

  <p class="block_24">Pug, "Bu açıklamanda yanlış bir şey göremiyorum," dedi.</p>

  <p class="block_24">"Şu ana kadar fark etmemiştim fakat Çadır'dan çıktığımdan beri hiçbir yere gitmek için bir dürtü hissetmedim. İlenç kalkmış olmalı."</p>

  <p class="block_24">"Yerine getirilmiş yani," dedi Tomas.</p>

  <p class="block_24">"Belki de Kalkin kaldırdı! O ilenci kimin koyduğunu bulmak mümkün mü?"</p>

  <p class="block_24">Pug, "Olabilir. Büyü bir sanat olduğu kadar mantık işidir aynı zamanda. Büyücüler arkalarında sıklıkla bir... imza bırakırlar diyelim," dedi. Kaspar'a baktı. "Bunu yapan kişi arkadaşın Leso Varen olsaydı anında kokusunu alırdım. O değildi."</p>

  <p class="block_24">"Peki ya hisardaki eşyaları?" diye sordu Kaspar. "Orada onu bu durumla bağdaştıracak bir şey buldunuz mu?"</p>

  <p class="block_24">"Hayır," dedi Pug. "Fakat Varen yeni bir tür gedik yaratmaya çalışıyordu..."</p>

  <p class="block_24">Tomas, "Yeni bir tür mü? O ne demek?" dedi.</p>

  <p class="block_24">Pug içini çekti. "Bu çok karmaşık bir konu. Yani çok dolambaçlı konuşmaya başlarsam durdurup açıklamamı isteyin. Gedikler uzay dokusundaki yırtıklardır. Yaratılmaları için özel bilgi ve çok büyük miktarda enerji gerekir. Varen'in kullandığı enerji, benim daha önce hiç karşılaşmadığım cinstendi. Fakat bana tam olarak çıkaramadığım bir şeyi hatırlattı."</p>

  <p class="block_24">"Nesi farklı?" diye sordu Kaspar.</p>

  <p class="block_24">"Varen, kurbanlarından korkunç işkence ve cinayetler sırasında emdiği yaşam enerjisini kullandı. Murmandamus'un Yaşamtaşı'nı çözmeye çalışırken topladığı yaşam enerjisi gibi."</p>

  <p class="block_24">Kaspar bu bahsedilen isimleri bilmiyor gibiydi. Fakat Tomas, "Pantathialılar mı?" dedi.</p>

  <p class="block_24">Pug kafasını salladı. "Belki de. Köklerinin kuruduğunu düşünsek ve Yılan Savaşı'ndan bu yana Yılan Rahiplerine dair tek bir eser görmemiş olsak da bu mümkün, evet. Gidip Talnoy'u inceleyeyim."</p>

  <p class="block_24">Pug birden yok oldu. Kaspar, Tomas'ın karşısında öylece kalmıştı. "Cehaletimi mazur görün fakat benim hiç bilmediğim şeylerden bahsediyorsunuz."</p>

  <p class="block_24">Tomas sırıttı. Bir an için çocuk gibi görünmüştü. "Söz konusu böyle şeyler olunca arkadaşım Pug daldan dala atlayabiliyor. Benimle gelirsen bu bilgi boşluklarını birkaç bardak güzel cüce birası içerek kapatabiliriz."</p>

  <p class="block_24">Kaspar kafasını salladı. "Memnun olurum."</p>

  <p class="block_24">Düzlükten ayrıldılar ve Tomas, onu takip eden Kaspar'la birlikte, kişisel odası gibi görünen bir yere geldi. Kaspar, kraliyet ailesi için böyle bir odanın fazla sade olduğunu düşündü. Ancak bu insanların eda ve duruşlarında öyle soylu bir şey vardı ki, başkalarına ne kadar önemli olduklarını anımsatmak için etraflarını zenginlik tuzaklarıyla doldurmalarına lüzum olmadığına karar verdi.</p>

  <p class="block_24">Tomas iki bardağa buz gibi bira doldurarak birini Kaspar'a uzattı. Eski Olasko Dükü'ne oturmasını işaret etti. "Anlatacaklarım uzun ve çapraşık, sorduğun sorularla da iç içe. Yılan Rahipleri'ni ve Gediksavaşı'yla Büyük İsyan'da oynadıkları rolü öğrenmek istiyorsan, Pug'la benim delikanlıyken Crydee Kale'sinde babamın mutfağında çalıştığımız günlerden başlamamız gerekecek..."</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Tomas öyküsünü bitirdiğinde, birkaç bardak birayı bitirmişlerdi. Kaspar'ın sandalyesinin yanındaki mum da yanmaya başlamıştı. Elf Kraliçe odaya girince Kaspar ayağa kalktı.</p>

  <p class="block_24">"Demek buradasınız," dedi kadın gülümseyerek.</p>

  <p class="block_24">Kaspar selam verdi. "Majesteleri."</p>

  <p class="block_24">"Rahatın yerinde mi Lord Kaspar?"</p>

  <p class="block_24">"Artık böyle bir unvanım yok Majesteleri, fakat evet, rahatım son derece yerinde. Eviniz insanı kendine getiriyor. Son yıllarda olduğumdan çok daha mutlu hissediyorum kendimi."</p>

  <p class="block_24">Tomas gülümsedi. "Elflerle yaşamanın faydalarından biri de bu," dedi.</p>

  <p class="block_24">"Eşiniz bana gençliği, Gediksavaşı ve Yaşamtaşı'yla ilgili muhteşem bir hikâye anlattı."</p>

  <p class="block_24">"Yaşamtaşı zamanımızın en iyi muhafaza edilen sırlarından biriydi. Artık var olmadığı için ondan rahatlıkla bahsedebiliyoruz."</p>

  <p class="block_24">"Tomas bana oğlunuzdan ve farklı tabiatının -yani insan, Ejderha Efendisi ve elf karışımının- Yaşamtaşı'nın anahtarı olduğundan bahsedince... Aklıma bir şey geldi. Sanırım bu konuyu Pug'la konuşmalıyım."</p>

  <p class="block_24">Aglaranna kapının ağzından çekilerek, "Kütüphanenin başındaki odadalar Kaspar," dedi.</p>

  <p class="block_24">"Gel, göstereyim," dedi Tomas.</p>

  <p class="block_24">Kaspar Elf Kraliçeye veda ederek Elvandar'ın ağaç ve dallardan oluşan yollarında, kılavuzunu takip etti. Sonunda devasa büyüklükte bir ağacın yanına geldiler. Gördüğü tüm ağaç gövdeleri arasında, bu açık ara en büyük olanıydı. Yaklaşık yirmi iki veya yirmi üç metre genişliğindeydi ve tam ortasında bir açıklık vardı.</p>

  <p class="block_24">Tomas, Kaspar'ı ağaca yaklaştırdı. Kaspar, katlardan oluşan iç kısmı ve içinden ta dibine kadar bir merdiven uzanan ortadaki kuyuyu görünce çok şaşırdı. "Burası bizim kütüphanemiz," dedi Tomas. "İçerisinde kitap ve ciltlerden başka şeyler de bulundurduğumuz için insanların kütüphanelerine benzemiyor. Kimi kadim eserleri ve diğer ilgi çekici nesneleri de burada tutuyoruz."</p>

  <p class="block_24">"Büyüleyici," dedi Kaspar. Ortadaki kuyunun etrafından dolaşarak girdiklerinin tam karşısında duran bir geçitten çıkarak kütüphaneyi terk ettiler. Kaspar, dalların tepesinde büyük bir açıklık gördü. İleride bir başka oda daha vardı. Talnoy'u inceleyen Pug ve iki yaşlı elf buradaydı.</p>

  <p class="block_24">Tomas, "Kaspar'ın aklına bir fikir geldi Pug," dedi.</p>

  <p class="block_24">Pug kafasını kaldırdı. "Duymayı çok isteriz."</p>

  <p class="block_24">"Tomas'ın anlattıklarını anlayabildiysem, Yaşamtaşı Ejderha Efendileri tarafından tanrılara karşı kullanılmak için yaratılmış, öyle mi?"</p>

  <p class="block_24">"Evet," dedi Tomas. "Amacı dünyadaki tüm hayat güçlerini alarak tanrılara karşı bir silah gibi kullanmaktı."</p>

  <p class="block_24">"Nasıl?" diye sordu Kaspar.</p>

  <p class="block_24">"Ne demek istiyorsun?"</p>

  <p class="block_24">"Tomas'ın oğlu Yaşamtaşı'nı açıp içinde esir kalmış hayat gücünü serbest bırakınca eşi yeniden gebe kalabilmiş, değil mi?" "Evet," dedi Pug. "Fakat aradaki bağlantıyı anlayamadım." "İzin ver lütfen," dedi Kaspar. "İnsanların doğmasını sağlaması, bu silahın amaçlarındanmış gibi görünmüyor. Aynı şekilde yaraları iyileştirmek ya da o dönemde bu olaylara maruz kalanların başına gelen tüm o şeyler de amaç değildi."</p>

  <p class="block_24">Pug kafasını salladı.</p>

  <p class="block_24">"Demek istiyorum ki... Murmandamus?" Tomas'a baktı.</p>

  <p class="block_24">"Evet, adı Murmandamus."</p>

  <p class="block_24">"Murmandamus Yaşamtaşı'nı yönetebilmek için aldığı hayatları nasıl kullanacaktı? Ejderha Efendileri bunu tanrılara karşı nasıl kullanacaktı?"</p>

  <p class="block_24">Pug, Tomas'a baktı. Tomas, "Taş harekete geçseydi, dünyadaki tüm hayat gücünü yutardı. Dev gibi ejderhalardan küçücük bir çimen sapına kadar her şey solup giderdi. Tanrılar kendilerine ibadet edenleri ve kimliklerini kaybederdi. Valheru diğer gezegenleri istila edip Midkemia'ya insanları yeniden yerleştirebileceklerini biliyordu," dedi.</p>

  <p class="block_24">"Bu delilik," dedi Kaspar. "Koruyucu Samas bana kötülüğün doğasıyla ilgili biraz bilgi verdi. Ulaştığı sonuca göre kötülük deliliktir."</p>

  <p class="block_24">"Katılıyoruz," dedi Tomas. "Burada elfler arasında dahi kötülüğün etkisini gördük."</p>

  <p class="block_24">"Yani Pantathialılar kendilerininki de dahil olmak üzere bu dünyadaki tüm hayatı yok etmek mi istediler?"</p>

  <p class="block_24">Tomas, "Sapkın bir ırktı onlar. Valherulardan biri olan ve tanrıça olduğuna inandıkları Alma-Lodaka, kendisine ibadet etmeleri için yaratmıştı onları. Bu inanca bağnazca tutunarak, döndüğünde onları yeni yarı tanrılar olarak çıkaracağını düşündüler. Üzücü, sapkınca bir dalaletti bu. Valheru özünü kötüye kullanmıştı," dedi.</p>

  <p class="block_24">"Benim demek istediğim şu. Bu şeyin burada olmasıyla ilgili olarak delice bir cevap aslında çok daha makul geliyorken neden mantık çerçevesinde bir cevap bulmaya çalışıyorsunuz?"</p>

  <p class="block_24">Pug Tomas'a baktı. İkisi de gülmeye başladı. "Kaspar," dedi Pug, "Aklında net bir şey var mı?"</p>

  <p class="block_24">"Leso Varen'le daha önce karşılaştığını söylüyorsun fakat o adam benim kalemde senelerce yaşadı. Onunla yemek yedim. İnsanlara bir şeyler yapışını izledim öylece... Bunu yalnızca delilik olarak nitelendirebilirim. Fakat yaptıklarında deli bir mantık vardıysa da bunun herkes açısından mantıklı olduğunu nasıl bilebiliriz?"</p>

  <p class="block_24">"Devam et," dedi Tomas.</p>

  <p class="block_24">"Pantathialılar nerede yaşıyordu?"</p>

  <p class="block_24">"Necropolis'in güneyinde, Ratn'gary Dağları'nın eteklerinde," diye yanıtladı Tomas.</p>

  <p class="block_24">"Öyleyse bu ilenç birilerinin Talnoy'u bulup tanrılara götürmesi için yapılmış zekice bir planın parçası değil de Pantathialıların yaratığı yaşadıkları yere taşıyabilmek için geliştirdikleri bir şey olamaz mı?"</p>

  <p class="block_24">"Neden?" dedi Pug.</p>

  <p class="block_24">"Neden?" diye tekrarladı Kaspar. "Çünkü onlar deli! Nasıl olduysa o şeylerden biri bu dünyaya girmiş. Belki de Ejderha Efendileriyle beraber gedikten girmiştir. Belki de birileri ganimet olarak almış, bir yerlerde bırakmıştır. Fakat sonra gömülmüş. Pantathialılar da saklamak için çevresini koruyucu büyülerle kaplamışlardır. Kimden saklamak istediler bilemiyorum. Fakat belki de kazara biri farkına varırsa yaratık yine de evine dönebilsin diye böyle bir güvence düşünmüşlerdir."</p>

  <p class="block_24">"Neden oraya gömdüler peki?" diye sordu Tathar.</p>

  <p class="block_24">"Bilmiyorum. Belki başka birisinin onu bulmasını istemediler ve kıtanın öbür ucuna o şeyi taşımaktansa oraya saklamak daha mantıklı geldi," dedi Kaspar. "Belki de Tanrıçaları böyle yapmalarını söyledi. Sebebi ne olursa olsun, her şey Flynn ve arkadaşlarının eski bir tuzak olmaktan başka hiçbir ehemmiyeti olmayan bir şeyi bulmalarından öteye geçmemiş olabilir."</p>

  <p class="block_24">"Şayet öyleyse Pantathialıların deliliği işimize yaradı diyebiliriz," dedi Acaila. "Çünkü ilenç ortaya çıkmamış olsaydı bu şey gömülü olduğu yerde öylece kalır, gedikler açılmaya başladığında da kimse tüm bunların neden yaşandığını anlayamazdı."</p>

  <p class="block_24">"Talnoylardan oluşan bir ordu üzerimize çullanana kadar," dedi Kaspar.</p>

  <p class="block_24">"Magnus'a bu şeyi Kelewan'a götürmesini söyleyeceğim," dedi Pug. "Talnoy'un Novindus'un neresinden geldiğini bulmaya çalışacağım ben de." Kaspar'a dönerek, "İçinden alındığı mağarayı bulmama yardım eder misin?" dedi.</p>

  <p class="block_24">Kaspar omuzlarını kaldırdı. "Elimden geleni yaparım."</p>

  <p class="block_24">Pug, "Bir şey daha var," dedi.</p>

  <p class="block_24">"Gece Şahinleri," dedi Tomas. "Evet, o konu beni endişelendiriyor."</p>

  <p class="block_24">Kaspar, "Leso Varen bu kadar çabuk başlarına geçebilir mi yine? Talwin Hawkins onun boynunu kırmıştı," dedi.</p>

  <p class="block_24">Pug, "Onunla defalarca karşılaştım ve seneler içinde yaptıklarıyla ilgili başka kanıtlar da buldum," dedi. "Örneğin seneler önce, Karanın Ucu'ndan bir baron, ölmekte olan karısını kurtarmak için başarısız bir girişimde bulunarak büyü yapmaya çalışırken ölmüş. Aranorlu bir asilzadenin oğlu, nişan gecesi tüm ailesini öldürmeye kalkmış. Kesh'ten bir beyefendi de, devlet sırlarını Roldem Krallığı'na baskı görmeksizin anlattıktan sonra hiçbir sebep yokken kendi canına kıymış.</p>

  <p class="block_24">"Evet, sahip olduğuna inandığım gibi bir gücü varsa 'ölüm'ünün ardından bir sene içinde geri dönebilir, emrindekileri yeniden karanlık görevlerini gerçekleştirmek için yollayabilir." Pug, Kaspar'a baktı. "Bir büyücünün kendi ruhunu bir kapta, şişede veya kapalı herhangi bir şeyde tutabilmesini sağlayan oldukça tehlikeli ve nahoş bir büyü vardır. Kap sağlam kaldığı sürece, bedene ne olduğu mühim değildir. Beden öldüğü sırada bir başka beden ruhun bulunduğu kaba yakın bir yerdeyse, büyücünün ruhu o bedeni ele geçirir.</p>

  <p class="block_24">"Varen herhangi biri gibi görünüyor olabilir. Küçük bir çocuk veya güzel bir kadın olabilir. Benim dışımda herkesten kimliğini gizleyebilir. Onunla defalarca karşılaştığım için ben onu hemen tanıyabilirim."</p>

  <p class="block_24">Kaspar, "O kabı bulman gerek," dedi.</p>

  <p class="block_24">"Bir gün bulacağım," dedi Pug.</p>

  <p class="block_24">Tomas içini çekti. "Hadi yemek yiyelim dostlar. Yarın yüzleşmeniz gereken meşum görev her neyse onunla ilgilenebilirsiniz. Fakat o zamana dek zihninizi ve kalplerinizi ferah tutun."</p>

  <p class="block_24">Kaspar ve Pug bakıştı. Her ikisi de, güzel bir gece geçirseler de rahat olamayacaklarını biliyordu.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_26" id="calibre_pb_27">&nbsp;</p>
</body>
</html>
