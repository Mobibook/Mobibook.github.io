<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>03 - Sürgünün Dönüşü - Gölgeler Meclisi Üçlemesi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_22"><span class="text_">-14-<br class="calibre8" /></span><span class="text_1">KORUYUCULAR</span></p>

  <p class="block_23">&nbsp;</p>

  <p class="block_24">Kaspar yavaşça yemeğini yiyordu.</p>

  <p class="block_24">Yemek önüne konulana kadar nasıl acıktığını fark etmemişti. Hızlı yerse midesinin ağrıyacağını da biliyordu. Basit bir yemek getirmişlerdi: Haşlanmış sebze, birkaç gün önce yapılmış fakat hâlâ yenilebilir durumda olan ekmek, bir dilim sert fakat lezzetli peynir ve bir bardak su. Yine de bunlar ona yetmişti.</p>

  <p class="block_24">Jelemi ve Samas da sessizce yiyorlardı. Yalnızca arada, çok uzun zamandır birlikte yaşayan ve konuşarak iletişim kurma gereğini pek hissetmeyen insanlar gibi bir şeyler homurdanıyor veya bazı hareketler yapıyorlardı. Bu süre içinde Kaspar, düşüncelerini toparlayıp Ölüm Salonu'nda kendisine söylenilenleri hazmetmeye çalıştı.</p>

  <p class="block_24">Yemek bittikten sonra Samas tabak ve bardakları kaldırdı. Jelemi, Kaspar'a bakıyordu. Yaşlı adamın delici mavi gözleri vardı. Bu zayıf görüntüsü ve dengesiz gibi gelen konuşmalarına rağmen, Kaspar, adamın ne zayıf, ne de dengesiz olmadığını tahmin edebiliyordu. Bu yalnızca insanları hazırlıksız yakalamak için kullandığı bir yöntemdi.</p>

  <p class="block_24">"Yarın yanımızdan ayrılmadan evvel seninle konuşacağıma söz vermiştim. Ne konuşmak istersin?"</p>

  <p class="block_24">Kaspar, "Sanırım ben hikâyemi anlatırsam her iki taraf için de faydalı olur," dedi. Kaspar sürgün edilişinden itibaren neler yaşadığını anlattı. Ne kendi yaptıklarını savundu ne de hatalarını olduğundan farklı gösterdi. İki adama nasıl bu kadar düştüğünü anlattı yalnızca. Sonrasındaysa Flynn, Kenner ve McGoin'le nasıl tanıştığını ve yaptıkları yolculuğu anlattı.</p>

  <p class="block_24">O anlattıkça mumlar eridi gitti. Bitirdiğinde, Jelemi de birkaç soru sordu ve Kaspar'ın geçiştirdiği detaylara dikkat çekti.</p>

  <p class="block_24">Konuşmaları bittiğinde gece yarısını geçmişti, fakat hiç uykusu yoktu. İçinde sıkışıp kaldığı bu deliliğe bir anlam vermeye çabalıyordu. Uzun bir sessizlikten sonra, "Zırhın ne olduğunu söyleyebilir misiniz?" dedi.</p>

  <p class="block_24">"Hayır," dedi Jelemi. "Yalnızca kadim, kötücül ve lanetli olduğunu söyleyebilirim."</p>

  <p class="block_24">"Peki lanetle ilgili olarak bir şey yapabilir misiniz?"</p>

  <p class="block_24">"Hayır. Bunun için tanrıların gücüne ihtiyacımız var."</p>

  <p class="block_24">"Pekâlâ, "dedi Kaspar, "Öyleyse benim adıma tanrılardan bunu rica edebilir misiniz?"</p>

  <p class="block_24">Samas, "Bu şekilde araya girebilmemiz için bir tapınağa gitmen gerekiyor," dedi.</p>

  <p class="block_24">Kaspar sinirini göstermekten çekinmedi. "Beni buraya zaten tapınaktakiler yolladı!"</p>

  <p class="block_24">Jelemi ayağa kalktı. "Saat geç oldu. Yorgunsun da. Sabah kahvaltısında yine konuşuruz."</p>

  <p class="block_24">"Sana odanı göstereyim," dedi Samas.</p>

  <p class="block_24">Neredeyse hiç mobilya olmayan ana koridordan geçerek arka taraftaki taş merdivenlere çıkan kısa boylu keşişi takip etti Kaspar. "Eskiden," dedi Samas, "Kalede binden fazla Koruyucu vardı. Şimdi sadece üçümüz varız."</p>

  <p class="block_24">"Üçünüz mü? Fakat ben sadece iki kişi gördüm."</p>

  <p class="block_24">"Koruyucu Andani, ihtiyaçlarımızı almak için deniz kıyısındaki Ispar'a gitti."</p>

  <p class="block_24">"Buradan dört yüz elli, beş yüz kilometre kadar uzakta değil mi orası?"</p>

  <p class="block_24">Samas kafasını salladı. "Hemen hemen her beş yılda bir, önemli bir şeye ihtiyacımız olsun olmasın gideriz. İhtiyaçlarımızın çoğunu burada yetiştiriyoruz zaten. Sırayla gidiyoruz oraya da. Arada sırada Kale'den çıkmazsak bu durum bizi bıktırabiliyor. Bir sonraki sefer ben gideceğim."</p>

  <p class="block_24">"Ne zamandır burada hizmet ediyorsun?"</p>

  <p class="block_24">Samas kapılardan birinin önünde durup, "Burada uyuyabilirsin," dedi. Sonra da hesap yapıyormuş gibi duraksadı. "Önümüzdeki Yazdönümü Günü'nde, dört yüz otuz iki senedir burada çalışıyor olacağım."</p>

  <p class="block_24">Birden afallayan Kaspar, "Yaşını göstermiyorsun," dedi.</p>

  <p class="block_24">Samas gülerek, "Tanrılara hizmet etmenin avantajları var elbette," dedi. Hemen ardındansa ses tonu biraz daha karamsar bir hal aldı. "Fakat sanırım bu görevi üstelenebilecek yeni kişileri eğitmemiz gerekiyor. Tanrılara bu konuyu danıştık, cevap bekliyoruz."</p>

  <p class="block_24">"Ne kadar zamandır bekliyorsunuz?"</p>

  <p class="block_24">"Çok olmadı," dedi Samas. "Sadece yirmi yedi sene."</p>

  <p class="block_24">Kaspar iyi geceler dileyerek odaya veya keşiş hücresi denilebilecek bu yere girdi. İçeride bir serme yatak, bir gaz lambası, bu yakmak için çakmak taşı ve çelik, büyük bir battaniye, bir çanak ve kaynak suyuyla doldurulmuş bir ibrik vardı. Çanağın içineyse metalden bir kap oturtulmuştu.</p>

  <p class="block_24">Sabah olduğunda, birazdan ayrılması gerektiği söylenmeden önce, sorularına cevap alıp alamayacağı konusunda çok gergindi, Kaspar uyuyup uyuyamayacağından pek emin değildi. Fakat yatağa kafasını koyar koymaz uykuya daldı.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Kaspar şafak vakti uyandı. Koridorun sonunda, içinde yıkanabileceği kadar su bulunan bir küvet vardı. Keşke kıyafetlerini de yıkayabilseydi! Fakat bir an için düşündükten sonra, üzerinde ıslak kıyafetlerle dağdan aşağı o zırhla inmektense, pis kalmayı tercih edeceğini fark etti.</p>

  <p class="block_24">İki Koruyucu mutfakta onu bekliyordu. Jelemi oturmasını işaret etti. Onu bekleyen büyük bir kâse yulaf ezmesi, taze fırınlanmış ekmek, bal, peynir ve çay vardı. Gördüklerini beğenerek kafasını salladı ve hemen yemeye koyuldu.</p>

  <p class="block_24">Kaspar yemeğini yerken Jelemi, "Anlattıklarını düşündük ve Kalkin Tapınağı'ndan sevgili Peder Elect'in seni neden buraya gönderdiğini çözemedik. Onun bilmediği pek az şeyi biliyoruz biz de," dedi.</p>

  <p class="block_24">"Şahsen kendi sorununu bir başkasına yıkmaktan daha derin bir kaygısı olduğunu düşünmüyorum," dedi Kaspar.</p>

  <p class="block_24">Jelemi ve Samas şaşkınlıkla birbirlerine baktıktan sonra gülmeye başladılar. "Aslına bakarsan," dedi Samas, "Biz hiç böyle düşünmemiştik. Çok bariz olurdu diye düşünüyorum."</p>

  <p class="block_24">Kaspar kafasını salladı. "Tecrübelerime dayanarak, insanların bariz şeyleri görmezden geldiğini söyleyebilirim."</p>

  <p class="block_24">"Seni öylece göndermek istemeyiz tabii," dedi Jelemi. "Bir gün daha kal. Gözden kaçırdığımız bir şey var mı tekrar bakalım."</p>

  <p class="block_24">"Bu gerçekten de iyi bir haber. Teşekkür ederim," dedi Kaspar. "Ben de fırsat olsa da elbiselerimi yıkayabilsem diye geçiriyordum içimden."</p>

  <p class="block_24">"Sana bu konuda yardımcı olabiliriz," dedi Samas. "Yemeğin bitince beni bahçede bul. Çamaşırlarını nerede yıkayabileceğini gösteririm."</p>

  <p class="block_24">Koruyucular masadan kalkarak Kaspar'ı yalnız bıraktı. İkinci bir kâse daha yulaf ezmesi ve peynir alan Kaspar sessizce oturdu. Bunca zamanı sıkıntıyla geçirdikten sonra dinlenecek bir günü olmasına seviniyordu.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Kaspar yemek vakti mutfaktaki masaya geldi yine. Kendini canlanmış hissediyordu. Kıyafetlerini de yıkamıştı. Gerçi ateşin karşısında kurumalarını çıplak halde beklediğinden kendini epey tuhaf hissetmişti. Ardından öğle yemeği yiyip uzun bir şekerleme yapmıştı. Koruyuculardan bir şeyler öğrenebilmek için son şansının bu gece olduğunu biliyordu. Dolayısıyla bütün öğleden sonrasını, yöneltebileceği sorular bulmaya harcadı.</p>

  <p class="block_24">Sohbet etmek ister gibi görünerek Kaspar, "Birliğiniz nasıl oluştu anlatabilir misiniz?" dedi.</p>

  <p class="block_24">Jelemi, Samas'ı işaret ederek, "O tarihle benden daha fazla alakadar," dedi.</p>

  <p class="block_24">Samas, "Kaos Savaşları'nın öncesine dair pek az şey biliniyor. İnsanların başka bir dünyadan, gökyüzündeki büyük yarıklardan geldiği söyleniyor. Tam olarak bilinense, bizden önce eski bir ırkın burada yaşadığı," dedi.</p>

  <p class="block_24">"Ejderha Efendileri mi?" diye sordu Kaspar.</p>

  <p class="block_24">"İnsanlar bu ismi vermiş onlara. Diğer ırklarsa onları Kadimler olarak biliyor."</p>

  <p class="block_24">"Zırhın onlarla bir ilgisi olabileceğini düşünmüştük."</p>

  <p class="block_24">"İlgili zaten. Fakat sizin düşünmüş olduğunuz gibi değil," diye yanıtladı Samas.</p>

  <p class="block_24">Jelemi'nin Samas'a bakışlarından, Kaspar öğrenmemesi gereken bir şeyle ilgili ağızlarından laf kaçırdıklarını anladı. "Peki Ejderha Efendileri'nin değilse bu bir çeşit ganimet veya zafer hatırası mı?"</p>

  <p class="block_24">Jelemi iç geçirerek arkasına yaslandı. "Daha çok bir andaç olduğu fikrindeyim."</p>

  <p class="block_24">"Son konuştuğumuzdan beri zırhla ilgili yeni bir şeyler mi buldunuz?"</p>

  <p class="block_24">Samas kafasını salladı. "Arşivleri araştırdık. Tüm bu şeyler bana sahiden de büyüleyici gelmişti. Bu dünyaya ait bir şey değildi ve keşişin de zırhla ilgili olarak 'yanlış' kelimesini kullanması muğlak da olsa bir şeyler anımsattı. Okumaya devam ettim. Sanırım ne demek istediğini anladım."</p>

  <p class="block_24">Jelemi bir kez daha uyarırcasına ona bakınca Samas, "Neden ona söylemiyoruz?" deyiverdi. "Bize sorun çıkartabilecek birilerine bir şeyler söyleyene kadar ölecektir nasıl olsa."</p>

  <p class="block_24">Jelemi ayağa kalkarak onu azarlayan bir ses tonuyla, "Pekâlâ, fakat biri tanrıların sırlarını bu adamın nasıl bildiğini açıklamak zorunda kalırsa bu kişi ben olmayacağım," dedi. Kaspar'a dönerek, "Size iyi konuşmalar. Ben tavuklarla ilgileneceğim," dedi.</p>

  <p class="block_24">"Jelemi'nin söylemeni istemediği şey nedir?" dedi Kaspar.</p>

  <p class="block_24">"Bir asilzade olduğunu söylemiştin. Din konusunda nasılsın?"</p>

  <p class="block_24">Kaspar omuzlarını kaldırdı. "Sıradan bir insan ne kadarını yapıyorsa ben de o kadarını yapıyorum sanırım. Tapınaklarda üzerime düşen görevi de yaparım."</p>

  <p class="block_24">"Fakat inançlı değilsin, öyle mi?"</p>

  <p class="block_24">"Tanrılara inanmayacak kadar çok şey gördüm, duydum ve okudum Samas. Fakat bazen tanrıların hayatımda verdiğim kararlarla büyük derecede ilgili olduğunu düşünmek zor geliyor."</p>

  <p class="block_24">"Genel anlamda haklısın. Hayatınla ilgili en önemli şey, o hayatı nasıl yaşadığındır ve bu da Lims-Kragma'yla senin aranda olan bir şey. O seni yargılayacak ve Çark'ın neresine düştüğüne karar verecek." Kıkırdadı. "Er ya da geç tüm insanların karşılaşacağı tek tanrı o." Ayağa kalktı. "Şu bulaşıkları temizlememe yardım et."</p>

  <p class="block_24">Kaspar tabakları, Samas da çatal ve bardakları aldı. İçinde köpüklü su olan tahtadan bir teknenin önüne geldiler. Samas, "Artıkları ayağının dibindeki kovaya sıyır lütfen. Tavuk ve domuzları onlarla besliyoruz," dedi.</p>

  <p class="block_24">"Domuzlarınız da mı var?"</p>

  <p class="block_24">"Bahçenin öbür tarafında çok hoş küçük bir çiftliğimiz var," dedi Samas. Bu sırada bardakları temizlemeye başlamıştı. Önce köpüklü sudan geçiriyor, ardından içinde duru suyun olduğu kovaya daldırıyordu. "Bayıra yürüme mesafesinde, hoş bir düzlüğün üzerinde çiftlik. İhtiyacımız olsa daha fazla Koruyucu buradan karnını doyurabilirdi. Her neyse. Senin bilmen gereken şey, tapınaklarda halka öğretilenlerin, tanrılar hakkındaki gerçeklerin yalnızca ufak bir kısmı olduğu. Aslında tapınakların bildikleri de gerçeğin yalnızca bir kısmı. Fakat öğrettiklerinden daha fazlasını biliyorlar elbette. Biz Koruyucularsa tapınaklardan daha fazlasını biliyoruz, ancak bu lafa pek güceniyorlar.</p>

  <p class="block_24">"Tabii bizim bildiklerimiz de gerçeğin yalnızca küçük bir kısmı. Kimi ilahiyatçılar, tanrıların bilgisinin bile sınırlı olduğunu ve her şeyi bilen bir tek varlığın; Büyük Us veya asıl tanrı da denilebilecek ve tabiatını anlama çabalarımızın acınası teşebbüsler olarak kalmasına sebebiyet verecek kadar engin ve alim bir varlığın olduğunu ileri sürerler.</p>

  <p class="block_24">"Tanrıları insanların yarattığı da söylenir. Tanrıların bizim beklentilerimizi karşıladığını, bu sebeple bu kadar fazla tanrıya ihtiyacımız olduğunu iddia ederler. Bu kâinatta ve bildiğimiz tüm kâinatlardaki her şeyin sorumluluğunu alabilecek tek bir varlığı idrak etmek çok güçtür. Bu sebeple de insanlar, akla gelebilecek her görev için bir tanrı yaratmıştır. Bunun doğru olup olmadığını bilmiyorum, fakat her tanrının bir görevi olduğunu biliyorum.</p>

  <p class="block_24">"İkincil tanrıların üzerinde yedi büyük tanrı vardır."</p>

  <p class="block_24">"Ben yalnızca beş büyük tanrı var sanıyordum," dedi Kaspar.</p>

  <p class="block_24">"Şimdi öyle. Fakat Kaos Savaşlarından önce yedi Tanrı vardı. Biri Kaos Savaşları sırasında öldü: İyilik Tanrıçası Arch-Indar. Bu büyük bir dengesizliğe yol açtı, çünkü Kötülük Tanrısına karşı duracak hiç kimse kalmamıştı. O tanrının adı bile kullanılmaz. Çünkü onu aklında geçirmek dahi dikkatini çekmene ve onun kölelerinden biri olmana sebep olur."</p>

  <p class="block_24">"Bunun bir sorun yaratacağını anlamak güç değil," dedi Kaspar. Sanki duyduklarının hepsine inanmıyor gibi konuşuyordu. Pek çok bilgine göre Kaos Savaşları bir yaradılış destanı, dünyanın oluşunu açıklayabilecek bir hikâye olarak görülüyordu.</p>

  <p class="block_24">Samas gülümsedi. "Bana inanmadığını görebiliyorum, fakat bunun bir önemi yok. Sana adını söylemeyeceğim zaten." Göz kırptı. "Çünkü ben de bilmiyorum. Çoğu ilahiyatçı ona 'İsimsiz' der."</p>

  <p class="block_24">Kaspar sırıttı. "Bir zamanlar tüm bunlarla açıkça alay edebilirdim, fakat son birkaç sene içinde yaşadıklarım..." Kafasını salladı. "Daha açık fikirli olmaya çalışacağım."</p>

  <p class="block_24">"Bunun nasıl bir felaket olduğunu anlayabilmen için, kâinatın nasıl işlediğini bilmen gerekiyor. Hiçbir şey yok edilmez. Bunu idrak edebilir misin?"</p>

  <p class="block_24">Kaspar, "Ama bazı şeylerin yok edildiğini <i class="calibre9">gördüm,"</i> dedi.</p>

  <p class="block_24">"Senin gördüğün yalnızca o şeylerin biçim değiştirmesiydi." Samas odunluğu işaret etti. "Buradan bir parça odun alıp ocağa atsam ne olur?"</p>

  <p class="block_24">"Odun yanar."</p>

  <p class="block_24">"Yok olduğunu söyleyebilir misin yani?"</p>

  <p class="block_24">"Evet," dedi Kaspar.</p>

  <p class="block_24">"Fakat yok olmuyor işte. Isı, ışık, duman ve kül halini alıyor. Biri öldüğünde bedeni çürür ve doğadaki diğer her şey gibi, bu da döngünün bir parçasıdır. Cesetleri gömer veya yakarız. Fakat cesedin kurtlara yem olması veya küle dönmesi mühim değildir. O ceset dönüşüme uğramıştır, yok olmamıştır.</p>

  <p class="block_24">"Fakat zihin ve ruh yaşamını sürdürür. Ruh tartılır ve eğer değerini kanıtlayabilirse Hayat Çarkı'nda daha iyi bir yere yerleştirilir. Değeri azsa, daha kötü bir yere gider. Fakat ya zihne ne olur?"</p>

  <p class="block_24">Kaspar iyice meraklandığını itiraf etmeliydi. "Ne olur?"</p>

  <p class="block_24">"O da tanrılara gider. Tecrübelerin, öğrendiklerin, evrensel anlayışının bütününü oluşturur. Yaşayan her varlık, tanrılara bilincini getirir. Bunun karşılığı olarak da evrimleşirler."</p>

  <p class="block_24">"Sanırım anlıyorum."</p>

  <p class="block_24">"Güzel. Kâinatın yaradılışıyla Kaos Savaşları arasındaki bir dönemde, bir şeyler feci bir şekilde yanlış gitmiş. En olası şüpheli İsimsiz Olan, fakat kesin olarak bilemiyoruz. Yaşayan tanrılar bile bunu bilmiyor. Fakat nazik bir dönemde, kâinat değişim halindeyken göklerde bir savaş ortaya çıktı.</p>

  <p class="block_24">"İkincil tanrılar, büyük tanrılara karşı durdu. Onlarla beraber Ejderha Efendileri de ayaklanarak hem ikincil hem de büyük tanrılara karşı durdu. Ejderha Efendileri kâinattan atıldı ve farklı bir boyuta bırakıldı: Gediksavaşı'na kadar."</p>

  <p class="block_24">"Sahiden mi?"</p>

  <p class="block_24">"Yani durum budur. Tsuranilerin metali bol bir dünyayı fethetmek istemesi gibi ehemmiyetsiz bir sebebi olduğunu düşünmedin, değil mi?"</p>

  <p class="block_24">"Kelewan'daki Tsurani politikasıyla ilgisi olduğunu sanıyordum."</p>

  <p class="block_24">Samas ellerini kurularken gülümsedi. Kaspar'a mutfak masasına dönmesini işaret etti. "Anladığım kadarıyla sen eğitimli bir adamsın. İşgalciler ne düşünmüş olursa olsun, saldırının ardında İsimsiz Olan vardı. Görüyorsun ya, kötülük aşırı karmaşa veya aşırı düzen durumlarından fayda sağlamayı bilir. İyilik, bu ikisi arasındaki dengeden fayda sağlar. Sürekli düzen olursa, herhangi bir gelişmeden bahsedilemez. Sürekli karmaşa olursa da herkes ve her şey hep risk altındadır. Nihayetinde kötülüğün doğası gereği delilik olduğunu anlarsın."</p>

  <p class="block_24">"Ne dediğini anlayabildiğimi sanmıyorum."</p>

  <p class="block_24">Samas Kaspar'a, bir öğretmenin haşarı öğrencisine baktığı gibi baktı. "Herhalde bunu da açıklamam gerekmiyordur, değil mi?"</p>

  <p class="block_24">Kaspar, "Pek emin değilim," dedi.</p>

  <p class="block_24">"Sırf zarar vermiş olmak için birine kötülük ettin mi hiç? Ya da şöyle diyelim, her yaptığının bir nedeni var mıydı?"</p>

  <p class="block_24">Kaspar hemen cevap verdi bu soruya. "Benim hep bir sebebim vardı."</p>

  <p class="block_24">"İşte," dedi Samas otururken. Kaspar'a, kendisine bir bardak su getirmesini işaret etti. "Karşındaki senin yaptığına ne derse desin, sen asla kendine 'kötü' gözüyle bakmazsın. Bu senin doğanda vardır. Kötülüğün büyük sırrı budur işte. Kötülüğü yapanlar, bunu asla kötülük olarak görmezler."</p>

  <p class="block_24">Kaspar adama su bardağını verdi ve oturdu. "Şimdi sorguladığım şeyler yaptığım da oldu tabii."</p>

  <p class="block_24">"Yani yaşın ilerledikçe akıllandın. Fakat o zaman verdiğin kararlar sana mantıklı geliyordu." Samas elini kaldırarak, Kaspar'ın verebileceği cevapların önünü kesti. "O zaman dahi bunların tartışılabilir seçimler olduğunu düşmüşsen de, eminim ki 'hedefe giden her yol mubahtır' diyerek yaptıklarına bir kılıf uydurmuşsundur. Haksız mıyım?"</p>

  <p class="block_24">Kaspar üzüntüyle kafasını salladı.</p>

  <p class="block_24">"Her seçim ahlaki açıdan ayrı ayrı değerlendirilseydi -yani adalet, intikam ya da mecburi acımasızlık gibi gerekçeler ortaya konulmasa- dünyada daha az kötülük olurdu. Tapınaklardaki tüm inançların ortak bir akidesi&nbsp;<a id="a3"></a><a href="../Text/dipnot.xhtml#a3"><span class="t23"><sup>{3}</sup></span></a>&nbsp;var: 'Sana yapılmasını istemediğini başkasına yapma.'"</p>

  <p class="block_24">Kaspar arkasına yaslanırken kollarını önünde kavuşturdu. "Sanırım anlıyorum."</p>

  <p class="block_24">"Güzel. Çünkü anlıyorsan, insanların gösterdiği gerekçeler dışında kötülük için yapılabilecek tek açıklamanın delilik olduğunu da kabul edersin. Kötülük yok eder ve faydalı hiçbir şeye yol vermez. Kısacası deliliktir."</p>

  <p class="block_24">"Devam et."</p>

  <p class="block_24">"Gitmeden önce bilmen gerekenlerin geri kalanını da anlatabilmem için bu olguyu iyice kavrayabilmen gerekiyor." Samas boğazını temizledi ve bir yudum daha su içti. "Kötülük insanı harcar. Tüketir fakat asla yeni bir şeyler yaratmaz."</p>

  <p class="block_24">"Öyleyse doğası gereği İsimsiz Olan da deli midir?"</p>

  <p class="block_24">"Evet!" dedi Samas elini masaya vurarak. "Sahiden de anlıyorsun. Bir tavuk ne kadar düdük çalabilirse, İsimsiz Olan da o kadar akıllı olabilir." Bu örnek Kaspar'ı epey eğlendirmiş gibiydi. Samas ağzını işaret etti. "Dudakları yoktur. İstediğin kadar tavuğa düdük çalmayı öğret, öğrenemez."</p>

  <p class="block_24">Kaspar sahiden de eğleniyordu. "Pekâlâ, kötülüğün delilik olduğu düşüncesini kabul ediyorum."</p>

  <p class="block_24">"Güzel. Öyleyse bir sonraki adımı da anlayacaksın. Arch-Indar öldüğünde, diğer Büyük Tanrılar -İsimsiz Olan'a kimsenin karşı çıkamayacağı ve dengenin bozulacağından korkarak- bir kerelik de olsa işbirliği yaptılar. Geride kalan Büyük Tanrılar, Çekimser de dahil olmak üzere, ortak güçlerini kullanarak İsimsiz Olan'ı bir başka diyara sürdüler."</p>

  <p class="block_24">"Böylece beş Büyük Tanrı mı kaldı?"</p>

  <p class="block_24">"Evet, fakat dört de diyebiliriz tabii. Helbinor, yani Çekimser... O hiçbir şey yapmaz. Çekimser kalır." Samas omuzlarını kaldırdı. "Din adamlarını içmeye sevk edecek türden bir durumdur bu."</p>

  <p class="block_24">"Madem güçlerini birleştiriyorlardı, neden İsimsiz Olan'ı yok etmediler?"</p>

  <p class="block_24">Samas sırıttı. "Çünkü hiçbir şey yok edilemez, anlıyor musun?"</p>

  <p class="block_24">Kaspar gözlerini kırptı. "Ateşe atılan odun gibi. Evet, tek yapabilecekleri... onu değiştirmek olurdu."</p>

  <p class="block_24">"Üstelik pek de değiştiremezlerdi. Doğasını değiştiremezlerdi örneğin, fakat bulunduğu yeri değiştirebilirlerdi. Bu yüzden de başka bir dünya, buranın dışında bir başka boyut buldular. Öyle engin bir dünya ki, bizim dünyamız onun sahillerinde bir çakıl taşı kadar küçük kalır. İşte onu oraya mahkûm ettiler. O gezegenin en büyük dağının göbeğine, derinliklerine gömdüler. Bugün de İsimsiz Olan hâlâ oradadır."</p>

  <p class="block_24">"Madem başka bir dünyada, neden sorun teşkil ediyor?"</p>

  <p class="block_24">"Sana işin dinsel kısmını anlatmayacağım şimdi. Fakat hatırlıyor musun, ismini öğrenirsen seni kontrol edebileceğini söylemiştim?"</p>

  <p class="block_24">Kaspar kafasını salladı.</p>

  <p class="block_24">"İşte o kadar güçlü o. İstersen Büyük Tanrıları... denetçi veya doğal olgular olarak düşün. Rüzgâr ve yağmur gibi birer olgu değiller tabii ki. Kâinatın oluşum biçiminin özü olarak adlandırabiliriz: İyi, kötü, denge, kurucu, emekçi, dilekleri yerine getiren ve çekimser. Fiziksel ve mistik dünyadaki her şey bu denetçiler tarafından yönetilir."</p>

  <p class="block_24">"Peki," dedi Kaspar. "Bunun buraya kadar taşıdığım şeyle ne ilgisi var?"</p>

  <p class="block_24">"Bilmiyoruz. Başka bir düzlemden geldiğine dair şüphelerimiz var."</p>

  <p class="block_24">Kafası karışmış gibi görünen Kaspar, "Yine anlamıyorum," dedi.</p>

  <p class="block_24">"Şüphesiz 'cehennemin yedi kat dibine gitsin' lafını duymuşsundur."</p>

  <p class="block_24">Kaspar kafasını salladı.</p>

  <p class="block_24">"Aslında ne cehennemin ne arşın yedi katı vardır. Ya da şöyle diyeyim, bu katların hepsi birdir. Tanrılar ilk katta yaşar, biz ikinci katta yaşarız. Kimileri bu iki katın da bir olduğunu ve ara kat olarak görülebileceğini söyler."</p>

  <p class="block_24">"Bekle biraz," dedi Kaspar. "Anlamıyorum."</p>

  <p class="block_24">"Hiç soğan soydun mu?" diye sordu Samas.</p>

  <p class="block_24">"Hayır, fakat çok soğan yedim," dedi Kaspar.</p>

  <p class="block_24">"Öyleyse soğanın kat kat olduğunu bilirsin. Kâinatı da bir soğan gibi düşün ama yedi katı olsun. Bu biraz keyfi de olsa üzerinde anlaşılan rakam budur. Tanrılar hariç olmak üzere bizler en yüksek katta yaşadığımıza inanırız. En altta, bize hayal dahi edemeyeceğimiz kadar uzak varlıklar vardır. Aradaysa bize tamamen yabancı olanlardan, tanıdık gelenlere kadar farklı varlıklar bulunur.</p>

  <p class="block_24">"İblisler dört ve beşinci kattan gelir, muazzam büyüler sayesinde bizim dünyamızda yaşama şansı elde ederler. Buradaki yaşam enerjisiyle beslenip hayatta kalabilir, hattâ kendilerine yer edinebilirler. Yılansavaşı'nı veya bildiğini tahmin ettiğim Zümrüt Kraliçe Savaşı'nı tasarlayan iblis beşinci çemberdendi."</p>

  <p class="block_24">"İblis mi?" diye sordu Kaspar gözlerini kocaman açarak. "Ne iblisi?"</p>

  <p class="block_24">"O hikâyeyi de başka zaman anlatırım. Yılgı adı verilen varlıklar da altıncı çemberde yaşar. Bu gerçeklik düzleminde dokundukları her şeyin içindeki yaşam gücünü emerler. Burada da var olabilirler, fakat böyle bir şey olsaydı ayaklarını bastıkları çimenler bile solup giderdi. Yedinci katın yaratıkları burada yaşayamazlar bile. Hava ve ışıktaki gücü öyle çabuk çekerler ki onları çevreleyen tabiatın büyük bir kısmıyla beraber kendilerini dahi yok ederler.</p>

  <p class="block_24">"Bizce o zırh, ikinci kattan, yani bizden bir aşağıda olan varlık düzleminden geliyor. Tabii bu sadece bir tahmin. Bu sanıya güvenerek herhangi bir karar vermeni tavsiye etmeyiz."</p>

  <p class="block_24">Kaspar, "Saygısızlık etmek istemem ama Samas, bu anlattıklarının ne anlamı vardı?" dedi.</p>

  <p class="block_24">"Bu sayede bu oyunu oynadığın arenanın ne kadar geniş olduğunu anlayacaksın. Sana şu nişanı veren kadın var ya?"</p>

  <p class="block_24">"Evet, cadı."</p>

  <p class="block_24">"O cadı falan değil. Nişanın üzerindeki resim de Arch-Indar'a ait."</p>

  <p class="block_24">"Ama onun öldüğünü söylemiştin."</p>

  <p class="block_24">"Öyle zaten. Senin karşına çıkan yalnızca onun anısıydı."</p>

  <p class="block_24">Kaspar şaşkınlıktan ağzı açık kalarak doğruldu. "Ama ben onunla konuştum! Elinin bir hareketiyle Flynn uykuya daldı. Bana bu nişanı verdi. Bana kalırsa bunlar yeterince gerçek."</p>

  <p class="block_24">"Zaten gerçek. Fakat o sadece Tanrıçanın bir anısı. Yüzyıllar içinde kendisine tapınacak yeteri kadar insan toplayabilirse geri dönebilecek. Fakat şimdilik, Büyük Tanrıların ne kadar güçlü olduklarını anlaman lazım. Öyle güçlüler ki, birinin anısı bile kendini bilen, şuurlu birer varlık; kendi özünde ayrı bir oluş olarak yaşamaya devam edebiliyor."</p>

  <p class="block_24">Kaspar arkasına yaslandı. "Doğru ya, hiçbir şey yok olmaz."</p>

  <p class="block_24">Memnuniyetle ellerini çırpan Samas, "Evet!" diye bağırdı. "Sahiden de anlıyorsun. Düşün ki ölmüşsün, fakat senin tüm anılarını içinde barındıran ve kendine ait bir iradesi olan tek bir saç teli, kafandan toprağa düşmüş. Kötü bir benzetmeydi fakat ayıkken verebileceğim en güzel örnek bu."</p>

  <p class="block_24">"Yeme içme konusunda aşırılıktan uzak durmayı savunan bir mezhep olduğunuzu zannetmiştim," dedi Kaspar gülerek.</p>

  <p class="block_24">"Üç sene önce bira ve şarabımız bitti. Koruyucu Andani'nin deniz kıyısındaki Ispar'a gitmesinin sebeplerinden biri de bu. Yoksa sudan fazlasını içerdim elbette. Hani bize bahsettiğin şu büyücü, Leso Varen..."</p>

  <p class="block_24">"Evet?"</p>

  <p class="block_24">"Sanırım o ölümlü değil."</p>

  <p class="block_24">"İsimsiz Olan'ın anısı olduğunu mu düşünüyorsun?"</p>

  <p class="block_24">"Hayır. Bence o bir rüya."</p>

  <p class="block_24">Kaspar tam karşı çıkacaktı ki Hildy'le ilgili olarak neleri itiraf ettiğini hatırladı.</p>

  <p class="block_24">Samas, "İsimsiz Olan'ın sürülmeden önceki zamana ait kalıntıları da vardı ve yüzyıllar içinde insanlar bunları buldu," diye devam etti. "Bunları ellerinde tutanların hepsi aklını yitirdi: Kimi önce, kimi sonra. Fakat bu şeyleri uzunca süre ellerinde tutanlar, asıl sahiplerinin güçlerini kazanmaya başladı. Onun akımın bir parçası oldular. Ölümlü beden çürüdükten sonra da, tanrının zihninde rüya olarak yaşamaya devam ettiler.</p>

  <p class="block_24">"İsimsiz Olan'ı dünyamıza geri getirmeye çalışan pek çok serbest insanın olduğunu göstermek için anlatıyorum bunu."</p>

  <p class="block_24">"Bunu neden yapıyorlar?"</p>

  <p class="block_24">"Çünkü akılları başlarında değil," dedi Samas.</p>

  <p class="block_24">Kaspar arkasına yaslandı. "Sahiden de anlayabileceğimden şüphe duyacağım kadar engin bir oyunun içinde oynadığıma ikna ettin beni. Çıta çok yukarıda diyelim öyleyse. Fakat ben ne yapmalıyım bunu hâlâ bilmiyorum."</p>

  <p class="block_24">Samas, "Ben biliyorum. Sana bildiğimiz her şeyi anlattık. Senin için yapabileceğimiz bir şey kaldı sadece," dedi.</p>

  <p class="block_24">"Nedir o?"</p>

  <p class="block_24">"Tabii ki seni tanrılarla konuşturmak."</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_26" id="calibre_pb_21">&nbsp;</p>
</body>
</html>
