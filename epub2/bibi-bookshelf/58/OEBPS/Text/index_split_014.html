<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>03 - Sürgünün Dönüşü - Gölgeler Meclisi Üçlemesi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_22"><span class="text_">-7-</span><span class="text_1"><br class="calibre8" />
  KARAR</span></p>

  <p class="block_23">&nbsp;</p>

  <p class="block_24">Kaspar birden duraksadı.</p>

  <p class="block_24">Kapıdan dışarı adımını atmak istiyordu, fakat bir şeyler onu durduruyordu. Döndü ve, "Pekâlâ, bir düşüneceğim," dedi.</p>

  <p class="block_24">Flynn kafasını salladı. "Bizi burada bulabilirsin. Ama yarın yola çıkmamız gerekiyor."</p>

  <p class="block_24">"Neden?" diye sordu Kaspar.</p>

  <p class="block_24">"Bilmiyorum," dedi Flynn. "Bir yerde çok uzun süre kalamayız işte."</p>

  <p class="block_24">Kenner, "Sen de anlarsın," diye ekledi.</p>

  <p class="block_24">Kaspar, orada kalması gerektiğini söyleyen dürtüsünü bastırarak depodan ayrıldı.</p>

  <p class="block_24">Sabah kalabalığı arasından sıyrılarak ilerliyordu. Birası çok da kötü olmayan ucuz bir han buldu. Genelde öğle yemeğinden önce içki almazdı, fakat bugün istisnai bir durum vardı. Zaten az kalan parasından, harcayabileceğinden fazlasını harcadı. Ancak içinde bir yerde, Flynn ve diğerlerine katılacağını biliyordu. Saçma sapan bir büyünün zorlamasından dolayı değil. Bunu istiyordu. Bu adamlarla giderse, tek başına iki yılda gideceği yolu onlarla altı ayda gidebilirdi. Denizci olmadığından geçiş parasını biriktirebilmek için aylarca çalışması gerekirdi. Zaten Novindus ve Triagia arası düzenli sefer yapan gemiler çok azdı. Günbatımı Adaları'na giden bir gemiye binse bile oranın parasıyla iki yüz altın para vermesi gerekecekti. Olasko'da bile hünerli bir zanaatkâr bu kadar parayı ancak yarım senede kazanabilirdi.</p>

  <p class="block_24">Hayır, bu yolla en azından bir atı olur, Krallık'a girebilirdi. Oradan da gerekirse evine yürüyerek giderdi.</p>

  <p class="block_24">Birasını bitirip depoya geri döndü. Adamlar hâlâ orada bekliyordu. "Bizimle misin?" diye sordu Flynn.</p>

  <p class="block_24">"Vykor Limanı'na kadar," dedi Kaspar. "Sonrasına bakarız. At, güzel bir yerlerde yatmaya yetecek kadar altın, yolda da yemek isterim. Ayrıca Salador'dan Opardum'a geçiş ücretimi de karşılayacaksınız. Gerisi sizin olsun. Anlaştık mı?"</p>

  <p class="block_24">"Anlaştık," dedi Flynn. "Yarın günün ilk ışıklarıyla yola çıkabilecek şekilde hazırlanmalıyız. Askeri malzeme taşıyan bir araba güneye gidecek. Yakından takip edemeyiz tabi ki ama en azından bir süre peşlerinden gidebiliriz. Böylece haydutlar bizden uzak durur."</p>

  <p class="block_24">"Pekâlâ," dedi Kaspar. "Ama önce bir tabut bulmamız gerekiyor."</p>

  <p class="block_24">"Neden?" diye sordu Kenner.</p>

  <p class="block_24">"Çünkü buralarda insanlar ölülerini gömüyor, yakmıyor. Yani şu brandanın altında bir tabut olursa, şu... şeyden çok daha az dikkat çekecektir." Arabayı işaret etti. "Yılan Nehri Kenti'ne kadar böyle gidebilirsiniz ama Vykor Limanı'nda gümrükten zor geçersiniz. Son istirahati için evine getirilen bir arkadaş... Krallık'ta ölüler nereye gömülüyor?"</p>

  <p class="block_24">"Sanırım Serüvencinin Bakışı taraflarında."</p>

  <p class="block_24">"Tamamdır," dedi Kaspar. Üç yeni yol arkadaşına baktı. "Yılan Nehri Kenti'ne varmayı başarabilirsek ganimetlerin bir kısmını kıyafete harcamak zorunda kalacağız. Böyle eşkıya ve kabadayı gibi değil, kültürlü tüccarlar gibi görünmeniz gerekiyor beyler."</p>

  <p class="block_24">McGoin, elini beş günlük sakalının üzerinde gezdirerek, "Haklısın Kaspar," dedi.</p>

  <p class="block_24">"Burada mı uyuyorsunuz?"</p>

  <p class="block_24">Flynn ve diğerleri kafalarını salladı. Flynn, "Yolda bulduğumuz hanlarda kalmaya çalıştık ama imkânsızdı. Durup dururken uyanıp, her şey güvende mi diye kontrol etmek için endişe duyuyorduk," dedi.</p>

  <p class="block_24">"Bazen gecede iki ya da üç kere kalktığımız oluyordu," dedi Kenner.</p>

  <p class="block_24">"O yüzden artık arabanın altında uyuyoruz," dedi McGoin.</p>

  <p class="block_24">"Siz istiyorsanız orada uyuyun. Ama ben sıcak bir banyo, temiz kıyafetler istiyorum ve bu gecem de güzel bir handa geçecek. Bana biraz para ver Flynn."</p>

  <p class="block_24">Flynn birkaç gümüş para çıkardı ve Kaspar'a uzattı. "Sabaha görüşürüz."</p>

  <p class="block_24">Depodan ayrılan Kaspar, kalesini kaybettiğinden beri ilk defa kendini şımartıyordu. Bir terzi bulup yeni bir tunik, pantolon ve birkaç parça giyim eşyası aldı. Üstüne bir de dış ceketi ve metal bir iğneyle kenarına sahte yakut tutturulmuş keçe berelerden aldı. Sonra da kentin en iyi hamamını buldu. Tabii elbette burası, Opardum'daki muhteşem hamamların yanına bile yaklaşamıyordu.</p>

  <p class="block_24">Kaspar kendini tazelenmiş ve canlanmış hissediyordu. Meydandaki hanlardan birinde oda kiraladı. Barda çalışan hoş bir kızla tanıştı. Kızın gönlüne dokunacak birkaç söz ettikten sonra kız, diğer konukların yataklarına çekilmesini ve işlerinin bitmesini bekledi, ardından da Kaspar'ın kapısında bitiverdi.</p>

  <p class="block_24">Bir saat boyunca derin ve güzel bir uyku çeken Kaspar, sıçrayarak uyandı. Etrafına bakındı. Aklı karışmıştı. Sonra nerede olduğunu hatırladı ve yatağındaki kıza dönüp onu incelemeye başladı.</p>

  <p class="block_24">Hoş bir kızdı. En fazla on dokuz yaşındaydı ve o da tıpkı bu işi yapan diğerleri gibiydi. Zavallı kız zengin bir koca yakalamayı ya da en azından bu yaptıkları karşısında cömert bir ödül kazanmayı umuyordu. Evlenir miydi yoksa bir geneleve mi düşerdi, bunu ancak zaman söyleyebilirdi.</p>

  <p class="block_24">Kaspar tekrar kafasını yastığa koydu, fakat bir türlü uyuyamıyordu. Yatakta dönerken kafasındaki her şeyi silmeye çalışıyordu. Fakat her dalışında aklına o araba ve üzerinde yatan şey geliyordu.</p>

  <p class="block_24">Sonunda kalktı ve giyindi. Kız için de bir gümüş para bıraktı. Flynn haklıysa, bu verdiğinden çok daha fazlasını yakında kazanacaktı.</p>

  <p class="block_24">Kapıyı sessizce açarken kız uyandı. "Gidiyor musun?" diye sordu uykulu uykulu.</p>

  <p class="block_24">"Güne erken başlamam gerek," dedi Kaspar ve kapıyı arkasından kapadı.</p>

  <p class="block_24">Karanlık sokaklarda dikkatlice yürüyordu. Bu geç saatte dışarıda düzgün insanların olmayacağının farkındaydı. Nihayet depoya ulaştı. Kapıyı açtığında Kenner'ın uyanık beklediğini, diğerlerininse uyuduğunu gördü.</p>

  <p class="block_24">Kenner yavaşça ona yaklaştı. "Şafak sökmeden buraya düşeceğini biliyordum."</p>

  <p class="block_24">Kaspar, bu cümleye alaylı bir cevap verebilirdi, fakat kendini tuttu. "Sen neden uyanıksın?"</p>

  <p class="block_24">"Aramızdan biri hep uyanık kalır. Sen de burada olduğuna göre artık işimiz biraz daha kolaylaşacak. Saat kaç?"</p>

  <p class="block_24">"Gece yarısını iki saat kadar geçti," dedi Kaspar.</p>

  <p class="block_24">"Öyleyse üç saat de sen nöbet tutarsın. Sonra da McGoin'i uyandırırsın." Kenner arabanın altına geçti, üzerine bir battaniye örttü ve yattı.</p>

  <p class="block_24">Kaspar, üzerine oturabileceği bir sandık buldu ve nöbetine başladı. Kenner kısa süre içinde uykuya dalmıştı, dolayısıyla Kaspar, kendi düşünceleriyle baş başa kalmıştı. Arabaya gidip örtünün altına bakmamak için kendini zor tutuyordu. Onu burada tutan gücün doğaüstü bir şey olduğunu kabul etmiyordu. Kendi seçimleri sonucu buradaydı.</p>

  <p class="block_24">Yakın geçmişini düşünürken tüm büyücülere ve büyülü her şeye sövdü. Çok fazla tesadüf üst üste gelmişti, fakat kadere ya da tanrıların onun burada olmasını istediğine inanmıyordu. Kimsenin maşası değildi. Evet, bir büyücünün yanında olmaktan zevk almıştı, fakat Leso Varen aynı zamanda onun danışmanıydı. Kaspar'a önerdiği şeylerin çoğu iğrenç olsa da, sonuçta verdiği fayda zararlardan hep daha fazla oluyordu. Varen nüfuzlu biriydi. Kaspar'ın sarayındaki en nüfuzlu danışman belki de oydu. Ancak son kararı hep Kaspar verir, ne yapılıp yapılmayacağını o söylerdi.</p>

  <p class="block_24">Leso Varen'in ilk geldiği günü düşünürken tüm karanlık anıları aklına üşüştü. Büyücü bir gün saraydaki halka açık görüşme sırasında gelmiş, bir süreliğine kalacak bir yer istediğini söylemişti. Zararsız büyülerin basit bir sağlayıcısı diye düşünüldü. Fakat kısa süre içinde Kaspar'ın sarayının demirbaşlarından olmuştu. Zaman geçtikçe de Kaspar'ın bakış açısı değişmeye başlamıştı.</p>

  <p class="block_24">Birden Kaspar, hırslarına öncelik verip vermediğini düşündü. Ya da belki büyücünün tatlı sözleri, üzerinde tahmin ettiğinden daha büyük bir etki yapmıştı.</p>

  <p class="block_24">Kaspar bu beklenmedik düşünceleri bir kenara attı. Ona evini ve kaybettiklerini hatırlatan her şeye karşı derin bir öfke duyuyordu artık. Düşüncelerini Flynn'in anlattıklarına yönlendirmeye çalıştı.</p>

  <p class="block_24">Olayların hepsini sırasıyla aklında tutmaya çalışıyordu. Triagia'dan gelen tüccarların Novindus'a kadar gitmeleri nadir görülen bir durum olsa da hiç duyulmamış bir şey değildi. Ve bu zamana dek Krallıklar Denizi'nde görülmemiş zenginlikleri arayan böyle bir grubun burada olması da gayet mantıklıydı. Hem kendisi hem de bu adamların bu küçük kasabada karşılaşması, üstüne de ortak bir amaç bulmaları pek olası değildi, fakat tesadüf de olabilirdi.</p>

  <p class="block_24">Hem ak saçlı büyücünün onu nerede bıraktığının kaderle ne ilgisi olacaktı? Kaspar'ın oraya bırakıldığı birkaç dakika içinde ölmesi muhtemeldi. Kim ya da nasıl bir güç kaçıp yabandaki günleri atlatacağını bilebilirdi ki? Birileri onu izlemiyordu ya. Flynn'le karşılaştığı yere gelene kadar Kaspar uzun süre büyük zorluklarla yüzleşmişti.</p>

  <p class="block_24">Ayağa kalktı ve sessizce yürüdü. Tüm bu olaylar artık sinirlerini yıpratmıştı. Kendi çıkarları dışında bir şeylerin kendisini etkilediği düşüncesi midesini bulandırıyordu. Onun konumundaki pek çok insan gibi o da tanrılara olan görevini yerine getirmişti: Tapınaklara adak vermiş, belli önemli günlerde tapınak ayinlerine katılmıştı. Ancak tüm bunları, bu düşünceyi kabullendiğinden değil, görev mantığıyla yapmıştı. Elbette ki Midkemia'da yaşayan hiç kimse tanrıların varlığını inkâr edemezdi. Güvenilir kaynaklardan alınan pek çok hikâye, zaman içerisinde yaşanan olaylarda araya girmiş tanrıların varlığını doğruluyordu. Ancak Kaspar, her şeye gücü yeten bu varlıkların, kendisiyle uğraşamayacak kadar meşgul olduklarını düşünüyordu.</p>

  <p class="block_24">Arabaya baktı ve yavaşça brandanın altındaki şeye yaklaştı. Örtüyü kaldırarak siyah miğfere baktı. Meşum bir duruşu vardı.</p>

  <p class="block_24">Kaspar uzanıp miğfere dokundu. Bir hayat belirtisi -bir titreme ya da his- olabileceğini umuyordu biraz da. Ancak buz gibi metalden başka bir şey yoktu. Ne var ki bu metal, bildiği başka hiçbir metale benzemiyordu. Bir süre daha zırha baktıktan sonra örtüyü kapadı.</p>

  <p class="block_24">Kutuların olduğu yere döndü ve bir süre boyunca, o cansız şeye bakarak içine işleyen huzursuzlukla boğuştu. Derken onu neyin rahatsız ettiğini anladı. Zırha, cesede, ya da her neyse ona bakarken içinden bir türlü o şeyin ölü olmadığı hissini atamıyordu. Sadece orada yatıyordu. Bekliyordu.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Kaspar, hemen önlerinde giden kervana eşlik etmekle görevli <i class="calibre9">jemedar</i>'la uzun bir konuşmaya dalmıştı. Memurun yaşına bakarak, Kaspar bu jemedar'ın, Olasko ordusundaki teğmenlere denk geldiğini düşündü. Genç adamın yanındaki <i class="calibre9">havildar,</i> her orduda görülebilecek yaşlı çavuşlardandı.</p>

  <p class="block_24">Konuşmanın sonunda jemedar -ismi Rika'ydı- Kaspar ve arkadaşlarının, kervanı makul bir mesafeden takip etmesine izin verdi. Fakat hemen arkalarında olamazlardı. Tabuta da şöyle bir baktı, ancak içini görmek için ısrar etmedi. Bu dört kişilik grubun, otuz kişilik kervan için bir tehdit oluşturabileceğini düşünmüyordu bile.</p>

  <p class="block_24">Sonunda Kaspar, çok akılda kalacak cinsten olmasa da, düzgün bir şekilde, iğdiş edilmiş bir atın üzerindeydi. Yolda yeterli dinlenme fırsatı, yemek ve su verilirse, at Yılan Nehri Kenti'ne kadar uzun bir yolculuğu kaldırabilirdi. Kenner, siyah bir doruya binmişti. McGoin ve Flynn'se arabayı kullanıyordu. Attan ziyade katır veya öküz çekişine uygun olarak tasarlanmış sağlam fakat sıradan bu yük aracı, yine de gayet iyi bir hızda ilerliyordu.</p>

  <p class="block_24">Flynn, Kaspar'a arabadaki diğer sandıklarda neler olduğunu da göstermişti. Kaspar bu adamların, ganimetleri kaybettikleri arkadaşlarının ailelerine dağıtmadaki azmine de hayran kalmıştı. Sandıktaki altın ve diğer parçalar, o üçünün zengin birer hayat yaşamasına fazlasıyla yeterdi.</p>

  <p class="block_24">Ne var ki tüm bu olaylarda bir şeyler Kaspar'ı rahatsız ediyordu. Kendini, imkânsız olsa da her şeyin bir tesadüften ibaret olduğuna ne kadar inandırmaya çalışsa, sonunda bir şeylerin yolunda gitmediğine o kadar inanıyordu.</p>

  <p class="block_24">Bu tuhaf duyguları Leso Varen'le vakit geçirirken de hissetmişti. Sanki hayatını dışarıdan izliyormuş gibi kendinden kopuk ve uzaktı yine. Fakat bu kez, bunların gerçekten yaşandığının farkındaydı.</p>

  <p class="block_24">Belki üç yol arkadaşı haklıydı ve zırh -artık onun bir zırh olduğunu düşünmeye çalışıyordu- onunla temasa geçen herkes üzerinde bir güç sahibi oluyordu. Belki bundan kurtulmak için ta Yıldızlimanı'na kadar gitmek zorunda kalacaktı. Fakat ne olursa olsun, bunun uzun ve çetin bir yolculuğun daha tek bir ayağı olduğunu biliyordu. Elbette daha birkaç hafta öncesine kadar, onu amacına biraz daha yaklaştıracak bu yolculuğun hayalini bile kuramıyordu.</p>

  <p class="block_24">Öğle vakti geldiğinde Kaspar ve Kenner, Flynn ve McGoin'le yer değiştirdi ve arabayı kullanmaya başladı. Askerler hâlâ görünürde olduğundan, muhafızlara lüzum yoktu. Ancak her iki sürücü de oldukça gergindi ve sürekli dönüp yola bakmaktan kendilerini alamıyorlardı.</p>

  <p class="block_24">Sonunda Kaspar, "Takip edilmekten mi korkuyorsun?" dedi.</p>

  <p class="block_24">"Evet, her zaman," dedi Kenner. Ancak daha fazla bir açıklama yapmadı.</p>

  <p class="block_24">Her yüz metrede bir karşılarına çıkan ordu bekçilerine rağmen, dört adam ateşin başında sırayla nöbet tutuyordu. Üçüncü nöbet Kaspar'ındı. Gecenin en karanlık vaktinde iki saatlik nöbet tutacaktı.</p>

  <p class="block_24">Uyanık kalabilmek için bildiği tüm numaraları denedi. Olasko ordusuyla sefere çıktığı ilk sene babası öğretmişti bunları. O zaman daha on bir yaşındaydı.</p>

  <p class="block_24">Ateşe bakmıyordu. Ateşin gözünü bağlayacağını, onu büyüleyeceğini ve karanlığa bakması gerektiği anda etrafını görmesini engelleyeceğini biliyordu. Gözlerini uzun süre bir yere dikip bakmıyordu. Yoksa hayali şekiller görebilir, gereksiz paniğe kapılabilirdi. Arada gökyüzünde gittikçe küçülen aya ya da uzaktaki yıldızlara bakıyordu. Bu sayede sürekli bir boşluğa bakarak gözlerini yormamış oluyordu.</p>

  <p class="block_24">Nöbeti başlayalı bir saat kadar olmuştu ki, arabanın etrafında bir kıpırtı olduğunu fark etti. Karanlıkta ne olduğu tam anlaşılmıyordu. Hızla arabanın olduğu tarafa gitti. Ateşin tam kıyısında yine bir şeyler gördü. "Uyanın!" dedi arkadaşlarına. Hâlâ gözlerini o noktadan ayırmıyordu.</p>

  <p class="block_24">Diğer üçü uyandı. "Ne var?" dedi Flynn.</p>

  <p class="block_24">"Orada, ateşin ilerisinde bir şey var."</p>

  <p class="block_24">Üç adam da arabanın altından çıkarak kılıçlarını çektiler. "Nerede?" dedi Kenner.</p>

  <p class="block_24">"İşte orada," dedi Kaspar. Kımıldanmayı gördüğü yeri işaret ediyordu.</p>

  <p class="block_24">"Kaspar, sen benimle gel," dedi Flynn. "Bizi izleyin, arkamızı kollayın," dedi geride kalan iki adama da.</p>

  <p class="block_24">İki adam kılıçları hazırda yavaşça ilerliyorlardı. Kaspar'ın gösterdiği noktaya ulaştıklarında bomboş otlakla karşılaştılar. "Burada bir şeyler gördüğüme yemin edebilirim," dedi Kaspar.</p>

  <p class="block_24">"Sorun değil," dedi Flynn. "Biz buna alışkınız. Bir şey yapmamaktansa güvende olmak daha iyi."</p>

  <p class="block_24">"Bu daha önce de mi oldu?"</p>

  <p class="block_24">Karanlıkla karşılaştırıldığında nispeten biraz daha sıcak olan ateşin yanına geldiklerinde Flynn, "Çok sık olur," dedi.</p>

  <p class="block_24">"Kim olduğunu görebildin mi?" diye sordu Kenner.</p>

  <p class="block_24">"Sadece bir karaltı görebildim."</p>

  <p class="block_24">McGoin sürünerek arabanın altına girdi. "Bu da iyi bir şey."</p>

  <p class="block_24">"Neden?" dedi Kaspar.</p>

  <p class="block_24">"Çünkü bu ciddi olmadığı anlamına gelir," dedi McGoin. "Ne olduğunu görebiliyorsan... İşte o zaman iş ciddi demektir."</p>

  <p class="block_24">"Ciddi olan nedir?" diye sordu Kaspar. Diğerleri arabanın altındaki yerlerini alıyordu.</p>

  <p class="block_24">Kenner, "Keşke ne olduğunu bilsem," dedi.</p>

  <p class="block_24">Kaspar, "Bu hiç mantıklı değil," dedi.</p>

  <p class="block_24">"Hayır, değil," diye onayladı Flynn. "Etrafa iyi bak ve bir saat sonra beni uyandır."</p>

  <p class="block_24">Gecenin geriye kalanı olaysız geçti.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Nabunda köyüne geldiklerinde, kervana eşlik eden devriye, bölge amirine rapor vermek için yanlarından ayrıldı. Jemedar, kasabaya doğru yol alan Kaspar ve yol arkadaşlarına içtenlikle el salladı.</p>

  <p class="block_24">"Araba için depo bulmamız gerek," dedi Flynn. "Sonra da bölgenin güneyiyle ilgili bilgi toplamalıyız."</p>

  <p class="block_24">Günün büyük bir bölümünü, araba için uygun bir yer aramakla geçirdiler, çünkü tüm depolar doluydu. Sonunda açık ahırlardan birinin köşesine arabayı bırakmaya karar verdiler. Normal fiyatın da üç katını ödediler.</p>

  <p class="block_24">Nabunda, savaşın getirdiği karşıtlıkların içine çekilen insanlarla doluydu. Asker eşleri ve sempatizanlar da vardı, askerleri hevesli müşteriler veya kolay lokma olarak görenler de -hırsızlar, şarlatanlar, yankesiciler ve terziler gibi. Aslında onlar da ellerine bir iş geçsin diye çabalıyorlardı.</p>

  <p class="block_24">Kalabalık bir hana girmişlerdi. Kaspar, "Şu sınır çatışması tam bir savaşa dönecek gibi," dedi.</p>

  <p class="block_24">Sandalyelerini çekerken Flynn, "Nereden anladın?" dedi.</p>

  <p class="block_24">Yaşlıca fakat hâlâ çekici bir garson kadın yaklaştı ve yemek için siparişlerini aldı. Kadın gittikten sonra McGoin, "Paralı asker olmadığını söylemiştin diye hatırlıyorum," dedi.</p>

  <p class="block_24">"Doğru ama askerdim," dedi Kaspar. "Doğrusunu söylemek gerekirse hayatımın büyük bölümünü Olasko ordusunda geçirdim."</p>

  <p class="block_24">"Neden ayrıldın peki?" diye sordu Kenner.</p>

  <p class="block_24">Çok fazla detay vermek istemeyen Kaspar, "Son savaşta kaybeden taraftaydım," dedi. Etrafına bakınırken, "Fakat bu zamana kadar gördüğüm dövüşlerden, yaklaşan bir savaş hazırlığını hissedebilirim: Ve kendi ceplerini doldurmak için adetten savaşı kullananları da," dedi. Bir iskambil oyununun başladığı köşedeki masayı işaret etti. "Ne oyunu oynadıklarını bilmiyorum ama bahse girerim sırtı köşeye dönük olan adam oyunu başlatmıştır. Ayrıca kendi destesini kullandığına da bahse girebilirim."</p>

  <p class="block_24">Hemen ardından Kaspar, karşı köşedeki sıradan giyimli bir başka adamı işaret etti. "Eminim bu adamlar da tüccar. Tıpkı sizin gibi. Müşteri kitlesi -tıpkı bizim genç Jemedar Rika'nın olduğu gibi- üniformalarının tam üzerlerine oturmasını isteyen askerlerden oluşan bir terzi veya uzmanlığı, bir generalin gözüne çarpacak kadar güzel binici çizmeleri olan bir çizmeci. Belki aralarında bir lehim ustası da vardır. Ne de olsa savaş arifesinde kocalarına yemek yapacak kadınların tencerelerinin onarılması gerekir." Tekrar dönüp arkadaşlarına baktı. "Evet, tüm bunlar büyük bir savaşın geldiğini gösteriyor dostlarım."</p>

  <p class="block_24">Flynn'in canı sıkılmış gibiydi. "Güneye gitmek biraz zor olabilir."</p>

  <p class="block_24">"Orasını hiç bilemezsin," dedi Kaspar. "Savaş karmaşa demektir ve karmaşadan pek çok fırsat doğar."</p>

  <p class="block_24">Yemekleri gelince, konuşmaları da azaldı.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Kasabada tutulacak oda yoktu. Dolayısıyla dört arkadaş yine ahıra döndü. Ahırda çalışan çocuk, güvercinlikte uyuyakalmıştı. Dörtlünün gelmesi onu uyandırmadı bile.</p>

  <p class="block_24">"Ne gözcü ama!" dedi Kenner. Nöbete kalmayacak üç kişi, uyumak için arabanın altına girdi.</p>

  <p class="block_24">Kaspar hemen uykuya dalmıştı, ancak sürekli bir tehlike seziyordu. Aslında rüya da görmüyordu. Birden yanında birinin olduğunu hissetti ve gözlerini açtı.</p>

  <p class="block_24">Zırh hemen yanı başında dikilmiş duruyordu. Kara miğferin içinden bir çift kırmızı, uğursuz göz ona bakıyordu. Kaspar bir an için hiçbir şey yapamadan kaldı. Sonra birden, adeta bir kedi gibi, zırhlı şekil kara kılıcını çekti ve Kaspar'a saldırmak üzere kaldırdı.</p>

  <p class="block_24">Kaspar doğrulurken kafasını arabaya öyle bir çarptı ki neredeyse bayılacaktı. Gözleri bulanmış, kararmıştı. Bir yandan bağırırken bir yandan el yordamıyla kılıcını bulmaya çalışıyordu.</p>

  <p class="block_24">Bir çift el onu tuttu. Flynn, "Ne oldu?" dedi.</p>

  <p class="block_24">Kenner, "Sadece bir rüya bu dostum," dedi.</p>

  <p class="block_24">Kaspar, gözünde biriken yaşları sildi. İlk nöbeti alan Flynn, eğilmiş karşısında duruyordu. Kenner'sa hâlâ yanında yatıyordu.</p>

  <p class="block_24">Kaspar arabanın altından çıkarak etrafına bakındı. Sonra çadır bezinden örtüyü kaldırdı. "Yemin ederim..." diye mırıldanıyordu elini tabutun üzerine koyarken.</p>

  <p class="block_24">Flynn, "Biliyoruz," dedi.</p>

  <p class="block_24">McGoin, "Hepimiz o rüyayı gördük. O şey sanki canlanıyor," dedi.</p>

  <p class="block_24">"Hepiniz mi gördünüz?"</p>

  <p class="block_24">"Arada sırada görüyoruz bu rüyaları," dedi Kenner. "Zaten insanı rahatsız etmeye başlamadan bile bu şeyin yanında durulmuyor."</p>

  <p class="block_24">"Uyuyabilirsen uyumaya çalış," dedi Flynn.</p>

  <p class="block_24">Kafasında vurduğu yeri tutan Kaspar, "Hayır," dedi. "Senin nöbetinin geri kalanını ben devralayım. Kendi nöbetimi de tutarım. Gece yarısını iki saat geçtikten sonra da McGoin'i kaldırırım."</p>

  <p class="block_24">Flynn tartışmadı ve Kaspar'ı uzun nöbetiyle başbaşa bıraktı. Kaspar, canlı ve yoğun rüyayla boğuştu. O tabuta dokunduğu anda hissettikleri onu çok rahatsız etmişti. Bir an için, tıpkı kara kılıç gibi, o da titremişti.</p>

  <p class="block_24">McGoin'i uyandırdıktan sonra dahi Kaspar uyuyamadı.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_23">&nbsp;</p>

  <p class="block_26" id="calibre_pb_14">&nbsp;</p>
</body>
</html>
