<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>03 - Sürgünün Dönüşü - Gölgeler Meclisi Üçlemesi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_17"><span class="text_">-5-<br class="calibre8" /></span><span class="text_1">ASKER</span></p>

  <p class="block_21">&nbsp;</p>

  <p class="block_18">Kaspar sessizce bekledi.</p>

  <p class="block_18">Süvariler ilerlerken o da fundalıkların arkasına sinmişti. Jojanna’nın çiftliğinden ayrıldığından beri son bir hafta içinde iki devriye grubu daha görmüştü. Bu insanları pek az tanıdığını göz önünde bulundurarak onlarla konuşmamaya karar verdi. Sıradan askerlerin soru sormadan silahlarına davranmak gibi bir özellikleri vardı ve Kaspar da ölmek, esir düşmek ya da silah zoruyla orduya alınmak istemiyordu.</p>

  <p class="block_18">Çiftliği bırakmak tahmin ettiğinden de zor olmuştu. Hele Jorgen, bir kez daha annesiyle bir başına kalacağı gerçeğini sahiden de kabullenemiyor gibiydi. Diğer taraftan, satın aldıkları katır, ağır işlerde kullanılacaktı. Kelpita’nın oğlu da hasat dönemi yanlarına gelip onlarla çalışacaktı. Böylece Jojanna da tahıllarını kaybetmeyecekti.</p>

  <p class="block_18">Kaspar, oraya hiç gelmemiş olsa nasıl yaşayacaklarını merak ediyordu. Çiftliği çalıştırmak için çırpınırken ellerinde ne katırları olacaktı ne de yeteri kadar odunları.</p>

  <p class="block_18">Yine de veda etmek tahmin ettiğinden daha zordu.</p>

  <p class="block_18">Birkaç gün önce, bölge askerlerinin durak noktası haline getirdiği bir köyden geçmiş, yemek karşılığı bir günlüğüne bir çiftlikte çalışmıştı. Yemek azdı ve içecek olarak yalnızca su vermişlerdi, fakat yine de Kaspar memnun kalmıştı. Sarayının en önemli işaretlerinden olan o zengin yemekleri anımsadı, ancak hemen bu düşünceleri bir kenara bıraktı. Bir parça sıcak sığır eti, aşçısının pişirdiği bir tabak baharatlı sebze ve bir sürahi Ravensburg şarabı için birilerini seve seve öldürebilirdi.</p>

  <p class="block_18">Atlıların gittiğinden emin olan Kaspar, yola dönerek ağır adımlarla yürümeye devam etti. Güneye indikçe eski anayol biraz düzelmeye başlamıştı. Son iki gün içinde geçtiği yerlerde yakın zamanda düzeltme çalışmaları olduğuna dair izler görülüyordu.</p>

  <p class="block_18">Bir dönemeçten geçerken uzaktaki büyük şehri fark etti. Etrafındaki topraklar gittikçe daha yeşil ve verimli bir hal alıyordu. Bu Muboya Raca’sı her ne yaptıysa, başkentin etrafındaki bölgede, çiftçilerin çalıştıkları alan boyunca güvenliği sağlamıştı. Yol boyunca çiftlikler diziliydi ve bayırların üzerindeki meyvelikler görünüyordu. Belki bu huzur dolu ortam, Jorgen ve annesinin yaşadığı yere de ulaşırdı zamanla. O çocuğun gelecekte bir şahsı olmasını istiyordu.</p>

  <p class="block_18">Kentin kapılarına yaklaştığında, sert bir adalet sisteminin uygulandığına dair işaretleri fark etti hemen. Farklı çürüme aşamalarındaki bir düzine kadar ceset, sergilenmek üzere asılmıştı. Neredeyse bir o kadar kafa da kazığa geçirilmişti. Adamlar halatlarla ahşaptan çarmıhlara asılmışlardı. Yani Queg dilinde 'çarmıha gerilmişlerdi’. Çarmıhın ölmek için pek hoş bir yol olmadığını duymuştu. Bir süre sonra vücut sıvıları ciğerlerde birikiyordu ve insan kendi tükürüğünde boğuluyordu.</p>

  <p class="block_18">Kapıda bir bölük asker bekliyordu. Hepsi de at sırtında gördüğü diğer askerler gibi giyinmişti. Tek fark, bu askerlerde pelerin ve o süslü şapkaların olmamasıydı. Aynı şekilde bu askerler de zincir korumalı metal miğferlerden takmışlardı.</p>

  <p class="block_18">İçlerinden biri Kaspar’ı durdurmak için yanma geldi. “Delga’ya ne münasebetle geldin?”</p>

  <p class="block_18">“Güneye gidiyorum. Yolum buradan geçiyor.”</p>

  <p class="block_18">“Tuhaf bir aksanın var.”</p>

  <p class="block_18">“Buralı değilim.”</p>

  <p class="block_18">“Ne iş yaparsın?”</p>

  <p class="block_18">“Avcıyım. Eskiden askerdim.”</p>

  <p class="block_18">“Belki de hayduttun?”</p>

  <p class="block_18">Kaspar adama uzun uzun baktı. Zayıf ve sinirli biriydi. Konuşmasında aşağılayıcı bir tavır vardı. İnce bir çenesi, gri dişleri vardı. Rütbesi neydi bilemiyordu, fakat Kaspar’ın ordusunda en fazla onbaşı olabilirdi. Bu tipleri iyi bilirdi: Kurumlu olurlardı ve kapasitelerinin elverdiği kadar yükselseler bile bunu anlayamazlardı. Bu laflara alınmayan Kaspar, “Haydutsam epey fakir bir haydut olduğumu söyleyebiliriz. Emeklerim karşılığı elimdeki tek şey kılıcım, sırtımdaki kıyafetler, bu çizmeler ve zekâm,” dedi. Asker tam konuşmaya başlamıştı ki Kaspar sözünü kesti. “Ben dürüst bir adamım ve burada barındığım süre karşılığı çalışmaya hazırım.”</p>

  <p class="block_18">“Raca’nın paralı askere ihtiyacı olduğunu sanmıyorum.” Kaspar gülümsedi. “Ben askerdim dedim. Paralı askerdim demedim.”</p>

  <p class="block_18">“Nerede hizmet ettin?”</p>

  <p class="block_18">“Eminim adını daha önce hiç duymadığın bir yerde.”</p>

  <p class="block_18">“Pekâlâ, içeri gir ve bela çıkarma. Gözüm üzerinde.” İçeri girmesini işaret etti.</p>

  <p class="block_18">Kaspar kafasını sallayarak kapıdan içeri girdi. Bu topraklarda gördüğü ilk gerçek şehir burasıydı ve bu zamana kadar karşısına çıkan diğer tüm yerleşim yerlerinden daha medeni görünüyordu. Kapının yakınlarındaki hanlar, beklediği üzere Sagrin’in hanı gibi köhne ve eskiydi. Daha iyi durumda olanlar, dükkânlara yakın olmalıydı. Pazar alanına ulaşana dek yürüdü. Bu öğlen vaktinde, pazar elbette ki kalabalıktı. Delga zengin bir yer olduğunu her haliyle belli ediyordu. İnsanlar da günlük işlerinden gayet memnun gibiydi.</p>

  <p class="block_18">Kaspar tüm hayatı boyunca yönetim alanında eğitilmişti, çünkü hükümdar olacağı belliydi. Ona bir ömür yetecek kadar aptal, deli ve beceriksiz adam görmüş, bir o kadarını da okumuştu. Avam takımının güçlü bir milletin temelini oluşturduğunu ve onlardan belli bir yere kadar vergi toplanabileceğini biliyordu. Kaspar’ın plan ve entrikaları açık askeri müdahalelere duyulan gereği en aza indirmek üzerine kuruluyordu ki zaten savaşlar çok pahalıya patlar ve insanların sırtına büyük yük bindirirdi.</p>

  <p class="block_18">Öyle ya da böyle, Kaspar halkının mutluluğunu düşündüğünden değil -Jojanna ve Jorgen’le karşılaşana dek fakirlerin nasıl zor bir dutumda olduklarını bile hiç düşünmemişti- fakat genel anlamda ülkesinin refahını önemserdi ve bu da hoşnut halk ile sağlanabilirdi.</p>

  <p class="block_18">Delga insanları da sıkıntılı ya da ağır yükler altında ezilmiş gibi görünmüyorlardı. Açıkta satış için sergilenen bu kadar çok lüks eşyayı gören hükümet muhbirleri veya vergi memurları, onları endişelendirmiyordu sanki.</p>

  <p class="block_18">İkindi vaktiyle yoğunlaşan işler, pazar yerini renk ve ses cümbüşüne çevirmişti. Zaman zaman sayılan demir paraların veya şakırdayan cüzdanların sesini duyuyor, bunların Raca’ya gönderildiğini tahmin ediyordu.</p>

  <p class="block_18">İlk bakışta bu hükümdar halkının desteğini alıyor gibiydi. Üzerlerinde diğerlerinden farklı üniformalar taşıyan adamlar, pazarda dolanırken sürekli bir bela çıkacak mı diye kolluyorlardı. Kaspar bunların polis veya kent bekçisi olabileceklerini düşündü.</p>

  <p class="block_18">İçlerinden biriyle; geniş omuzlu, yüzü ve boynu yaralı olan bir adamla göz teması kurdu. Adam durduğu halde Kaspar bakışlarını ondan çevirmedi ve ona doğru yürümeyi sürdürdü. Adamın üzerinde mavi bir tunik vardı. Fakat diğer süvariler gibi pantolonunu çizmelerinin içine sokmak yerine balon paçalı bir pantolon giyerek yukarı uzanan çizmelerini nerdeyse tamamen gizlemişti. Kılıcı biraz daha kısaydı ve miğferi yoktu. Miğfer yerine de geniş kenarlı fötr şapka benzeri bir şey takmıştı kafasına.</p>

  <p class="block_18">“İyi günler,” dedi Kaspar.</p>

  <p class="block_18">“Yabancı,” dedi adam selamlamayı kısa keserek.</p>

  <p class="block_18">“Zannederim polissiniz?”</p>

  <p class="block_18">“Doğru anlamışsın.”</p>

  <p class="block_18">“Acaba burada nereden iş bulabilirim?”</p>

  <p class="block_18">“Ne iş yaparsın?”</p>

  <p class="block_18">“Hünerli bir avcı ve askerim,” dedi Kaspar nazikçe.</p>

  <p class="block_18">“Avladığın bir hayvanı getirirsen hanlarda satabilirsin ama Raca’nın paralı askere ihtiyacı yok.”</p>

  <p class="block_18">Zaten bu konuşmayı daha önce de yaptığını düşünen Kaspar, konuyu daha fazla uzatmadı. “Peki ya bedensel çalışma isteyen bir iş bulabilir miyim?”</p>

  <p class="block_18">“Kervansaraydaki balya veya küfeleri kaldıracak birine her zaman ihtiyaç vardır.” Güneyi işaret etti. “Şehri geçip kapıdan çıkacaksın. Ama bugün için çok geç kaldın. İşe alımlar sabahın ilk saatlerinde yapılır.”</p>

  <p class="block_18">Kaspar kafasını sallayarak teşekkür etti ve şehrin içinde yürümeye başladı. Bir anda etraf hem çok yabancı, hem çok tanıdık gelmişti. Bu insanlar farklı giyiniyor, konuşmaları ve aksanları kulağa tuhaf geliyordu. Bu zamana kadar o dili rahat kullanabildiğine inanıyordu, fakat şimdi anlıyordu ki o yalnızca Jojanna’yla Jorgen’in seslerine alışıktı. Burası büyük şehir olma yolunda ilerleyen bir yerdi. Yeni yapılan bir inşaatın yanından geçerken kendi halinde işleriyle uğraşan adamları gördü. Yerleşkenin bu hızı ve ritmi ona tanıdık geliyordu.</p>

  <p class="block_18">Dış kapıya ulaştığında Kaspar kervansarayın sahiden de bir sessizliğe gömülmüş olduğunu fark etti. Polisin söylemiş olduğu gibi, o günkü işlerin büyük kısmı bitmişti. Bir kervandan öbürüne gitti. Yaptığı birkaç konuşmadan sonra oranın da nasıl bir yer olduğunu anlamıştı. Bir hafta sonra güneye gidecek bir kervan vardı. Kervan sahibi o zaman gelip muhafız olarak iş istemesini söyledi. Ancak bu aralıkta ona önerebileceği başka bir iş yoktu.</p>

  <p class="block_18">Güneş batarken Kaspar artık yorulmuş ve acıkmıştı. Açlığı konusunda yapabileceği bir şey yoktu, fakat en azından sessiz olursa uyuyacak bir yer bulabilirdi. Bu topraklar oldukça sıcaktı. Üstelik henüz baharın başıydı: Tabii dünyanın öbür ucundaki mevsimler konusunda yargısı doğruysa. Geceleri serin olabiliyordu, fakat soğuk denilemezdi.</p>

  <p class="block_18">Ateş başına oturmuş sessizce sohbet eden bir grup işçi gördü ve yanlarında oturmak için izin istedi. Adamlar izin verince de ikisinin arasındaki yerini aldı. Onun yalnızca aklında hayal edebileceği şeylerden bahsediyorlardı: İsmini hiç duymadığı köylerden, bilmediği yerlerden geçen nehirlerden ve onlara tanıdık, Kaspar’a yabancı gelen başka pek çok şeyden. Bu kıtaya geldiğinden beri ilk defa, Kaspar Talwin Hawkins'den ve ona ihanet eden herkesten intikam almak ve evine dönmek istiyordu.</p>

  <p class="block_18">Arabalar, eski anayol üzerinde sallanarak ilerliyordu. Yolculuk kötü geçiyordu fakat en azından bir araç üzerindeydi. Kaspar yürüyerek gitmek zorunda kalmadığı için memnundu. Yemek için bile güçlükle yeten paralar karşılığında yükleme ve boşaltma yapmış, zor bir çalışma haftasını geride bırakmıştı. Daha da kilo vermişti. Pantolonu düşmesin diye beline bir sicim kemer bile almıştı.</p>

  <p class="block_18">Diğer işçilerle beştaş oynayarak da para kazanıyordu ancak son gün şansı yaver gitmemişti. Dolayısıyla elinde fazladan yalnızca birkaç bakır para vardı. Fakat yine de fazladan parası vardı ve en ufak bir ilerleme dahi onun lehineydi. Tüm bunlara dayanmayı başarmıştı. Onun için çok zor bir haftaydı, fakat diğerleri tüm ömürlerini böyle geçiriyorlardı. Kaspar’a göre bu adamların en belirgin özelliği ümitsizlikleriydi. Geçirdikleri her gün, hayatta kalmak için bir sınavdı. Ertesi gün ne olacağı bir şekilde halledilirdi nasıl olsa.</p>

  <p class="block_18">Kaspar hem sabırsızlanıyor, hem de katlanıyordu. Her gün olabildiğince ilerleme kaydetmeye çalışıyor, geride kalan hesapları görebilmek için mümkün olduğunca çabuk evine dönmek istiyordu. Ancak bu yolculuğun uzun süreceğinin farkındaydı ve bu sürenin ne kadar uzun olacağı da onun elinde olmayan pek çok etkene bağlıydı.</p>

  <p class="block_18">Jorgen ve annesini bulmadan evvel yabanda verdiği savaş, yalnızca fiziksel bir güçlüktü. Ancak kervansarayda çalışarak geçirdiği hafta, hayatının en acınası haftasıydı. Ayrıcalıklarla dolu geçirdiği ömründe daha önce hiç yaşamadığı bir sefaletin içine düşmüştü.</p>

  <p class="block_18">Bölgede kısaca Savaş olarak anılan Zümrüt Kraliçe’nin savaşının, o daha çocukken gerçekleştiğini öğrenmişti. Adalar Krallığı, Karabasan Tepesi savaşında Zümrüt Kraliçe’nin ordularını bozguna uğratırken Kaspar daha bebekti. Ancak olayın etkileri onlarca sene sonra hâlâ sürüyordu.</p>

  <p class="block_18">İşçilerin çoğu, yaklaşan savaşçı göçebeler yüzünden evlerinden kaçan insanların çocuklarıydı. Düşman, bulduğu sağlam adamların hepsini askere alıyor, silah zoruyla önlerine iki seçenek sunuyordu: Ya onlar için savaşacaklardı ya da öleceklerdi. Kadınlar fahişe, aşçı ya da hizmetçi olarak alınıyordu. Hattâ kimi çocuklar yük arabalarını taşımaya zorlanıyordu.</p>

  <p class="block_18">Binlerce çocuk öksüz kalmıştı ve onlara bakacak kimse yoktu. Güçsüz olanlar ölüyor, hayatta kalanlar vahşileşiyordu. Dahil oldukları haydut çetesi dışında ne bir aile kavramları kalıyordu ne de aşağılık çete reisine duydukları bağlılıktan öte bir sadakat duygusu.</p>

  <p class="block_18">Böyle bir yere düzen getirmek, en yetenekli hükümdarı bile zorlar diye düşündü Kaspar. Bu görev ona verilmiş olsa o da Muboya Raca'sı gibi başlardı işe: Merkez noktalardan birini güçlendirir, sağlamlaşmasını ve zenginleşmesini sağlar, sonra nüfuz alanını genişletir ve zamanla da bu nüfuzu, hâkimiyet haline çevirirdi. Kuzeyde sistemli bir direnişle karşılaşana dek, genç Raca yaşamın çok büyük bir kısmında böyle devam edebilirdi bile.</p>

  <p class="block_18">Kaspar bir hafta boyunca hamallar ve yük arabacılarıyla kaldığı için onlara pek çok soru sormuş ve bölgeyle ilgili epey bilgi edinmişti. Doğuda Yılan Nehri, ötesindeyse göçebe Jeshandi topluluğunun kontrolü altındaki çorak topraklar vardı. Göçebelerin nehrin öbür tarafında olup bitenle hiç ilgisi olmadığı anlaşılıyordu. Ancak Yılan’ın öte yanında sadece onların sözü geçiyordu. Zümrüt Kraliçe’nin ordusu bile o cephede Jeshandilerin baskısıyla karşılaşmıştı. Kaspar çocukken babasının arşivinden savaşla ilgili bazı raporlar okumuştu ve Kraliçe’nin ordusunun büyüklüğü göz önüne alınırsa, bu savaşı atlatan Jeshandiler’in korkunç bir süvari gücü olmalıydı.</p>

  <p class="block_18">Batıda Sumanu Dağları ve Vedra Nehri’ne kadar uzanan geniş otlaklar ve şehir devletlerden oluşan bir kordon vardı. Bu doğal engel, Raca’nın batıyla herhangi bir sorun yaşamasını engelliyordu. Güneyde de ufak çapta asilzadeler ve sözde hükümdarlar toprak sahibiydiler ancak söylentilere bakılırsa, Raca o taraftaki komşularından biriyle girdiği savaşı da kazanmak üzereydi.</p>

  <p class="block_18">Ancak güneyde, Mavi Deniz kıyılarında Yılan Nehri Kenti bulunuyordu ve bölge yerlileri burayla ilgili pek bir bilgiye sahip değildi. Şehrin hâkimiyeti, zamanında kıyıdan Yılan Gölü’ne kadar ulaşmıştı ve bölge klanlarından oluşan bir kurul tarafından yönetiliyordu. Kaspar, bundan daha fazlasını bilemiyordu. Kimi Günbatımı Adaları, güney Kesh kentleri ve hattâ Queg ve Krallık kadar uzak yerlerden gelen gemiler bu limana yanaşıyordu. Kaspar’ın eve gidiş yolu bu olabilirdi. Yani savaş olsa da olmasa da oraya gitmek zorundaydı.</p>

  <p class="block_18">Arabalar yolun üzerinde tıngırdayarak ilerlemeye devam ederken, Kaspar beklenmedik bir anda çıkabilecek tehlikelere karşı gözünü yoldan ayırmıyordu. Böyle bir şeyin olma ihtimalinin düşük olduğunu tahmin ediyordu, çünkü Muboya’nın ne kadar güneyine inerlerse, kırsal da o kadar sakin ve huzurlu görünüyordu. En azından şu bahsi geçen savaşla karşılaşana kadar öyle olacak gibiydi.</p>

  <p class="block_18">Kaspar aracın arka tarafındaydı. Yol dışında gördüğü tek şey, arkasındaki arabayı çeken birkaç at ve Kafa’nın aksi suratıydı. Yaşlı sürücü Kafa, sessiz bir tipti, fakat konuştuğunda ağzından pek güzel bir şey çıkmazdı.</p>

  <p class="block_18">Kaspar’ın bindiği aracın sürücüsü Ledanu’ysa, görmezden gelmeye çalıştığı, çenebaz bir adamdı. Adam aklına ne gelirse hiç düşünmeden ve amaçsızca söylüyordu. Ne var ki Kaspar sessizlikten sıkılmıştı ve Ledanu’nun yaptığı laf kalabalığından faydalı bir şeyler öğrenebileceği umuduyla adamın konuşmalarına biraz katlanabileceğini düşündü.</p>

  <p class="block_18">“Bana gideceğimiz şu şehri anlatsana Ledanu.”</p>

  <p class="block_18">Bildiklerini arabadaki yeni arkadaşıyla paylaşarak onu etkilemeye heves eden kısa boylu adam, “Kaspar, dostum,” diye söze başladı. “Simarah muhteşem bir yerdir. Hanlar, genelevler, hamamlar ve kumarhaneler vardır orada. Çok medeni yerdir.” Kaspar arkasına yaslandı ve Ledanu’nun bahsettiği yerlerden en keyifli bulduklarıyla ilgili bitmek bilmeyen detayları dinledi. Askerlerin dağılımları, bölge siyaseti ve komşu kentlerle ilişkileri gibi işe yarar bilgileri bu kaynaktan edinemeyeceğini anlamıştı. Yine de burayla ilgili bir şeyler duymak güzeldi. Ne de olsa güneye gidebilmek için yeni bir yol bulana kadar, yeni evi burası olacaktı.</p>

  <p class="block_19"><img alt="Image" class="calibre3" src="../Images/ayrac.png" /></p>

  <p class="block_18">Kaspar, bu sabah işçiye ihtiyacı olan birilerinin olup olmayacağını görmek için kapı aralığına dayanmış bekliyordu. Geleneksek olarak günlük işçi arayanlar, güneş doğmadan Simarah’ın kuzey kapısına yakın bir pazarda buluşurdu. Kaspar, Simarah’a geldikten sonraki bir hafta içinde her sabah iş alabilmişti ve ödemeler de Muboya’dakinden daha iyiydi.</p>

  <p class="block_18">Henüz büyük çaplı bir savaş yoktu görünürde, ancak güneyde Muboya’yla kendine Sasbataba Kralı adını veren birinin toprakları arasındaki sınırda bir çatışma vardı. Asker toplamaya çalışıyorlardı ve verilen para daha iyi olduğu için çalışanların çoğu bu çatışmada yer almayı tercih ediyordu. Dolayısıyla Kaspar’a sürekli iş çıkıyordu. Kumardaki şansı da geri dönmüştü. Yani iş çıkmasa bile bir hafta boyunca karnını doyuracak kadar parası vardı. Ayrıca yerel konaklama evinde kendine bir oda -merdiven altında neredeyse kümes kadar bir odaydı tabii- bile tutmuştu. Basit yemekler yiyor, içki içmiyordu. Böylece her geçen günü daha karlı kapatıyordu.</p>

  <p class="block_18">Güneye giden bir başka aracın buradan geçmesini ve muhafız olarak iş bulabilmeyi umuyordu, ancak Kral Sasbataba’yla yaşanan bu gerginlik sırasında güneye giden tüm mallar ve erzaklar askeri koruma eşliğinde gönderiliyordu. Eve dönüş yolculuğunu heyecanla beklerken içinden bir ses bir an önce harekete geçmesi gerektiğini söylüyordu.</p>

  <p class="block_18">Pazar yerine doğru üç adam yaklaşırken tüm işçiler umutla ayağa kalktı. Kaspar bu üçlüyü son birkaç gün içinde tekrar görmüştü. İkisi yaklaşık iki düzine kadar adam alırken, üçüncüsü biraz bekliyor, orada toplanan adamları yakından inceliyordu. Sanki gözle görülemeyecek bir özellik arıyordu onlarda. Sonra da tek başına oradan çekip gidiyordu.</p>

  <p class="block_18">İlk adam, “Meyve toplayacak üç adama ihtiyacım var! Yalnızca tecrübeli meyve bahçesi çalışanlarından alacağım!” diye bağırdı.</p>

  <p class="block_18">İkinci adam, “Güçlü adamlara ihtiyacım var! Boşaltılacak yük için. On adam!” dedi.</p>

  <p class="block_18">Ancak üçüncü adam, işçi kiralayan iki adamın yanına üşüşen çalışanların arasında öylece dolanıyordu. Kaspar’a yaklaştı. “Hey sen!” dedi. Tuhaf bir aksanı vardı. “Birkaç gündür seni burada görüyorum.” Kaspar’ın yanındaki kılıcı işaret etti. “Nasıl kullanıldığını biliyor musun?”</p>

  <p class="block_18">Kaspar gülümsedi. Fakat sıcak bir gülümseme değildi bu. “Bilmiyor olsam burada duruyor olur muydum?”</p>

  <p class="block_18">“Kılıç kullanabilen birine ihtiyacım var. Başka hünerleri de olmalı.”</p>

  <p class="block_18">“Nasıl hünerler?”</p>

  <p class="block_18">“Ata binebilir misin?”</p>

  <p class="block_18">Kaspar, kendisine iş vermeyi planlayan bu adama iyice baktı ve tehlikeli biri olduğuna karar verdi. Önereceği şey büyük olasılıkla yasadışıydı. Şayet öyleyse Kaspar iyi para kazanabilirdi. Bir süre adamın yüzüne baktı. Ona güven duymasını sağlayacak hiçbir özelliği yok gibiydi. İnce burnu, koyu renk gözlerinin çok bitişik görünmesine sebep oluyordu. Yağlı saçları arkaya doğru taranmıştı. Dişleri hem sararmış hem çarpıktı. Basit kıyafetleri kaliteli kumaştan yapılmaydı. Kılıcının kabzasının da fildişinden olduğu fark ediliyordu. Fakat adamın en dikkat çekici özelliği yüzündeki ifadeydi. Yorgun ve endişeli gibiydi. Yaptırmak isteyeceği şey büyük olasılıkla tehlikeli olacaktı. Bu da iyi para demekti. Soruyu düşünen Kaspar, “Bazıları kadar iyi ama çoğu kişiden daha iyi,” dedi.</p>

  <p class="block_18">“Aksanını çıkaramadım. Nerelisin?”</p>

  <p class="block_18">“Çoğu buradan çok uzakta olan yerlerde yaşadım. Fakat en son kuzeyde, Heslagnam ve Mastaba civarında kaldım.”</p>

  <p class="block_18">“Güneyden değil misin?”</p>

  <p class="block_18">“Hayır.”</p>

  <p class="block_18">“Dövüşe girmekle ilgili bir problemin var mı?”</p>

  <p class="block_18">Kaspar, vereceği cevabı düşünür gibi bir süre sessiz kaldı. Pazarlığa bir at dahil olursa, görev ne olursa olsun kabul edecekti. Simarah’a geri dönmek gibi bir planı kesinlikle yoktu. İşi beğenmezse atı çalıp güneye gidebilirdi. “Görev savaşa girmekse, ben paralı asker değilim. Ama gerekirse savaşıp savaşamayacağımı soruyorsan cevabım evet, savaşabilirim.”</p>

  <p class="block_18">“Her şey beklediğimiz gibi giderse, at sürebiliyor olman bizim için yeterli olacaktır dostum.” Kaspar’a kendisini takip etmesini işaret etti. Yürürken, “İsmim Flynn,” dedi.</p>

  <p class="block_18">Kaspar aniden durdu. “Kinnochlu musun?”</p>

  <p class="block_18">Flynn arkasını döndü ve Adalar Krallığı dilinde konuşmaya başladı. “Derin Taunton’dan geliyorum. Sen?”</p>

  <p class="block_18">“Olasko’dan.”</p>

  <p class="block_18">Flynn ona baktı ve yine Kral Dili’nde, “Öyleyse ikimiz de evimizden çok uzaktayız Olaskolu,” dedi. “Fakat bu vesileyle tanrılar bize ihtiyacımız olan şeyi sunuyor olabilir. Çünkü eğer yanılmıyorsam medeniyetten uzak bu yere kendi isteğinle gelmiş değilsin. Beni takip et.”</p>

  <p class="block_18">Flynn isimli adam, dükkânların olduğu bu bölgenin eski sokaklarını hızla geçti ve uzun bir ara sokağa döndü. Kaspar ifadesini hiç değiştirmeden sakin kalmaya çalıştı fakat kalbi çok hızlı atıyordu. Çocukken öğretmenlerinden birinin soyadı Flynn’di. Kinnoch diye bilinen ve uzun zaman önce Adalar Krallığı tarafından istila edilen bir bölgenin parçası olan yerden geliyordu. Ancak bölge insanları kendi kültürel kimliklerini korumuş, kendi aralarında kullandıkları dili kullanmaya devam etmişlerdi. Kaspar’ın eğitmeni de, gencin merakını köreltmek için ona birkaç kelime öğretmişti. Ancak o kadarı bile diğer kavim üyeleri tarafından ihanet olarak görülmeye yeterdi. Kinnoch insanları tereddütsüz savaşçılar, şairler, yalancılar ve hırsızlardan oluşuyordu. Sarhoş olmaya, ani öfke ve hüzün patlamaları yaşamaya meyilli olurlardı, ancak bu adam dünyanın bu ucuna gelebildiyse, medeniyete dönebilecek gücü de olabilirdi.</p>

  <p class="block_18">Flynn; soğuk, tozlu ve karanlık bir depoya girdi. İçeride iki adam bekliyordu. Flynn kenara çekilirken kafasını salladı ve adamlar hiçbir işaret vermeden kılıçlarını çekerek saldırıya geçti.</p>

  <p class="block_19"><img alt="Image" class="calibre3" src="../Images/ayrac.png" /></p>

  <p class="block_20" id="calibre_pb_12">&nbsp;</p>
</body>
</html>
