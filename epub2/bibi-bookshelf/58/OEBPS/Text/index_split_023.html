<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>03 - Sürgünün Dönüşü - Gölgeler Meclisi Üçlemesi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_22"><span class="text_">-16-<br class="calibre8" /></span><span class="text_1">SULTH</span></p>

  <p class="block_23">&nbsp;</p>

  <p class="block_24">Kaspar tek başına içiyordu.</p>

  <p class="block_24">Talnoy, yukarıdaki odada öylece oturuyordu. Birahanenin en üst katında, genellikle kiralanmayan bir çatı katıydı burası. Bir gemi bulana kadar Kaspar taverna ve hanlara gitmekten kaçınıyordu. Kalkin'in de uyarmış olduğu gibi başkalarının da yaratığı arıyor olmasından endişeleniyordu.</p>

  <p class="block_24">Artık onu böyle görüyordu: Bir yaratık. Son dört gününü, sorular sorup kendi başına hareket edebilme gücünü tespit edebilmek için denemeler yaparak geçirmişti. Sonunda iki sonuca varmıştı: Yaratık, bağımsız düşünme ve karar verme gücüne sahipti, dolayısıyla içinde bir can taşımadığı söylenemezdi. İkinci olarak da bu yaratıklardan oluşan bir orduyu yenmek neredeyse imkânsızdı.</p>

  <p class="block_24">Yüzüğü ne kadar süre takabileceğini de artık kestiriyordu. Uyarı işaretlerini hemen kapabilmişti, çünkü ona tamamen yabancı gelen bir duygu olarak karşısına çıkıyordu: Salt korku. Yüzüğü takıp Talnoy'u hizmetçi kılığına soktuktan hemen hemen bir saat sonra bu birahaneye ulaşmıştı. Mekânın sahibiyle fiyatta anlaşıp odasına girdiğinde kendini epey rahatsız hissediyordu. Bunun nedenini merak ederken yüzüğü parmağından çıkarmadan beklemeyi denedi. Samandan basit yatağının üzerinde oturmuş bekliyordu. Talnoy da köşedeydi. Odaya geldikten yaklaşık yarım saat sonra inanılmaz bir korku kapladı tüm benliğini. Kapının dışında korkunç bir şey olduğundan emindi. Kılıcını çekip kapıda duran her kimse ona saldırma dürtüsünü bastırarak parmağındaki yüzüğü çıkardı. İçindeki dehşet ve korku birden kaybolmuştu.</p>

  <p class="block_24">Yaptığı bu denemeyle, yüzüğü bir buçuk saatten fazla takmaması gerektiğini öğrenmişti. Çıkardıktan sonra da tekrar takmak için en az o kadar beklemesi gerekiyordu. Az bir süre sonra yüzüğü takarsa aynı deliliği bir kez daha yaşıyordu. Kaspar, günde bir iki defa yüzüğü takmanın sorun yaratmayacağına, fakat bundan fazlasının bir tehlike oluşturacağına karar verdi.</p>

  <p class="block_24">Talnoy'la ilgili olarak başka ne bildiğini düşündü. Ne kadar yaşlı görünse de, Kosridi'de gördükleri kadar zinde duruyordu. Bulunduğu hali ifade edecek daha iyi bir kelime de bulamıyordu. Ne yaşlandığına ne de gücünü kaybettiğine dair bir işaret vardı. Haddi zatında tamamen yeniydi.</p>

  <p class="block_24">Kaspar hiçbir şey bilmediği duygusundan kurtulamıyordu bir türlü. İlk başta onu bu şeyi Kalkin'e götürmeye zorlayan ilencin etkisi altında -hattâ o dürtüyle zehirlenmiş- gibi hissediyordu. Ayrıca sormak istediği pek çok soru vardı: Neden yaratığın üzerinde bu ilenç vardı? Şayet bu ilenç, o şeyi şu an yapmakta olduğu görevin yerine getirilmesi için tanrılara yönlendirmek adına bir zorunluluk olarak yapılmadıysa öyleyse neden yapılmıştı? Kalkin bunun bir önemi olmadığını söylemiş olsa da, Kaspar bunun gerçek olduğuna pek inanamıyordu. Hem Kalkin neden bu şeylerin Midkemia'ya girmesinden bu kadar korkuyordu ki? Midkemia'dan çıkması güç olsa da, Dasati işgale başlasa tanrılar hiçbir şey yapamaz mıydı? Tanrılar Dasati'den korkuyor muydu?</p>

  <p class="block_24">Şehir dedikleri bu yerde gemi simsarı olarak bilinen Karbara isimli adamı beklerken birasını yudumladı. Karbara, Kaspar'ı evine götürecek geminin haberini ulaştırmak için gelecekti. Kaspar, onu bu işin içine soktuğu için kaderine sövdü. Başlangıçtan beri her şey lanetli gibiydi. Fakat sonra, bunun hayatını tehlikeye atmadan eve dönmek için bir şans olabileceğini düşündü. Ancak gemi bulmak sahiden de sorundu.</p>

  <p class="block_24">Sulth, Novindus'un batı kıyılarındaki en büyük şehirdi, fakat bunun hiçbir anlamı yoktu. Benzer büyüklükteki diğer tek şehir de aşağıda kalan Punt Limanı'ydı. Yüklemelerin çoğu bu iki şehir arasında yapılırken, her üç ya da dört ayda bir güney şehirlerine de giden bir gemi oluyordu. Olasko ve diğer Doğu Krallıkları'nda sıkça rastlanan büyük okyanus gemileri, bu sularda nadiren görülüyordu. Üstelik limandaki büyük gemilerin hiçbiri kuzeye gitmiyordu. Kendine bir gemi satın alması gerekecekti.</p>

  <p class="block_24">Kapı açılırken Kaspar kafasını çevirdi ve karşısında Karbara'yı buldu. Hafif yapılı, huzursuz bir adamdı Karbara. Sanki birileri onu takip ediyormuş gibi sürekli etrafına bakıyordu. Kaspar'ın masasına gelerek, "Bir gemi buldum," dedi.</p>

  <p class="block_24">"Nasıl bir şey?"</p>

  <p class="block_24">"Önde kare şeklinde ayarlanmış, ve ortada da üçgen şeklinde flok yelkeni olan çift direkli bir koster, ama bir kostere göre çektiği su fazla ve nispeten yeni bir gemi. Sahibi, karısı ve çocuklarıyla evinde yaşayabilmek için satıyor. Elimden gelenin en iyisi buydu, fakat tam bir kelepir."</p>

  <p class="block_24">"Ne kadar?"</p>

  <p class="block_24">"Üç yüz altın para veya eşdeğeri."</p>

  <p class="block_24">Kaspar düşündü. Olasko'ya göre ucuzdu, fakat buradaki her şey oraya kıyasla ucuzdu. Bu para, memleketindeki usta bir marangozun bir senelik kazancı, buradaysa bunun iki katıydı. Dolayısıyla geminin kaptanı alacağı parayla küçük ve güzel bir han alabilir veya başka bir iş kurabilirdi. "Ne zaman görebilirim?"</p>

  <p class="block_24">"Yarın. Öğlen olmadan yükleri indirmiş olacaklar. Sonra gemi olduğu yerde duracak. Kaptan satışın gerçekleşmesini çok istiyor, yani fiyatı biraz düşürebilir."</p>

  <p class="block_24">"Şafak söktükten sonra orada olurum," dedi Kaspar birasını bitirirken.</p>

  <p class="block_24">Ayağa kalkan Karbara, "Sizinle orada görüşürüz," dedi. "Ve benim fiyatımı da biliyorsunuz?"</p>

  <p class="block_24">"Gemiye verdiğimin yüzde onunu vereceğim sana, evet."</p>

  <p class="block_24">"Güzel," dedi zayıf adam ve çıktı.</p>

  <p class="block_24">Kaspar arkasına yaslandı. Karbara'nın bir derdi vardı. Satış konusunda fazla heyecanlıydı. Evet, bir aydan fazla sürede kazanacağı parayı bu satışla elde edecekti, fakat Kaspar adamın başka gelir kaynakları olduğunu da tahmin ediyordu. Kaspar ihaneti hemen hissederdi. Sabahın erken vakitlerinde, hava hâlâ karanlık fakat etraf kalabalıkken burasıyla liman arasındaki dar bir sokakta pek çok şeyin olabileceğini ve bölge polisinin de bir süreliğine buna göz yumabileceğini biliyordu.</p>

  <p class="block_24">Kaspar erkenden yatıp sabaha ne yapacağını düşünmeye karar verdi. Birasını bitirdi ve birahane sahibine başıyla iyi geceler dileyerek yukarı çıktı.</p>

  <p class="block_24">Talnoy odanın köşesinde öylece duruyordu. Soru sorulmasını önlemek için, Kaspar yere de bir yatak attırmıştı. Büyük olasılıkla gereksiz bir önlemdi bu, çünkü birahane sahibi parasını almaktan başka hiçbir şeyle ilgileniyor gibi görünmüyordu.</p>

  <p class="block_24">Odada ilk yattığı gece, Kaspar o şeyin köşede öylece durmasından rahatsızlık duymuştu. Gece pek çok defa uyanıp yaratığın kımıldayıp kımıldamadığına baktı. Onu oradan oraya taşırken Talnoy'un yanında yatmaktan rahatsızlık duymaması tuhaftı. Şimdiyse bu şeyin kendi başına hareket edebileceğini -sadece Kaspar emir verdiğinde bunu yapabilecek olsa da- bildiğinden, yanında bulunmak ona rahatsızlık veriyordu. Ancak yorgunluktan huzursuz da olsa uykuya daldı.</p>

  <p class="block_24">Gecenin büyük kısmını sağa sola dönerek geçirdi. Karanlık bir boyutta yaşayan habis, sevgisiz bir ırkı gösteren rüyalar gördü.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Kaspar, henüz şafak sökmediğinden karanlık olan yolda ilerliyordu. Sulth Körfezi'ni beklenmedik bir sis kaplamıştı ve her yerden bir ses duyuluyordu. Şehir çoktan kalkmış, canlanmıştı. Seyyar satıcılar el arabalarını çekiyor, dükkân sahipleri sabahla başlayan işlerine hazırlanıyor, kadınlarsa koşturarak sebze pazarına gidiyordu.</p>

  <p class="block_24">Kaspar nereden bir saldırı geleceğini tahmin bile edemiyordu, fakat limana ulaşmak için dolambaçlı bir yol seçmeye karar vermişti. Yolda ona pusu kurmuş birileri varsa da, nerede olduğunu bulmak için zihnini okumaları gerekirdi. Gitmeden önce yüzüğü takıp, Talnoy'a sandığı çalmaya kalkan biri olursa öldürmesini emretmişti. Ne zaman çıktığını aklına yazarak uygun bir süre içinde dönmeye söz verdi.</p>

  <p class="block_24">Çıkarken birahane sahibine odaya girmemesini, 'hizmetçisine' birinin odaya girmeye çalışması halinde kaba kuvvet kullanmasını tembihlediğini söyledi. Mekân sahibi bu söylediğiyle epey eğlenmiş gibiydi. Kafasını salladı ve yalnızca odayı temizlemesi için kayınbiraderini gönderebileceğini söyledi.</p>

  <p class="block_24">Kaspar, gitmeyi seçtiği yolda onu kimsenin beklemediğini gördü. Fakat Karbara birazcık zekiyse pusuyu limana yakın bir yerde kurardı. Çünkü orada yaşanabilecek bir karmaşayı çok az kişi fark ederdi. Üstelik fark edilse bile durumu araştıracak insan sayısı, fark edenlerden bile az olurdu. Anlaştıkları buluşma noktasından çok uzakta olan batı yakasındaki limana geldi. Gökyüzü aydınlanırken, o da karanlığın içinde ilerliyordu. Güneş sisi kesene kadar hava karanlık kalacaktı. Bunun gerçekleşmesineyse daha en az iki saat vardı.</p>

  <p class="block_24">Kaspar, limandaki gemiyi görebileceği bir noktaya varmıştı. Karanlıkta, ön ve arka taraflarındaki fenerlerin verdiği ışık sayesinde, bir karaltı olarak görünüyordu. Kaspar görebildiği kadarıyla geminin işine yarayabileceğini düşündü.</p>

  <p class="block_24">Yüzüğü hâlâ parmağında tutan Kaspar birkaç dakika daha durdu. Yüzüğü çıkartması gerektiğini gösteren işaretlerden hiçbirini hissetmiyordu. Hava aydınlanırken, gemiye hızla yaklaşan Karbara'nın siluetini gördü. Bundan sonra ne olacağını görmek için bir kapı aralığına yaslanıp beklemeye başladı.</p>

  <p class="block_24">Yarım saat içinde gökyüzü aydınlandı. Karbara bir o yana bir bu yana yürüyordu. Liman işçileri gemiye yaklaşıp denizcilere seslendi. Önceki gün öğleden sonra boşaltmaya başladıkları yük bitmek üzereydi. Gün ağarırken arabalar ve küfeciler, işportacılar ve hırsızlar ortaya çıkmaya başladı.</p>

  <p class="block_24">Sonunda Kaspar, kendisine bir pusu kurulmuş olsa bile artık bundan vazgeçilmiş olacağına karar verdi. Çünkü liman artık gizli bir şeyler yapılamayacak kadar kalabalıktı. Bunun yanı sıra kaptanla konuşup hana dönmek için çok az vakti kalmıştı.</p>

  <p class="block_24">Kaspar yanlarına yaklaşarak, "Günaydın," dedi.</p>

  <p class="block_24">Karbara döndü ve gülümsedi. "Şu taraftan geleceğinizi sanıyordum," dedi karşı yönü işaret ederek. Ardından kafasını salladı. "Önemli değil. Günaydın. Hadi güverteye çıkalım." Kaspar'a iskeleden çıkmasını işaret etti.</p>

  <p class="block_24">Kaspar da eliyle Karbara'ya önden geçmesini işaret etti. Bir an tereddütte kalıp omuzlarını kaldıran zayıf ve gergin adam iskeleye tırmandı. Kaspar pusunun güvertenin aşağısında olup olamayacağını düşünüyordu şimdi de. Eli kemer bıçağının kabzasındaydı.</p>

  <p class="block_24">Ana güverteye ulaştıklarında, yükün indirilmesiyle ilgili emirler veren orta yaşlı şişman bir adamla karşılaştılar. Adam önce Karbara'ya, ardından da Kaspar'a baktı. "Alıcı sen misin?" dedi başka bir giriş yapmadan.</p>

  <p class="block_24">Kaspar, "Belki," dedi. "Bana gemini anlatsana Kaptan…"</p>

  <p class="block_24">"Berganda," diye lafını tamamladı ters bir sesle. "On yaşında bile değil gemi. İki eski gemiyle takas ettim bunu. Hem daha hızlı olduğu için, hem de o ikisinin toplamından neredeyse daha fazla yük alabildiği için." Etrafına bakındı. "Su çizgisi on beş metrede. Biz buna <i class="calibre9">bilander</i> adını veririz. Ana direkte büyük bir üçgen yelken sereni olduğunu görebilirsin." Neredeyse pupaya kadar uzanan sereni işaret etti. "Sakin rüzgârda çok fazla yelken bezi açman gerekebilir. Dalga yönünde esen rüzgârlarda biraz can sıksa da şiddetli rüzgârda yelkeni daraltıp dümdüz yoluna devam edebilirsin. Mizana yelkenine ihtiyaç duymazsın. Her neyse- Karım evde olmamı çok istiyor. Araba işinde çalışan bir de kardeşim var. Yük arabacılığıyla ilgili hiçbir şey bilmesem de yüklerden anlarım. Gemi gayet diri. Zaten bu işten biraz anlıyorsan üç yüz altının da oldukça düşük bir fiyat olduğunu fark etmişsindir.'' Karbara'yı işaret ederek, "Ama onun parasını sen ödersin," dedi.</p>

  <p class="block_24">"Ben ödeyeceğim," dedi Kaspar. "Sana da beş yüz altın vereceğim, fakat gemiyi bir kez daha kullanman gerekecek."</p>

  <p class="block_24">"Nereye?"</p>

  <p class="block_24">"Mavi Deniz'in ötesine, kuzey kıtasına."</p>

  <p class="block_24">"Orası çok uzun bir yol. Nasıl gidilir onu bile bilmiyorum. Tek bildiğim Yılan Nehri Kenti'nden kuzeydoğu yönüne doğru açılmak gerektiği. Sanırım kuzey kıyısından ilerleyebilir, kıtanın güneye döndüğü noktadan yukarı doğru gidebiliriz. Fakat bu neredeyse bir sene sürer."</p>

  <p class="block_24">"Hayır," dedi Kaspar. "Atbaşı Burnu'nu geçtikten sonra batıdan kırk beş gün ilerleyeceğiz. Sonra tam batıya doğru iki hafta gideceğiz."</p>

  <p class="block_24">"Öteki yöne doğru mu yelken açacağız yani?" dedi Kaptan. "Pekâlâ. Hep dünyanın o tarafını görmek istemişimdir. Üç yüzü şimdi, iki yüzü de oraya varınca alacağım. Kaç yolcu var?"</p>

  <p class="block_24">"İki. Ben ve yardımcım."</p>

  <p class="block_24">"Ne zaman yola çıkmak istiyorsunuz?"</p>

  <p class="block_24">"Mümkün olduğunca çabuk."</p>

  <p class="block_24">"Pekâlâ beyim," dedi Kaptan Berganda. "Artık bir gemin var. Ben ona <i class="calibre9">Batı Prensesi</i> diyorum. Adını değiştirmek ister misin?" Kaspar gülümsedi. "Hayır. <i class="calibre9">Prenses</i> güzel. Gerekenleri hazırlayıp tayfayı toplamak ne kadar sürer?"</p>

  <p class="block_24">"Tayfa konusunda bir sorun yok. Benim çocuklar bugünden itibaren işsiz kalacakları için homurdanıp duruyorlardı. Uzun bir yolculuk için bir kez daha güverteye çıkmak onların da hoşuna gidecektir. Levazım için de bana iki gün ver. Elli beş gün mü dedin sen? Rüzgâr bizim tarafımızda olmazsa diye şuna üç ay diyelim biz. Üç gün sonra sabah yelken açmaya hazır oluruz."</p>

  <p class="block_24">Kaspar tuniğinden küçük cüzdanını çıkardı. "Pazarlığımızı kesinleştirmek için yüz altın veriyorum sana. Diğer iki yüzü bu öğleden sonra getireceğim. Opardum'a vardığımızda da son kalan iki yüz altını alacaksın."</p>

  <p class="block_24">"Opardum mu dedin?" Kaptan sırıttı. "Gideceğimiz toprakların adı bu mu?"</p>

  <p class="block_24">"Şehrin adı bu. Ülkenin adıysa Olasko."</p>

  <p class="block_24">"Kulağa çok tuhaf geliyor. Görmek için sabırsızlanıyorum." Altını alırken elini uzattı ve böylece pazarlık üzerinde anlaşarak el sıkıştılar.</p>

  <p class="block_24">Kaspar Karbara'ya dönerek, "Senin altının birahanede. Benimle gel," dedi.</p>

  <p class="block_24">Karbara bir an için tereddütte kaldı. "Geç kalmamam gereken bir görüşmem daha var. Bana ödeyeceklerinizi almak için gün içinde daha sonra yanınıza uğrarım efendim."</p>

  <p class="block_24">Kaspar, zayıf adamın omuzlarını sıkıca tutarak, "Şimdi gel. Yalnızca birkaç dakika sürer. Hem paranı almak için can attığını tahmin edebiliyorum," dedi.</p>

  <p class="block_24">Kısa boylu adam, Kaspar'ın güçlü ellerinden kurtulmaya çalıştıysa da başaramadı.</p>

  <p class="block_24">"Sorun nedir?" diye sordu Kaspar. "Sanki benimle birahaneye dönmek istemiyor gibisin. Ters bir şey mi var?"</p>

  <p class="block_24">Telaşa yakın bir bakışla Karbara, "Hayır efendim, gerçekten hiçbir şey yok. Yalnızca bir başka beyle görüşmem gerekiyor. <i class="calibre9">Çok</i><i class="calibre9">acil</i>," dedi.</p>

  <p class="block_24">"Israr ediyorum," dedi Kaspar parmaklarını adamın omuzlarına iyice batırırken. Karşısındaki zayıf adam bayılacak gibiydi fakat kafasını sallayarak onunla yürümeye başladı. "Birahaneye döndüğümde birilerinin odama girip hazine sandığımı çaldığını fark etmemden korkmuyorsun, değil mi?" Kaspar içinde bir huzursuzluk hissinin oluştuğunu fark edebiliyordu. Bir an evvel yüzüğü parmağından çıkarmalıydı.</p>

  <p class="block_24">Bunu da söyledikten sonra Karbara kaçmaya kalktı fakat Kaspar ayağına çelme taktı. "Birahaneye vardığımızda bana ait bir şeyin kaybolduğunu görürsem seni polise kendi ellerimle veririm, anlıyor musun beni?"</p>

  <p class="block_24">Karbara ağlamaya başladı fakat Kaspar gözyaşlarını umursamadan adamı yarı yürütüp yarı sürüklemek suretiyle yanında götürdü. Birahaneye vardıklarında mekânın sahibi odanın tam ortasında dikilmiş duruyordu. Yüzü solgundu ve gözlerini ince açmıştı. "Sen!" dedi Kaspar'a içeri girer girmez. "Yukarı çıksan iyi olur!"</p>

  <p class="block_24">"Neden?"</p>

  <p class="block_24">"İki adam pişkince içeri girdi ve müsaade bile istemeden yukarı çıktı. Sesleri duyunca yukarı çıkmak için merdivenleri yarılamıştım ki o çığlıkları duydum..." Kafasını deli gibi sallamaya başladı. "Ben denizlere açıldım, savaştım, seyahat ettim... Ama kırk sene boyunca hiç böyle bir ses duymadım. Uşağına ne oldu bilmiyorum, fakat korkunç bir şeyler yaşandı ve sen de görsen iyi olur. Sokaktaki çocuklardan birini polisleri çağırması için yolladım bile."</p>

  <p class="block_24">Kaspar içini kaplayan korkuyu hissedebiliyordu. Delilik gelmeden önce yüzüğü çıkarmak için yalnızca birkaç dakikası olduğunu biliyordu. Karbara'yı çekerek yukarı çıkardı ve odaya girdi. Talnoy bıraktığı yerde, odanın köşesinde duruyordu. Sandık hâlâ ayağının dibindeydi. Fakat oda adeta bir mezbahaya dönmüştü. Duvarlara ve yerlere kan sıçramış, yatağın üzerindeki battaniyeler kanla sırılsıklam olmuştu. İki adam, ya da onlardan geriye kalanlar, yere yığılmıştı. İnsan olduklarını fark edebilmek epey güçtü, çünkü vücutları belirli bir yönteme uygun olarak parçalara ayrılmış, lime lime edilmişti. Boş boş tavana bakan iki kafa yerde yatıyordu.</p>

  <p class="block_24">Karbara inleyerek düştü ve bayıldı.</p>

  <p class="block_24">Kaspar kafasını salladı. Yüzüğü parmağından çıkarırken, az evvel yaklaşmakta olan deliliğin kaybolduğunu hissedebiliyordu. Derin bir nefes aldı. Yüzüğü tekrar takmadan önce mümkün olduğunca bekleyecekti. Bu şehirdeki polislerin de diğer yerlerdeki gibi yavaş hareket ettiğini umuyordu. Çünkü yüzüğü tekrar takabilmek için bir saat, belki de daha fazlasına ihtiyacı vardı.</p>

  <p class="block_24">Aradan bir saat geçmişti ki Karbara kımıldanmaya başladı. Kaspar etrafına bakarak bu hırsız özentisinin bir süre daha baygın kalmasının daha iyi olacağına karar verdi. Eğildi ve adamın kulağının arkasına hızlı bir darbe indirdi. Karbara birden zıpladı, sonra yine sustu.</p>

  <p class="block_24">Kaspar aşağıdan gelen sesleri duyuyordu. Polisler gecikse bile odada bir sıkıntı olduğunun haberi, ortak salona yayılmıştı. Kısa bir süre sonra komşular da sokakta bunun dedikodusunu yapacaktı.</p>

  <p class="block_24">Derin bir nefes alan Kaspar yüzüğü parmağına geçirdi ve hemen bir huzursuzluk hissetmeye başladı. Doğrudan gemiye binip Talnoy'u buradan götürmesi gerektiğini biliyordu. Talnoy'un yanına gitti ve elini omzuna koydu. "Hizmetçi!" Yaratığın görüntüsü hemen değişti. "Sandığı al ve beni takip et. Ben aksini emretmediğim sürece kimseye bir şey söyleme."</p>

  <p class="block_24">Yaratık eğilerek küçük sandığı hiç yorulmadan kaldırdı. Üzerinde tek damla kan yoktu. Kaspar, hizmetçi kılığının bir aldatma olduğunu ve kanla kirlenecek bir elbise olmadığını düşündü. Tabii o böyle bir emir verirse iş değişirdi.</p>

  <p class="block_24">Kaspar döndü ve odadan çıktı. Basamakların sonunda bölge ahalisinden birkaç adam toplanmış, Kaspar ve Talnoy merdivenlerden inerken fısıldaşıyorlardı. Kaspar on altın çıkardı ve birahane sahibine verdi. "Arkadaşım bayıldı. Oraya girmeden önce derin bir nefes al. Bunu odayı temizleyeceğin ve sorarlarsa polislere batı değil güney kapısından çıktığımı söylemen için veriyorum. Sıkıntı yaşattığım için özür dilerim ama onlar hırsızdı."</p>

  <p class="block_24">Birahane sahibi tek kelime etmeden paraları aldı.</p>

  <p class="block_24">Kaspar, Talnoy'u limana götürdü ve <i class="calibre9">Batı Prensesine</i> bindiler. Kaptan Berganda, "Sizi birkaç gün daha görmem sanıyordum," dedi.</p>

  <p class="block_24">"Planlarda değişiklik oldu. Gemide kalacağız. Biri sorarsa bizi görmedin."</p>

  <p class="block_24">"Anlaşıldı," dedi şişman adam. "Mal sahibi sensin."</p>

  <p class="block_24">"Kamaramız nerede?"</p>

  <p class="block_24">"Kaptan kamarasını henüz boşaltmamıştım aslında..."</p>

  <p class="block_24">"Orada kal sen. Başka bir yer var mı?"</p>

  <p class="block_24">"Benimkinin hemen yanında küçük bir kamara var. Çocuğa söyleyeyim de göstersin." Kamarotlardan birini çağırdı. Genç gelince de Kaspar ve Talnoy'a odalarını göstermesini söyledi.</p>

  <p class="block_24">Kaspar çocuğa bu gecelik kamarasında yiyeceğini söyledi. Kapı kapanır kapanmaz yüzüğü parmağından çıkardı. Kaspar çok gergindi ve bunun sebebi yüzük mü, yüzükle ilgili kaygıları mı yoksa limana varmadan yakalanabileceği endişesi miydi bilmiyordu. Bu şehrin polisleri, Kaspar'ın bu zamana kadar gördüklerinden daha titiz değilse gittiği bu dolambaçlı yol, onu güney veya batı kapılarında aramalarına sebep olacaktı.</p>

  <p class="block_24">Kaspar ranzanın alt katına oturdu. Yukarıda bir yatak daha vardı, fakat Talnoy'u köşede, sandığın yanında ve ayakta tutuyordu. Sulth'tan ayrılana kadar iki uzun ve sıkıcı gün boyunca bekledi.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Gitmeden önce birahanedeki kıyımla ilgili herhangi bir haber, Kaspar'ın kulağına ulaşmamıştı. Kaptan veya tayfa kamarada saklanmalarıyla ilgili olarak herhangi bir mantık yürüttüyse de kendilerine saklamışlardı. Nihayet üçüncü günün sabahı yola çıktılar.</p>

  <p class="block_24">Kaspar, limandan tamamen ayrılmalarını bekledi, sonra güverteye çıktı. Kaptan Berganda, "Geminin sahibi sen olabilirsin ama demir aldıktan sonra buranın efendisi ben olurum," dedi.</p>

  <p class="block_24">"Anlaşıldı," dedi Kaspar kafasını sallayarak.</p>

  <p class="block_24">"Bahsettiğin rota bizi dünyanın kıyısına veya bir canavarın ağzının dibine götürmezse üç ay veya daha kısa bir süre içinde memleketine ulaşırız."</p>

  <p class="block_24">"Tanrılar isterse," dedi Kaspar alaycı bir sesle.</p>

  <p class="block_24">"Ben yola çıkmadan önce hep bir adak veririm," dedi Berganda. "O rahiplerin iyi bir yolculuk geçirmemiz için dua etmesi bir işe yarıyor mu bilmem ama zarar da vermez."</p>

  <p class="block_24">"Hayır," dedi Kaspar. "Duadan bir zarar gelmez. Kimbilir, belki tanrılar arada durup bunları dinliyorlardır, değil mi?"</p>

  <p class="block_24">"Her zaman dinlerler," dedi denizci. "Dualara cevap da verirler. Sadece çoğunlukla cevapları 'hayır' olur."</p>

  <p class="block_24">Kaspar kafasını salladı. Bu söylediğine karşı çıkacak bir şey bulamamıştı.</p>

  <p class="block_24">Güneybatıda Sulth Körfezi'nden aşağı güneye doğru giderlerken uzaktaki kıyıya baktı. Uzun bir yolculuk olacağı kesindi. Fakat yolculuğun aynı zamanda olaysız geçmesini umut ediyordu.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_24">Gemiye çarpan dalgalarıyla akşamüstü güneşinde oynaşan su damlacıklarını ve denizi izliyordu Kaspar. Novindus'tan yola çıkalı kırk beş gün olmuştu. Kaspar hiçbir zaman denize düşkün olmamıştı, fakat Olasko hükümdarı olarak bir şehirden öbürüne geçmek için epey deniz yolculuğu yapmıştı.</p>

  <p class="block_24"><i class="calibre9">Batı Prensesi</i> usta ellerle kullanılan küçük bir gemiydi ve mürettebat da ne yapması gerektiğini biliyordu. Askeri gemilerdeki gibi sert bir disiplin anlayışı yoktu tabii. Daha çok bir aile gibiydi oradakiler. Bu adamlar senelerce, hattâ kimileri tüm yetişkin hayatları boyunca aynı kaptanla yelken açmıştı.</p>

  <p class="block_24">Kaspar, sıkıntıdan belli bir düzen geliştirmişti kendine. Her güne güvertede egzersiz yaparak başlıyordu. Kılıcını çekip coşkuyla çalışıyordu. İlk başta mürettebattakiler bu durumla eğlenirken, sonraları Kaspar'ın becerilerini gördükçe onu sessizden takdir etmeye başladılar. Üzerinde sadece pantolonu kalacak şekilde soyunuyor, bir saat boyunca kılıç talimi yapıyordu. Güvertede duramayacağı kadar sert bir rüzgâr olmadığı takdirde, havanın nasıl olduğunu da umursamıyordu. Sonra bir kova suyla yıkanıyordu. Zaten kıyıya varana kadar yapabileceği en iyi banyo da bu kadar olabilirdi.</p>

  <p class="block_24">Artık rotanın batı ayağına gelmişlerdi. Kaspar sessizce durup düşünürken, sürekli yükselip inen denizden ayırmıyordu gözlerini. Bir sonraki adımını da düşünmüştü, çünkü Kalkin, Talwin Hawkins konusunda haklıydı. Opardum muhaberesinden bu yana neredeyse bir yıl geçmiş olmasına rağmen, Kaspar daha üç kelime etmeden Tal'in kılıcını çekip saldırması muhtemeldi. Kaspar ne yapacağını biliyordu, fakat henüz detayları düşünmemişti.</p>

  <p class="block_24">"Kaptan!" Tepedeki gözcüden geliyordu ses.</p>

  <p class="block_24">"Ne var?" diye bağırdı Kaptan.</p>

  <p class="block_24">"Bilmiyorum... Bir şey... Sancak tarafında."</p>

  <p class="block_24">Kaspar iskele tarafında olduğundan geminin öbür tarafına geçti. İleride dev gibi parlak bir daire havada duruyordu.</p>

  <p class="block_24">"Tanrılar adına, bu nedir?" diye mırıldandı denizci. Diğerleri de dinsel olarak kendilerini koruduğuna inandıkları işaretleri yapmaya başlamışlardı.</p>

  <p class="block_24">Kaspar'ın ensesindeki tüyler diken diken olmuştu. Kosridi'de geçirdiği birkaç dakikadan mı, Talnoy'la geçirdiği vakitten mi yoksa sadece o anlık yaşadığı bir şey midir bilinmez fakat bunun boşluktaki kabuklardan olduğunu biliyordu. Kalkin'in tabiriyle bu bir gedikti.</p>

  <p class="block_24">Birden delikten denize doğru su akmaya başladı. Acı ve siyah olan bu suyun kükürt kokusunu, rüzgâr gemiye doğru taşıyordu. "İskeleye gel!" diye bağırdı Kaptan. "O şey ne bilmiyorum ama tornistan yapacağız!"</p>

  <p class="block_24">Kaptanın emriyle denizciler işe koyulurken, Kaspar o karanlık dünyadan Mavi Deniz'e dökülen suyu sessiz bir merak içinde izliyordu. Denizle buluştuğu yerde su bulanıp köpürerek buhar ve duman çıkarırken, hareketin oluştuğunu noktalardan köpükler çıkıyordu. Sonra birden o dairenin içinde bir kafa belirdi: Efsanevi deniz canavarlarına veya Midkemia'daki tehlikelere hiç benzemeyen o okyanusun canavarı. Siyahtı ve kafasında bir miğfer var gibi görünüyordu. Güneş ışığı üzerine çarpıp yansıma yapıyordu. Kaspar bunu, bal rengi gözleri batan güneşin altında parlayan dev bir yılanbalığı olarak görüyordu. Kafasında arkaya doğru meyleden bir dizi boynuzdan oluşan bir sorguç vardı. Amaç yaratığı daha büyük yırtıcılardan korumaktı sanki: Tabii bu ne kadar mümkün olabilirse. Kaspar bu şeyin büyüklüğüne inanamıyordu. Gedikten çıkan kısmı dokuz metreden fazlaydı ve gerisi de geliyordu. Bel kısmı diğer taraflarına göre daha da geniş olduğundan, yaratığın yarısının bile henüz dışarı çıkmadığı anlaşılıyordu. Üç dört ısırıkta koca gemiyi yutabilirdi.</p>

  <p class="block_24">"Tanrılar bizi korusun!" diye bağırdı gözcü.</p>

  <p class="block_24">Yaratığın kanatları da gedikten çıkınca, Kaspar karşısındaki şeyin otuz metreden de uzun olabileceğini tahmin etti. Yaratık gemidekilere bakarak gedikten daha hızlı çıkmaya çalışırken adamlar tanrıların isimlerini sayıklamaya ve af dilemeye başlamıştı bile.</p>

  <p class="block_24">Sonra birdenbire gedik yok oldu. Uzaktan gelen bir şimşek sesiyle beraber ani bir rüzgâr başladı. Ortadan ikiye ayrılan yaratık öylece havada kalmış bakıyordu. Büyük bir gürültüyle düşerken her yana siyah kanı sıçradı. Sonra denizde, köpüklerin arasında kayboldu.</p>

  <p class="block_24">Sanki tüm bu olaylar hayallerinde yaşanmıştı. Çünkü bunun yaşandığına dair tüm belirtiler ortadan yok olmuş, yaratık dalgaların arasına karışmıştı. Bomboş duran gökyüzündeyse gedikten tek bir eser yoktu.</p>

  <p class="block_24">Kaspar etrafına bakındı. Yüzü kül gibi olan denizciler dualar okuyarak halat ve küpeştelere tutunuyorlardı. Sonunda Kaptan herkese görevinin başına dönmesini söyledi.</p>

  <p class="block_24">Kaspar, Kaptan Berganda'ya baktı. Gözlerini aralarındaki boşluğa dikmişlerdi. Bir an için Kaptan'ın bakışlarında bir suçlayıcılık yakaladı Kaspar. Sanki bu korkunç olayın, Kaspar'ın gemide olmasıyla ilgili olduğunu hissetmişti. Sonra dikkatini yeniden gemisine verdi ve olanları bir kenara bıraktı.</p>

  <p class="block_24">Kaspar etrafına bakınırken Olasko'ya varana kadar mürettebattakilerin gördükleri şeyin ne olduğu konusunda tartışacaklarını ve hikâyenin denizci efsanelerinden biri haline geleceğini düşündü.</p>

  <p class="block_24">Fakat Kaspar, bu gördüklerinin bir yanılsama olmadığını biliyordu. Ne anlama geldiğini de biliyordu. Zihninde bir ses duydu. Gördükleri yüzünden kendi bilincinde oluşan bir tepki miydi bu yoksa Kalkin son bir defa kulağına mı fısıldıyordu bilmiyordu. Fakat o ses, "Zaman daralıyor," dedi.</p>

  <p class="block_25"><img alt="Image" class="calibre3" src="../Images/ayrac.png" /></p>

  <p class="block_26" id="calibre_pb_23">&nbsp;</p>
</body>
</html>
