<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_11"></p>

  <h1 class="block_9"><span class="text_3" xml:lang="tr"><br class="calibre2" /></span><span class="text_3" id="id_Toc437781388" xml:lang="tr">SES</span></h1>

  <p class="block_1" xml:lang="tr">(1896/97)</p>

  <p class="block_11"><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr">Doktor Henke kentte görev aşkının canlı örneğiydi; ama altı tatlı haftasını Baltık Denizi kıyısındaki kaplıca kasabası Listray’ın beyaz sahilinde sırt üstü uzanıp yatarak, eşi görülmedik bir miskinlikle hayal âleminde gezip dolaşarak geçirmekteydi. Ellerini saçları kısa kesilmiş başının altına yastık yapmış, gözlerini yüksek kayınların doruklarına dikmişti. Önünde durmuş, ileriden yuvarlana yuvarlana gelen dalgaların gırtlağından içeri küçük küçük çakıl taşları fırlatan dostu Erwin’e fena halde kızmıştı.</span></p>

  <p class="block_11"><span class="calibre1" xml:lang="tr">Ciddi ciddi, “Sen biliyor musun, eşeğin birisin!” diye başladı konuşmaya.</span> <span class="calibre1" xml:lang="tr">“Delice işler peşinde koşacağına vaktini dinlenmekle geçirsen daha iyi olmaz mı!</span> <span class="calibre1" xml:lang="tr">Senin bu işine akıl erdiremiyorum doğrusu. ‘Bir ses!’ Hiç olacak şey mi! Ne pahasına olursa olsun artık baş göz edilmesi gereken birisin. Unutmadan söyleyeyim, bir kız bakmaya gideceğim senin için. Bu birkaç gün içinde kulağıma neler geldi</span> <span class="calibre1" xml:lang="tr">bir bilsen! İki hırsızı ve bir hırsız katili savunmak, vasiyet yapmadan dünyadan göçüp gitmiş bir teyzeden kalan miras işini düzenlemek, bütün o budalalıkların seni inandırmaya çalıştığı gibi insanı yoracak şeyler değil, o kadar. Sen çalışmaktan sürmenaj olmuşsun.”</span></p>

  <p class="block_11"><span class="calibre1" xml:lang="tr">Erwin, dalgalara bakarak gülümsedi. “Haklı olabilirsin. Hayli yorgun düştüm. Bu yüzden de yumuşak bir koltuğa gömüleyim, biri bana tatlı bir sesle hayatın nasıl şey olduğunu anlatsın dinleyeyim istiyorum. İstiyorum ki bu tatlı ses</span> <span class="calibre1" xml:lang="tr">sayesinde hayatla barışayım ve ondaki her şeyi ondaki küçük olayları, büyük mucizeleri yeniden seveyim.”</span></p>

  <p class="block_11"><span class="calibre1" xml:lang="tr">Doktor Henke, sabırsızlıkla başını kaldırıp dostunun gözlerini aradı. Şiirden anlayan biri olduğu söylenemezdi.</span> <span class="calibre1" xml:lang="tr">Ama</span> <span class="calibre1" xml:lang="tr">o değişken derinliği ve gizli, beklenmedik ışıldayışlarıyla dostunun gözlerinin denizleri çağrıştırdığını düşündü bir an. Alaylı alaylı gülümseyerek, kırılıp gücenmiş, “Söyler misin, Tanrı aşkına, bu düşünce yine nerden esti aklına?” diye sordu.</span></p>

  <p class="block_11"><span class="calibre1" xml:lang="tr">Üşengeç bir el hareketiyle kül sarısı saçlarını arkaya sıvazlayarak, “Oh, basit,” dedi dostu. “Sahildeki üstü tenteli hasır koltuklar arkasındaki yüksek, sessiz kum tepeleri içinde yürürsen, tenteler altındaki insanları</span> <span class="calibre1" xml:lang="tr">göremezsin, ama birinin bir diğerine seslendiğini, bir başkasının gevezelik ettiğini, bir ötekinin güldüğünü işitir ve anlarsın hemen: Bu insan şöyle şöyle biridir diyebilirsin. Onun hayatı sevdiğini, bağrında büyük bir özlem ya da acı barındırdığını, bu acının da sesini ağlamaklı kıldığını her gülüşünde hissedersin.”</span></p>

  <p class="block_11" xml:lang="tr">Doktor Henke sıçrayıp kalktı ayağa. “O zaman da, Erwinciğim, boynunu biraz ileriye uzatır, insanların sesleriyle dış görünümlerinin hiç de birbiriyle uyuşmadığını anlar, bön bön bakıp surat asarsın.”</p>

  <p class="block_11" xml:lang="tr">Erwin başını salladı. “Benim aradığım insanların kendileri değil, sesleridir.”</p>

  <p class="block_11" xml:lang="tr">Doktor dostuna yaklaşan Erwin, onu tutup kaldırarak denizin kıyısına götürdü. Denizin alabildiğine büyük acayipliklerini sergilediği bir saatti, bir rengi hovardaca alıp yerine bir başkasını koyduğu bir saat. Güneş battı batacaktı. Toprak sarısı tek bir yelkenli suyun aydınlık yüzeyinde ışıl ışıl parıldıyordu. Uzakta, denizin öğle mavisinden bir dilimi içinde kocaman, beyaz bir vapur Rügen’e doğru yol alıyor, havada uçuşan gümüşten dalgaları bir leylak kafilesi gibi peşinden sürüklüyordu.</p>

  <p class="block_11"><span class="calibre1" xml:lang="tr">“Rügen vapuru; demek saat altı,” diye mırıldandı Doktor Henke hemen. Erwin evet der gibi başını salladı. “Bak işte, her gün</span> <span class="calibre1" xml:lang="tr">karşıdan geçip gidiyor bu vapur. Alıştık, onu görmek bizi sevindirmiyor artık.</span> <span class="calibre1" xml:lang="tr">Ama</span> <span class="calibre1" xml:lang="tr">ben, ‘Hey Rügen vapuru!’ ya da ‘Beyaz vapur!’ ya da ‘Gümüş vapur’ diyecek sesi düşünüyorum hep. Usulcacık çalan bir çanın kutsal sesine kulak verir gibi kulak vereceğim bu sese, sonra da sesin isteğine uyup bu vapuru uzakta arayacak ve göreceğim.</span> <span class="calibre1" xml:lang="tr">Ve</span> <span class="calibre1" xml:lang="tr">içimde kesinlikle bir duygu uyanacak, sanki beyaz bir kuğu diyeceğim vapur için.”</span></p>

  <p class="block_11" xml:lang="tr">Doktor Henke, dostu Erwin’in sözlerini hararetle geri çevirerek başını salladı, kendi kendine bir şeyler mırıldandı. Derken iki dost, adam boyundaki eğreltiotları arasından yürümeye koyuldu. Başlarının üstünde kayınların hışırdadığı duyuluyordu.</p>

  <p class="block_11"><span class="calibre1" xml:lang="tr">Bunu izleyen günlerde Doktor Henke pek keyifsiz hissetti kendini. Her zaman sevinerek yaptığı gibi ormanda sırt üstü uzanmış yatarken hep dostu Erwin’i düşünüyor, bu da boş vaktini hayli kısıtlıyordu. Bütün öğle sonralarını kaplıcanın terasında insanlar arasında geçirerek ve bunu da gazete okumak için yaptığına her an kendini inandırmaya çalışarak kafasındaki düşünceden kurtulmaya bakıyordu. Gerçekten de bir gün okuduğu başyazıya öylesine dalmıştı ki, ancak burnunun ucuna gelip dikildiğinde fark edebildi Erwin’i. Dostunu şaşkın ve</span> <span class="calibre1" xml:lang="tr">heyecanlı görünce korkudan yüreği ağzına geldi, kendisine bir soru yöneltecek oldu.</span> <span class="calibre1" xml:lang="tr">Ama</span> <span class="calibre1" xml:lang="tr">daha önce davranan Erwin acele bir bakışla, “Gel!” dedi sadece. Doktor Henke karşı koyamadı ve iki dost hiç konuşmaksızın ağaçlıklı yoldan sahile doğru inmeye başladılar. Beyaz kum yığınları üzerinde yürürlerken, Doktor Henke dikkatle Erwin’i süzüyordu. Dostu derin kumlar içinde bata çıka, acele adımlarla ilerliyordu; gözleri bir susamışlıkla iri iri açılmış, dudakları belli bir sese kulak veren bir kimsenin dudakları gibi hafifçe aralanmıştı. Derken Doktor Henke güneşin yakıp kavurduğu kumlar üzerinde her türlü düşünceden uzak, derin bir rahatlık duygusuyla uzanmış yatan ya da birbiriyle çene çalan insanlar gördü; onların avare dinginlikleriyle yanı başındaki dostunun nefes nefese aceleciliği arasındaki karşıtlık endişe vericiydi. Sonunda durdu dostu Erwin ve bileğinden sımsıkı yakaladığı kendisini de durmaya zorladı.</span></p>

  <p class="block_11" xml:lang="tr">Önlerinde tenteli bir şezlong vardı. Birden Doktor Henke’nin kulağına yaşlı bir kadının aşina sesi geldi, sonra da bir kızın hafiften, tiz ve biraz tuhaf sesini işitti. Bütün vücuduyla titreyen dostu Erwin’i de kendisiyle çekerek şezlongun önüne geldi.</p>

  <p class="block_11" xml:lang="tr">Yaşlı kadın General Weiner’in eşiydi, sofra arkadaşıydı doktorun. Bay Henke’ye içtenlikle elini uzattı. Doktor Henke’nin gözü kadının yanındaki tanımadığı genç kıza ilişti. Başını hafifçe eğmişti kız, akşam güneşi koyu ve gür saçlarını yansımalara boğuyordu. Generalin eşi Erwin’e de uzattı elini. Sonra narin başını yanındaki kıza çevirerek sevecen bir sesle, “Hedwig!” dedi.</p>

  <p class="block_11" xml:lang="tr">Kız, gözleri yerde, doğrulup kalktı. Generalin eşi tanıttı Hedwig’i: “Kuzenim.”</p>

  <p class="block_11" xml:lang="tr">Erwin bir kraliçenin önünde bulunuyormuş gibi eğildi kızın önünde. Generalin eşi Erwin’in kulağına, “Gözleri görmez,” diye fısıldadı.</p>

  <p class="block_11" xml:lang="tr">Erwin irkildi. Doktor Henke, tenis oyunundan ve Stibbenkammer’e bir geziden söz açtı. Ardından generalin eşi, “Benim banyo yapmama izin yok, ama kuzenim Hedwig’e yüzmek çok iyi geliyor.” dedi.</p>

  <p class="block_11" xml:lang="tr">Gözleri görmeyen kız başını salladı: “Sanırım sağlığa pek yararlıdır.” Sesi bir ezgi gibi yankılanmıştı.</p>

  <p class="block_11"><span class="calibre1" xml:lang="tr">Ama</span> <span class="calibre1" xml:lang="tr">Erwin, sesinde bir hüzün var diye geçirdi içinden. Doktor Henke durmadan konuşuyordu. Bir ara generalin eşiyle yüksek sesle güldüler, ama Hedwig gülmeye katılmadı. Erwin, doktor dostuna yavaşçacık, “Yazık ki gözleri görmüyor, yoksa çok güzel bir kız,” dedi.</span></p>

  <p class="block_11" xml:lang="tr">Doktor Henke omuzlarını silkti. Generalin eşi Erwin’in söylediklerini işitmemişti, eliyle denizi gösterdi. Uzakta kocaman ve beyaz bir vapur koyu yeşil bir çizgiyi izleyerek Rügen’e doğru yol alıyordu.</p>

  <p class="block_11" xml:lang="tr">Doktor Henke saate bakarak, “Rügen vapuru; anlaşılan saat altı olmuş,” dedi.</p>

  <p class="block_11" xml:lang="tr">Generalin eşi yorgun sesiyle, “Bir de güzel aydınlatılmış ki!” diyerek hayranlığını belirtti vapura.</p>

  <p class="block_11"><span class="calibre1" xml:lang="tr">Vapurun ardı sıra bakan Erwin bekledi.</span> <span class="calibre1" xml:lang="tr">Ama</span> <span class="calibre1" xml:lang="tr">kız susuyordu, vapuru görmüyordu çünkü.</span> <span class="calibre1" xml:lang="tr">Ama</span> <span class="calibre1" xml:lang="tr">generalin eşi oradan, “Bir serinlik çıktı,” diye atıldı. Generalin eşiyle kız veda ederek ayrıldılar. Erwin yerlere kadar eğildi önlerinde. Hanımlar gitti, geride kalan iki dost bir süre konuşmadılar. Derken Doktor Henke ellerini ovarak, “Gerçekten serinlik çıkmış,” dedi.</span></p>

  <p class="block_11" xml:lang="tr">Erwin hâlâ denize bakıyordu, denizin engin yüzeyi gümüş rengindeydi. Durgun bir sesle, doktor dostundan çok kendi kendisiyle konuşur gibi, “Başka bir denizde başka vapurlar görüyor.” dedi. “Başka bir dünyadan içerilere bakıyor gözleri. Ondan sesi böyle.”</p>

  <p class="block_4" id="calibre_pb_14" xml:lang="tr">&nbsp;</p>
</body>
</html>
