<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_9"><span class="text_3" xml:lang="tr"><br class="calibre2" /></span><span class="text_3" id="id_Toc437781382" xml:lang="tr">YİNE DE İNTİHAR</span></h1>

  <p class="block_1" xml:lang="tr">(1896)</p>

  <p class="block_11"><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr">Bir ağustos sabahı, altın pençeli ayakkabılarıyla yanımdan geçip ormandan içeri girdi.</span></p>

  <p class="block_11" xml:lang="tr">Işıl ışıl parıldayan kıvır kıvır yosunlar üzerinde uzanmış yatıyordum. Arkasından bakıp gümüş beyazı çakıl taşlarında açık yeşil yansımalarını gördüm, bakırtaşından kristalleri sağa sola saçar gibiydi adeta. Yavaş ve hafif adımlarının sesini işittim; tatlı tatlı kestiren çiçekleri sevimli uykularından uyandırıyor, hayretlere sürüklüyordu.</p>

  <p class="block_11" xml:lang="tr">Kollarımı uzatabildiğim kadar uzattım; gözlerim ulu karaçamlardan başka bir şeyi görmez oldu. Çamlar bir oraya bir buraya usulcacık sallanıyor, sanki mavi gökyüzünü süpürüp temizleyerek parlatmak istiyorlardı. Oysa ışıl ışıldı gökyüzü.</p>

  <p class="block_11"><span class="calibre1" xml:lang="tr">Derken havadan yağan gümüş noktacıklar, gözlerimden içeri dolmaya başladı; giderek yoğunlaştı noktacıklar sonunda gözlerimin üzerinde bir parıltı deryası oluştu, göz kapaklarımı yumdum. Aydınlıkla doluydu içim;</span> <span class="calibre1" xml:lang="tr">ormanın keskin, baharatlı kokusunu derin derin, sakin sakin soludum.</span></p>

  <p class="block_11"><span class="calibre1" xml:lang="tr">Ansızın kimi dallarda bir çıtırtı oldu, yerimden kımıldamadım.</span> <span class="calibre1" xml:lang="tr">Ama</span> <span class="calibre1" xml:lang="tr">kafamdan karanlık ve sisli düşünceler geçti.</span></p>

  <p class="block_11"><span class="calibre1" xml:lang="tr">Bir karacadır kuşkusuz.</span> <span class="calibre1" xml:lang="tr">Ve</span> <span class="calibre1" xml:lang="tr">o narin eklemleriyle kahverengi hayvan gözlerimin önünde canlandı. Kocaman, siyah gözleriyle yeşil yapraklar arasından merakla, ürkek ürkek bana bakıyordu.</span></p>

  <p class="block_11" xml:lang="tr">Yeniden bir çıtırtı.</p>

  <p class="block_11"><span class="calibre1" xml:lang="tr">Ama</span> <span class="calibre1" xml:lang="tr">ses insan ayaklarından geliyordu bu kez.</span></p>

  <p class="block_11" xml:lang="tr">Birden ayıldım. Düş kurarken tanımadığımız birinin bizi gafil avladığında elde olmaksızın hissedilen o korkuyla fırladım ayağa.</p>

  <p class="block_11" xml:lang="tr">Gözlerimle çevreyi şöyle bir kolaçan ettim. Bir şey yok.</p>

  <p class="block_11"><span class="calibre1" xml:lang="tr">Ama</span> <span class="calibre1" xml:lang="tr">hayır -bir şey olacak. Çalılığın arkasında biri var. Bir adam. Yüzünü göremedim. Gri bir ceket var üzerinde. Tekrar sırt üstü yere uzanacak oldum.</span> <span class="calibre1" xml:lang="tr">Ama</span> <span class="calibre1" xml:lang="tr">içime bir kurt düşmüştü. Adeta korkuya kapılmış, sessizce doğruldum. Gözlerini dikmiş bana bakan bir yüz vardı karşımda, çarpılmış bir yüz, için için yanıp kavrulan, kararsız iki göz... Yukarı kalkmış bir el sonra.</span> <span class="calibre1" xml:lang="tr">Ve</span> <span class="calibre1" xml:lang="tr">bu el -aman Tanrım- bu el yanaklardan birine küçük bir tabancayı dayamış tutuyordu. Adam beni fark etmişti, kalkmış eli gevşecik düştü aşağı.</span></p>

  <p class="block_11" xml:lang="tr">Soğuk, alaylı bir gülümseme çukur ağız köşelerinde kırışıklıklar oluşturmuştu.</p>

  <p class="block_11" xml:lang="tr">Suskun karşı karşıya dikiliyorduk. Adamın bakışında yanıp tutuşan bir öfke.</p>

  <p class="block_11" xml:lang="tr">Cesaretimi topladım, sertçe yaklaştım yanına. Gırtlağımın kuruyup büzüldüğünü hissettim, güç bela bir tek sözcük çıkarabildim ağzımdan:</p>

  <p class="block_11" xml:lang="tr">“Neden ama?”</p>

  <p class="block_11" xml:lang="tr">Adam birden gülmeye başladı. Adeta kutsal mavi sabahı yırtıp parçaladı gülüşü. Beni bir üşüme aldı. Adam hiç konuşmuyordu.</p>

  <p class="block_11" xml:lang="tr">İkimiz de kımıldamadan öylece duruyorduk. Hayli üstümüzde, ağaçların doruklarında bir hışırtı. Adam ansızın hıçkırarak ağlamaya başladı, sarsıla sarsıla ağlıyordu. Yere diz çöküp ellerini kavuşturdu, elleri hayli damadıydı. “Yaşayamam artık,” dedi kekeleyerek, “yaşayamam...”</p>

  <p class="block_11" xml:lang="tr">Acısının yatışmasını bekledim.</p>

  <p class="block_11" xml:lang="tr">Biraz sakinleşti derken. Tabancayı cebine sokup anlatmaya başladı:</p>

  <p class="block_11"><span class="calibre1" xml:lang="tr">Evde bir karısı varmış. Seviyormuş karısını. İyi bir kadınmış, müşfik bir kadın.</span> <span class="calibre1" xml:lang="tr">Ama</span> <span class="calibre1" xml:lang="tr">bir gün yeşil bir renk almış gözleri (aslında maviymiş), yanaklarının rengi kaçmış, dudakları arzuyla kabarmış; burcu burcu bir gizin tatlı kokusunu içer gibiymiş adeta.</span></p>

  <p class="block_11" xml:lang="tr">“Derken beni soyadımla çağırmaya başladı. Berger dedi bana, oysa daha önce hiç yaptığı şey değildi. Bir gün de geldi, benden kaçmaya başladı; yüzüne bakmak istedim mi, hemen gözkapaklarını indiriyordu. Unutkan, yabancı, dalgın biri olup çıkmıştı.</p>

  <p class="block_11" xml:lang="tr">Hasta galiba diye geçirdim içimden.</p>

  <p class="block_11"><span class="calibre1" xml:lang="tr">Ama</span> <span class="calibre1" xml:lang="tr">sürekli kalmıyor bu durum, kaybolup kaybolup yeniden ortaya çıkıyordu.</span></p>

  <p class="block_11" xml:lang="tr">Bu yakında yeniden baş gösterdi. Karımın gözleri üzerimden uzaklara dikilmiş bakıyor, eli titriyordu.</p>

  <p class="block_11" xml:lang="tr">Bir ara odasına giderken ben de sezdirmeden, usulcacık peşinden yürüdüm.</p>

  <p class="block_11" xml:lang="tr">Kapıdaki bir yarıktan bakınca gördüm ki, dizleri üzerine çökmüş ağlıyor ve oracıktaki solmuş çiçekleri öpüyor. Bir de ateşli ateşli öpüyordu ki, beni o zamana kadar hiç öpmemiştir böyle, hatta zifaf gecesinde bile.</p>

  <p class="block_11" xml:lang="tr">O günden sonra anladım artık. Birini sevmişti karım, benden önce sevdiği biri vardı. Hâlâ da seviyordu onu.”</p>

  <p class="block_11" xml:lang="tr">Adam, bu son sözleri bütün vücuduyla titreyerek ormanın derinliklerinden içeri haykırmıştı.</p>

  <p class="block_11"><span class="calibre1" xml:lang="tr">“Son günlerde de solmuş mutluluğunun mest edici, sıcak esrikliğini yaşıyor. Aldatıp duruyor</span> <span class="calibre1" xml:lang="tr">beni. Yalnızca benim olması gerekirken, kendini bir gölge sevgilinin kollarına atıyor.”</span></p>

  <p class="block_11" xml:lang="tr">Adamın giderek yavaşlayan konuşması içimde ona karşı yürekten bir acıma duygusunun uyanmasına yol açtı. “Gelin benimle!” dedim koluna girerek. Bu kez sözü ben alarak adamı yatıştırmaya çalıştım, ona bazı tavsiyelerde bulundum.</p>

  <p class="block_11" xml:lang="tr">Karısına karşı açık yüreklilikle davranmasını söyledim. İncinip gücenmesinin nedenini ona açıklamalıydı; karısının da bu davranışına aynı açık yüreklilikle karşılık vereceğine kuşku yoktu. Bunun gibi daha bir sürü şey. Adam gerçekten biraz yatışmıştı.</p>

  <p class="block_11"><span class="calibre1" xml:lang="tr">“Bakın!” dedim. “Duygularınızı paylaşmam, Sayın Berger, ayrıca ormanın bu sessizliği size kendi yaşamımdan bir kesiti anlatmaya zorluyor beni. Yıllar önceydi, bir kıza tutulmuştum. Bütün uğraşıp didinmem hep bu kız içindi.</span> <span class="calibre1" xml:lang="tr">Ve</span> <span class="calibre1" xml:lang="tr">bir gün sezdim durumu, bu seni aldatıyor dedim kendi kendime.</span> <span class="calibre1" xml:lang="tr">Ama</span> <span class="calibre1" xml:lang="tr">serinkanlılığımı hiç yitirmemiştim. Kuytu kırların yolunu tuttum. Ceketimin iç cebine dolu bir tabanca yerleştirmiştim. İçimde bir his vardı, ölmekten başka çıkar yol olmadığını bana söyleyip duruyordu. Uçsuz bucaksız bir ıssızlığın içinde dikilip durarak çevreme bakındım. Görünürde kimseler yoktu. Elimi ceketimin iç cebine attım,</span> <span class="calibre1" xml:lang="tr">tabancayı çıkarırken bir kâğıt parçası da birlikte geldi. Kendimi tutamayarak bir göz attım içine.</span></p>

  <p class="block_11" xml:lang="tr">Hoş bir şiirselliği içeren kısa, sade bir öyküydü; yıldızın parladığı saatlerin birinde oturup kaleme almıştım. İki, üç satır okudum. Sonra otların üzerine çöküp tabancayı yanıma koyarak öykünün kalan bölümünü okumaya başladım.</p>

  <p class="block_11" xml:lang="tr">Yalın, içtenlikli sözler ruhumda esen fırtınayı dindirdi. Yarım saat sonra kalkıp yeniden kentin yolunu tuttum, gözlerim artık daha iyi görüyordu. Acıma şifa olacak bir şey biliyordum şimdi. Etkili bir ilaç: Çalışmak.”</p>

  <p class="block_11" xml:lang="tr">Yanı başımda dikilmiş duran adam iri iri açılmış gözleriyle bana baktı, şükran doluydu bakışı. Bir şey demedi. Ansızın iki eliyle sağ elimi tutarak sıktı. Daha bir kuvvetle el sıkışı onun yeniden hayata kazandırıldığını söylüyordu.</p>

  <p class="block_11" xml:lang="tr">Yan yana yürüyüp ormanın derinliklerine daldık. Işıl ışıl ağustos günü, duygulanmış hassas yüreklerimizi altın huzuruyla dolduruyordu. Susuyor, ama zaman zaman dönüp içtenlikli bakışlarla birbirimize bakıyorduk; anlıyorduk birbirimizi.</p>

  <p class="block_11"><span class="calibre1" xml:lang="tr">Bir süre sonra sohbet etmeye başladık. Geçmişten, gelecekten söz ettik, anılarımızdan, isteklerimizden konuştuk. Adamın ağzından çıkan sözlerin öğle sessizliğinde öyle sakin,</span> <span class="calibre1" xml:lang="tr">öyle huzur dolu bir yankılanışı vardı ki! Derken ansızın sordu:</span></p>

  <p class="block_11"><span class="calibre1" xml:lang="tr">“</span><span class="calibre1" xml:lang="tr">Peki</span> <span class="calibre1" xml:lang="tr">acınızı tümüyle yenebildiniz mi?”</span></p>

  <p class="block_11" xml:lang="tr">“Tümüyle.”</p>

  <p class="block_11" xml:lang="tr">Adam, soran gözlerle bana baktı: “Sahi mi?”</p>

  <p class="block_11" xml:lang="tr">“Bunu size nasıl kanıtlayabilirim?” dedim baştan savar gibi.</p>

  <p class="block_11" xml:lang="tr">“Nasıl mı?” Adam düşünmeye koyuldu.</p>

  <p class="block_11" xml:lang="tr">Gülümsedi ardından: “Peki kızın adını şimdi hiç heyecanlanmadan söyleyebilir misiniz? “</p>

  <p class="block_11" xml:lang="tr">“Neden söyleyemeyeyim: Helene Croner.”</p>

  <p class="block_11" xml:lang="tr">Ansızın yanı başımda bir tabanca patladı, parçalanmış kafatasıyla Bay Berger yerdeki yosunların içine yuvarlandı. O saat ruhunu teslim etmişti.</p>

  <p class="block_11" xml:lang="tr">Ertesi gün gazetenin sayfalarını karıştırıyordum. Son sayfanın kıyıda kenardaki bir köşesinde Bay Berger’in kollayıcı bir üslupla kaleme alınmış ölüm ilanı ilişti gözüme. Altında şu imza bulunuyordu.</p>

  <p class="block_">&nbsp;</p>

  <p class="block_12"><i class="calibre5" xml:lang="tr">Ya</i><i class="calibre5" xml:lang="tr">s</i><i class="calibre5" xml:lang="tr">lı dul eşi</i></p>

  <p class="block_13" xml:lang="tr">Helene Berger</p>

  <p class="block_12"><i class="calibre5" xml:lang="tr">kızlık</i> <i class="calibre5" xml:lang="tr">soyadı Croner</i></p>

  <p class="block_14" id="calibre_pb_8" xml:lang="tr">&nbsp;</p>
</body>
</html>
