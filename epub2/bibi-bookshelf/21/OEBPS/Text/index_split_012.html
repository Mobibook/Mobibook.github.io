<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_9"><span class="text_3" xml:lang="tr"><br class="calibre2" /></span><span class="text_3" id="id_Toc437781386" xml:lang="tr">ÖN BAHÇEDE</span></h1>

  <p class="block_10" xml:lang="tr">(1896)</p>

  <p class="block_11"><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr">İnsanın aklına ne tuhaf düşünceler geliyor bazen. Örneğin dün. Yine sayfiyedeki evinin ön bahçesinde Bayan Lucy ile oturuyordum. İri ve derin gözleriyle genç ve sarışın kadın susuyor, atlas parlaklığındaki gökyüzüne bakıyor, Brüksel dantelli mendilini yelpaze gibi kullanarak serinlemeye çalışıyordu. Yelpaze işini gören mendilden ya da oradaki leylaktan çıkıp gelen burcu burcu bir koku işte öylesine gıcıklayarak içime doluyordu.</span></p>

  <p class="block_11"><span class="calibre1" xml:lang="tr">Sadece bir şey söylemiş olmak için, “Bu ne şahane leylak böyle!” dedim.</span> <span class="calibre1" xml:lang="tr">Çünkü</span> <span class="calibre1" xml:lang="tr">susmak, üzerinde kaçamak düşüncelerin sessiz ve hızlı gidip geldiği gizli bir orman yoluna benzer. Dolayısıyla, hiç susmaya gelmez.</span></p>

  <p class="block_11"><span class="calibre1" xml:lang="tr">Bayan Lucy gözlerini yummuş, başını arkaya yaslamıştı; akşamın aydınlığı olduğu gibi ince damarlarla bezenmiş göz kapaklarında eğleşiyordu. Burun kanatları körpe bir gülden özsuyu yudumlayan bir kelebeğin kanatları gibi hafif hafif titreşiyordu. Eli tesadüfen benim</span> <span class="calibre1" xml:lang="tr">sandalyenin arkalığında, benim elimin hemen yanı başında duruyordu; usulcacık titreyişini parmak uçlarımda hisseder gibiydim.</span> <span class="calibre1" xml:lang="tr">Yalnızca parmak uçlarında mı!</span> <span class="calibre1" xml:lang="tr">Bütün vücudumun içinden akıp giderek beynime ulaşıyordu bu titreyiş, bütün düşünceleri biri dışında kafamdan uzaklaştırıyordu. O tek düşünce de dağdaki bir fırtına bulutu gibi kafamın içinde şekillenip tortop oluyordu: “Bayan Lucy bir başkasının eşidir...”</span></p>

  <p class="block_11" xml:lang="tr">Lanet olsun! Hanidir bildiğim bir şeydi bu. Üstelik bu başkası dostlarımdan biriydi. Gelgelelim, söz konusu tuhaf düşünce dönüp dolaşıp aklıma geliyordu; gözlerini pastane vitrinlerindeki nefis yiyeceklere özlem ve hayretle dikmiş bakan bir dilenci çocuğunkine benzer bir duygu içindeydim.</p>

  <p class="block_11" xml:lang="tr">Zihnimden geçenlerden kendimi koparıp alarak, “Ne düşünüyorsunuz hanımefendi?” dedim.</p>

  <p class="block_11" xml:lang="tr">Bayan Lucy gülümsedi: “Ona ne kadar da benziyorsunuz?”</p>

  <p class="block_11" xml:lang="tr">“Kime?”</p>

  <p class="block_11" xml:lang="tr">Gözlerini benden başka tarafa çevirerek oturduğu yerde doğruldu Bayan Lucy: “Benim rahmetli kardeşime.”</p>

  <p class="block_11" xml:lang="tr">“Ya? Genç mi ölmüştü?”</p>

  <p class="block_11"><span class="calibre1" xml:lang="tr">Bayan Lucy göğüs geçirdi: “Hem de çok genç. Tabancayla vurdu kendini zavallı! Eşi</span> <span class="calibre1" xml:lang="tr">bulunmaz, efendi bir adamdı. Durun, bir dahaki sefere resmini gösteririm size.”</span></p>

  <p class="block_11" xml:lang="tr">Dikkatini bir başka konuya çekmek isteyerek, “Çok kardeşiniz var mıydı?” diye sordum.</p>

  <p class="block_11" xml:lang="tr">Sorumu pek işitmemişe benziyordu. İnsanın aklını karıştıran bir rahatlıkla ışıl ışıl gözlerini yeniden bana çevirmişti. Olanca büyüklüğüyle, gökyüzü gibi kocaman.</p>

  <p class="block_11" xml:lang="tr">“Gözlerini çevreleyen o çizgi, o ağız...” Sanki bir düş görüyormuş gibi söylemişti bu sözleri.</p>

  <p class="block_11" xml:lang="tr">Serinkanlılıkla yüzüne bakmaya çalıştım. Benim için hayli zor bir şeydi. Bayan Lucy uzun uzun beni süzdü. Ardından sandalyesini bana yaklaştırdı; içtenlikli, mahrem bir edayla kardeşinden anlatmaya başladı. Yavaşçacık konuşuyordu. Başı bana o kadar yakındı ki, sarı saçlarındaki parfüm kokusunu duyuyordum. Mutluluk ve acının canlı anısı gözlerinde bir ateş tutuşturuyor, yüzünü bir dirimsellikle donatıyordu. İçimdeki heyecanın ateşiyle yüz çizgileri bana öylesine aşina görünüyordu ki, onun anımsadığı ölmüş kardeşi bendim sanki.</p>

  <p class="block_11"><span class="calibre1" xml:lang="tr">Bu gözler, bu ağız diye geçirdim içimden -bu benim yüzümdü,</span> <i class="calibre5" xml:lang="tr">benim</i> <span class="calibre1" xml:lang="tr">bir incelikle, bir soylulukla donatılmış yüzüm.</span></p>

  <p class="block_11"><span class="calibre1" xml:lang="tr">Nihayet boğazında bir hıçkırık, susup da narin başcağızını Brüksel dantellerine gömmesi üzerine, ‘O benim! O benim!’ diye haykırmak</span> <span class="calibre1" xml:lang="tr">geçti içimden. Böyle bir kadın tarafından uğrunda gözyaşı dökülen biri olmanın mutluluğunun henüz hayattayken keyfini çıkarıyordum. Bilmem nasıl oldu, akşam kızıllığı vurmuş başını usulcacık okşadım. Sesini çıkarmadı.</span></p>

  <p class="block_11" xml:lang="tr">Parıldayan gözlerini kaldırarak düşünceli düşünceli, “Keşke şimdi hayatta olsaydı,” dedi. “Bir arada yaşar, ben de hiç evlenmezdim.”</p>

  <p class="block_11" xml:lang="tr">Ben kulak kesilmiş, onu dinliyordum.</p>

  <p class="block_11" xml:lang="tr">Doğasının gereğini yapıp boşandı Bayan Lucy, gözyaşlarına boğuldu.</p>

  <p class="block_11" xml:lang="tr">Güneşin sönüp gittiğini görerek, ‘Ama bir başkasının karısı’ diye geçirdim içimden.</p>

  <p class="block_11"><span class="calibre1" xml:lang="tr">Ama</span> <span class="calibre1" xml:lang="tr">onun ağıdı kafamdaki bu düşünceyi bastırdı. Güneş mor tepelerin ardına henüz tümüyle gömülüp kaybolmamıştı ki, Bayan Lucy’nin başcağızını göğsüme yaslanmış buldum, altın sarısı dağınık saçları çenemde bir gıdıklanmaya yol açıyordu. Derken sarışın Bayan Lucy’nin çiğ parlaklığındaki gözyaşlarını öpücüklerimle gözlerinden uzaklaştırdım. Gökte ilk solgun yıldızların belirmesiyle birlikte kırmızı dudaklarında bir gülümsemenin tomurcuklandığını gördüm.</span></p>

  <p class="block_11"><span class="calibre1" xml:lang="tr">Bir saat kadar sonra bahçe kapısında kocasıyla karşılaştım; dostum elini tam bana uzatmıştı ki, boyunbağımda bir toz zerresi ilişti gözüme. Hay</span> <span class="calibre1" xml:lang="tr">Allah! Toz zerresini bir elimle bir fiske vurup uzaklaştırırken, öbür elimi telaşla dostumun bana uzanmış eline bıraktım.</span></p>

  <p class="block_4" id="calibre_pb_12" xml:lang="tr">&nbsp;</p>
</body>
</html>
