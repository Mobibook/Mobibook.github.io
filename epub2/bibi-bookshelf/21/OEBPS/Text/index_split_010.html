<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_9"><span class="text_3" xml:lang="tr"><br class="calibre2" /></span><span class="text_3" id="id_Toc437781384" xml:lang="tr">KAÇIŞ</span></h1>

  <p class="block_1" xml:lang="tr">(1896/97)</p>

  <p class="block_11"><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr">Kilise bomboştu.</span></p>

  <p class="block_11"><span class="calibre1" xml:lang="tr">Ama</span> <span class="calibre1" xml:lang="tr">mihrabın üstündeki renkli cam pencereden akşam güneşinin ışınları, eski ustaların Meryem’e müjdeli haberi getirişini canlandıran yapıtlarındaki gibi geniş ve sade, ana cemaat yerine sızıp geliyor, basamaklar üzerindeki halının solmuş renklerini bir tazelikle donatıyordu. Derken koro mahalliyle orta cemaat yerini birbirinden ayıran duvar, barok üslubundaki ahşap sütunlarıyla kilise mekânı içinden uzanıp gidiyor, duvarın arkası giderek karanlığa gömülüyor, sürekli yanan küçük lambalar sonradan koyulaşmış renkleriyle ermiş tasvirleri önünde giderek daha bir anlayışla göz kırpıyordu.</span></p>

  <p class="block_11"><span class="calibre1" xml:lang="tr">O en sondaki kumtaşından kaba sütunun arkasına tümüyle yuvalanmıştı gece. Oğlanla kız burada oturuyordu, tepelerinde İsa’nın Golgatha yolculuğunun duraklarını anlatan bir resim asılıydı. Solgun yüzlü kız, açık kahverengi ceketini meşe ağacından ağır ve</span> <span class="calibre1" xml:lang="tr">siyah sıranın en karanlık köşesine sıkıştırmıştı. Şapkasındaki gül, sıranın arkalığına oyulmuş melek tasvirinin çenesini gıdıklayıp onun gülümsemesine yol açıyordu. Lise öğrencisi Fritz kızın eskiyip yıpranmış eldivenler içindeki küçücük ellerini tutuyordu, minik bir kuşu tutar gibi tıpkı, yumuşacık, ama sımsıkı. Kendini mutlu hissediyordu Fritz, düşlere dalmıştı: Kilisenin kapısı kapanacak, ama bizi fark etmeyecekler, ondan sonra da benim kızla burada baş başa kalacağız.</span> <span class="calibre1" xml:lang="tr">Ama</span> <span class="calibre1" xml:lang="tr">geceleyin kilisede hayaletler dolaşırdı kuşkusuz. Birbirlerine iyice sokuldular. Anna, telaşlanmış fısıldadı: “Geç olmadı mı?” Derken ikisinin de aklına iç karartıcı şeyler geldi: kız evde her Allahın günü oturup dikiş diktiği pencere başındaki yeri anımsadı; pencereden bakınca karşıda sevimsiz, siyah bir yangın duvarı görülüyor, gün ışığı asla odadan içeri sızmıyordu. Oğlan da Latince kitap ve defterlerle evdeki çalışma masasını düşündü, üzerinde açılmış bir kitap duruyordu.</span></p>

  <p class="block_11" xml:lang="tr">Her ikisi de önlerine bakıyor, sıradaki yarık ve oyuklar içinden yürüyüp giden sineği izliyorlardı.</p>

  <p class="block_11" xml:lang="tr">Derken göz göze geldiler. Anna göğüs geçirdi.</p>

  <p class="block_11" xml:lang="tr">Fritz, kolunu usulcacık ve kollayarak kızın beline doladı. “Keşke insan buralardan ayrılıp uzaklara gidebilse!” dedi.</p>

  <p class="block_11" xml:lang="tr">Anna ona baktı, Fritz’in gözlerinde ışıldayan özlemi fark etti. Göz kapaklarını indirdi ardından, kızardı ve Fritz’in anlattıklarını dinledi.</p>

  <p class="block_11" xml:lang="tr">“Zaten nefret ediyorum bizimkilerden. Hem de öyle nefret ediyorum ki! Biliyor musun, senden ayrılıp eve döndüğümde bana nasıl bakıyorlar. Bana hiç güvendikleri yok, hep kötülüğümü isteyen bir halleri var. Artık çocuk değilim ben. Bugün ya da yarın, elim ekmek tutmaya bir başlasın, seninle çekip gideriz buralardan, uzaklara, çok uzaklara gideriz. Herkese inat.”</p>

  <p class="block_11" xml:lang="tr">“Beni seviyor musun?” Solgun yüzlü kız kulak verdi alacağı yanıta.</p>

  <p class="block_11" xml:lang="tr">“Öyle seviyorum ki, anlatamam!” Fritz, bir öpücükle kızın dudaklarından alıp götürdü soruyu.</p>

  <p class="block_11" xml:lang="tr">Küçük kız duraksayarak, “Beni de yanına alıp buradan götürmen daha çok sürer mi?” Lise öğrencisi Fritz sustu. Farkında olmadan gözlerini kaldırdı, bakışları kumtaşından kaba sütunun köşelerini izledi boydan boya. Golgatha yolculuğunun duraklarını canlandıran resmin üstündeki yazıyı okudu: “Tanrım, bağışla onları...”</p>

  <p class="block_11" xml:lang="tr">İçerlemiş, sordu ardından: “Seninkilerin bir şey sezdiği var mı?”</p>

  <p class="block_11" xml:lang="tr">Anna susunca üsteledi: “Söyle haydi!” Başını usulca sallayarak onayladı kız.</p>

  <p class="block_11"><span class="calibre1" xml:lang="tr">“Demek öyle!” diye köpürdü Fritz. “Tahmin ediyordum, Demek öyle.</span> <span class="calibre1" xml:lang="tr">Şu dedikoducu kadınlar yok mu!</span> <span class="calibre1" xml:lang="tr">Hele bir...” Başını ellerine gömdü.</span></p>

  <p class="block_11" xml:lang="tr">Anna omuzlarına yaslandı Fritz’in. Sadece, “Üzme kendini!” dedi.</p>

  <p class="block_11" xml:lang="tr">Kımıldamadan öylece durdular. Birden başını kaldırdı Fritz: “Benimle gel, gidelim buradan!”</p>

  <p class="block_11" xml:lang="tr">Anna, yaşlar dolmuş güzel gözlerinin içine bir gülümseme sıkıştırdı. Pek çaresiz görünüyordu. Fritz, az önceki gibi kızın külüstür eldivenler içindeki ellerini tuttu. Uzun ana cemaat yerine çevirdi gözlerini. Güneş çekilmişti, renkli cam pencereler çirkin mat lekelere benziyordu. Ortalığa sessizlik çökmüştü.</p>

  <p class="block_11" xml:lang="tr">Derken yukarılardan bir kuş cıvıltısı geldi. Yolunu şaşırmış küçük bir kırlangıç ilişti gözlerine; çaresizlik içindeki yorgun kanat vuruşlarıyla kendisini kiliseden dışarı atmaya bakıyordu.</p>

  <p class="block_">&nbsp;</p>

  <p class="block_1" xml:lang="tr">* * *</p>

  <p class="block_">&nbsp;</p>

  <p class="block_11"><span class="calibre1" xml:lang="tr">Eve dönerken yapmayı unuttuğu Latince bir okul ödevi geldi Fritz’in aklına. Karar verdi, eve varır varmaz, tüm isteksizlik ve yorgunluğuna karşın oturup ders çalışacaktı.</span> <span class="calibre1" xml:lang="tr">Ama</span> <span class="calibre1" xml:lang="tr">adeta farkına varmayarak hayli dolambaçlı bir yol izledi, hatta avcunun içi gibi bildiği kentte yolu biraz şaşırır gibi oldu. Gece vakti eve gelip daracık odasından içeri attı kendini. Latince defter ve kitaplar üzerinde bir mektupçuk duruyordu. Mumun titrek ışığında açıp okudu:</span></p>

  <p class="block_11"><span class="calibre1" xml:lang="tr">“Bizimkiler her şeyi biliyor. Bu mektubu gözyaşlarıyla yazıyorum sana. Babamdan dayak yedim. Korkunçtu. Beni artık tek başıma sokağa bırakmıyorlar. Haklısın, buralardan gitmeliyiz, Amerika’ya mı olur, başka yere mi, nereye olursa. Yarın sabah altıda istasyondayım. O saatte bir tren kalkıyor. Babam hep bu trenle avlanmaya gider; nereye, bildiğim yok. Burada mektubuma son veriyorum, biri geliyor galiba. Diyeceğim bekle beni!</span> <span class="calibre1" xml:lang="tr">Ama</span> <span class="calibre1" xml:lang="tr">kesin. Sabah altıda. Ölünceye kadar senin olacak Anna.”</span></p>

  <p class="block_11" xml:lang="tr">“Gelen kimse yokmuş. Nereye gitmemizi düşünüyorsun? Paran var mı? Sekiz gulden var bende. Bu mektubu sana bizim hizmetçiyle yolluyorum, sizin hizmetçinize verecek. Artık korkmuyorum hiç. Sanırım halan Marie bizi gammazlamış. Pazar günü bizi görmüş demek!”</p>

  <p class="block_11" xml:lang="tr">Fritz, uzun ve güçlü adımlarla odasında gidip geliyordu. Şimdiden özgürlüğüne kavuşmuş hissediyordu kendini. Kalbi hızlı hızlı çarpıyordu. Birden yetişkin bir adam olduğu duygusu uyandı içinde: Anna bana güveniyor, ona sahip çıkabilirim. Mutluluktan yerinde duramıyordu Fritz ve biliyordu artık, Anna kelimenin tam anlamıyla kendisinin olacaktı. Kan başına hücum etmişti, oturmadan duramadı. Aklına bir düşünce geldi derken: “Nereye gideceklerdi?”</p>

  <p class="block_11" xml:lang="tr">Bu soru bir daha hiç susmadı kafasında. Yerinden sıçrayıp kalktı. Yarın için hazırlığa koyularak kafasındaki sorunun sesini bastırmaya çalıştı. Biraz çamaşırla birkaç parça giysi ayırdı bir kenara, biriktirdiği guldenleri siyah deri valize tıktı. Yüreği şevkle dolup taşıyordu. Hiç gereği yokken çekmeceleri bir bir çekip içinden bazı şeyler alıyor, ama aldıklarını sonra götürüp yine yerlerine bırakıyordu. Masanın üzerindeki defterleri, kitapları kaldırıp bir köşeye fırlatmıştı. Odasının dört duvarına övüngen bir açıklıkla göstermek istiyordu: “Buradan çekip gidiyordu artık! Paydos!”</p>

  <p class="block_11"><span class="calibre1" xml:lang="tr">Vakit gece yarısını geçmişti ki, yatağın kenarına ilişti. Uyumayı aklından geçirdiği yoktu, giysiyle yatağın üzerine uzandı; bunun da tek</span> <span class="calibre1" xml:lang="tr">nedeni belki fazla eğilip kalktığından beline yapışan ağrıydı. Nereye sorusu birkaç kez daha aklına geldi. Yüksek sesle, ‘İki insan gerçekten birbirini sevdikten sonra...” sözleri çıktı ağzından.</span></p>

  <p class="block_11" xml:lang="tr">Saatin tik tak sesi işitiliyordu. Çok aşağıda bir araba geçti evin önünden, camları titretti. Derken daha önce on ikiyi vurmaktan yorgun düşmüş saat rahat bir nefes alarak güçlükle ‘bir’ diyebildi, o kadar.</p>

  <p class="block_11"><span class="calibre1" xml:lang="tr">Fritz, çok uzaktan geliyormuş gibi işitti saatin sesini ve düşündü: İki kişi birbirini...</span> <span class="calibre1" xml:lang="tr">gerçekten</span><span class="calibre1" xml:lang="tr">...</span></p>

  <p class="block_11"><span class="calibre1" xml:lang="tr">Ama</span> <span class="calibre1" xml:lang="tr">gün ağarırken hâlâ üşüyerek yatakta oturuyor ve kesinlikle biliyordu artık; Anna’yı sevmiyordu, başı kurşun gibiydi: Anna’yı sevmiyorum artık. Bakalım Anna ciddi miydi niyetinde? Yediği birkaç tokat için evden kaçmak! Nereye gitmek istiyordu Anna? Nereye olursa, nereye olursa. Tepesi attı birden: Peki ama ben? Tabii her şeyi yüz üstü bırakacağım burada, annemi, babamı, kısaca her şeyi. Oh ne güzel!</span> <span class="calibre1" xml:lang="tr">Peki</span> <span class="calibre1" xml:lang="tr">ileride, peki sonra? Amma salakçaydı Anna’nınki, amma sevimsiz! Böyle bir şeyi yapabileceğini göstersin, mutlaka onu dövmek gelecektir içimden.</span></p>

  <p class="block_11" xml:lang="tr">Bunu yapabileceğini göstersin hele bir!</p>

  <p class="block_11" xml:lang="tr">Erken mayıs güneşi, ışıl ışıl, yüzü gülerek odaya dolduğunda bir umut uyandı Fritz’in içinde: Anna yazdıklarında ciddi olamazdı. İçi rahatladı derken. Canı yataktan çıkmayı hiç istemiyordu. Derken şöyle dedi kendi kendine: İstasyona gideyim de gelmediğini göreyim şu Anna’nın. O gelmeyince duyacağı sevinci kafasında canlandırdı.</p>

  <p class="block_11" xml:lang="tr">Erken sabah saatinin serinliğinde üşüyerek, dizlerinde büyük bir yorgunlukla istasyonun yolunu tuttu. Girişte kimseleri göremedi.</p>

  <p class="block_11"><span class="calibre1" xml:lang="tr">Yarı korku, yarı umutla göz gezdirdi çevresine. Hiçbir yerde gözüne sarı bir ceket ilişmedi. Rahat bir nefes aldı. Bütün hol ve salonlardan koşarak geçti. Uykulu ve ilgisiz yüzlerle oradan oraya gidip gelen yolcularla karşılaştı. Hamallar sütun diplerinde miskin miskin oturuyor, yanlarındaki çıkın ve sepetlere yaslanmış halkın en alt kesiminden insanlar suratları asık bekleşiyorlardı. Görevli bir memur bekleme salonlarından içeri istasyon isimlerini sesleniyor, elindeki zili çıngırdatıp duruyordu. Derken aynı isimleri horultulu bir sesle yeniden, bu kez daha bir yakından haykırdı, bir kez de peronda yaptı aynı şeyi.</span> <span class="calibre1" xml:lang="tr">Ve</span> <span class="calibre1" xml:lang="tr">her seferinde elindeki sevimsiz zili önceden çıngırdatmayı unutmuyordu. Fritz ellerini ceplerine soktu, istasyonun girişine dönüp geldi. Durumdan pek</span> <span class="calibre1" xml:lang="tr">memnun kalmıştı, zaferi kazanmış birinin yüz ifadesiyle düşündü: Hani neredeydi sarı ceket? Biliyordu zaten.</span></p>

  <p class="block_11" xml:lang="tr">Sevincinden adeta kabına sığamayarak bir sütunun arkasına dolandı. Oracıktaki tarifeyi okuyup şu uğursuz altı treninin de nereye gittiğini öğrenmek istiyordu. Az kalsın düşeceği bir merdiveni gözden geçirir gibi bir yüz takınarak, ne yaptığının farkına varmadan istasyon isimlerini okumaya başladı. Birden çini döşeme üzerinde acele ayak sesleri işitip başını çevirdi. Peronlara çıkılan kapı önünde sırtında sarı bir ceket, şapkasında sallanan bir gül, ufak tefek bir kız ilişti gözüne.</p>

  <p class="block_11" xml:lang="tr">Fritz kızın arkasından baktı.</p>

  <p class="block_11" xml:lang="tr">Hayatla oyun oynamaya kalkan bu çelimsiz kızın ortaya çıkışıyla bir korku çullandı üzerine. Onun gelip kendisini bularak birlikte yabancı bir dünyanın yolunu tutmaya zorlayacağından çekinir gibi toparlandı; arkasına dönüp bakmadan var gücüyle kente doğru seğirtmeye başladı.</p>

  <p class="block_4" id="calibre_pb_10" xml:lang="tr">&nbsp;</p>
</body>
</html>
