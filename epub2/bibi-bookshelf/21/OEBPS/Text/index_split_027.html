<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_9"><span class="text_3" xml:lang="tr"><br class="calibre2" /></span><span class="text_3" id="id_Toc437781400" xml:lang="tr">BEDEN EĞİTİMİ DERSİ</span></h1>

  <p class="block_11"><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr">Sankt Severin’deki askeri okul. Beden eğitimi salonu. Okulun o yılki öğrencileri sırtlarında açık renk gömleklerle iki sıra olmuş, yuvarlak abajurlu gaz lambalarının altında dikilmiş duruyor. Sert, esmer yüzü ve müstehzi gözleriyle beden eğitimi öğretmeni genç subay aletsiz jimnastik komutunu vermişti; derken sınıfı gruplara ayırmaya başladı. Birinci grup kuzu, ikincisi barfiks, üçüncüsü barparalel, dördüncüsü tırmanma direği. Dağılın!</span> <span class="calibre1" xml:lang="tr">Ve</span> <span class="calibre1" xml:lang="tr">bir anda ayaklarında kalafonla yalıtılmış hafif ayakkabılar, öğrenciler dağılıyor. Salonun ortasında duraksıyor birkaçı, adeta isteksiz. Dördüncü gruptan bunlar, aletle çalışmaktan hoşlanmayan kötü jimnastikçiler, yirmi defa diz bükmeden yorgun düşmüş, biraz şaşkın ve nefes nefese.</span></p>

  <p class="block_11"><span class="calibre1" xml:lang="tr">Yalnızca içlerinden biri, her zaman bu gibi çalışmalarda sondan birinci olan Karl Gruber, salonun biraz loş köşesinde sırtlardan çıkarılan üniformaların asıldığı hücrelerin hemen önüne yerleştirilmiş tırmanma direklerinin başına</span> <span class="calibre1" xml:lang="tr">çoktan gelmiş duruyor. Elleri yakındaki direği kavramış, var gücüyle kendisinden yana çekiyor, sonunda egzersiz için uygun bir yerde boşlukta sallanmaya başlıyor direk. Gruber ellerini direkten bırakmadığı gibi, sıçrayıp hayli yukarıda bir yere tutunuyor, ayakları gereken pozisyonu alıp kendiliğinden sarılıyor direğe. Bu, Gruber’in daha önce hiç başaramadığı bir şey; boşlukta sarkıyor direkten, söz konusu konumda takım arkadaşlarını bekliyor ve öyle görülüyor ki, kendisine direkten aşağı atlamasını söyleyen ufak tefek Polonyalı subayın şaşkın kızgınlığını büyük bir zevkle izliyor.</span> <span class="calibre1" xml:lang="tr">Hatta</span> <span class="calibre1" xml:lang="tr">bu kez emre itaat etmiyor Gruber, dolayısıyla sarışın astsubay sonunda bağırıyor: “Ya direkten inersiniz aşağı, ya da daha yukarı tırmanırsınız Gruber! Yoksa sizi asteğmene rapor ederim...” Bunun üzerine daha yukarılara tırmanmaya başlıyor Gruber, ilkin acele hamlelerle ayaklarını her seferinde biraz yukarıya çekerek, gözleri yukarılara çevrilmiş, içinde belli bir korku, uçsuz bucaksız direkten daha tırmanacağı ne kadarının kaldığını kestirmeye çalışarak. Devinimleri yavaşlıyor derken ve her hamlenin yeni bir şey, keyifli bir şeymiş gibi tadını çıkararak direğin normalde tırmanılan noktasından daha yukarılara tırmanıyor. Zaten sinirlenmiş durumdaki</span> <span class="calibre1" xml:lang="tr">astsubayın telaşına aldırmadan tırmanıyor boyuna, tırmanıyor; salonun tavanından çıkıp gidebileceği bir delik keşfetmiş de oraya ulaşmak istiyor</span> <span class="calibre1" xml:lang="tr">sanki,</span> <span class="calibre1" xml:lang="tr">gözleri hep yukarılarda. Bütün takım arkadaşları onu izliyor. Başka vakit direğin ancak üçte birlik bölümüne soluk soluğa, alı al moru mor, gözleri yuvalarından fırlamış zor tırmanabilen Gruber’i, öbür takımlardan da dikkat kesilmiş izleyenler var. İlk takımdan biri, bravo Gruber, bravo diye sesleniyor. Bunun üzerine, pek çok kişi gözlerini yukarıya çeviriyor, bir süre sessizliğe gömülüyor salon, ama dikkatin kendi üzerinde toplandığı bu anda, direğin çok yukarısındaki Gruber tavanı sanki ortadan silip atmak ister gibi bir hareket yapıyor. Besbelli bunu başaramayınca aşağıdakilerin bütün gözlerini tavandaki çıplak, demir kancalara çivileyerek kaygan direkten son hızla aşağı kaymaya başlıyor. Oradakiler hâlâ yukarı bakarken, Gruber başı dönerek ve kan ter içinde aşağı inmiş bulunuyor çoktan ve tuhaf bir donukluk içindeki gözleriyle ateş gibi yanan avuçlarına bakıyor. Hemen yanı başındakilerden biri ya da ötekisi, bugün sana ne oldu böyle, Gruber, diye soruyor. “Birinci takıma girmek mi istiyorsun yoksa?” Gruber gülüyor ve soruyu yanıtlamak ister gibi görünüyor ilkin, ama sonra düşünüp</span> <span class="calibre1" xml:lang="tr">vazgeçiyor ve gözlerini çarçabuk yere indiriyor.</span> <span class="calibre1" xml:lang="tr">Ve</span> <span class="calibre1" xml:lang="tr">etrafta gürültü ve şamatanın yeniden başlaması üzerine usulcacık nişe çekiliyor, yere oturup ürkek ürkek sağına soluna bakıyor, iki defa hızlı hızlı nefes alıyor, yeniden gülüp bir şey söylemeye davranıyorsa da ona aldıran kalmamıştır artık. Kendisi de dördüncü takımda yer alan Jerome, bir tek o Gruber’in yeniden ellerine baktığını, ölgün ışıkta bir mektubu hecelemeye çalışan biri gibi bu ellerin üzerine eğildiğini görüyor.</span> <span class="calibre1" xml:lang="tr">Ve</span> <span class="calibre1" xml:lang="tr">az sonra yaklaşıp soruyor Gruber’e: “Elini mi incittin yoksa?” Gruber irkiliyor, “Nasıl?” diyor o alışılmış, tükürük içinde yüzen sesiyle. “Göster şu elini bakayım!” diyor Jerome ve Gruber’in elini alıp ışığa tutuyor. Başparmağın altı sıyrılmış biraz. “Bak bunun için bir ilaç biliyorum ben,” diyor Jerome. Evden kendisine hep İngiliz plasteri yolluyorlar. “Sonra bana gel!” diye ekliyor Jerome. Gruber onu adeta işitmiyor, dosdoğru salondan içeri bakan gözleri, belirsiz bir şey görüyor.</span> <span class="calibre1" xml:lang="tr">Sanki,</span> <span class="calibre1" xml:lang="tr">salonda değil, dışarıda pencerelerin önünde; oysa karanlık dışarısı, vakit geç ve mevsimlerden güzdür.</span></p>

  <p class="block_11"><span class="calibre1" xml:lang="tr">Bu anda astsubay yüce dağları ben yarattım tavrıyla bağırıyor “Gruber!”</span> <span class="calibre1" xml:lang="tr">Ama</span> <span class="calibre1" xml:lang="tr">Gruber’de hiçbir değişiklik yok, önü sıra uzanmış duran ayakları kaygan zemin üzerinde, kaskatı ve</span> <span class="calibre1" xml:lang="tr">beceriksiz, biraz ileriye kayıyor. “Gruber!” diye kükrüyor astsubay yeniden, sesi havada taklalar atarak ilerliyor. Bir süre bekledikten sonra çabuk çabuk ve kısık bir sesle, çağırdığı kişiye bakmaksızın, “Dersten sonra bana geleceksiniz. Size göstereceğim bakalım...” diyor.</span> <span class="calibre1" xml:lang="tr">Ve</span> <span class="calibre1" xml:lang="tr">ders saati ilerliyor.</span> <span class="calibre1" xml:lang="tr">“Gruber,” diyor Jerome, kendini giderek daha çok içeri çekip nişin duvarına yaslanan Gruber’e eğilerek, “tırmanma sırası yine sendeydi, git de bir dene, yoksa Jastersky denen bu adam başına bir iş açar, anlatabiliyor muyum.”</span> <span class="calibre1" xml:lang="tr">Gruber peki der gibi başını sallıyor. Gelgelelim doğrulup kalkacağına, gözlerini yumuyor ansızın, Jerome’nin sözlerinin arasından kayıp gidiyor, adeta bir dalga taşıyıp götürüyor kendisini, yavaş yavaş ve sessizce derinlere, gittikçe daha derinlere kayıp gidiyor. Oturduğu iskemle de kendisiyle geliyor.</span> <span class="calibre1" xml:lang="tr">Ve</span> <span class="calibre1" xml:lang="tr">Jerome, ancak Gruber’in başının iskemleye sertçe çarpıp öne düşmesi üzerine anlıyor olup biteni. “Gruber!” diye sesleniyor sesini kısarak. İlkin kimse farkına varmıyor işin.</span> <span class="calibre1" xml:lang="tr">Ve</span> <span class="calibre1" xml:lang="tr">eli iki yanına düşmüş, çaresizlik içinde oracıkta dikilen Jerome bir kez daha sesleniyor: “Gruber, Gruber!” Onu tutup kaldırmak gelmiyor aklına. Derken birinden bir tekme yiyor, kaz kafalı diyor biri, bir başkası da onu itip uzaklaştırıyor oradan. Jerome,</span> <span class="calibre1" xml:lang="tr">kımıldamadan öylece duran Gruber’i tutup kaldırdıklarını görüyor. Önünden taşıyıp götürüyorlar onu, bir yere, belki de bitişikteki odaya götürüyorlar. Üsteğmen koşup geliyor derken. Sert ve yüksek sesle kısa kısa emirler veriyor. Bunun üzerine boşboğaz pek çok oğlanın uğultusu bıçak gibi kesiliyor. Sessizlik. Yalnızca sağdan soldan kimi kıpırdanmalar görülüyor: Bir alette salınım, hafif bir atlayış, ortada neyin söz konusu olduğundan habersiz birinin gecikmiş bir gülüşü. Ardından birbirini izleyen telaşlı sorular: “Nasıl? Nasıl?”</span> <span class="calibre1" xml:lang="tr">Ve</span> <span class="calibre1" xml:lang="tr">giderek çoğalıyor sorular. Derken biri bağırarak, “Bayılmış,” diyor.</span> <span class="calibre1" xml:lang="tr">Ve</span> <span class="calibre1" xml:lang="tr">kızarmış yüzüyle üsteğmenin peşinden seğirten takım komutanı Jastersky, kötü niyetle yükseltiyor sesini: “Bayılmış numarası yapıyor, üsteğmenim, bayılmış numarası yapıyor!” Üsteğmenin ona hiç aldırdığı yok. Doğruca karşıya bakıyor gözleri, dişlerinin arasında bıyığını çiğniyor, sert çenesi daha bir sivri ve enerjik öne çıkıyor böylece. Zaman zaman kısa bir talimat veriyor. Gruber’i taşıyan dört öğrenciyle bitişikteki odaya girip gözden kayboluyor derken. Çok geçmeden dört öğrenci odadan çıkıp geliyor. Bir hademe koşarak geçiyor salondan. Sağdan soldan iri iri açılmış gözlerle dört öğrenciye bakıp sorularla sıkboğaz</span> <span class="calibre1" xml:lang="tr">ediyorlar: “Nasıl durum? Ne olmuş Gruber’e? Kendine geldi mi?” Hiçbirinin doğrusu bir şey bildiği yok. O anda salondan içeri sesleniyor üsteğmen, beden eğitimi dersinin sürdürülmesini istiyor, kumandayı da Başçavuş Goldstein’a bırakıyor. Barparalelde ve barfikste yeniden başlıyor çalışmalar. Üçüncü gruptaki kısa boylu, şişman öğrenciler bacaklarını açabildikleri kadar açarak yüksek kuzuya tırmanmaya uğraşıyorlar.</span> <span class="calibre1" xml:lang="tr">Ama</span> <span class="calibre1" xml:lang="tr">bütün hareketlerde öncekine göre bir başkalık var; sanki bir kulak kabartış hepsinin üzerine abanmış bekliyor. Barfiksteki sallanmalar sona erdiriliyor ansızın, barparalelde ise küçük egzersizler yapılıyor. Sesler eskisinden daha az karışık çıkıyor şimdi, tümü birden daha hafif bir uğultu oluşturuyor, hepsi de sürekli bir tek sözcük söylüyor adeta: “Ess, ess, ess...” Bu arada ufak tefek, açıkgöz biri olan Krix odanın kapısının önünde durmuş içeriye kulak veriyor. İkinci takımın astsubayı kendisini uzaklaştırmak istiyor oradan, kıçına vurmak için elini kaldırır kaldırmaz, Krix bir kedi çevikliğiyle geriye sıçrıyor, sinsi sinsi parıldıyor gözleri; öğreneceğini öğrenmiştir. Kimsenin kendisine dikkat etmediği bir anı gözleyerek “Alayın doktoru gelmiş,” diyor arkadaşı Powlowitch’e. Eh, Pawlowitch’i</span> <span class="calibre1" xml:lang="tr">bilmeyen var mı; bütün o arsızlığıyla sanki kendisine bu yolda bir emir verilmiş gibi salonda takımdan takıma dolaşıp hayli yüksek sesle, “Alay doktoru içeride,” diyor. Astsubayları da ilgilendirmişe benziyor haber. Gözlerini giderek daha bir sıklıkla odanın kapısına çevirip bakıyorlar. Egzersizler giderek yavaşlıyor: yukarıda, barparalel üzerinde oturup kalan kara gözlü ufak tefek bir oğlan, ağzı açık, gözlerini dikmiş odaya bakıyor. Havada insanı felce uğratan bir şey var adeta. Birinci takımdaki en güçlü öğrencilerin hâlâ biraz çalıştıkları görülüyor, bacaklarıyla dönüş hareketlerinde bulunuyorlar. Tirol’den gelmiş yapılı biri olan Rombert kolunu büküp gömlek içinde bütün kalınlığı ve gerginliğiyle kendini belli eden kaslarına bakıyor. Ufak tefek, çevik biri olan Baum hatta koluyla birkaç dönüş hareketi daha yapıyor ve ansızın bu zorlu hareket bütün salonda tek başına kalıyor, kocaman, ışıl ışıl bir çember, genel sessizlik ortasında adeta tekin sayılmayacak bir şeyleri barındırıyor kendisinde.</span> <span class="calibre1" xml:lang="tr">Ve</span> <span class="calibre1" xml:lang="tr">ansızın ufak tefek öğrenci duruyor, içerlemiş diz çöküyor yere, oradakilerin hepsini küçümser gibi bir yüz takınıyor.</span> <span class="calibre1" xml:lang="tr">Ama</span> <span class="calibre1" xml:lang="tr">sonunda onun küçük, duyarsız gözleri de söz konusu odanın kapısına takılıp kalmaktan kendini alamıyor.</span></p>

  <p class="block_11"><span class="calibre1" xml:lang="tr">Artık gaz lambalarının alevlerinin cızırtısı ve duvar saatinin sesinden başka şey işitilmiyor salonda. Derken çalan duvar saati saatin kaç olduğunu haber veriyor. Bugün yabancı ve bir tuhaf çıkıyor sesi; ayrıca, hiç beklenmedik bir anda kesiliyor, orta yerinde ara veriyor konuşmasına.</span> <span class="calibre1" xml:lang="tr">Ama</span> <span class="calibre1" xml:lang="tr">Başçavuş Goldstein görevinin ne olduğunu biliyor. “Sıraya gir!” komutuyla yükseltiyor sesini.</span> <span class="calibre1" xml:lang="tr">Ama</span> <span class="calibre1" xml:lang="tr">kendisini işiten çıkmıyor. Kimse anımsamıyor bu sözcüğün daha önce taşıdığı anlamı. Daha önce, ne zaman? Başçavuş, “Sıra ol!” diye bağırıyor kısık sesle, kötü kötü; onun ardından öbür başçavuşlar da seslerini yükseltiyorlar: “Sıra ol!”</span> <span class="calibre1" xml:lang="tr">Ve</span> <span class="calibre1" xml:lang="tr">öğrencilerden bazısı da kendi kendine söyler gibi adeta uykuda, “Sıra ol! Sıra ol!” diye yineliyor.</span> <span class="calibre1" xml:lang="tr">Ama</span> <span class="calibre1" xml:lang="tr">aslında biraz daha beklemenin uygun olacağını bilmeyen yok.</span> <span class="calibre1" xml:lang="tr">Ve</span> <span class="calibre1" xml:lang="tr">o anda açılıyor odanın kapısı; bir süre hiç ses çıkmıyor, derken Üsteğmen Wehl çıkıp geliyor odadan gözleri iri iri açılmış, kızgın, sert adımlarla. Sanki bir defileye çıkmış gibi yürüyor ve kısık bir sesle. “Sıra ol!” diye bağırıyor. Anlatılamayacak bir çabuklukla sıra oluyor oradakiler. Kimse kıpırdamıyor, bir general gelmiştir sanki.</span> <span class="calibre1" xml:lang="tr">Ve</span> <span class="calibre1" xml:lang="tr">derken bir komut: “Dikkat!” Sessizlik. Ardından kuru ve sert bir ses:</span> <span class="calibre1" xml:lang="tr">“Arkadaşınız Gruber az önce ölmüştür. Kalp sektesi. Dağılın!” Sessizlik.</span></p>

  <p class="block_11"><span class="calibre1" xml:lang="tr">Ancak bir süre sonra nöbetçi öğrencinin sesi, ufak ve yavaş: “Sola dön! Bölük marş!” Adi adımla ağır ağır kapıya yöneliyor öğrenciler. Jerome en sondan geliyor. Kimse dönüp bakmıyor arkasına. Öğrencileri holden gelen soğuk bir esinti karşılıyor. Biri karbol kokusu geliyor burnuma diyor. Rombert, rahatsız edici kokuyla ilgili olarak yüksek sesle bayağı bir espride bulunuyor, ama kimse gülmüyor espriye. Jerome ansızın birinin sıçrayıp gelerek koluna yapıştığını hissediyor. Krix, koluna sarılıyor. Gözleri parıldıyor, bir şeyi ısırmaya davranır gibi ışıldıyor dişleri. Fısıldayarak, nefes nefese, “Onu gördüm,” diyor ve Jerome’nin kolunu sıkıyor. İçinde gülmek için bekleyen bir şey var, sağa sola silkip sallıyor kendisini. Zor konuşuyor: “Çırılçıplak, yanakları çökmüş, upuzun yatıyordu.</span> <span class="calibre1" xml:lang="tr">Ve</span> <span class="calibre1" xml:lang="tr">ayak tabanları mühürlenmişti...”</span></p>

  <p class="block_11"><span class="calibre1" xml:lang="tr">Ve</span> <span class="calibre1" xml:lang="tr">sonra kikirdemeye başlıyor, iğneleyici ve gıdıklanmış gibi kikirdiyor, dişlerini Jerome’nin koluna geçiriyor.</span></p>

  <p class="block_4" id="calibre_pb_27" xml:lang="tr">&nbsp;</p>
</body>
</html>
