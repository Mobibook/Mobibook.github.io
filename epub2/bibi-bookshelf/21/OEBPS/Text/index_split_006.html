<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_9"><span class="text_3" xml:lang="tr"><br class="calibre2" /></span><span class="text_3" id="id_Toc437781380" xml:lang="tr">DİKİŞÇİ KADIN</span></h1>

  <p class="block_10" xml:lang="tr">(1894)</p>

  <p class="block_11"><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr">188... yılının nisan ayıydı. Oturduğum evden çıkmam gerekiyordu. Ev sahibim evi satmıştı, evin yeni sahibi de mütevazı odamın bulunduğu katı olduğu gibi kiraya vermek kararındaydı. Uzun zaman başımı sokacak bir başka oda aradım boşuna. Ben de sonunda aramaktan bıkıp nerdeyse gözlerim kapalı küçük bir odacık kiraladım. Ev dar bir yan sokak içindeydi, uzun cephesiyle sokağın küçümsenmeyecek bir bölümünü kaplıyordu.</span></p>

  <p class="block_11"><span class="calibre1" xml:lang="tr">Odam daha ilk günler hayli rahat geldi bana. Pek çok parçadan oluşan camları evin eskiliğini gösteren ufak iki penceresinden bakınca, gri ve kırmızı çatılar üzerinden uzaklardaki mor dağları görebiliyor, bir alev topu gibi sisli tepelere yaslanan güneşin yavaş yavaş doğuşunu izleyebiliyordum. Önceki odamdan getirttiğim eşyalar daracık mekâna umduğumdan daha rahat oturabilir nitelik kazandırmıştı. Evin yöneticisinin eşinin üstlendiği hizmete kusur bulunacak gibi değildi.</span> <span class="calibre1" xml:lang="tr">Merdiven fazla dik sayılmazdı, insan çıktığını fark etmiyordu, hatta dalgın zamanlarımda çatıya kadar tırmanacak oluyordum. Kısacası durumdan memnunluk duymamam için neden bulunmuyor, karanlık avluda oynayan çocukların görülmeyişi, laternacıların avluya çıkıp gelmeyişi memnunluğumu daha da artırıyordu. O zamandan bu yana yıllar geçti, sözünü ettiğim günler geçmişin karanlıklarına gömüldü. O zamanlar olup bitenler sararıp solarak silik bir renk aldı. Sanki şimdi sözünü edeceğim olay benim değil de bir başkasının, belki de yakın bir dostumun başına gelmiş gibi bir duygu yaşıyor içimde. Bu yüzden, bencilliğim beni ayartır da bir yalan söylemeye zorlar diye korktuğum yok, her şeyi olduğu gibi yazacağım burada, bütün açıklığıyla, doğrudan hiç sapmaksızın.</span></p>

  <p class="block_11" xml:lang="tr">O günler evde fazla kalmıyordum. Sabah yedi buçukta çalıştığım büronun yolunu tutuyor, öğle yemeğini ucuz lokantaların birinde yiyor, ikindileri nişanlımın evlerinde geçiriyordum.</p>

  <p class="block_11"><span class="calibre1" xml:lang="tr">Evet, nişanlıydım o vakitler. Hedwig -bu isimle söz edeceğim nişanlımdan- gençti, sevimli ve kültürlü bir kızdı, dostlarım için en önemlisi de varlıklı biri oluşuydu. Ticaretle uğraşan köklü bir aileden geliyordu. Tutumlu ve çalışkan aile, genç ve centilmen beylerin de seve seve girip</span> <span class="calibre1" xml:lang="tr">çıktığı, çünkü bütün kibarlığına karşın doğal bir neşe havasının estiği, çay fincanlarından bir can sıkıntısının yükselmesine fırsat vermeyen bir evin sahibiydi. Öte yandan herkesin gözü Hedwig’deydi, çünkü nişanlım kültürüyle sevimli bir delişmenliği bağdaştırabiliyor, bu delişmenlik de gönülsüz sürdürülen söyleşileri ilginç ve çekici kılıyordu. İki ablasından da daha ince ruhlu ve duygulu bir kızdı Hedwig; içi neyse dışı da oydu, şuh biriydi ve onu kuşkusuz seviyordum.</span></p>

  <p class="block_11" xml:lang="tr">Açık konuşabilirim: İleride, aramızdaki nişanın bozulmasının üzerinden bir yıl geçmişti ki, genç ve soylu bir subayla evlendi nişanlım, ama kocasına sarışın saç bukleleriyle bir kız çocuğu armağan ettikten sonra bu dünyadan göçüp gitti.</p>

  <p class="block_11" xml:lang="tr">Nişanlımın her Allahın günü kalabalık bir davetli topluluğuyla karşılaşılan evlerinde genel olarak akşam saat altıya kadar kalıyordum; ardından çıkıp bir gezinti yapıyor, saat onda dönüp eve geliyor, ertesi gün yine aynı yaşam biçimini sürdürüyordum.</p>

  <p class="block_11"><span class="calibre1" xml:lang="tr">Sabah erken saatte üç merdiveni usul usul inerken hep ilk katın holünde evin yöneticisine rastlıyordum; yerdeki beyaz çinileri temizleyen yönetici beni selamlayıp konuşmaya başlıyordu. Her Allahın günü aynı şeyleri yineliyordu. İlkin havadan söz açıyor, sonra da</span> <span class="calibre1" xml:lang="tr">odamdan memnun kalıp kalmadığımı soruyor ve buna benzer şeylerden bahsediyordu.</span> <span class="calibre1" xml:lang="tr">Ama</span> <span class="calibre1" xml:lang="tr">yaşlı adamın söyleşiye bir türlü son vermediğini görünce, her seferinde ona çocuklarına ilişkin sorular yöneltiyordum. Bunun üzerine adam ahlayıp ofluyor, dişlerini birbirine bastırarak şöyle diyordu: “Aman beyim! Dertleri bitmiyor hiç!” Derken söyleşi sona eriyordu. Bir defasında, bir salı günüydü, sadece bir şey demiş olmak için yanı başımdaki odada kimin kaldığını öğrenmek istedim. Sorumu hemen yanıtladı adam, üstünkörü bir edayla: “Bir dikişçi kadın, zavallının biri, yüzüne bakılacak gibi değil...” diye mırıldandı gözlerini yerden kaldırmaksızın.</span></p>

  <p class="block_11"><span class="calibre1" xml:lang="tr">Edindiğim bilgi çoktan aklımdan çıkıp gitmişti ki, ona, gerçekten tahmin ettiğim gibi dikişçi kadına evin holünde rastladım. Bir pazar günü öğle öncesiydi, uzun süre uyumuştum gece, evden yeni dışarı çıkacaktım; o ise, elinde küçük bir kitap, belki de kiliseden dönüyordu. Acınacak bir vücut; rengi atmış, yere kadar uzanan yeşil bir mantonun altındaki sivri omuzlar arasında ilkin uzun ve ince burunla çökük avurtların dikkati çektiği bir baş sallanıyor, hafifçe açılmış ince dudaklar arasından kirli dişleri görünüyordu; köşeli çenesi hayli ileri fırlamıştı. Yüzde önem taşıyan</span> <span class="calibre1" xml:lang="tr">tek şey varsa, gözlerdi. Hani güzel oldukları için değil, ama donuk donuk baksalar da iri ve simsiyahtılar. Öylesine siyah ki, koyu saçları gözlerin siyahlığı yanında nerdeyse gri görünüyordu. Kadının üzerimde hoş bir izlenim bıraktığını asla söyleyemem. Sanırım başını kaldırıp bana bakayım dememişti. Ben de bu önemsiz karşılaşma üzerinde fazla duracak zaman bulamamıştım; sokak kapısının hemen önünde dostlardan birine yakalanmış, bütün bir öğle öncesini onunla birlikte geçirmiştim, bir kadın oda komşum olduğu tümüyle aklımdan çıkmıştı. Kapı komşu olmamıza karşın, o da ne gece, ne gündüz sesini çıkarmıştı. Bu böyle sürüp gidecekti, ama bir rastlantı mı desem, başka bir şey mi, bir gece hiç beklenmedik, hiç sezilmedik bir şey geldi başıma.</span></p>

  <p class="block_11"><span class="calibre1" xml:lang="tr">Nisan ayının son günleriydi ki, nişanlımın evlerinde uzun süredir üzerinde konuşulup hazırlanmış bir parti verildi, çok güzel geçti parti, gece geç vakte kadar sürdü. Hedwig o gece pek büyüleyici göründü gözüme. Küçük, yeşil salonda kendisiyle epey bir zaman tatlı tatlı sohbet ettik, sevinçten yerimde duramayarak onun anlattıklarını dinledim. Nişanlım yarı ironi karışımı, ama çocuksu, içten bir naiflikle gelecekteki yuvamızın tablosunu çizip kotardı, bizi bekleyen küçük neşe ve</span> <span class="calibre1" xml:lang="tr">üzüntüleri alabildiğine parlak renklerle süsleyip koydu önüme. İlerideki mutluluğumuzu düşündükçe Noel ağacını bekleyen bir çocuk gibi kıvançla parıldadı gözlerim. Tatlı bir memnunluk, duygusu ılık ılık aktı gönlüme, içim açıldı. Hedwig de o vakte kadar beni öyle neşeli görmediğini belirtmeden duramadı. Öte yandan, bütün davetliler topluluğunda böyle şen bir hava esiyordu. Şerefe sözleri, kadeh tokuşturmalar birbirini kovaladı. Derken sabahın üçünü buldu saat, öyleyken salondakiler istemeye istemeye evden ayrılıp gitmeye başladı. Aşağıda bekleyen arabalar birer birer yola düzüldü. Yaya birkaç konuk da çok geçmeden dört bir yana dağıldı. Eve kadar benim yarım saatten fazla bir yolum, vardı. Üstelik nisan gecesinde soğuktu hava, sisli ve iç karartıcıydı. Adımlarımı iyice açtım. Kafamdaki düşüncelerden başka bir şey yoktu aklımda. Sonunda kendimi evin önünde buldum, yol hiç de bana uzun sürmemiş gibi geldi. Usulcacık kapıyı açtım, yine öyle dikkatle kapadım ardımdan. Bir kibrit yaktım, kibritin ışığında holden geçip merdivene gelecektim. Cebimdeki son kibritti, çok geçmeden sönüverdi. Hâlâ geçirdiğim gecenin nefis saatlerini düşünerek el yordamıyla merdivenleri çıkmaya koyuldum. Üçüncü kata</span> <span class="calibre1" xml:lang="tr">gelmiştim, anahtarı kilide sokup bir defa çevirdim, usulcacık açıldı kapı...</span></p>

  <p class="block_11"><span class="calibre1" xml:lang="tr">Baktım karşımda dikişçi kadın dikiliyor. Yana yana neredeyse sonuna gelmiş bir mum ışığının şöylece aydınlattığı odada hoş olmayan bir ter ve yağ kokusu beni karşılamıştı. Sırtında kirli, hayli</span> <span class="calibre1" xml:lang="tr">dekolte</span> <span class="calibre1" xml:lang="tr">bir gömlek ve koyu bir iç eteklikle yatağın öbür ucunda duran kadın hiç şaşırmış görünmüyor, gözlerini dikmiş bana bakıyordu.</span></p>

  <p class="block_11"><span class="calibre1" xml:lang="tr">Anlaşılan kendi odam diye kadının odasına girmiştim. Alabildiğine mahcup durumdaydım, olduğum yere çivilenmiş gibi bir tarafa kımıldayamıyordum, ne bir şey söyleyip özür dileyebiliyor, ne de geldiğim gibi çekip gidebiliyordum. Biliyorum, bir tiksinti uyanmıştı içimde, ama kaldım, gidemedim. Derken kadın masaya doğru yürüdü, üzerindeki ne olduğu belirsiz yemekten sağa sola dağılmış artıkları bir kenara itti, daha önce sırtından çıkardığı giysileri sandalyeden bir başka yere kaldırdı, sonra usulcacık, “Buyurun!” diyerek beni oturmaya davet etti. Sesinin akustiği de yine insanın gönlünü bulandırıyordu.</span> <span class="calibre1" xml:lang="tr">Ama</span> <span class="calibre1" xml:lang="tr">bilinmedik bir gücün baskısına karşı duramayarak dediğini yaptım. O konuşuyor, ama neden söz ettiğini bilmiyordum. Yatağın kenarına ilişmişti. Tümüyle karanlıktaydı. Sadece solgun yüzünün oval siluetini</span> <span class="calibre1" xml:lang="tr">görebiliyordum. Sönmek üzere olan mum canlanır gibi oldukça, iri gözlerini seçebiliyordum arada bir. Ansızın doğrulup kalktım, odadan çıkıp gidecektim.</span> <span class="calibre1" xml:lang="tr">Ama</span> <span class="calibre1" xml:lang="tr">kapının mandalı diretti, açılmadı bir türlü. Bunu görünce yardımıma geldi. Yanı başımda ayağı kayıp düşecek gibi oldu, ben de ister istemez tuttum kendisini. Bunun üzerine göğsüme yaslandı,</span> <span class="calibre1" xml:lang="tr">burnumun ucunda ateş gibi yanan soluğunu hissettim, içim bulandı. Silkinip kendimi kurtarmak istedim.</span> <span class="calibre1" xml:lang="tr">Ama</span> <span class="calibre1" xml:lang="tr">gözlerini öylesine dikmiş gözlerimin içine bakıyordu ki, durgun bakışları sanki çevremde görünmez bir ağ oluşturuyor, beni habire daha çok kendine çekiyordu. Derken dudaklarıma sıcak sıcak öpücükler kondurmaya başladı. Mum da tam bu anı beklemişçesine söndü.</span></p>

  <p class="block_">&nbsp;</p>

  <p class="block_1" xml:lang="tr">* * *</p>

  <p class="block_">&nbsp;</p>

  <p class="block_11"><span class="calibre1" xml:lang="tr">Ertesi sabah uyandığımda başım çatlayacak gibiydi. Belim ağrıyordu, dilimde bir acılık vardı. O, yanı başımda yastıklara gömülmüş yatıyor ve uyuyordu. Avurtları çökmüş solgun yüzünü, sıska boynunu, tahta gibi düz çıplak göğsünü görünce, bir korku düştü içime. Usulcacık doğruldum. Odadaki bunaltıcı havanın ağırlığı altında eziliyordum. Sağıma</span> <span class="calibre1" xml:lang="tr">soluma bakındım; külüstür masa, ince bacaklarıyla sandalye, pencere pervazındaki kuruyup solmuş çiçek, bütün bunlar kavruk, küskün bir izlenim uyandırdı üzerimde. Birden onun kımıldadığını hissettim. Sanki rüya görüyormuş gibi bir elini omuzlarıma attı. Bu ele baktım: Kirli, kısa ve enli tırnaklar, kalın eklem yerleriyle parmaklar, parmak uçlarında da esmer ve delik deşik bir deri... Bir tiksinti yapıştı yakama. Sıçrayıp kalkarak çarçabuk açtım kapıyı, koşup kendimi odama attım. Hâlâ aklımdadır, kapının sürgüsünü arkadan sımsıkı sürmeyi unutmamıştım.</span></p>

  <p class="block_11"><span class="calibre1" xml:lang="tr">Eskisi gibi, hiçbir değişikliğe yer vermeksizin günler günleri kovaladı. Bir akşam, yaşadığım olaydan bir hafta sonraydı belki, yatağa yatmıştım. Bir ara dirseğim bitişik odanın duvarına çarptı. Dirseğimin kazara duvara çarpışına bitişik odadan hemen yanıt geldi. Derken yeniden uykuya daldım. Yarı uykumda birden kapım açılır gibi geldi bana. Bir an son</span><span class="calibre1" xml:lang="tr">ra yatakta yanıma sokulan birinin vücudunu hissettim. O idi, kollarımda sabahı yaptı. Sık sık onu geldiği yere yollamak geçti içimden, ama bana bakıp duran iri iri gözleri karşısında söyleyeceğim sözcükler dudaklarımda eridi. Bu yaratığın, bu çirkin, vaktinden öne kocamış bu kız kurusunun sıcak kollarını yanı başımda</span> <span class="calibre1" xml:lang="tr">duyumsamak öyle dehşet vericiydi ki! Yine de onu yanımdan uzaklaştıracak gücü bulamadım.</span></p>

  <p class="block_11" xml:lang="tr">Kimi vakit kendisine sahanlıkta rastlıyordum, birbirimizi henüz tanımadığımız ilk zamanlar olduğu gibi geçip gidiyordu önümden. Sık sık çıkıp odama geliyordu. Usulcacık, tek söz etmeden, kapıdan girip bakışıyla beni büyülüyor, ona teslim olmaktan başka bir şey gelmiyordu elimden.</p>

  <p class="block_11"><span class="calibre1" xml:lang="tr">Sonunda bu işe bir son vermeyi kafama koydum. İşte öylesine sırnaşıklıkla bana sokulan, bunu bir değil,</span> <span class="calibre1" xml:lang="tr">bir çok</span> <span class="calibre1" xml:lang="tr">kez yapan, sevgi hukukuna sahip çıkan bu kadınla yatağımı paylaşmama nişanlıma karşı işlenmiş bir suç gözüyle bakıyordum.</span></p>

  <p class="block_11"><span class="calibre1" xml:lang="tr">O gün erkenden eve dönüp odama girdim, kapıyı hemen sürgüledim arkamdan. Akşam saat dokuza yaklaşıyordu ki, çıkıp geldi o, kapıyı kapalı bulunca yine çekip gitti, belki de evde olmadığımı sanmıştı. Gelgelelim dikkatsiz davranıp ağır sandalyeyi masadan biraz beriye çekmemin çıkardığı gürültüyü işitmiş olmalıydı ki, bir an sonra kapı vuruldu. Sesimi çıkarmadım, bir kez daha vuruldu kapı. Sonra da sabırsızlıkla sürekli vurulmaya başladı. Derken onun hıçkıra hıçkıra ağladığını işittim; uzun, uzun bir zaman ağladı. Kapımın önünde geceyi yarılamış olmalıydı.</span> <span class="calibre1" xml:lang="tr">Ama</span> <span class="calibre1" xml:lang="tr">ben</span> <span class="calibre1" xml:lang="tr">yumuşamamış, bu ayak direyişimle ortadaki büyünün bozulduğunu hissetmiştim.</span></p>

  <p class="block_11"><span class="calibre1" xml:lang="tr">Ertesi gün ona merdivenlerde rastladım. Pek yavaş yürüyordu. Yanına iyice yaklaştığımda gözlerini kaldırıp bana baktı. Ürktüm ansızın. Gözlerinde tekin olmayan titrek bir</span> <span class="calibre1" xml:lang="tr">parıltı ve bir tehdit ifadesi vardı... Kendi kendime gülmeden duramadım. Aptalın tekiydim. Böyle bir kadın! Peşinden baktım: Hantal adımlarla sendeleye sendeleye taş basamakları indi.</span></p>

  <p class="block_11" xml:lang="tr">Öğleden sonra şefin bana ihtiyacı oldu, nişanlım Hedwig’i o gün gidip göremedim. Akşam odamdan içeri girdiğimde bir mektup buldum, nişanlımın babasından geliyordu, apışıp kaldım. Mektupta şunlar yazılıydı:</p>

  <p class="block_11"><span class="calibre1" xml:lang="tr">“Bu koşullar altında sizin de takdir edeceğiniz gibi kızımla aranızdaki nişanı bozmak zorunda kalmamın beni son derece üzdüğünü açıklamak isterim. Ben, Hedwig’i başka kişilere karşı yükümlülük taşımayan bir adamın ellerine emanet edeceğimi sanmıştım. Bu gibi yaşantılardan çocuğunu elden geldiğince esirgemek bir babanın görevidir sanırım. Siz, sayın Bay B</span><span class="calibre1" xml:lang="tr">.,</span> <span class="calibre1" xml:lang="tr">davranışımı anlayışla karşılayacağınızdan eminim. Ayrıca, ben böyle davranmasaydım bile sizin vakit geç olmadan yeni durum konusunda beni</span> <span class="calibre1" xml:lang="tr">bilgilendireceğinizden kuşkum yoktu. Saygıyla...”</span></p>

  <p class="block_11"><span class="calibre1" xml:lang="tr">O anda neler hissettiğimi anlatamam. Hedwig’i seviyordum. Nişanlımın kafasında tasarladığı o büyüleyici güzellikteki geleceğe şimdiden ısınmıştım. Geleceğimi Hedwig’siz düşünemiyordum. Anımsıyorum, ilkin şiddetli bir acı çöktü yüreğime; doğrusu tuhaf bir geri çevrilmeydi, bunu neye borçlu olduğumu düşünmeye vakit kalmadan gözlerime yaşlar doldu. Böylesine bir geri çevrilişin tuhaflığı kesindi bir kez. Hedwig’in babasını tanıyordum, vicdan ve adaletin canlı simgesiydi; biliyorum ki ancak önemli bir olay kendisini böyle bir davranışa yöneltmiş olabilirdi.</span> <span class="calibre1" xml:lang="tr">Çünkü</span> <span class="calibre1" xml:lang="tr">bana değer veren, ayrıca bana karşı bir haksızlığa başvurmayacak kadar düşünceli bir adamdı. Bütün gece gözüme uyku girmedi. Binlerce düşünce geçip gitti kafamdan. Sonunda sabaha doğru yorgun düşüp daldım. Uyandığımda gördüm ki,</span> <span class="calibre1" xml:lang="tr">kapıyı sürmelemeyi unutmuşum.</span> <span class="calibre1" xml:lang="tr">Ama</span> <span class="calibre1" xml:lang="tr">bitişikteki dikişçi kadın gece yanıma uğramamıştı. Rahat bir nefes aldım.</span></p>

  <p class="block_11"><span class="calibre1" xml:lang="tr">Acele giyindim, birkaç saat gecikeceğimi söyleyerek izin alıp bürodan ayrıldım ve hemen nişanlımın evlerine koştum. Kapı kapalıydı, tekrar tekrar zili çaldımsa da kapıyı açan olmadı. Ben de herhalde gezmeye çıktılar diye</span> <span class="calibre1" xml:lang="tr">düşündüm.</span> <span class="calibre1" xml:lang="tr">Ama</span> <span class="calibre1" xml:lang="tr">yönetici bahçede bir işle uğraştığımdan çıngırak sesini pekâlâ işitmemiş olabilirdi. Öğleden sonra her zamanki saatte yeniden eve uğramaya karar verdim.</span> <span class="calibre1" xml:lang="tr">Ve</span> <span class="calibre1" xml:lang="tr">öyle de yaptım. Kapıyı açan yönetici şaşkın şaşkın yüzüme baktı, beyle hanımefendilerin seyahate çıktıklarını sanırım bildiğimi söyledi. İrkildim, ama her şeyden haberim varmış gibi yaptım; yalnızca yaşlı hizmetkâr Franz’la konuşmak istediğimi bildirdim. Franz da dün öğle üzeri evdekiler arasında tuhaf bir olay yaşandığını, bunun üzerine evde herkesin arabaya atlayıp seyahate çıktığını bir bir anlattı bana.</span></p>

  <p class="block_11"><span class="calibre1" xml:lang="tr">“Ben buradaydım!” dedi yönetici. “Burada, holde yemek takımının tozlarını alıyor, temizliyordum. Derken düşkün bir kadın gelip benden kendisini Froylayn Hedwig’e götürmemi istedi. Tabii ben buna yanaşmadım; ne de olsa kimdir, neyin nesidir önce bir bilmek, tanımak gerekir karşındakini...” Ben, haklısın der gibi hızlı hızlı başımı salladım. Aklıma bir düşünce gelmişti. “Neyse uzatmayayım,” diye sürdürdü konuşmasını çalçene Franz. “Kadın istediğini yerine getirmeye yanaşmadığımı görünce, bağırıp çağırmaya, feryat ve figana başladı, bir türlü de susmadı; sonunda beyefendi çıkıp geldi içeriden. Kadın da ona yalvarıp yakarmaya başladı, yemin billah ederek</span> <span class="calibre1" xml:lang="tr">kendisine önemli haberler getirdiğini söyledi. Beyefendi de onu alıp odasına götürdü. Kadın bir saat kadar odada kaldı. Tam bir saat beyim. Sonra da çıkıp geldi odadan, beyefendinin eline sarılıp öptü.”</span></p>

  <p class="block_11" xml:lang="tr">Franz’ın sözünü keserek, “Nasıl biriydi bu kadın?” diye sordum.</p>

  <p class="block_11" xml:lang="tr">“Solgun yüzlü, çelimsiz ve sıska biri.”</p>

  <p class="block_11" xml:lang="tr">“Uzun boylu mu?”</p>

  <p class="block_11" xml:lang="tr">“Evet, hayli uzundu boyu.”</p>

  <p class="block_11" xml:lang="tr">“Gözleri ne renkti?”</p>

  <p class="block_11" xml:lang="tr">“Siyah, saçları da öyle.” Franz, geveze geveze konuşmasını sürdürdü. Ben yeterince bilgi edinmiştim. Korkunç mektupta yer alan bütün sözcüklerin ne anlama geldiğini anlamıştım artık. İçimde büyük bir hınç belirmişti, Franz’ı oracıkta bırakıp fırladım. Kentin sokaklarını koşar adım geride bırakarak eve geldim. Kapının önünde birkaç polis dikilmiş duruyordu. Erkekler, kadınlar, alçak sesle, hararetli hararetli konuşuyorlardı. Onları kabaca bir kenara ittim, üç merdiveni bir solukta tırmanıp çıktım yukarı. Ona gidecek, ona diyecektim ki... Ne diyeceğimi bildiğim yoktu, ama gereken zamanda gereken sözcüklerin aklıma geleceğine ilişkin bir his vardı içimde.</p>

  <p class="block_11"><span class="calibre1" xml:lang="tr">Merdivenlerden çıkarken de bazı adamlarla karşılaşmıştım.</span> <span class="calibre1" xml:lang="tr">Ama</span> <span class="calibre1" xml:lang="tr">kendilerine pek dikkat</span> <span class="calibre1" xml:lang="tr">etmedim. Yukarıda, onun kapısını hızla itip açtım. Keskin bir karbol kokusu çarptı burnuma. Söylemeye niyetlendiğim sert bir söz o saat dudaklarımda eriyip gitti. Kadın yatağın gri çarşafı üzerinde uzanmış yatıyordu, sırtında bir tek gömlek vardı. Başı hayli geriye düşmüştü, gözleri yumuktu. Elleri gevşecik sarkmıştı iki yanına. Yaklaştım. Kendisine dokunmayı göze alamadım. İyice açılmış duran dudakları ve altları morarmış göz kapaklarıyla tıpkı suda boğulmuş biri izlenimini uyandırıyordu. Ürperdim. Odada yalnızdım. Soğuk güneş kirli masayı ve yatağın bir kenarını aydınlatıyordu. Kadının üzerine eğildim. Evet, ölmüştü. Morarmıştı yüzü. Fena bir koku vücudundan çevreye yayılıyordu. Bir tiksinti duydum, bir nefret uyandı içimde...</span></p>

  <p class="block_4" id="calibre_pb_6" xml:lang="tr">&nbsp;</p>
</body>
</html>
