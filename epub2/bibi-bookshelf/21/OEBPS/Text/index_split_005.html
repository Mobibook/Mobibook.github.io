<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_9"><span class="text_3" xml:lang="tr"><br class="calibre2" /></span><span class="text_3" id="id_Toc437781379" xml:lang="tr">GELİNCİK</span></h1>

  <p class="block_10" xml:lang="tr">(1895)</p>

  <p class="block_11"><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr"><br class="calibre2" /></span><span class="calibre1" xml:lang="tr">Dünyada kimi kimsesi yoktu küçük Antje’nin. Öksüz çocuklardan biriydi. Kızın yetiştirilip büyütülmesiyle ilgilenmek köy cemaatine düşmüştü. Yetiştirilip büyütülmesi mi?</span></p>

  <p class="block_11" xml:lang="tr">Kız okula yollanıyordu, o kadar. Bundan ötesini kimse kendine dert etmiyordu. Kırmızı boyalı çiftlik evindeki köylü yiyecek içecek veriyordu kıza. Acıdığından hani; yemek saatinde geldi geldi, gelmedi mi, kendi bileceği şeydi, yanaşmaların payına bir lokma daha çok yemek düşerdi. Bu küçük dilenci kız diken gibi batıyordu yanaşmaların gözüne, nedeni de bu bir lokma fazla yiyecekti.</p>

  <p class="block_11"><span class="calibre1" xml:lang="tr">Okul işi de yürümemişti. Öğretmeni bir soru yöneltti mi, kız cevabını biliyorsa da söylemiyor, cevap vermeye kalkınca öbür öğrencilerin kendisine güldüklerini görerek ağlamaya başlıyordu. Onun ağladığını görünce, ötekiler bu kez daha çok gülüyorlardı. Sonunda okulun semtine hiç uğramaz oldu küçük Antje. Bunun üzerine bütün günü tembel tembel sağda</span> <span class="calibre1" xml:lang="tr">solda gezip dolaşarak geçirmeye mi koyuldu dersiniz? Ne gezer! Daha sabah erkenden evden çıkıyor, gelincik tarlasının kenarına gidip oturarak örgü örüyordu.</span></p>

  <p class="block_11"><span class="calibre1" xml:lang="tr">Evet</span> <span class="calibre1" xml:lang="tr">işte, annesi örgü örmesini öğretmişti Antje’ye. Zavallı iyi yürekli annesi. Kuşkusuz uzun sivri şişler ve küçük beceriksiz parmaklarla ağır yürüyordu bu iş.</span> <span class="calibre1" xml:lang="tr">Ama</span> <span class="calibre1" xml:lang="tr">yürüyordu. Hem küçük Antje yalnız da değildi.</span></p>

  <p class="block_11"><span class="calibre1" xml:lang="tr">Oturduğu hendek kenarında çevresi adeta bütün bir sa</span><span class="calibre1" xml:lang="tr">ray erkânıyla sarılmıştı. Bebekçikler, bebekçikler -gelincik çiçeklerinden kotarılmış tümü. İrili ufaklı bebekçikler. Açık kırmızıları vardı, koyu renkte olanları vardı. İçlerinden en güzelleri de kraliçeydi. Taştan minik tahtcağızı üzerinde kurulmuş oturuyor, taht som altından yapılmış gibi güneşte ışıl ışıl parlıyordu.</span></p>

  <p class="block_11"><span class="calibre1" xml:lang="tr">Ve</span> <span class="calibre1" xml:lang="tr">çevresindeki soylu kişilerin ortasında eğlenceli saatler geçiriyordu küçük Antje. Pek vakur bir tavırla oracıkta oturuyor, kraliçeye masallar anlatıyordu. Oh, Antje’nin de bilmediği masal yoktu. Pamuk Prenses ve Yedi Cüce masalı, devlere, hayaletlere, cinlere, perilere ilişkin masallar. Kraliçe masallarını dinlerken kırmızı giysiler içindeki nedimeleri de başlarını ileri geri sallıyordu.</span></p>

  <p class="block_11"><span class="calibre1" xml:lang="tr">Küçük Antje anlatacaklarını bitirdi mi, bebeklerin dansına geliyordu sıra. İkişer ikişer,</span> <span class="calibre1" xml:lang="tr">hep ikişer ikişer. Bir tek kraliçe yerinden kalkmıyor, dans edenleri izlemekle yetiniyordu. Dans bitince, bebeklerin tümü ve bütün saray erkânı yine yerlerine geçip oturuyordu.</span> <span class="calibre1" xml:lang="tr">Ama</span> <span class="calibre1" xml:lang="tr">kraliçe çok sertti. Nedimelerinden biri dans ederken yere devrilmeye görsün, vay haline! Ölümden asla kurtaramıyordu yakasını. Küçük Antje kraliçenin ölüme mahkûm ettiği bebeği ötekilerin arasından çekip alıyor, kırmızı giysili vücuduna elindeki örgü şişini batırıyordu, ama sonuna, sonuna kadar!</span></p>

  <p class="block_11" xml:lang="tr">Bugün küçük Antje her zamankinden büyük bir hamaratlıkla örgüsünü örmekteydi. Bir ara başını kaldırınca, saraylı hanımların yaşlanıp kocadığını, kraliçenin bile sararıp solduğunu fark etti. Böyle olacağı belliydi zaten, bütün gün oracıkta oturup durmuşlar, güneş de hepsini yakıp kavurmuştu; şu sıra sırtını mavi dağlara yaslamış güneş, bir ateş topu gibiydi.</p>

  <p class="block_11" xml:lang="tr">Titreşen bir akşam sessizliği tüm ağırlığıyla gelincik tarlasının üzerine bastırmıştı. Hava durgundu. Ortalık süt limandı; öyle küçük olmasa, usulcacık çarpmasa, Antje’nin kalp atışlarını duymak işten değildi.</p>

  <p class="block_11"><span class="calibre1" xml:lang="tr">Antje’nin canı henüz eve gitmek istemiyordu. Bulunduğu yer, yanında barındığı o yabancı köylü kadının damının altından çok daha güzeldi çünkü. Köylü kadının evinde dayak</span> <span class="calibre1" xml:lang="tr">vardı hep, dayaktan da küçük Antje bir korkuyordu ki! Annesinden hiç dayak yememişti.</span></p>

  <p class="block_11" xml:lang="tr">Küçük Antje’nin gözlerine yaşlar doldu ansızın. Bu koskoca, bu uçsuz bucaksız dünyada işte öylesine bir öksüzlük duygusu çökmüştü yüreğine. Solgun ve narin yanaklarına yaşlar sıcak sıcak dökülmeye başladı. Antje’nin bebeklerinden başka kimi vardı ki!</p>

  <p class="block_11" xml:lang="tr">Evet, yeni bebekler alıp gelmek istedi birden. Onları her zamanki gibi karşısına oturtacak, onlara masallar söyleyecekti. Ağlamayı bıraktı. Ölmüş saraylı hanımları bir araya toplarken, çocuk ağzının çevresinde bir gülümseme bile uçuştu.</p>

  <p class="block_11" xml:lang="tr">Kalkıp yeni bebekler getirmeye giderken, örmekte olduğu çorabı da yanına aldı. Sol elinde çorabı, sağ elinde de solmuş gelincikleri tutuyordu. Koşa koşa gelincik tarlasının bir hayli içine daldı; en iri, en güzel gelinciklerin açtığı yere geldi. Güzel mi güzel bir gelincik görüp koparmak için eğildi.</p>

  <p class="block_11" xml:lang="tr">“Bunu kraliçe yapacağım!” dedi sevinçle haykırarak.</p>

  <p class="block_11"><span class="calibre1" xml:lang="tr">Ansızın arkadan bir ses işitti; hoyrat bir ses çıkışıp, söyleniyordu kendisine. Gelincik tarlasını bekleyen oğlan elinde koca bir sopayla küçük Antje’nin üzerine yürüdü. Antje bağırdı,</span> <span class="calibre1" xml:lang="tr">toparlanıp tarlanın içerilerine doğru koşmaya başladı. Peşinden oğlan geliyor, Antje ayak seslerinin giderek yaklaştığını duyuyordu.</span></p>

  <p class="block_11" xml:lang="tr">Küçük Antje koştu da koştu. Koşmaktan yanakları pancar gibi kızarmıştı. Yorgunluktan ve korkudan güçlükle nefes alıyordu.</p>

  <p class="block_11" xml:lang="tr">Sol elindeki çorabı hâlâ sımsıkı tutuyor, sağ elinde de gelincikleri taşıyordu.</p>

  <p class="block_11" xml:lang="tr">Arkasından gelen oğlan iyice yaklaşmıştı.</p>

  <p class="block_11" xml:lang="tr">Küçük Antje bütün gücünü toplayıp kollarını göğsüne dayamış koşuyordu. Birden ayağı bir tümseğe takılıp yere kapaklandı.</p>

  <p class="block_11" xml:lang="tr">Bir çığlık sesi.</p>

  <p class="block_11"><span class="calibre1" xml:lang="tr">Hiç sesini çıkarmadan serilip kalmıştı yere küçük Antje. Gelincik tarlasını bekleyen oğlan bir küfür savurarak Antje’nin üzerine eğildi, onu kolundan hoyratça yakalayıp elindeki sopayı havaya kaldırdı.</span> <span class="calibre1" xml:lang="tr">Ama</span> <span class="calibre1" xml:lang="tr">ansızın yine indirdi sopayı.</span></p>

  <p class="block_11" xml:lang="tr">Gelinciklerin ve kızın elinin üzerine kırmızı kırmızı bir şeyler damladığını görmüştü. Yerde yatan küçük Antje’nin vücudunu döndürüp baktı. Antje hiç kımıldamadı. Yıkana yıkana rengi atmış önlükçüğünün altından fışkıran kan göğsü üzerinde yayılıyordu giderek. Elindeki şiş kalbine saplanmıştı Antje’nin. Mavi çocuk gözleri açıktı, dudaklarının çevresindeki korku ve dehşet çizgisi hâlâ yerli yerinde duruyordu.</p>

  <p class="block_11" xml:lang="tr">Küçük Antje ölmüştü.</p>

  <p class="block_11" xml:lang="tr">Dört bir yandaki renkli gelincikler, onun zavallı dostları Antje’nin üzerine eğilmişti. Akşam esintisinde usulcacık fısıldaştıkları duyuluyordu.</p>

  <p class="block_4" id="calibre_pb_5" xml:lang="tr">&nbsp;</p>
</body>
</html>
