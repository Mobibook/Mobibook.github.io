<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Edebiyat ve Hayat6-2</title>
		<link href="css/Edebiyat%20ve%20Hayat6.css" rel="stylesheet" type="text/css"/>
	</head>
	<body id="Edebiyat-ve-Hayat6" xml:lang="tr-TR">
		<div>
			<p id="toc_marker-2" class="BASLIK01">TAKDİM</p>
			<p class="govde-metin">İnsan söz ile var oldu, söz ile kendini buldu, yüceldi.</p>
			<p class="govde-metin">Söz, çoğu zaman bir iletişim aracı oldu, kimileyin de yüreğin en titrek tellerine değdi de insanı dokunaklı iklimine çekti. Yürekleri ısıttı, süsledi, coşturdu... Seçici bünyeler, daha çok, sözün bu donatan, besleyen, uyandıran işleviyle ilgilendi.</p>
			<p class="govde-metin">Sözün en uygun kıvamda süslenip zenginleşerek aktığı ırmağın adı ‘edebiyat’tır. Bundandır ki edebiyat eserleri sözün tadına varan insanların en sık uğrağı olmuştur.</p>
			<p class="govde-metin">İnsan, gönle ve ruha dair hazların en doyumsuzunu edebi eser sayesinde tadabilmiştir. Öyleyse edebi eserlerle tanışmayanlar; okumayla, kitapla olan bağlarını pekiştiremezler.</p>
			<p class="govde-metin">Şöyle de söyleyebiliriz: Hayatları boyunca güzel kitapların sadık birer okuyucusu kalabilmiş olanlar, adına ‘edebiyat’ denilen nitelikli söz kaynaklarının lezzetine varabilmiş kişilerdir.</p>
			<p class="govde-metin">Zambak Yayınları, okuma alışkanlığını ‘edebiyat tadı’ ile perçinleyip kalıcı olmak adına yeni bir çalışma başlatmış bulunmaktadır. Bu çerçevede değerli yazarlarımızın eserlerini genç kuşaklara, bilhassa ortaöğretimde okuyan gençlerimize, daha geniş bir zeminde ulaştıracak bir ‘Çağdaş Edebiyat Serisi’ yayımlayacaktır.</p>
			<p class="govde-metin">Deneme, hikâye, şiir, hatıra, roman, söyleşi gibi türlerin seçkin örneklerinden oluşacak bu seri, ümit ediyoruz ki hem müfredat dâhilindeki metin ihtiyaçlarını karşılayacak hem de nitelikli okuma etkinliklerinde başvurulan kaynaklar olacaktır.</p>
			<p class="govde-metin">Seçkin kalemlerin güzel eserlerini yayımlamakla biz yayınevi olarak görevimizi yerine getiriyoruz. Çağımızın semeresiz uğraşlarına iltifat etmek yerine bu güzel eserlerle zaman geçirmek de okura düşmektedir.</p>
			<p class="govde-metin">İyi okumalar.</p>
			<p class="govde-metin para-style-override-3"><span class="BOLD">ZAMBAK YAYINLARI</span></p>
		</div>
	</body>
</html>
