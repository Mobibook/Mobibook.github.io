<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Edebiyat ve Hayat6-42</title>
		<link href="css/Edebiyat%20ve%20Hayat6.css" rel="stylesheet" type="text/css"/>
	</head>
	<body id="Edebiyat-ve-Hayat6" xml:lang="tr-TR">
		<div>
			<p id="toc_marker-42" class="BASLIK01">“Niçin” Sorusu ve Bilgi</p>
			<p class="govde-metin">Vaktiyle tanıdığım bir meczup vardı. Her şeyi merak eder, sorardı. Onun sorularım geçiştirmeye çalışmaz da ciddiyet atfederek üzerinde durmaya kalkışırsanız, bir anda, acizleştiğinizi, elinizin kolunuzun bağlandığım, aklınızın düğümlendiğini hissederdiniz. Meczubumuz sorardı:</p>
			<p class="govde-metin">– Bu ne? Ona cevap verilirdi:</p>
			<p class="govde-metin">– Bu bir masadır. O, bu cevapla yetinmez, sorusunu şu biçime dönüştürürdü:</p>
			<p class="govde-metin">– Ama niçin?</p>
			<p class="govde-metin">İşte bunun cevabım bulmak her akıl sahibi kişinin kârı değildi. Meczubumuz sorardı:</p>
			<p class="govde-metin">– Saat kaç? Cevap verilirdi:</p>
			<p class="govde-metin">– Saat on!</p>
			<p class="govde-metin">– Ama niçin?</p>
			<p class="govde-metin">Meczubumuzla başka mükâlemelerimiz de olurdu. O merak ederdi:</p>
			<p class="govde-metin">– Burası sıcak. Ama niçin?</p>
			<p class="govde-metin">– Çünkü güneş var, güneş ısıtır.</p>
			<p class="govde-metin">– Ama niçin?</p>
			<p class="govde-metin">– ???!!!</p>
			<p class="govde-metin">– Bu “iş” böyle, ama niçin?</p>
			<p class="govde-metin">– Çünkü o “iş” öyledir de ondan.</p>
			<p class="govde-metin">– Ama niçin?</p>
			<p class="govde-metin">Meczubumuzun, bu “ama niçin”leri uzadıkça cevabı bulunamayan sorular karşısında insanın içini sıkıntılar basardı. Onun, bu “ama niçin?”leri, bende bir fikir uyandırmıştır: Biz, aslında “niçin?” sorusunun cevabını çoğu kez geçiştirmekle yetiniyorduk. Son tahlilde, son “ama niçin”in cevabını veremiyorduk. Ama niçin?</p>
			<p class="govde-metin">Çünkü son tahlilde verilen cevap aslında gene bir ön kabulün bildirilmesinden başka bir şey olmuyordu. “Bu niçin masadır?” Cevap: “Çünkü o masadır.” Bu demektir ki, biz o şeyi (nesneyi) masa olarak kabul ettiğimiz için o şey masadır.</p>
			<p class="govde-metin">“Burası niçin sıcak?” “Çünkü ateş yanmıyor. Ateş ısıtır.” “Ama niçin?” Burada, ateşin ısıtma özelliği bulunduğunu söylemek aslında ateşin öyle olduğunu bildirmekten başka bir şey değildir. Böylece, bu “ama niçin”lere verilen cevap yalnızca bir totoloji olma özelliğini taşımaktan ibaret kalıyordu. Başka bir deyişle, biz, ancak bir şeyin ancak kendisiyle özdeş olduğunu söyleyebiliyorduk.</p>
			<p class="govde-metin">İnsan, binlerce yıldan bu yana bu “ama niçin” sorusunun cevabını veremediğini ve bundan böyle de veremeyeceğini görünce çareyi, soruyu değiştirmekte bulmuştur. Bir zamanlar bilim “ama niçin” sorusuna cevap ararken şimdi artık bu sorunun cevabını aramaktan vazgeçmiş, onun yerine “nasıl” sorusunu ikame etmiştir. Çünkü “ama niçin” sorusu eşyanın (nesnenin) mahiyetini (niteliğini) anlamaya yöneltirken, “nasıl” sorusu fizikteki, kimyadaki, biyolojideki “olayların” nasıl olup bittiğini arılamaya yöneltmektedir. </p>
			<p class="govde-metin">Binlerce yıllık zihinsel çabanın kendi acziyetini itiraf etmesi ve sorunun yönünü değiştirmesi de elbette bir kazanç sayılmalıdır. Daha da önemlisi, bilim denilen olgunun kendisi giderek bir dogma hâline dönüştürülmüşken, sorunun yönü “nasıl” biçimine dönüştürülmekle bilim de dogma olmaktan kurtarılmıştır. Bilim artık, en azından şimdilik az sayıda kimse tarafından da olsa inşaî nitelikte bir zihinsel faaliyet olarak telakki edilir hâle gelmiştir. E=mc2 formülü artık bir dogma olarak kabul edilmiyor. Bu formül de dâhil, bütün bilimsel buluşların, son tahlilde insan zihninin bir inşaî faaliyeti ve zihinsel bir kabul olduğu görüşü benimseniyor. Gene bilimsel kuramların açıklamacı değil, fakat betimleyici (tasvir edici) bir nitelik taşıdığı görüşü giderek insanlara daha çekici gelmeye başlıyor. Bu tür kabuller, “bilimsel zihniyetin” içsel değişiminin işaretidir.</p>
			<p class="govde-metin">İslam ülkesinde, aklın yetersizliği ve bir başına ulaşabileceği mesafenin kısıtlı olduğu öteden beri biliniyordu. İbni Arabi’nin, İbni Rüşd ile daha çok genç yaştayken karşılaşmaları kendisi tarafından şöyle anlatılmaktadır:</p>
			<p class="govde-metin">“Bir gün Kurtuba’da, oranın kadısı olan İbni Rüşd’ün huzuruna çıktım. Halvetim sırasında Allahın bana açmış olduğu şeyler, kendisine ulaştığı ve bunları işittiği için, benimle görüşmek istiyor ve işittiği şeyler dolayısıyla hayretini izhar ediyordu. Babam beni onunla buluşturmak için, kendisini alakadar eden bir iş bahanesiyle, ona gönderdi. Çünkü babam İbni Rüşd’ün arkadaşlarından idi. Ben ise, o zaman henüz çocuktum: Yüzüm tüylenmemiş, sakalım çıkmamıştı.”</p>
			<p class="govde-metin">İbn Arabî buluşmanın sonunu şöyle anlatıyor:</p>
			<p class="govde-metin">“Onun huzuruna çıktığım zaman, muhabbet ve nezaket (tazim) olarak makamından kalkıp bana doğru geldi ve sarıldı. Sonra:</p>
			<p class="govde-metin">– Evet! dedi. Ben de ona:</p>
			<p class="govde-metin">– Evet! dedim.</p>
			<p class="govde-metin">Böylece kendisini anladığımdan dolayı bana karşı ferahlığı arttı. Sonra bu sebeple ona ferahlık verdiğim için istiş’âr ettim ve:</p>
			<p class="govde-metin">– Hayır! dedim.</p>
			<p class="govde-metin">(O zaman) sıkıldı, rengi değişti ve kendi bilgisinden şüpheye düştü. Sonra da:</p>
			<p class="govde-metin">– Keşf ve ilâhî feyiz sayesinde bu işi nasıl buldunuz? Bu tefekkürün verdiği bir şey (yani: bilgi) midir? Dedi. Ben de ona:</p>
			<p class="govde-metin">– Evet-hayır! dedim. “Evet” ile “hayır” arasında, ruhlar maddelerinden, boyunlar da bedenlerinden ayrılırlar. O zaman rengi sapsarı oldu ve titremeğe, acizlenmeğe başladı. Çünkü kendisine “rumuz”la anlattığım şeyi anlamıştı.”</p>
			<p class="govde-metin">Bu parça, çok katmanlı anlamlar içeriyor. Bir kere iki taraf da rumuzla konuşuyor ve kullanılan rumuzlar taraflarca anlaşılıyor. Olayı nakleden İbni Arabî rumuzla konuştuğunu kendisi belirtiyor, kullandığı rumuzun muhatabı tarafından anlaşıldığı da kendi beyanıyla sabit hâle geliyor. Saniyen tecrübe edilmeye müsait olmayan küllî hakikatler karşısında aklın yetersiz kalacağına işaret ediliyor ve meselâ Allah’ın kıyas, istidlâl gibi aklî yöntemlerle bulunamayacağı ve akıl yoluyla O’na erişilemeyeceği ifade edilmiş oluyor. İbni Rüşd’ün, İbni Arabi’nin rumuzlarını kavradıktan sonra acizlenmesi, sararıp titremeye başlaması onun yönteminin farklılığından ileri gelmektedir: O, bu konularda, hakikate (gerçek bilgiye) akıl yoluyla ulaşılabileceğini ileri sürüyordu. İbni Rüşd, kendi zamanında da dünya çapında ünlüydü, görüşleri bütün dünyada rağbet bulan bir âlimdi. Böyle olduğu hâlde İbn Arabî gibi henüz sakalı, bıyığı çıkmamış birisi karşısında aczini izhar etmesi, üstelik onunla rumuzlara dayanarak iletişim kurması gene de önemli bir olaydır. İbni Rüşd’ü, İbn Arabî karşısında böylesine sarsan olay, İbn Arabî’nin ileri sürdüğü görüşle, kendi dayanağını kaybetmesi, üzerine bastığı zeminin ayaklarının altından kaydığını hissetmesi olmuştur.</p>
			<p class="govde-metin">İbni Arabî, hakikate akıl ve tefekkür yoluyla ulaşılamayacağını beyan ederken insanı çaresiz biçimde ortada bırakmıyor; fakat hakikate nasıl ulaşılabileceğinin yöntemini de gösteriyor: “Kim akıl ve tefekkür sayesinde Allah’ı bilmek isterse, onda bu bilgi meydana gelmez. Sen Allah’ı, bizzat Allah’ın kendisinden iste. O zaman O’nu kendine ‘kendinden daha yakın’ bulacaksın. Allah’ı bilmek, ancak ona yaklaşmak suretiyle olur; ispat suretiyle değil.”</p>
			<p class="govde-metin">Benim indimde, bilimsel alanda insanın en büyük buluşu, nesnenin kendine özdeş olduğunu (kendisinin aynı olduğunu) ileri süren mantık kuralıdır. İnsan, binlerce yıl sonra, dön dolaş, aynı noktaya bir kez daha (farklı yoldan ve farklı mülahazalar kullanarak da olsa) varmıştır. Bilim, eşyanın iç münasebetlerini anlamaya yönelirken artık kendisine bunun “niçin’ini” değil, fakat “nasıl” olduğunu soruyor. Tasavvufta, Allah’ın bizzat kendi zatından talep edilmesi gerektiğine dair yöntemsel ilkenin, belki farkına varmaksızın bilim alanına da kaydırılmış olması bu bakımdan manidar sayılmalıdır.</p>
			<p class="govde-metin">Bu gün bilim, eşya ne ise onu o olarak bilmek istiyorsa, böyle bir talep, Allah Resulü’nün (s.a.v.): “Yarabbi, bana eşyanın hakikatini öğret!” mealindeki yakarışında gizli bulunan bir anlamın, anlam katmanları içinde yalnızca birinin, acemice ve üstelik çok da sarih biçimde olmamak üzere dile getirilmesi olarak düşünülemez mi?</p>
			<p class="govde-metin">Not: Bu yazıda geçen “bilim” kelimesinin yanına her defasında edebiyat ve/veya sanat kelimesini ekleyerek okumak mümkündür. Çünkü bilimin ve edebiyat (ve sanat) ürünlerinin iç gereklerinin talep ettiği yöntemler farklı olsa bile, onların zihinsel yaratı olmaları bağlamında ortaya çıkan varlık tarzları aynıdır. Bilim de, edebiyat ve sanat ürünü de, insan zihninin ürünü olarak N. Hartmann’ın terimini ödünç alarak söylersek, tinsel alanda yer alırlar.</p>
			<p class="govde-metin">&#160;</p>
			<p class="govde-metin">(Köpekçe Düşünceler)</p>
			<p class="govde-metin">&#160;</p>
			<p class="govde-metin">&#160;</p>
		</div>
	</body>
</html>
