<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;">GİRİŞ</span></p>

  <p>1912: MART</p>

  <p>Guilford Law, Dünya’nın değiştiği gece on dördüne bastı.</p>

  <p>Tarihin dönüm noktası, olacağı olmuştan ayıran geceydi ama bunların hepsinden önce onun yaş günüydü sadece.&#160;Kış gölleri kadar derin, soğuk ve bulutsuz bir gök altındaki,&#160;mart ayının bir cumartesi günüydü. Bütün öğleden sonrayı&#160;abisiyle çember çevirerek ve dondurucu havaya buğulu nefesler üfleyerek geçirdi.</p>

  <p>Akşam olduğunda annesi, Guilford’ın en sevdiği yemeği, domuz etli fasulyeyi hazırlamıştı. Güveç, gün boyunca fırında usul usul pişmiş ve mutfağı tatlı bir zencefil ve şurup&#160;kokusuyla doldurmuştu. Bir de yaş günü armağanı vardı:&#160;içine resimler çizebileceği ciltli, boş bir defter. Ve gemici&#160;mavisi, büyük beden yeni bir süveter.</p>

  <p>Guilford 1898 yılında, neredeyse yeni yüzyılla birlikte doğmuştu. Üç kardeşin en küçüğüydü. Guilford, anne ve&#160;babasının hâlâ “yeni yüzyıl” dedikleri şeye hem erkek hem&#160;de kız kardeşinden daha fazla aitti. Bu onun için yeni bir&#160;şey değildi. Hayatının neredeyse tamamını onun içinde geçirmişti. Elektriğin nasıl işlediğini biliyordu. Radyodan bile&#160;anlıyordu. Tozlu, gaz lambalı ve naftalinli geçmişi içten içe&#160;hor gören bir yirminci yüzyıl insanıydı o. Cebinde parasının olduğu ender zamanlarda, <span style="font-style:italic;">Modern</span> Elektriğin son sayısını satın alır ve sayfaları dağılıncaya dek okurdu.</p>

  <p>Aile, orta halli bir Boston evinde yaşıyordu. Babası şehirde dizgicilik yapmaktaydı. Üst katta, tavan arası merdiveninin bitişiğindeki odada kalaıı büyükbabası; İç Savaş’ta, 13. Massachusetts Bölüğü’nde savaşmıştı. Guilford'ın annesi yemek pişirir, evi temizler, bütçeyi denkleştirir ve ufacık&#160;arka bahçelerinde domates ile çalı fasulyesi yetiştirirdi. Abisi, herkesin dediğine göre, bir gün bir doktor ya da avukat&#160;olacaktı. Ablası sıska ve sessizdi, ayrıca babasının hiç tasvip&#160;etmediği Robert Chambers romanları okurdu.</p>

  <p>Gökyüzü yangın yeri gibi aydınlandığında Guilford'ın yatma vakti çoktan gelip geçmişti ama onun uyanık kalmasına ya genel hoşgörü havasından ya da sırf biraz daha&#160;büyüdüğü için izin verilmişti. Abisi ev ahalisini pencereye çağırdığında, Guilford ne olup bittiğini anlamamış ve&#160;büyükbabası dâhil herkes durup gökyüzüne bakmak için&#160;mutfak kapısından dışarı üşüştüklerinde bütün bu heyecanın onun yaş günüyle bir şekilde ilintili olduğunu sanmıştı.&#160;Bunun yanlış bir fikir olduğunu biliyordu ama ne de güzel olurdu. Onun yaş günüydü. Evinin üzeri gökkuşağının&#160;ışıklarıyla kaplıydı. Gökyüzünün doğusu tutuşmuştu sanki.&#160;Belki bir şeyler yanıyordur, diye düşündü. Denizde, uzaklarda...</p>

  <p>“Kuzey ışıkları gibi,” diye fısıldadı annesi, tereddütlü bir sesle.</p>

  <p>Hafif rüzgârdaki bir perde gibi parıldayan bir kuzey ışığıydı bu ve beyaz renkli çitle kış kahverengisi bahçenin üzerine belirsiz gölgeler düşürüyordu. Bir an şişe camı&#160;gibi yeşile çalan, bir an akşam denizi gibi mavileşen büyük&#160;ışık duvarı hiç ses çıkarmıyordu. Tıpkı iki yıl önce Halley&#160;Kuyrukluyıldızının olduğu gibi sessizdi.</p>

  <p>Annesi de kuyrukluyıldızı düşünüyor olmalıydı, çünkü o zaman ne dediyse yine aynısını demişti: “Dünyanın sonu&#160;geldi sanki...”</p>

  <p>Bunu niçin demişti? Niçin ellerini büküp gözlerine siper yapmıştı? Aslında durumdan çok memnun olan Guilford,&#160;Dünya’nın sonunun geldiğini hiç sanmıyordu. Kalbi bir saat&#160;gibi atıyor ve gizlice zaman tutuyordu. Bir şeylerin başlangıcıydı belki de. Bir dünya sona ermiyor, yeni bir dünya başlıyordu. Yeni bir yüzyıl gibi, diye düşündü.</p>

  <p>Guilford, yeni olan şeylerden korkmuyordu. Gökyüzü onu korkutmamıştı. Bilime inanıyordu; dergilere göre bilim&#160;doğanın tüm gizemlerini açıklıyor, sabırlı ve inatçı sorularla insanlığın kadim cehaletini yıkıyordu. Guilford, bilimin&#160;ne olduğunu bildiğini sanıyordu. Meraktan öte bir şey değildi... alçakgönüllülükle kuvvetlendirilen, sabırla disipline&#160;edilen.</p>

  <p>Bilim <span style="font-style:italic;">bakmak</span> demekti... özel bir tarzda bakmak. Özellikle de anlamadığınız şeylere dikkatle bakmak. Söz gelimi yıldızlara bakmak ve onlardan korkmamak, onlara tapmamak, sadece sorular sormak, bir sonraki ve onun ardındaki&#160;sorulara açılacak kapıların anahtarlanı bulmak.</p>

  <p>Diğerleri birbirlerine sokulmak için salona kaçarken, Guilford kırık dökük arka merdivenlere korkusuzca oturdu. Bir an için de olsa, sıcacık yeni süveterinin içinde, nefesinin buharı gökyüzünün soluksuz ışıltısında kıvrılarak&#160;yükselirken, mutluluk içinde yapayalnızdı.</p>

  <p>Sonra, akıbeti izleyen aylar, yıllar ve yüzyıllar boyunca, sayısız benzetmeler yapılacaktı. Tufanla, kıyametle, dinozorların yok oluşuyla ilgili... Ama doğrudan bu olayın ve arda kalan insanlar üzerindeki etkisinin ne eşi olmuştu ne de&#160;benzeri.</p>

  <p>Astronom Giovanni Schiaparelli, 1877 yılında, Mars kanallarının haritasını çıkarmıştı. Bunu izleyen onlarca yıl&#160;boyunca onun haritaları kopyalanmış, arıtılmış ve daha iyi&#160;mercekler, kanalların bir yanılsama olduğunu ortaya koyuncaya dek doğru oldukları varsayılmıştı... Tabii o zamandan&#160;beri Mars’ın kendisi değişmemişse, ki Dünya’ya olanların&#160;ışığında bu hiç de düşünülemeyecek bir şey değildi. Belki&#160;bir şey, Güneş Sistemi’nin içinde nefesimizin uçurduğu bir&#160;iplik parçası gibi dolaşmıştı, kısa süren ama aklın alamayacağı kadar muazzam bir şey dış gezegenlerin soğuk dünyalarına dokunmuş; kayanın, buzun, donmuş yerkabuğunun,&#160;ölü coğrafyaların içinden gelip geçmişti. Dokunduğunu değiştiriyor, Dünya’ya doğru ilerliyordu.</p>

  <p>Gökyüzü, belirti ve alametlerle dolmuştu: 1907 yılında Tunguska’daki ateştopu, 1910’da Halley Kuyrukluyıldızı. Guilford Law’un annesi gibi kimileri bunun Dünya’nın&#160;sonu olduğunu düşünmüşlerdi. Daha o zamandan.</p>

  <p>Gökyüzü o mart gecesinde, kuzeydoğu Atlantik Okyanusu üzerinde, kuyrukluyıldızın geldiği günlerde olduğundan çok daha parlaktı. Ufuk, saatler boyunca mavi ve menekşe renkli bir ışıkla yanmıştı. Tanıklar, ışığın bir duvara benzediğini söylemişti. Zirveden aşağı dökülmüştü. Suları&#160;ikiye bölmüştü.</p>

  <p>Hartum’dan (ama kuzey ufkunda) ve Tokyo’dan (batıda, belli belirsiz) görülebiliyordu.</p>

  <p>Hafifçe dalgalanmakta olan ışık; Berlin, Paris, Londra ve Avrupa’nın bütün başkentlerinde gökyüzünün tamamını&#160;sarmıştı. Bu soğuk kristalin altında yüz binlerce uykusuz&#160;izleyici doldurmuştu caddeleri. Gece yansına on dört dakika kalıncaya dek New York habere boğulmuştu.</p>

  <p>Doğu saatiyle 11.46’da, transatlantik kablo ansızın kopmuş ve açıklanamaz biçimde susmuştu.</p>

  <p>Olağanüstü gemilerin çağıydı; Büyük Beyaz Filo, Cunard ile <span style="font-style:italic;">Teutonic</span> ve <span style="font-style:italic;">Maurutania</span> gibi imparatorluğun canavarlarının&#160;da içinde olduğu White Star transatlantikleri.</p>

  <p>Aynı zamanda Marconi telsizinin de çağıydı. Atlantik kablosunun sessizliği bir yığın basit felaketlerle açıklanabilirdi. Avrupa’daki telsiz istasyonlarının suskunluğu ise çok&#160;daha kaygı vericiydi.</p>

  <p>Telsizciler, Kuzey Atlantik’in soğuk, durgun sularından öteye iletiler ve sorular gönderdiler. Ne bir CQD vardı, ne&#160;de yeni imdat işareti SOS. Batmakta olan bir geminin dramı&#160;yaşanmıyordu, ama belirli tekneler, White Star’ın <span style="font-style:italic;">Olympic’i&#160;</span>ve Hamburg-American'ın <span style="font-style:italic;">Kronprinzzessirı</span> Cecilie’i, gizemli&#160;biçimde sessizdiler... İkisi de birkaç dakika önce bir düzine&#160;milletten zengin insanların, kış denizinin karanlık sularından heybetle yansıyan bu sıradışı olayları izleyebilmek için&#160;buzlu korkuluklarına yaslandıktan amiral gemileriydi.</p>

  <p>Gökyüzündeki görkemli ve açıklanamaz ışıklar, günün ağarmaya başlamasından hemen önce ansızın kaybolup,&#160;ufuktan alevli bir orak gibi çekildiler. Güneş, büyük daire rotasının üzerindeki huzursuz gökyüzüne yükseldi. Deniz dalgalı, rüzgâr hırçındı ve günün ilerleyen saatlerinde&#160;şiddetleri daha da arttı. Sıfır boylamının yaklaşık olarak 15&#160;derece batısı ile ekvatorun 40 derece kuzeyinin ötesinde ise&#160;sessizlik kesintisiz ve mutlak kaldı.</p>

  <p>New York telgraf işletmesinin şimdiden “Gizem Duvarı” diye adlandırmaya başladığı hattı ilk geçen, White Star'ın&#160;New York’tan hareketle Queenstown ve Liverpool’a gidecek&#160;olan eskimeye başlamış yolcu gemisi Oregon olmuştu.</p>

  <p>Geminin Amerikalı kaptanı Tnmon Davies, nelerin dönmekte olduğunu diğerlerinden daha iyi kavramasa da,&#160;durumun aciliyetini anlamıştı. Marconi sistemine hiç mi&#160;hiç güvenmiyordu. Oregon’un haberleşmesi, menzili yüz&#160;mili zar zor bulan, hantal bir telsiz telgrafla sağlanıyordu.&#160;Mesajlar birbirine karışabilirdi; felaket söylentileri genelli liklc abartılırdı. Ama o, 1906 yılında San Fransisco’daydı, Market Caddesi boyunca, alevlerin hemen önünde koşmuştu ve eğer fırsatını bulursa, doğanın ne tür hınzırlıklar yapacağını pekâlâ biliyordu.</p>

  <p>Önceki gece yaşanılan olaylar boyunca uyumuştu. Yolcuların gökyüzüne ağızları açık bakarak uykusuz kalmalarım umursamaz, kamarasındaki yatağının huzur veren rahatlığını tercih ederdi. Davies, şafaktan hemen önce asabı bozuk bir telsizci tarafından kaldırıldıktan sonra Marconi&#160;trafiğini gözden geçirdi, sonra başmühendise kazanları canlandırmasını, başkamarota da herkes için sıcak kahve hazırlatmasını emretti. Hem <span style="font-style:italic;">Olympic</span> hem de <span style="font-style:italic;">Kronprizzessen&#160;Cecilie, Oregori</span>un sadece birkaç saat doğusundaydı. Eğer&#160;gerçekten bir CQD varsa gemiyi buna göre hazırlamasını&#160;ikinci kaptandan isteyecekti; o zamana kadar... Eh, tetikte&#160;olmakta fayda vardı.</p>

  <p>Sabah boyunca telsizi izlemeyi sürdürdü. Deniz telsizcilerinin cüceleri anımsatan kardeşliğinin neşeli ama biraz da huzursuz selamlarıyla (“GM” - <span style="font-style:italic;">günaydın, moruk!)</span> birlikte&#160;gelen sorularından başka bir şey yoktu. İçindeki endişe giderek arttı. Makinelerin aniden şiddetlenen gümbürtüsüyle&#160;daha da tahrik olan yolcular, bir açıklamada bulunması için&#160;ona baskı yapıyorlardı. Öğle yemeğinde, tasaya düşmüş bir&#160;grup birinci mevki yolcusuna “buz koşullan” nedeniyle uğradıktan zaman kaybını telafi etmeye çalıştıklarını açıklamış ve Marconi halen tamirde olduğu için şu sıralarda telgraf çekmeye kalkışmamalarını rica etmişti. Kamarotları bu&#160;yanlış bilgiyi ikinci ve üçüncü mevkilere ilettiler. Davies’in&#160;deneyimlerine göre yolcular tıpkı çocuklar gibiydi, dudaklarını kıvırıp önemli adam havalarına girer ama içten içe&#160;duyduktan o ağza alınmaz deniz korkularını başarabilecek&#160;en saçma açıklamaya bile dört elle sanlırlardı.</p>

  <p>* **</p>

  <p>Öğleye doğru sert esen rüzgâr dindi, dalgalı deniz duruldu. Hık bir gün ışığı bulut örtüsünü deldi.</p>

  <p>O gün öğleden sonra burundaki gözcü kuzeydoğu yönünde bir enkazın, belki de alabora olmuş bir kurtarma sandalının yüzmekte olduğunu bildirdi. Davies makineleri&#160;yavaşlattı ve yaklaşmak için manevra yapmaya başladı. Tam&#160;sandalların indirilmesini ve yük ağlarının hazırlanmasını&#160;emretmek üzereydi ki üçüncü kaptan dürbününü indirerek,&#160;“Bunun bir enkaz olduğunu sanmıyorum, efendim,” dedi.</p>

  <p>Yanaştılar. Bu bir enkaz değildi.</p>

  <p>Kaptan Davies’in canını sıkan şey onun <span style="font-style:italic;">ne</span> olduğunu bilememesiydi.</p>

  <p>Dalgalarla birlikte, bir ölüm tembelliğiyle inip çıkıyor, kış güneşi uzun böğürlerinden yansıyordu. Muazzam, şişmiş bir mürekkep balığı ya da ahtapot mu? Bir vakitler canlı&#160;olan bir şeyin parçası olduğu kesindi ama Davies’in denizde&#160;geçirdiği yirmi yedi yıl boyunca gördüğü hiçbir şeye benzemiyordu.</p>

  <p>Genç ikinci kaptan Rafe Buckley, <span style="font-style:italic;">Oregon'un</span> pruvasına vurduktan sonra soğuk, durgun suda saat istikametinin tersine dönerek yavaş yavaş uzaklaşan nesneye baktı. “Efendim,” dedi, “sizce bu ne olabilir?”</p>

  <p>“Ne olabileceğine dair hiçbir fikrim yok, Bay Buckley." Keşke hiç görmemiş olsaydım, diye geçirdi içinden.</p>

  <p>“Sanki bir... bir solucana benziyor.”</p>

  <p>Bir solucan gibi halkalıydı. Ama onun bir solucan olduğunu söylemek Oregon’un bacalarından birini rahatlıkla yutabilecek bir solucanı hayal etmek demekti. Yaratığın bedeninden düzenli aralıklarla çıkan lime lime, yapragımsı&#160;uzantılara -yüzgeçler mi? bir çeşit solungaç mı?- hiçbir solucanda rastlamak tabii ki mümkün değildi. Ayrıca rengi,&#160;boğulmuş bir adamın başparmağı gibi yapışkan bir pembeyle yağlı bir mavinin karışımıydı. Bir de başı... eğer o testere dişli, gözsüz ağza baş denebilirse.</p>

  <p>Solucan, geminin kıç tarafına doğru uzaklaşırken sırtüstü döndü ve köpekbalıkları tarafından parçalanmış beyaz, kaygan bir karın ortaya çıktı. Yolcular gezinti güvertesini&#160;doldurmuştu ama koku, içlerinden en dayanıklılar dışındakileri tekrar aşağı göndermekte gecikmedi.</p>

  <p>Buckley bıyığını sıvazladı. “Tanrı aşkına, onlara ne söyleyeceğiz?”</p>

  <p><span style="font-style:italic;">Onun bir deniz canavarı olduğunu söyle,</span> diye düşündü Davies. <span style="font-style:italic;">Onun Kraken olduğunu söyle. Yalan da sayılmaz hani.&#160;</span>Ama Buckley ciddi bir yanıt bekliyordu.</p>

  <p>Davies endişeli ikinci kaptanını uzun bir an için süzdü. “Ne kadar az söylersek,” dedi, “o kadar iyi.”</p>

  <p>Deniz sırlarla doluydu. Davies işte bu yüzden nefret ediyordu ondan.</p>

  <p><span style="font-style:italic;">Oregon,</span> sahil ışıklarının ya da fenerlerin yardımı olmaksızın manevra yaparak Cork Limam’na ulaşan ilk tekne olmuştu. Kaptan Davies gemiyi Queenstown’ın işlek limanıyla&#160;rıhtımlarının olduğu ya da olması gerektiği Great Island’ın&#160;açıklarına demirledi.</p>

  <p>Kabul edilemez gerçek de buradaydı işte. Şehirden iz yoktu. Doğal liman olduğu gibi duruyordu. Queenstown’ın&#160;tüccarlarla, vinçlerle, işçilerle, trlandalı göçmenlerle dolu&#160;olması gereken sokaklarının yerinde kayalık bir kıyıya doğru inen balta girmemiş bir orman vardı.</p>

  <p>Bu hem tartışmasız hem de olanaksızdı ve düşüncesi bile Kaptan Davies’e bulantılı bir baş dönmesi vermeye yetiyordu. Navigatörün onları yanlışlıkla el değmemiş bir koya,&#160;hatta yanlış kıtaya getirdiğine inanmak istiyordu ama gerek&#160;adanın hatlarını, gerekse County Cork’un sisli kıyılarım karıştırmanın imkânı yoktu.</p>

  <p>Burası Queenstown’dı, burası Cork Harbor’dı ve burası İrlanda’ydı... insan uygarlığının her izinin silinmiş ve örtülmüş olması dışında.</p>

  <p>“Ama bu mümkün değil,” dedi Buckley’e. “Gördüğümü inkâr etmiyorum ama daha altı gün önce Queenstown’dan&#160;ayrılan gemiler şu anda Halifax rıhtımında demirliler. Eğer&#160;bir deprem ya da deprem dalgası vurmuş olsaydı, eğer yıkıntıya dönüşmüş bir şehir bulsaydık, anlardım... ama bu!”&#160;Davies, geceyi ikinci kaptanla birlikte köprüde geçirmişti. Makinelerin sessizliğinin uyandırdığı yolcular, güvertelerin tırabzanlarına yığılmaya başlamışlardı yine. Sorularla&#160;doluydular. Ama bu konuda yapacak hiçbir şey yoktu; Davies ne bir teselli ne de açıklama verebiliyor, hatta teskin&#160;edici ufacık bir yalan bile düşünemiyordu. Kuzeydoğudan&#160;nemli bir rüzgâr esmeye başlamıştı. Soğuk çok geçmeden&#160;meraklıları içeri kaçırırdı. Belki Davies onları akşam yemeği&#160;sırasında sakinleştirebilirdi bir şekilde.</p>

  <p>“Üstelik yemyeşil,” dedi bu düşüncelerden kaçmayı ya da onları bastırmayı başaramayarak. “Yılın bu zamanı için&#160;fazlaca yeşil. Ne tür bir ot mart ayında yetişir ve bir İrlanda&#160;şehrini toptan yutar?”</p>

  <p>Buckley, “Hiç <span style="font-style:italic;">doğal</span> değil," diye kekeledi.</p>

  <p>İki adam birbirlerine baktılar. İkinci kaptanın vardığı sonuç o kadar besbelli ve o kadar yürektendi ki Davies gülmemek için kendini zor tuttu. Güven verici olduğunu&#160;umut ettiği bir şekilde gülümsedi. “Belki yarın kıyıya bir&#160;keşif grubu çıkarırız. Pek beceremediğimize göre o zamana&#160;kadar tahmin yürütmesek sanırım daha iyi olacak.”</p>

  <p>Buckley zayıf bir gülümsemeyle karşılık verdi. “Gelen başka gemiler de olacak...”</p>

  <p>“...ve çıldırmış olmadığımızı o zaman mı anlayacağız?” “Eee, evet, efendim. Öyle de denebilir."</p>

  <p>“O zamana kadar temkini elden bırakmayalım. Telsizci ne dediğine dikkat etsin. Dünya çok yakında öğrenecek zaten.”</p>

  <p>Sabah ayazının kasvetinde sustular. Bir garson, dumanı tüten iki fincan kahve getirdi.</p>

  <p>“Efendim,” diye lafa girdi Buckley, “bizi New York’a geri götürmeye yetecek kadar kömür taşımıyoruz.”</p>

  <p>“Bu durumda başka bir limana...”</p>

  <p>“Eğer Avrupa’da başka bir liman varsa.”</p>

  <p>Davies kaşlarını kaldırdı. Bu aklına gelmemişti. Bazı fikirlerin, insan havsalasının alamayacağı kadar müthiş olup olamayacaklarını merak etti.</p>

  <p>Omuzlarını doğrulttu. “Biz bir White Star gemisiyiz, Bay Buckley. Amerika’dan şileple kömür yollamak zorunda kalsalar bile bizi terk etmezler.”</p>

  <p>“Evet, efendim.” Bir zamanlar ilahiyat okuma hatasını işlemiş genç bir adam olan Buckley kaptana acıklı bir bakışla baktı. “Efendim... bu bir mucize mi?”</p>

  <p>“Bence bir trajediye daha çok benziyor. En azından İrlandalIlar için."</p>

  <p>***</p>

  <p>Rafe Buckley mucizelere inanırdı. Metodist bir rahibin oğluydu ve Musa’yla yanan çalının, mezarından doğrulan&#160;Lazarus’un, ekmekle balığın çoğalmasının öykülerini dinleyerek büyümüştü. Yine de bir mucizeye <span style="font-style:italic;">tanık olmayı</span> hiç&#160;beklemiyordu. Mucizeler de, tıpkı hayalet öyküleri gibi,&#160;onu huzursuz ederdi. Mucizelerin, bir nüshasını kamarasında bulundurduğu ve utanmadan arada sırada başvurduğu Kral James Incili’nin ciltleri arasında saklı kalmalarını&#160;tercih ederdi.</p>

  <p>Bir mucizenin <span style="font-style:italic;">içinde</span> olması, mucizenin onu bir ufuktan diğerine sanp sarmalaması, toprağın ayaklarının altında yarılması gibi bir his vermişti içine. Bir türlü uyku tutmamıştı.&#160;Ertesi sabah tıraş olmak üzere aynanın karşısına geçtiğinde&#160;gözleri kanlı, yüzü ise solgundu ve ustura elinde titriyordu.&#160;Kaptan Davies’in emirleri doğrultusunda bir sandalı suya indirmeden ve bir grup sinirli denizciyi bir zamanlar Great Island denilen yerin çakıllı sahiline doğru götürmeden önce, koyu kahveyle viskiyi karıştırarak kendine gelmeye&#160;çalıştı. Rüzgâr yükseliyordu, deniz çalkantılıydı ve kuzeyden yana yağmur bulutlan geliyordu. Soğuk, tatsız bir havaydı.</p>

  <p>Kaptan Davies, eğer gerekirse yolculan kıyıya çıkarmanın uygun olup olmayacağını bilmek istemişti. Bu iş Buckley’nin aklına daha başından pek yatmamıştı, şimdi ise&#160;hiç yatmıyordu. Sandalı gelgite karşı emniyete aldı, sonra&#160;ayakları ıslak, paltosu, saçı ve bıyıklan serpintiyle tuza batmış bir halde kıyı boyunca yürüdü. Sert sakallanyla beş adet&#160;White Star denizcisi çakılların üzerinden, hiç konuşmadan,&#160;ağır adımlarla onu izlediler. Burası, Queenstown limanının&#160;bir zamanlar bulunduğu yer olabilirdi ama Buckley, balta&#160;girmemiş orman bütün muazzamlıgı, çekiciliği ve korkutuculuğuyla önünde yükselirken, kendini yeni bir kıtaya ayak&#160;basan Columbus ya da Pizarro gibi huzursuz hissediyordu.&#160;Ağaçlara ulaşmadan dur emrini verdi.</p>

  <p>Bir <span style="font-style:italic;">çeşit</span> ağaçlara. Buckley zihninde onlara ağaç demişti. Ama daha <span style="font-style:italic;">Oregon'un</span> köprüsünden baktığında bile onların hayal edebildiği hiçbir ağaca uzaktan bile benzemeyen, üzerlerinde iğnelerin kümeler halinde büyüdüğü, mavi ya&#160;da pas kırmızısı muazzam gövdeleri olduğu aşikârdı. Ağaçlardan bazılarının tepeleri eğrelti otlan gibi kıvrılıyor ya da&#160;bir fincan veya mantarımsı kubbelerle sonlamyordu. Bu bitkilerin aralarındaki boşluk dar olmasının yanında bir porsuk yuvası gibi karanlıktı ve sisle kaplıydı. Havada bir çam&#160;kokusu var gibi gelmişti Buckley’e, ama nane ya da kâfur&#160;karışmışçasına bir acılık ve tuhaflıkla.</p>

  <p>Bir orman böyle görünmemek ve kokmamalıydı, daha da kötüsü böyle <span style="font-style:italic;">sesler de</span> çıkarmamalıydı. Bir ormanda, diye&#160;düşündü, kendini bilen rüzgârlı bir kış ormanında, çocuklugunun Maine ormanlarında, kırılan dalların, yapraklara&#160;çarpan yağmur damlalarının bildik sesleri olurdu. Ama burada hiçbiri yoktu. Bu ağaçların içi boş olmalı, diye düşündü Buckley, kıyıdaki birkaç odun parçasının içleri saman&#160;gibi boştu; rüzgâr, ağaçlarda uzun, alçak, hüzünlü sesler&#160;çıkarıyordu, iğne demetleri hafiften tıkırdıyorlardı. Tahta&#160;ziller gibi. Kemikler gibi.</p>

  <p>Ona geri dönme isteğini her şeyden çok bu sesler vermişti. Ama aldığı bir emir vardı. Bütün iradesini topladı ve keşif grubunu çakıllı sahilden yukarı, yabancı ormanın sınırına dek götürdü; orada sert, siyah topraktan diz boyu fışkıran sarı kamışların arasında ilerlemeye başladı. Bir bayrak&#160;dikmesi gerekirmiş gibi geliyordu... ama kimin bayrağını?&#160;Amerikan bayrağı olmazdı, Birleşik Krallık da. Belki White&#160;Star Line'ın yıldız ve çemberi. Bu topraklara Tanrı ve J. Pierpont Morgan<a id="footnote1"></a><sup><a href="#bookmark0">1</a></sup> adına el koyuyoruz.</p>

  <p>Denizcilerden birisi, “Ayağınıza dikkat edin, efendim,” diye uyardı geriden.</p>

  <p>Buckley başını hızla eğince sol postalından öteye bir şeyin kaçtığını gördü. Soluk renkli, çok bacaklı ve bir kürek sapı kadar uzun bir şeydi bu. Yaratık, Buckley’i ürkütüp yüreğini ağzına getirdikten sonra, ıslık gibi bir çığlıkla birlikte&#160;kamışların arasında kaybolmuştu.</p>

  <p>“Aman Tanrım!” diye bağırdı. “Bu kadarı yeter! Yolcuları buraya indirmek çılgınlık olur. Kaptan Davies’e diyeceğim ki...”</p>

  <p>Ama onu uyaran denizcinin gözleri hâlâ yerdeydi.</p>

  <p>Buckley içinden hiç gelmese de yere yeniden baktı.</p>

  <p>O yaratıklardan biri daha oradaydı. Bir kırkayağı andırıyor, diye düşündü, ama bir anakonda kadar da şişman ve ollarla aynı iğrenç san renkte. Bir tür kamuflaj olmalı. Doğada sık rastlanır. Hem korkutucu Kem de ilginçti. Yaratığın aniden fırlamasını bekleyerek yarım adım geri çekildi.</p>

  <p>Yaratık fırladı, ama onun umduğu yönde değil. Çılgınca bir hızla <span style="font-style:italic;">ona doğru</span> geldi ve tek bir hareketle gergin bir yaydan fırlamışçasına sağ bacağına doğru zıpladı ve dolandı.&#160;Yaratığın bir kamayı andıran burnu önce pantolonunun,&#160;sonra derisini delerek dizinin üst kısmına saplandığında,&#160;Buckley bir sıcaklık ve iğnelenme hissi duydu.</p>

  <p>Yaratık onu <span style="font-style:italic;">ısırmıştı.</span></p>

  <p>Buckley bağırarak bir tekme savurdu. Canavarı üzerinden atmak için bir alet arandı; bir sopa, bir bıçak, ama şu kırılgan, işe yaramaz yabani otlardan başka bir şey yoktu.</p>

  <p>Sonra yaratık yine aniden çözüldü, sanki tadımdan hoşlanmamış gibi, diye düşündü Buckley ve yaratık otların arasından kıvrılarak gözden kayboldu.</p>

  <p>Buckley kendini toparladı ve olayı dehşet içinde izleyen denizcilere doğru döndü. Bacağı pek ağrımıyordu. Bir dizi derin nefes alıp verdi. Teskin edici bir şeyler söylemek,&#160;adamlarına korkmamalarım telkin etmek istedi. Ama düşüncelerini kelimelere dökemeden bayıldı.</p>

  <p>Denizciler onu sandala geri taşıdılar ve Oregon’a doğru açıldılar. Şimdiden şişmeye başlamış olan bacağına dokunmamaya özen gösteriyorlardı.</p>

  <p>Aynı gün öğleden sonra ikinci mevki yolcularından beş kişi köprüyü basıp gemiden ayrılmak istediklerini bildirdiler.&#160;İrlandalIydılar ve Cork Harbor’ı bu değişmiş haliyle bile&#160;tanıyabilmişlerdi; kıyının biraz içerisinde aileleri vardı ve&#160;hayatta olup olmadıklarını gidip görmek istiyorlardı.</p>

  <p>Keşif grubunun raporu Kaptan Davies’e iletilmişti. Yaban hayatı olmasa bile korku ve batıl inançların bu adamlan daha birkaç metre gitmeden geri çevireceğinden kuşkulanıyordu. Adamların bakışlarına aynı sertlikte cevap verdi ve&#160;onları yine alt güverteye inmeye zor da olsa ikna etti, ancak&#160;bu olay canını sıkmıştı. Subaylarına tabanca dağıttı ve başka bir gemiyi ne zaman görebileceklerini telsiz görevlisine&#160;sordu.</p>

  <p>"Çok beklemeyiz, efendim. Bir saatten daha yakınımızda bir Canadian Pacific yük gemisi var.”</p>

  <p>“Pekâlâ. Onlara burada olduğumuzu söyleyebilirsiniz... ve onları neyin beklediği konusunda uyarmayı da ihmal etmeyin.”</p>

  <p>“Evet, efendim, ama...”</p>

  <p>“Ama ne?”</p>

  <p>“Nasıl söyleyeceğimi bilmiyorum, efendim. Her şey çok tuhaf.”</p>

  <p>Davies elini telsizcinin omzuna koydu. “Zaten kimse anlamıyor. Mesajı ben yazarım.”</p>

  <p>Akşam olduğunda Rafe Buckley’nin ateşi hâlâ düşmemişti. Ama bacağındaki şiş artık inmiş olduğu için yürümeye başlamış ve Davies’in, yemeği kaptan masasında yemesi yönündeki teklifini kabul etmişti.</p>

  <p>Buckley azar azar yedi, bolca terledi ve Davies’i hayal kırıklığına uğratarak çok az konuştu. Davies, gemi subaylarının şimdiden “Yeni Dünya” diye adlandırdıkları yer hakkında bir şeyler duymak istiyordu. Buckley bu yabancı diyara ayak basmakla kalmamış, yaban hayat tarafından tadılmıştı&#160;da.</p>

  <p>Ama Buckley daha rostosunu bitirmeden tereddütle ayağa kalktı, revire gitti ve kaptanı şaşkınlığa düşürerek, gece saat yarım sıralarında ansızın öldü. Gemi doktoru, karaciğer yetmezliğinden şüpheleniyordu. Yeni bir toksin olabilirdi. Otopsi yapılmadan kesin bir şey söylemek zordu.</p>

  <p>Bir düş gibi, diye düşündü Davies, tuhaf ve korkunç bir düş. Queenstown’a, Liverpool’a, Fransız limanlarına ulaşmaya başlayan gemilere telgraflar çekerek ölüm haberini iletti ve en azından uzun çizmeler ve ateşli bir silah olmadan karaya çıkmamaları konusunda uyardı.</p>

  <p>White Star şirketi, olanların muazzamhğı, gelen telgrafların ve alarmların keşmekeşi içinden belirginleştikçe, Halifax ve New York’tan kömür şilepleri ve destek gemileri yola çıkarmıştı. Ortadan kaybolan sadece Queenstown değildi;&#160;ne İrlanda vardı, ne İngiltere, ne Fransa, ne Almanya ne de&#160;İtalya... Kahire’nin kuzeyinden, batıda Rus bozkırlarına kadar vahşi araziden başka bir şey yoktu, sanki gezegen yarılmış ve yarığa yabancı bir doku nakledilmişti.</p>

  <p>Davies, Rafe Buckley’nin Maine’deki babasına bir telgraf gönderdi. Çok zor bir şey, diye düşündü, ama tuttukları yasta yalnız olmayacaklar. Çok geçmeden bütün dünya yas&#160;tutacak.</p>

  <p>1912: AĞUSTOS</p>

  <p>Sonraları, yoksulların ve evsizlerin sayısının çarpıcı biçimde arttığı, kömürün ve petrolün öylesine pahalılaştıgı, Common’da ekmek isyanlarının yaşandığı ve annesiyle ablasının Minnesota’daki teyzelerinin yanma taşındıktan (süresini kim bilebilirdi?) o zor günlerde Guilford, babasıyla&#160;birlikte sık sık matbaaya gitti.</p>

  <p>Evde yalnız bırakılamazdı, okulu genel grev sırasında kapatılmıştı ve babasının ona bakıcı tutacak parası yoktu.&#160;Böylece Guilford babasıyla birlikte işe gitti ve baskı kalıbıyla taş baskının esaslarını öğrendi ve iş alamadıklan uzun&#160;aralarda radyo dergilerini tekrar okudu, yazarların hayal ettikleri büyük telsiz projelerinin bir gün gerçekleşip gerçekleşmeyeceklerini, Amerika’nın başka bir DeForrest tüpü' yapıp yapamayacağını ya da büyük keşifler çağının bitip&#160;bitmediğini merak etti.</p>

  <p>Sıklıkla, babasının matbaanın kalan diğer iki işçisi olan Ouillette adlı Fransız-Kanadalı bir kabartma baskı ustası&#160;ve Kominski adlı asık suratlı bir Rus Yahudisiyle yaptığı&#160;konuşmalarını dinlerdi. Genellikle alçak sesle konuşur ve&#160;iç karartıcı şeylerden bahsederlerdi. Birbirleriyle, Guilford&#160;sanki odada değilmiş gibi konuşurlardı.</p>

  <p>Borsanın çöküşünden ve kömürcülerin grevinden, Emekçi Birlikleri’nden ve yiyecek krizinden, hemen her şeyin artmakta olan fiyatlarından söz ettiler.</p>

  <p>Yeni Dünya’dan, yeni Avrupa’dan, haritanın büyükçe bir kısmını işgal eden ham ve yabanıl araziden söz ettiler.</p>

  <p>Başkan Taft"’tan ve Kongre’nin başkaldırışmdan söz ettiler. Britanya İmparatorluğu’ndan kalanları Ottawa’dan yönetmekte olan Lord Kitchener’dan*** söz ettiler; rakip Papalıklardan ve Ispanya’nın, Almanya’nın, Portekiz’in sömürgelerini kasıp kavuran koloni savaşlarından söz ettiler.</p>

  <p>Sıklıkla da din hakkında konuştular. Guilford’ın babası, doğumdan Episkopalyan, evlilikten ise Uniteryandı. Başka&#160;bir deyişle, belirgin dogmaları yoktu. Bir Katolik olan Ouillette, Avrupa’nın geçirdiği değişimi çok özel bir “mucize”&#160;olarak adlandırıyordu. Kominski bu iddialardan rahatsızdı&#160;ama o da Yeni Dünya’nın ancak ilahi bir müdahaleyle yaratılmış olabileceğini açıkça kabul ediyordu, başka nasıl olabilirdi ki?</p>

  <p>Guilford lafa kanşmamaya ya da yorum yapmamaya özen gösteriyordu. Ondan fikir yürütmesi ya da herhangi&#160;bir fikre sahip olması beklenmiyordu. O ise içten içe bütün&#160;bu mucize tartışmasının bir hata olduğunu düşünüyordu.&#160;Aslında neresinden bakarsanız bakın Avrupa’nın geçirdiği&#160;değişim bir <span style="font-style:italic;">mucize</span> sayılırdı, beklenmedikti, açıklanamıyordu ve doğa yasalarının kapsamının çok ötesinde olduğu&#160;apaçıktı.</p>

  <p>Ama öyle miydi?</p>

  <p>Bu kaynağı olmayan bir mucize, diye düşündü Guilford. Tanrı onu gökten indirmedi. Oluverdi işte. Tuhaf ışıkların&#160;öncülük ettiği, garip hava değişiklikleri (Hartum’u kasırgaların vurduğunu okumuştu) ve jeolojik hareketliliklerle&#160;meydana gelen (Japonya’da yıkımlara sebep olan depremler&#160;ve Mançurya’da daha da kötüsünün söylentileri) bir olaydı&#160;bu.</p>

  <p>Bir mucizeye göre, diye düşündü Guilford, çok fazla yan etkiye yol açtı... Bir mucizeye yakışır biçimde temiz ve&#160;kesin değildi. Ama babası bu sorulardan bazılarını yüksek&#160;sesle sorduğunda Kominski küçümseyen bir tavır takınmıştı. “Tufan,” demişti, “hiç de derli toplu değildi. Sodom’un&#160;mahvedilişi. Lut’un kansı. Tuz sütununa dönüşmek ne kadar <span style="font-style:italic;">mantıklı</span>?”</p>

  <p>Belki de değil.</p>

  <p>Guilford, babasının çalışma odasındaki masasında bulundurduğu kürenin yanma gitti. İlk tereddütlü gazete çizimleri, haritaların üzerine çizilmiş bir halka gösteriyordu. Halka İzlanda’yı ikiye bölüyor, Ispanya’nın güney&#160;ucuyla Kuzey Afrika’yı yarım ay tarzında çevreliyor, Kutsal&#160;Topraklar’ı geçtikten sonra Rus bozkırlarıyla Arktik Kutup&#160;çizgisine dek belirsiz bir şekilde kıvrılıyordu. Guilford avucunu eski isimleri örtecek biçimde Avrupa’nın üzerine koydu. <span style="font-style:italic;">Terra incognita,'</span> diye düşündü. Gazeteler, ulusal dinsel uyanışın peşine takılarak yeni kıtayı şaka yollu “Darwinya”&#160;diye adlandırıyor ve bu mucizenin doğa tarihini gözden düşürdüğünü ima ediyorlardı.</p>

  <p>Ama öyle olmamıştı. Guilford, yüksek sesle dile getirmeye cesaret edemese de, buna yürekten inanıyordu. Bir mucize değil, diyordu, bir <span style="font-style:italic;">gizem.</span> Açıklanamıyor, ama belki de <span style="font-style:italic;">özünde</span> açıklanamaz değil.</p>

  <p>Bütün bu kara kütlesi, okyanus derinlikleri, dağlar, donmuş düzlükler, bir gecede hepsi değişti... Korkutucu, diye düşündü Guilford, elinin örttüğü bilinmeyen arazileri düşününce daha da korkutucu, insana kendini çok güçsüz&#160;hissettiriyordu.</p>

  <p>Bir gizem. Diğer her gizem gibi o da bir soruyu bekliyordu. Birkaç soruyu. İnatçı bir kilide, el yordamıyla sokulmuş anahtar gibi soruları.</p>

  <p>Gözlerini yumdu ve elini kaldırdı. Efsaneleri bilinmeyen bir dilde yeniden yazılmış, boş bir toprak parçası hayal etti.</p>

  <p>Sayısız gizem...</p>

  <p>Ama bir kıtayı nasıl sorgulayabilirsin ki?</p>

  <p>* Latince: Bilinmeyen yer. <span style="font-style:italic;">-yhn</span></p>

  <h4 id="ufb864353-1264-441f-9e72-0fd9790ec8ea"><a id="bookmark1"></a><span style="font-weight:bold;">BİRİNCİ KİTAP</span></h4>

  <p>İLKBAHAR, YAZ 1920</p>

  <p><span style="font-style:italic;">“Ey siz ikiyüzlüler, gökyüzünün farkındasınız; ama zamanımızın alametlerinin farkında</span> değil <span style="font-style:italic;">misiniz</span>?"</p>

  <p>—ST. MATTHEW İNCİLİ</p>

  <p><span style="font-weight:bold;">— <a id="bookmark2"></a>BİRİNCİ BÖLÜM —</span></p>

  <p>Sag kalabilen buharlı gemilerin mürettebatı kendi efsanelerini yaratmışlardı. Hepsi de düpedüz yalan olan masallardı ve <span style="font-style:italic;">Odense</span> on beşinci boylam dairesini geçene dek Guilford&#160;Law bunların çoğunu duymuştu.</p>

  <p>Sarhoş bir güverte garsonu ona iki okyanusun birleştikleri yerden söz etmişti; iki Amerika kıtasının Eski Atlantik’i ve Danvinya’nın Yeni Atlantik’i. Garsona göre sınır çizgisi&#160;bir kasırga hattı kadar belirgin ve iki kat daha güvenilmezdi. Denizlerden biri diğerinden daha yağlı ve yapışkandı ve&#160;geçmeye kalkışan yaratıklar kaçınılmaz biçimde ölüyordu.&#160;Sonuçta o bölge hem bildik hem de tuhaf hayvanların leşleriyle dolmuştu; yunuslar, köpekbalıklan, balinalar, aynca&#160;kemikliler, deniz fıçılan, kabarcıkbalıklan, bayrakbalıklan.&#160;Suyun üzerinde donuk gözleriyle yan yana, kuyruk kuyruğa sürükleniyorlardı. Buzlu suda hiç de doğal olmayan bir&#160;biçimde korunmuş olmalan, sık ve kokmuş saflarının arasından geçmeye kalkışacak ahmaklıktaki tekneler için ciddi&#160;bir uyanydı.</p>

  <p>Guilford bunun bir hurafe, safdilleri korkutmaya yarayan bir masal olduğunu pekâlâ biliyordu. Ama her hurafe gibi, uygun zamanda yutturulursa, kolayca inanılıyordu.</p>

  <p>Atlantik’in ortasında, gün batınıma doğru Odense’nin küpeşte korkuluğuna yaslandı. Rüzgâr, çırpıntılı denizin serpintisini getiriyordu, ama batıda bulutlar aralanmaya ve güneş uzun parmaklarıyla suları taramaya başlamıştı. Doğu&#160;ufkunun ötesinde bir yerde yeni bir dünyanın, değişime&#160;uğramış bir Avrupa’nın, gazetelerin hâlâ Darwinya diye&#160;adlandırdığı mucize kıtanın tehdit ve vaatleri bekliyordu.&#160;Geminin çevresini kabarcıkbalıkları doldurmuş olmayabilirdi ve dünyanın her kıyısına aynı tuzlu su vuruyordu, ama&#160;Guilford gerçek bir sınırı geçtiğini biliyor, ağırlık merkezi&#160;tanıdıktan tuhafa doğru kayıyordu.</p>

  <p>Elleri korkuluğun bronzu kadar üşümüş halde geri döndü. Yirmi iki yaşındaydı ve geçen cumaya dek hiç denize açılmamıştı. İyi bir denizci olamayacak kadar uzun boylu ve zayıf olan Guilford, Mucize’den önce bir Danimarka&#160;şirketinin yolcu gemisi olan <span style="font-style:italic;">Odense</span>’nin omuz çürüten labirentlerinde dolaşmaktan nefret ediyordu. Zamanının büyük kısmını kamarasında Caroline ve Lily ile birlikte ya da,&#160;soğuk hava izin verdiğinde, burada, güvertede geçiriyordu.&#160;On beşinci boylam, yerküreye oyulan büyük çemberin batı&#160;sınırıydı ve bu çizginin ötesinde Darwinya deniz canlılarından örnekler görebilmeyi umuyordu. “Boğulmuş bir kadının saçları” gibi birbirine dolaşmış binlerce kemikli ölüsü&#160;değil ama belki akciğer keselerini doldurmak üzere yüzeye&#160;çıkmış bir fıçıbalıgı. Sadece bir balık bile olsa yeni kıtadan&#160;bir iz görmeye can atıyordu ama bunun toyca bir heves olduğunu da biliyor ve keşif grubunun diğer üyelerine belli&#160;etmemeye özen gösteriyordu.</p>

  <p>Alt güvertelerin havası basık ve nemliydi. Guilford ve ailesine geminin ortalarında küçücük bir kamara ayrılmıştı;&#160;Caroline kamarayı nadiren terk ediyordu. Boston limanından çıktıkları gün onu deniz tutmuştu. Şimdi daha iyi olduğunda ısrar ediyordu ama Guilford onun mutlu olmadığını biliyordu. Gemiye neredeyse tamamen kendi arzusuyla bindiği halde bu yolculuktaki hiçbir şey onu mutlu etmemişti.</p>

  <p>Yine de onun beklediği odaya doğru yürümek yeni baştan âşık olmak gibi bir şeydi. Caroline yatağın kenarına oturmuş, sedef bir fırçayla saçlarım tarıyor, dalgın fırça darbeleri boynunun kıvrımını izliyordu. İri gözleri yan kapalıydı. Sade bir güzelliği var, diye düşündü Guilford. İçinden,&#160;ilk kez değildi bu, onun fotoğrafını çekmek geldi. Evlenmelerinden hemen önce onun bir portresini çekmiş ama&#160;sonuçtan tatmin olmamıştı. Fotoğraflar yüzündeki ifadenin&#160;ayrıntılarını, saçlarındaki siyahın yedi tonunu yakalayamıyordu.</p>

  <p>Onun yanma oturdu ve kaşkorsesinin üzerindeki çıplak omzuna dokunmamak için kendini zor tuttu. Caroline son&#160;günlerde onun dokunmasından hoşlanmıyordu.</p>

  <p>Caroline, “Deniz gibi kokuyorsun,” dedi.</p>

  <p>“Lily nerede?”</p>

  <p>“Doğanın çağrısına cevap veriyor.”</p>

  <p>Öpmek için kadına yanaştı. Kadın ona baktı, sonra yanağını uzattı. Yanağı soğuktu.</p>

  <p>“Akşam yemeği için giyinmeliyiz,” dedi kadın.</p>

  <p>Karanlık gemiyi sarmıştı. Tek tük elektrik lambalarının oluşturduğu gölgeler, koridorları daha da daraltmıştı. Guilford, Caroline ve Lily’yi yemek salonu yerine geçen loş odaya götürüp geminin şişman ve alkolik bir DanimarkalI olan&#160;doktorunun masasında, keşif heyetinin bilim adamlarının&#160;yanma oturttu.</p>

  <p>Doğabilimcileri, canlılara sınıflandırılmasını tartışıyorlardı. Doktor, peynirler hakkında konuşuyordu.</p>

  <p>“Ama tamamen yeni bir Linnean sistemi oluşturursak...”</p>

  <p>“Durumun gerektirdiği de tam olarak budur!”</p>

  <p>“...soyların bağımlılıkları, aksi halde iyi tanımlanmış olan türlerin benzerlikleri fikrine çanak tutmuş oluruz...” “Çedar peyniri! O günlerde kahvaltı masamızda bile çedar&#160;peynirimiz olurdu. Portakal, jambon, sosis, çavdar ekmeği ve&#160;havyar. Her yemek gerçek bir şölendi. Böyle yoksul sofrası&#160;değildi. Ah!” Doktor, Guilford’ı fark etti. “Fotoğrafçımız. Ailesi de. Ne hoş bir hanımefendi! Bir de küçük hanım!”&#160;Masadakiler kalktılar ve onlara yer açtılar. Guilford, doğa bilimcilerinden bazıları, özellikle de Sullivan adlı botanikçiyle dostluk kurmuştu. Caroline, her ne kadar varlığıyla&#160;büyük kabul görse de bu yemeklerde konuşacak çok az şey&#160;bulabiliyordu. Ama masanın asıl gözdesi Lily idi. Lily henüz&#160;dört yaşındaydı ama annesi ona görgünün temel kurallarını&#160;öğretmişti ve bilim adamlan onun çok soru sormasından rahatsız olmuyorlardı, geminin çocuklardan hiç hazzetmeyen&#160;baş doğabilimcisi Preston Finch dışında. Ama Finch, bir Harvard yerbilimcisini tekeline almış halde, uzun masanın öbür&#160;başında oturuyordu.</p>

  <p>Doktorun neşesi yerindeydi... Belki biraz da sarhoşça, diye düşündü Guilford. “Genç Lilian mutsuz görünüyor. Bir&#160;parça domuz pirzolası ister miydin, Lily? Evet mi? Az ama&#160;lezzedi. Ya elmalı sos?”</p>

  <p>Lily, fazlaca çekingen davranmamaya çalışarak, başını salladı.</p>

  <p>“İyi. İyi. Lily, büyük denizin orta yerindeyiz. Koca Avrupa kıtasının yan yolundayız. Memnun musun?”</p>

  <p>“Evet,” dedi Lily minnetle. “Ama biz sadece İngiltere’ye gideceğiz. Babacığım Avrupa’ya gidecek.”</p>

  <p>Birçoklan gibi Lily de İngiltere ile Avrupa’yı ayırt etmeyi öğrenmişti. Her ne kadar İngiltere de Mucize’den sonra en&#160;az Almanya ya da Fransa kadar değişmiş olsa bile, lngilizler toprak bütünlüklerine sahip çıkmış, Londra’yı ve diğer&#160;limanlan yeni baştan inşa etmiş ve deniz filolarını yakından&#160;denetlemeyi sürdürmüşlerdi.</p>

  <p>Preston Finch ilgilenmeye başlamıştı. Masanın öbür ucunda, fırça bıyığının ardından somurttu. “Kızınız yanlış bir&#160;ayrımda bulunuyor, Bay Law.”</p>

  <p><span style="font-style:italic;">Odense</span>'deki masa sohbeti Guilford’ın beklediği kadar canlı olmamıştı. Sorunun büyük kısmı, 1912 Mucizesi’nden önce&#160;Nuh’tan kalma doğabiliminin kutsal kitabı sayılan <span style="font-style:italic;">Görüntüde</span> ve Özde’nin yazan Finch’in kendisiydi. Finch uzun boylu,&#160;asık suratlı ve kendi şöhretiyle şişinen biriydi. Ehliyeti kusursuzdu; Colorado ve Rouge nehirleri boyunca küresel selin&#160;belgelerini toplayarak iki yıl geçirmişti ve Mucize’den sonraki Nuhçu Uyanış’ta büyük bir rol oynamıştı. Diğerleri ise,&#160;Finch’ten daha yaşlı olan ve onu Wallace ya da Darwin’den&#160;alıntılar yaparak taciz edecek kadar kendine güvenen botanikçi Dr. Sullivan dışında, ıslah olmuş günahkârların hafiften&#160;utangaç havasıyla davranıyorlardı. Daha az kıdeme sahip, ıslah olmuş evrimciler daha dikkatli olmak zorundaydılar. Her&#160;ne ise, ortam sohbetin daha geıgin ve temkinli olmasını gerektiriyordu.</p>

  <p>Guilford pek konuşmadı. Keşif heyetinin fotoğrafçısından bilimsel fikirler sunması beklenmiyordu ve belki de böylesi&#160;daha iyiydi.</p>

  <p>Geminin cerrahı Finch’e kaşlarını çatarak baktı ve Caroline'ın dikkatim çekmek için bir teşebbüste bulundu.&#160;“Londra’da kalmak için bir yer ayarladınız mı, Bayan Law?"</p>

  <p>“Lily ve ben bir akrabamızla kalacağız."</p>

  <p>“Sahi mi? Bir İngiliz kuzen demek! Asker mi, tuzakçı mı, dükkan sahibi mi? Londra’da sadece üç çeşit insan var."</p>

  <p>“Eminim haklısmızdır. Aile bir nalbur dükkânı işletiyor.”</p>

  <p>“Cesur bir kadınsınız. Ücra bölgelerde yaşamak...”</p>

  <p>“Sadece bir süre için, Doktor.”</p>

  <p>“Erkekler canavar avındayken!" Doğabilimcilerden birkaçı ona boş gözlerle baktılar. “Lewis Carroll! Bir İngiliz! Hiçbirinizin haberi yok mu?”</p>

  <p>Sessizlik. Sonunda Finch konuştu. “AvrupalI yazarlar Amerika’da pek tutulmaz, Doktor."</p>

  <p>“Tabii ki. Özür dilerim. İnsan unutuyor. Eğer şanslıysa.” Cerrah, Caroline’a meydan okurcasına baktı. “Londra bir&#160;zamanlar dünyanın en büyük kentiydi. Bunu biliyor muydunuz, Bayan Law? Şimdiki gibi kaba saba bir yer değildi.&#160;Sırf kulübeler, helalar ve çamur. Ama Kopenhag’ı size gösterebilmeyi isterdim. İşte o, bir şehirdi! O, <span style="font-style:italic;">uygar</span> bir şehirdi.”</p>

  <p>Guilford cerrah gibilerine daha önce de rastlamıştı. Boston'ın her sahil meyhanesinde bunlardan bir tane bulunurdu. Başıboş Avrupalılar, Londra’ya, Paris’in, Prag’ın&#160;ya da Berlin’in şerefine kadeh kaldırır, katılabilecekleri bir&#160;kulüp, bir demek ya da bunun gibi bir şey, sanki çoktan&#160;ölmüş ya da ölmekte değilmişçesine sadece kendi dillerini&#160;duyabilecekleri bir mekân ararlardı.</p>

  <p>Caroline yemeğini sessizce yedi. Hatta Lily bile uysallaşmıştı. Masadakilerin hepsi yarı yolu geçtiklerinin, onları bekleyen gizemlerin karşılarında Washington ya da New York’un kasvetli gerçekliklerinden kat kat daha büyüdüğünün içten&#160;içe farkındaydı. Sadece Finch etkilenmemişe benziyordu ve&#160;onu dinlemeye kalkan herkesle çakmak taşının tüfeklerdeki&#160;önemini hararetle tartışmaya hazırdı.</p>

  <p>Guilford, Preston Finch’i ilk kez Boston’lı bir bilimsel kitaplar yayıncısı olan Atticus and Pierce'ın bürosunda görmüştü. Onlan Liam Pierce tanıştırmıştı. Guilford, geçen yıl&#160;boyunca Gallatin Nehri ve Deep Creek Kanyonu araştırmalarının resmi fotoğrafçısı Walcott’la birlikte batıda bulunmuştu. Finch, Güney Avrupa içlerinin haritalanması için&#160;bir keşif seferi örgütlemekteydi. Bol paralı destekçileri vardı&#160;ve Smithsonian Enstitüsü’nün de desteğine sahipti. Deneyimli bir fotoğrafçı daha arıyordu. Guilford'ın nitelikleri&#160;uygundu ve her ne kadar Pierce’ın Caroline'ın amcası olması gerçeğinin katkısı yadsınamasa da, onu Pierce’a takdim etmesinin asıl nedeni bu olsa gerekti.</p>

  <p>Guilford aslında, Pierce'ın onu bir sûre daha şehir dışında tutmak istediğinden kuşkulanıyordu. Başarılı yayımcıyla yeğeninin kocasının yıldızlan, ikisi de Caroline’a gerçekten&#160;değer verseler de, her zaman barışık değildi. Öyle olsa bile,&#160;Guilford yeni dünyada Finch’e katılma fırsatını yakaladığı&#160;için memnundu. O günkü koşullar için çok iyi bir ücret&#160;ödeniyordu. Bu iş, meslekteki itibarını artırabilirdi. Üstelik Avrupa kıtası onu büyülüyordu. Donnegan keşif seferinin (Pirene Dağları’nın etekleri boyunca Bordeaux’dan&#160;Perpigna’ya, 1918) raporlarım okumakla kalmamış, <span style="font-style:italic;">Argosy&#160;</span>ve <span style="font-style:italic;">All-Story Weekly</span> dergilerindeki bütün Darwinci öyküleri&#160;de, Edgar Rice Burroughs’unkiler başta olmak üzere, (gizlice) elden geçirmişti.</p>

  <p>Pierce'ın unuttuğu tek şey Caroline’ın inatçılığıydı, işin içindeki para miktarına ya da ona gündelik dadı tutacağı vaatlerine aldırmadan, bir mevsim için bile olsa Lily ile bir kez&#160;daha yalnız bırakılmak istemiyordu. Guilford da onu yalnız&#160;bırakmaya hiç hevesli değildi ama bu keşif seferi onun kariyerinde önemli bir aşama olacaktı ve belki de yoksullukla&#160;güvencede olmak arasında bir dönüm noktası oluşturacaktı.</p>

  <p>Ama Caroline hiç ödün vermiyordu. Onu terk etmekle (anlamsız da olsa) tehdit etmişti. Guilford bütün itirazlarını&#160;sükûnet ve sabırla yamtlasa da bir adım bile gerilememişti.</p>

  <p>Sonunda Caroline yumuşamış ve Guilford Avrupa’nın yolunu tutarken, masraflar Finch’ten olmak üzere Londra’da, ailesiyle kalmaya rıza göstermişti. Mucize, anne ve babasının bir Londra ziyareti sırasında gerçekleşmişti ve Caroline&#160;onların öldüğü yeri görmek istiyordu.</p>

  <p>Tabii Mucize sırasında insanların öldüğünün dile getirilmemesi gerekiyordu: Onlar ya “alınmış" ya da “intikal etmişti”, sanki iki nefes arasında sonsuzluğa geçivermişler&#160;gibi. Guilford, kim bilebilir, diye düşündü. Belki aslında&#160;böyle olmuştu. Ama gerçekten de birkaç milyon insan, çiftlikleri, şehirleri, bitki örtüsü ve hayvanlarıyla beraber yeryüzünden yok olmuştu ve Caroline, Mucize’yi affedemiyor,&#160;onu sert ve acımasız görüyordu.</p>

  <p><span style="font-style:italic;">Odense</span>'de yanında bir kadın ve bir de çocuk taşıyan tek erkek olması kendini tuhaf hissetmesine yol açıyordu ama&#160;hiç kimse düşmanca bir söz sarf etmemişti ve Lily de bazı&#160;kalpleri çoktan çalmıştı. Böylece Guilford kendini şanslı&#160;saymaktan çekinmedi.</p>

  <p>Akşam yemeğinin ardından kalabalık dağılmıştı; geminin cerrahı bir şişe Kanada çavdar viskisi ile çekilmiş, bilim&#160;adamları paçavraya dönmüş çuha masalarda kâğıt oynamak&#160;için sigara salonuna geçmişler, Guilford ise Lily’ye güzel bir&#160;Amerikan masalı olan <span style="font-style:italic;">Oz</span> Ülfeesi’nden bir bölüm okumak&#160;için kamarasına geri dönmüştü. Eski Avrupa’nın kirliliğini&#160;anımsatan Grimm Kardeşler ve Andersen gözden düştü düşeli Oz kitapları her yerde bulunabiliyordu. Lily, şükür ki,&#160;kitapların siyasi olabileceklerini bilmiyordu. Dorothy’yi çok&#160;seviyordu sadece. Kansas’lı kızdan Guilford bile hoşlanmaya başlamıştı.</p>

  <p>Sonunda Lily başını yastığına koymuş ve gözlerini yummuştu. Onun uyumasını seyrederken Guilford, bir an için kafasının karıştığını hissetti. Yaşamın her şeyi birbirine&#160;karıştırması ne kadar da tuhaftı. Ne olmuştu da kendini&#160;Avrupa’ya giden buharlı bir gemide bulmuştu? Yaptığı hiç&#160;de akıllıca değildi belki.</p>

  <p>Ama artık geri dönmek olanaksızdı.</p>

  <p>Lily’nin üzerini battaniyeyle örttü, ışığı söndürdü ve yalağa, Caroline'ın yanına gitti. Caroline, sırtını ona dönmüş, sıcacık uyuyordu. Ona yaslanarak kıvrıldı ve makinelerin&#160;mırıltısının onu uyutmasını bekledi.</p>

  <p>Güneşin dogmasından hemen sonra huzursuzluk içinde uyandı; giyindi ve eşini ya da kızım uyandırmadan kamaradan sessizce çıktı.</p>

  <p>Güvertenin havası soğuk ve nemli, gökyüzü bir porselen gibi maviydi. Doğu ufkunda birkaç saçak bulut vardı sadece.&#160;Guilford, genç bir subay ona katılıncaya dek belirli bir şey&#160;düşünmeksizin rüzgara karşı korkuluğa yaslandı. Denizci&#160;ona adını ya da rütbesini söylememiş, sadece dondurucu&#160;bir şafak vakti iki erkeğin dostluğu içinde gülümsemişti.</p>

  <p>Gökyüzüne baktılar. Bir süre sonra denizci başını çevirdi ve “Yaklaşıyoruz,” dedi. “Rüzgârda kokusunu alabiliyorsunuz.”</p>

  <p>Guilford bir masal daha dinlemek zorunda kalacağından korkarak suratım astı. “Neyin kokusunu?”</p>

  <p>Denizci Amerikalıydı; Mississippi yöresinin yavaş şivesiyle konuşuyordu. “Biraz tarçın gibi. Biraz keklik üzümü. Biraz da daha önce hiç koklamadığınız bir şey. Daha önce&#160;hiçbir beyaz adamın ayak basmadığı bir yerden gelmiş eski&#160;bir baharat sanki. Eğer gözlerinizi kaparsanız kokuyu daha&#160;iyi alırsınız.”</p>

  <p>Guilford gözlerini yumdu. Soluğu, burun deliklerini üşütüyordu. Bu rüzgârda en ufak bir koku alabilmesi bile&#160;bir mucize olacaktı. Ama yine de...</p>

  <p>Karanfil mi, diye merak etti. Kakule mi? Tütsü mü?</p>

  <p>“Nedir bu?”</p>

  <p>“Yeni dünya, dostum. Her ağacı, her nehri, her dağı, her vadisi. Koca bir kıta, rüzgâra binmiş okyanusu aşıyor. Kokusunu alabiliyor musun?”</p>

  <p>Guilford alabiliyordu.</p>

  <p><a id="bookmark3"></a><span style="font-weight:bold;">— İKİNCİ BÖLÜM —</span></p>

  <p>Eleanor Sanders-Moss tam da Elias Vale’in beklediği gibiydi; artık pek de genç sayılmayan iri göğüslü bir Güneyli aristokrat, omuzlan dik, başı yukarıda, yağmur ipek bir şemsiyeden süzülürken gençliğinin yıkıntılarına gurur yerleşmiş.&#160;Bir faytona kaldırımın kenarında beklemesini söylemişti;&#160;besbelli ki otomobil rönesansı Bayan Sanders-Moss’ta bir iz&#160;bırakmamıştı. Yıllar bırakmıştı oysa. Gözlerinin çevresinde&#160;kırışıklıklardan ve tereddütten mustaripti. Kınşıklıklar saklanacak gibi değildi; tereddütü gizlemeye çalıştığı ise açıkça&#160;görülebiliyordu.</p>

  <p>“Elias Vale?”</p>

  <p>Kadının resmiyetine meydan okuyarak ve avantajı ele geçirmeye çalışarak gülümsedi. Her duraklama bir silahtı.&#160;Bu işlerde iyi sayılırdı. “Bayan Sanders-Moss,” dedi, “içeri&#160;geliniz.”</p>

  <p>Kadın kapıdan içeri girdi, şemsiyesini katladı ve fil ayağı şeklindeki şemsiyeliğe rastgele bıraktı. Adam kapıyı kaparken gözlerini kırptı. Vale, ışıkların loş olmasını tercih ederdi. Bugünkü gibi kasvetli günlerde gözün alışması daha güç&#160;oluyordu. Hareket etmek sakıncalı bir hale geliyordu ama&#160;aslolan ortamın havasıydı; ne de olsa görünmezin ticaretini&#160;yapıyor sayılırdı.</p>

  <p>Ortamın havası Bayan Sanders-Moss’u etkilemeye başlamıştı. Vale manzarayı, Potomac Nehri’nin yanlış kıyısındaki bu kiralık evin solup gitmiş görkemini, onun gözüyle görmeye çalıştı. Büfelerde Viktorya döneminden kalma bronz&#160;heykelcikler; Yunan güreşçileri, dişi bir kurdu emen Romus ve Romulus. Gölgelerin içinde Japon baskıları. Bir de&#160;Vale’in kendisi, vaktinden önce ağarmış saçlar (bir kazançtı&#160;aslında), kadife ceket, ateşli ve keskin gözlerin kurtardığı&#160;evcimen bir surat. Yeşil gözler. Şanslı doğmuştu; saçlarıyla&#160;gözlerinin ona güvenilirlik kazandırdığına inanıyordu.</p>

  <p>Vale odayı sessizlikle dolduruyordu. Bayan Sanders-Moss huzursuzlandı ve sonunda, “Bir randevumuz vardı...” dedi.</p>

  <p>“Tabii ki.”</p>

  <p>“Bayan Fowler'ın tavsiyesiyle...”</p>

  <p>“Biliyorum. Lütfen çalışma odama geçelim.”</p>

  <p>Vale yine gülümsedi. Bu kadınların aradıkları <span style="font-style:italic;">outrt</span> birisiydi, dünya dışı... Bir canavar belki, ama <span style="font-style:italic;">onların</span> canavarı; eve alınmış ama tam anlamıyla evcilleşmemiş. Bayan Sanders-Moss’u kadife perdelerin ötesine, duvarları kitaplarla dolu daha küçük bir odaya götürdü. Kitaplar eskiydi, ağır ciltlerdi, sırtlarındaki soluk yazıları deşifre etmeye&#160;zahmet etmezseniz etkileyiciydiler; on dokuzuncu yüzyıldan kalma ve Vale’in bir mezattan üç kuruşa topladığı vaaz&#160;ciltleri. Gören de bunları <span style="font-style:italic;">Kadim Sırlar</span> sanıyordu.</p>

  <p>Bayan Sanders-Moss’u etkilemeyi çok istiyordu.</p>

  <p>Kadın, ellerini kucağında kavuşturdu ve ona içtenlikle baktı. “Bayan Fowler sizden övgüyle söz etti, Bay Vale.”&#160;“Doktor,” diye düzeltti.</p>

  <p>“Dr. Vale.” Hâlâ temkinliydi. “Ben bir budala değilim. Kural olarak ispritizmacılara başvurmam. Ama Bayan Fowler sizin yorumlarınızdan çok etkilenmişti.”</p>

  <p>“Ben yorum yapmam, Bayan Sanders-Moss. Kahve falı açmıyoruz. Avcunuza bakmayacağım. Kristal küremiz yok. Tarot kartlan da.”</p>

  <p>“Öyle demek istememiştim...”</p>

  <p>“Gücenmedim.”</p>

  <p>“Sizden övgüyle söz etti. Bayan Fowler, yani.” “Hanımefendiyi anımsıyorum.”</p>

  <p>“Ona kocası hakkında söyledikleriniz...”</p>

  <p>“Memnun kalmış olduğuna sevindim. Şimdi... Siz niçin buradasınız?”</p>

  <p>Kadın ellerini kucağına bıraktı. Kaçmak dürtüsünü bastırır gibiydi.</p>

  <p>“Yitirdiğim bir şey var,” diye fısıldadı.</p>

  <p>Vale bekledi.</p>

  <p>“Bir tutam saç...”</p>

  <p>“Kimin saçı?”</p>

  <p>Gurur uçup gitmişti. Sıra itiraftaydı. “Kızımın. İlk kızımın. Emily. İki yıl önce öldü. Difteri. Mükemmel küçük bir kızdı. Hasta olduğunda saçından bir bukle kestim ve ona ait&#160;birkaç şeyle birlikte sakladım. Bir çıngırak, bir vaftiz giysisi...”</p>

  <p>“Hepsi de kayıp mı?”</p>

  <p>“Evet! Ama en büyük kayıp... saçlan. Ondan bana kalan tek şeydi aslında."</p>

  <p>“Benden bu nesneleri bulmamı mı istiyorsunuz?”</p>

  <p>“Sizce çok önemsiz değilse.”</p>

  <p>Vale sesini yumuşattı. “Hiç de önemsiz değiller.”</p>

  <p>Kadın ona büyük bir rahatlamayla baktı; kendini incinebilir kılmıştı ve adam onu incitecek hiçbir şey yapmamış, anlamıştı. Hep bu nakarat değil mi, diye düşündü Vale, önce utanç, ardından da kurtuluş. Zührevi hastalıkları tedavi eden doktorların da aynı şeyleri hissedip hissetmediklerini merak etti.</p>

  <p>“Bana yardım edebilir misiniz?”</p>

  <p>“Bütün samimiyetimle söyleyeyim ki, bilmiyorum. Deneyebilirim. Ama bana yardım etmelisiniz. Elimi tutar mısınız?”</p>

  <p>Bayan Sanders-Moss masanın diğer yanından çekinerek uzandı. Eli küçüktü ve soğuktu; adam onu kendi elinin&#160;içinde sımsıkı tuttu.</p>

  <p>Bakışları birleşti.</p>

  <p>“Görüp duyacağınız hiçbir şeyden ürkmemeye çalışınız.”</p>

  <p>“Konuşan borular... Bunun gibi mi?"</p>

  <p>“Çok bayağı. Burası bir çadır gösterisi değil.”</p>

  <p>“Ben demek istemiştim ki...”</p>

  <p>“Boş veriniz. Ayrıca, sabırlı olmanız gerekebileceğini de unutmayınız. Diğer dünyayla işletişim kurmak genellikle&#160;zaman alır.”</p>

  <p>“Gidecek yerim yok, Bay Vale.”</p>

  <p>Böylece ön hazırlıklar tamamlanmıştı ve Vale’in tek yapacağı dikkatini yoğunlaştırıp Tanrı’nın, yüreğinin derinliklerinden, Hindu mistiklerinin “alt şakra” dedikleri yerden yükselmesini beklemekti. Bundan çok da hoşlanmıyordu.&#160;Acı ve utanç veren bir deneyim olmuştu hep.</p>

  <p>Her şeyin bir bedeli var, diye düşündü.</p>

  <p>tanrı’nın konuştuğunu sadece o duyabiliyordu (ona kendi sesini ödünç verdiğinde) ve tanrı konuştuğunda başka hiçbir şeyi duyamıyordu. Bunu ilk kez 1914 yılının ağustos&#160;ayında duymuştu.</p>

  <p>Mucize’den önce geçimini gezici bir gösteri grubuyla kıt kanaat sağlayabiliyordu. Vale ve iki ortağı, Racine’deki bir&#160;cenaze evinin arka kapısından satın aldıkları mumyalanmış bir cesetle birlikte ülkenin iç bölgelerini dolaşıyor ve&#160;kadavrayı John Wilkes Booth olarak tanıtıyorlardı. Gösteri en çok işi, demiryolunun uzağında, pamuk tarlalarının,&#160;buğday tarlalarının, Kentucky kendir tarlalarının derinliklerindeki, hiçbir sirkin uğramadığı sapa kasabalarda yapıyordu. Vale, malı methetmeyi ve kalabalıkları dolduruşa&#160;getirmeyi iyi beceriyordu. Ağzı iyi laf yapıyordu. Ama bu&#160;daha Mucize’den önce bile ölmekte olan bir zanaattı ve Mucize onu öldürmüştü. Kırsal bölgelerden elde ettikleri gelir&#160;baş aşağı düşmüştü; ceplerinde harcayacak parası olan üç&#160;beş kişi de sırf bir katilin muşambaya dönmüş kadavrasını&#160;görebilmek için paracıklarından ayrılmaya razı değildi. İç&#160;Savaş başka bir neslin kıyametiydi. Bu neslin kendi kıyameti vardı. Ortaklan Bay Booth’u bir lowa mısır tarlasında&#160;terk ettiler.</p>

  <p>O yılın kavurucu ağustos ayında Vale tek başına kalmış, sıklıkla yük vagonlarında seyahat edip eski püskü bir sandığa doldurduğu Incil’leri satmaya başlamıştı. İki kez&#160;hırsızların saldırısına uğramıştı. Saldmlara direnmişti; Incil’lerini kurtarmayı başarmış ama temiz yakalıklarının yanı&#160;sıra irisinin yeşili hafifçe ve kalıcı biçimde bulutlanan tek&#160;gözünün görme yetisini de kısmen yitirmişti (ama bu da&#160;işine yaramıştı).</p>

  <p>O gün çok yürümüştü. Sıcak bir Ohio Vadisi günüydü. Hava nemli, gökyüzü donuk bir beyaz, ticaret kesattı. Olympia Lokantası’nda (nehrin batıya doğru tembel bir duman&#160;gibi kıvrıldığı, adı unutulmuş bir kasabada), garson kız gök&#160;gürlemesi duyduğunu iddia etmişti. Vale cebindeki son parayı da tavuklu bir sandviçe harcadı ve uyuyacak bir yer&#160;bulmaya çıktı.</p>

  <p>Gün batımmdan sonra kasabanın kıyısında boş bir tuğla fabrikası buldu. Muazzam binanın içindeki hava basık ve rutubetliydi; ayrıca küf ve motor yağı kokuyordu. Terk&#160;edilmiş fırınlar, karanlıkta müstehcen putlar gibi yükseliyordu. Tepenin yamacındaki çöplükten bulduğu lekeli bir&#160;döşeği sürükleyerek kendini güvende hissedebileceği yüksekçe bir iskelede bir yatak yaptı. Ama uykuya dalmak hiç&#160;de kolay olmadı. Gece rüzgârı fabrika pencerelerinin boş&#160;çerçevelerinde inliyordu ama içerideki hava basık ve bunaltıcı olmayı sürdürüyordu. Gecenin ilerleyen saatlerinde&#160;yağmur yağmaya başlamıştı. Yağmurun binlerce çatlaktan&#160;sızarak çamurlu zeminde birikmesini dinledi. Erozyon taşı&#160;ve demiri kemiriyor, diye düşündü.</p>

  <p>Ses ona -henüz bir ses değil ama uyaran, yansıyan bir gök gürültüsü- gece yarısından çok sonra, habersizce geldi.</p>

  <p>Onu olduğu yere mıhladı. Kımıldayamıyordu. Sanki muazzam bir ağırlığın altında kalmıştı ama bu ağırlık bedeninde elektrik gibi atıyor, parmak uçlarında kıvılcımlanıyordu. Yıldırım çarptığını sandı. Öleceğini sandı.</p>

  <p>Sonra ses konuştu ve kelimelerle değil ama nasılsa <span style="font-style:italic;">anlamlarla</span> konuştu; onu kelimelere dökmeye çalıştığında cansız bir tahminden öteye gidemiyordu. Adımı <span style="font-style:italic;">biliyor,</span> diye&#160;düşündü Vale. <span style="font-style:italic;">Hayır, adımı değil, kendi hakkımdaki gizli fikrimi.</span></p>

  <p>Elektrik, onu gözkapaklarım açmaya zorladı. tanrı’nın karşısında durduğunu gördü istemeden, korkuyla. Canavarca bir Tanrı’ydı bu. Çirkindi, kadimdi, bir böceği andıran&#160;bedeni şeffaf yeşildi, yağmur damlaları içinden geçiyordu.&#160;Pis bir koku yayıyordu; Vale’e tinerle katran ruhunu çağrıştırdı.</p>

  <p>O gece öğrendiklerini nasıl toparlayabilirdi? Tarifsizdi, ağza alınamazdı; onu bir lisanla kirletmek gelmiyordu içinden.</p>

  <p>Yine de, zorlanırsa, şunları söyleyebilirdi:</p>

  <p>Hayatta bir amacımın olduğunu öğrendim.</p>

  <p>Bir yazgımın olduğunu öğrendim.</p>

  <p>Seçilmiş olduğumu öğrendim.</p>

  <p>Birkaç tanrının olduğunu ve adımı bildiklerini öğrendim.</p>

  <p>Dünyanın altında bir dünyanın olduğunu öğrendim. Güçlülerin arasında dostlarının bulunduğunu öğrendim.&#160;Sabırlı olmam gerektiğini öğrendim.</p>

  <p>Sabrımın mükâfatını göreceğimi öğrendim.</p>

  <p>Hepsinden daha önemlisi, ölmem gerekmediğini öğrendim.</p>

  <p>“Bir hizmetçiniz var,” dedi Vale. “Zenci bir kadın”</p>

  <p>Bayan Sanders-Moss, korkutucu bir hocanın çağırdığı bir öğrenci gibi gözlerini açmış, dimdik oturuyordu. “Evet. Olivia... adı Olivia.”</p>

  <p>Vale konuşmakta olduğunun bilmemde değildi. Kendini tamamen başka bir varlığa teslim etmişu. Dudaklarının ve&#160;dilinin lastiğimsi hareketlerini, sanki ağzının içinde bir sülük&#160;kıvramyormuşçasına, yabancı ve tiksinti verici bir şey gibi&#160;hissediyordu.</p>

  <p>“Şu Olivia... çok uzun bir sûredir sizinle.”</p>

  <p>“Evet, çok uzun bir süredir.”</p>

  <p>“Kızınız doğduğunda sizin yamıuzdaydı.”</p>

  <p>“Evet.”</p>

  <p>“Kızınıza o baktı.”</p>

  <p>“Evet.”</p>

  <p>“Kız öldüğünde ağladı."</p>

  <p>“Hepimiz ağladık. Bütün ev.”</p>

  <p>“Ama Olivia’nın duyguları daha derindi.”</p>

  <p>“Öyle miydi?"</p>

  <p>“Kutuyu biliyor. Bir tutam saçı, vaftiz giysisini.” “Sanırım biliyordur. Ama...”</p>

  <p>“Onlan karyolanın altında saklıyordunuz.”</p>

  <p>“Evet!”</p>

  <p>“Olivia karyolanın altının tozunu alıyordu. Kutuya ne zaman baktığınızı biliyor. Bunu tozun bozulmasından anlıyor. Toza dikkat ediyor.”</p>

  <p>“Bu mümkündür, ama...”</p>

  <p>“Kutuyu uzun bir süredir açmadınız. Bir yıldan fazla.” Bayan Sanders-Moss bakışlarım indirdi. “Ama onu hep&#160;<span style="font-style:italic;">düşündüm.</span> Onu <span style="font-style:italic;">unutmadım.”</span></p>

  <p>“Olivia kutuyu kutsalmış gibi görüyor. Ona tapıyor. Siz evden çıktığınızda kutuyu açıyor. Onu kendininmiş gibi&#160;görüyor.”</p>

  <p>“Olivia..."</p>

  <p>“Kızınızın anısına haksızlık ettiğinizi düşünüyor.”</p>

  <p>“Bu doğru değil!”</p>

  <p>“Ama o buna inanıyor.”</p>

  <p>“Kutuyu Olivia mı aldı?”</p>

  <p>“Bunu bir hırsızlık olarak görmüyor.”</p>

  <p>“Lütfen... Dr. Vale... <span style="font-style:italic;">kutu nerede?</span> Emniyette mi?” “Oldukça emniyette.”</p>

  <p><span style="font-style:italic;">“Nerede?”</span></p>

  <p>“Hizmetçi odasında, bir dolabın ardında.” (Bir an için Vale tahta kutuyu zihninde eski çarşaflara sarılmış küçük&#160;bir tabut gibi canlandırdı; kâfur ve toz ve inzivaya çekilmiş&#160;keder kokusu geldi burnuna.)</p>

  <p>“Ona <span style="font-style:italic;">güvenmiştim!"</span></p>

  <p>“O da kızı çok sevmişti, Bayan Sanders-Moss. Hem de çok.” Vale zorlu, derin bir nefes aldı; yine kendine dönmekte olduğunu, Tanrı’nın onu terk edip saklı dünyaya geri çekildiğini hissetti. Ferahlamak harikuladeydi. “Size ait olanı&#160;geri alınız. Ama lütfen, Olivia’ya sert davranmayınız.”</p>

  <p>Bayan Sanders-Moss, ona çok memnuniyet verici bir huşu ile baktı.</p>

  <p>Ona hararetle teşekkür etti. Vale para teklifini geri çevirdi. Kadının hem tereddütlü gülümsemesi hem de sarsılmış hali&#160;cesaretlendirici ve gerçekten de ümit vericiydi. Ama her&#160;şeyi zaman gösterecekti tabii ki.</p>

  <p>Kadın şemsiyesini alıp gittiğinde Vale bir şişe konyak açtı ve yağmurun buzlu bir cama vurduğu, gaz lambalarının&#160;sonuna dek yandığı ve görünürdeki tek kitabın <span style="font-style:italic;">Metresinin&#160;Jüponu</span> adlı yıpranmış bir cep kitabı olduğu bir üst kat odasına çekildi.</p>

  <p>Dışarıdan bakıldığında Tanrı’nın tezahürü ile onda oluşan değişim pek de belirgin sayılmazdı. İçten içe ise kendini tükenmiş, neredeyse yaralı hissediyordu. Kollarında ve bacaklarında acıdan ziyade bir hamlık vardı. Gözleri yanıyordu. İçkinin yardımı olmuştu olmasına ama tam anlamıyla&#160;kendine gelebilmesi için bir gün geçmesi gerekecekti.</p>

  <p>Şansı varsa, konyak, bir tezahürün ardından gördüğü düşleri yumuşatırdı. Düşlerinde kendini kaçınılmaz olarak&#160;soğuk bir ıssızlıkta, sınırları olmayan muazzam ve kasvetli&#160;bir çölde bulur ve ne zaman yersiz bir merakla ya da sırf&#160;edepsizlik olsun diye bir taşı kaldıracak olsa açılan delikten&#160;dışarı çok bacaklı, kıskaçlı, zehirli, türü belirsiz böcekler&#160;boşanıp kollarından yukarı üşüşür, kafatasının içine dolarlardı.</p>

  <p>Dindar bir adam değildi. Ruhlara, astrolojiye ya da İsa’nın yeniden dirilişine hiçbir zaman inanmamıştı. Bunlardan herhangi birine şimdi de inandığından emin değildi;&#160;inancının toplamı ona müthiş ve dayanılmaz bir teklifsizlikle dokunan tek Tanrı’smdan ibaretti.</p>

  <p>Bir dolandırıcının yeteneklerine sahipti ve kârlı bir hırsızlığa kesinlikle hayır demezdi, ama örneğin Bayan&#160;Sanders-Moss’un vakasında hiçbir hile hurda olmamıştı;&#160;kadın onun için tam bir gizemdi, tıpkı hizmetçi kız Olivia&#160;ve ayakkabı kutusundaki <span style="font-style:italic;">memento mori</span> gibi. Kehanetlerine&#160;kendi de şaşırmıştı. Ona ait olmayan sözcükler dudaklarından olgun meyveler gibi dökülüvermişti.</p>

  <p>Hani kelimeler onun işine gelmemiş de değildi. Ama başka bir amaca da hizmet etmişlerdi.</p>

  <p>Hırsızlık, buna kıyasla, çok daha basit olurdu.</p>

  <p>Ama bir bardak konyak daha aldı ve kendi kendini teselli etti: <span style="font-style:italic;">Ölümsüzlüğe kestirmeden ulaşmak olmaz.</span></p>

  <p>Bir hafta geçti. Endişelenmeye başladı.</p>

  <p>Sonra öğleden sonra postasıyla bir not geldi:</p>

  <p>Dr. Vale,</p>

  <p>Hazineler kurtarıldı. Sonsuz şükranlarımla. Önümüzdeki perşembe akşamı saat altıda akşam&#160;yemeği ve sohbet için konuklarım olacak. Sizin de&#160;katılmanızdan mutluluk duyarım.</p>

  <p>RSVP<a id="footnote2"></a><sup><a href="#bookmark4">2</a></sup></p>

  <p>Bayan Edward Sanders-Moss</p>

  <p>Notu <span style="font-style:italic;">Eleanor</span> diye imzalamıştı.</p>

  <h6><span style="font-weight:bold;">— <a id="bookmark5"></a>ÜÇÜNCÜ BÖLÜM —</span></h6>

  <p><span style="font-style:italic;">Ödeme,</span> Thames Nehri’nin bataklık ağzında, imparatorluğun ileri karakollarından toplanmış kömür şileplerinin, tankerlerin, kuru yük gemilerinin ve yelkenlilerin oluşturduğu labirentin ortasındaki eğreti rıh<span style="text-decoration:underline;">tıma</span> yarıaşn. Guilford Law,&#160;ailesi, Finch keşif heyetinin üyeleri, pusulaları, teodolitleri,&#160;kurutulmuş yiyecekleri ve diğer ıvır zıvınyla hep beraber&#160;Thames boyunca Londra’ya gidecek olan bir feribota geçtiler. Guilford özenle sandıklara yerleştirilmiş 20x25 cm cam&#160;levhalar, kamera, mercekler ve üç ayaklı sehpadan oluşan&#160;fotoğrafçılık ekipmanının yüklenmesine bizzat nezaret etti.</p>

  <p>Feribot soğuk ve gürültülü bir buharlıydı ama çok sayıda pencereye sahipti. Caroline, sen tahta sıralardan hiç hoşlanmayan Lily’yi teselli ederken Guilford kendini kıyıyı&#160;izlemeye vermişti.</p>

  <p>Yeni dünyayı ilk kez gerçekten görüyordu. Thames Nehri’nin ağzı ve Londra şehri, kıtadaki yegâne kalabalık&#160;yerleşim yeriydi; en çok bilinen, en çok görülen, sıklıkla&#160;fotoğraflanan, ama hâlâ yabanıl... Yabanıllığı içinde halinden memnun, diye düşündü Guilford. Uzak layı yabana&#160;bir bitki örtüsüyle kaplıydı; içi boş flüt ağaçlan ve kamış&#160;otlan soğuk bir öğle üzerinin uzayan gölgelerini gizliyordu. Bütün bunların tuhaflığı Guilford’ın içinde bir kömiır&#160;parçası gibi yanıyordu. Okuduğu ve düşlediği onca şeyden&#160;sonra elle tutulur ama olanaksız gerçekle yüz yüzeydi işte;&#160;bu, kitaptaki bir resim değil ışığın ve gölgenin ve rüzgârın&#160;oluşturduğu yaşayan bir mozaikti. Nehir, kubbeli yaprakları suda koloniler halinde sürüklenen yalancı nilüferlerle yemyeşil kesilmişti; ona söylendiğine göre özellikle yaz&#160;aylarında Cotswold’dan sık topluluklar halinde gelen nilüfer filizleri, buharlıların çarklarını tıkayarak gemicilik için&#160;ciddi bir sakınca oluşturuyorlardı. Cam duvarlı gezinti güvertesinde bir an için John Sullivan’ı gördü. Sullivan, 1918&#160;yılında Avrupa’ya gitmiş, Ren Nehri’nin ağzından örnekler&#160;toplamış, ama bu deneyim belli ki onun hızını kesmemişti;&#160;botanikçi, her türlü konuşmayı daha başlamadan bitiren bir&#160;dikkatle gözlüyordu kıyıyı.</p>

  <p>Çok geçmeden kıyı boyunca çocuklar, kaba saba kulübeler, terk edilmiş bir çiftlik evi, içten içe yanmakta olan bir çöplük belirdi ve sonra doğrudan doğruya Londra limanının Caroline'ın bile ilgisini çeken dış mahalleleri.</p>

  <p>$ehİT, nehrin kuzey kıyısında rastgele bir araya gelmiş bir yığın gibiydi. Lord Kitchener’ın sömürgelerden geri çağırdığı askerleT ve kralcılar tarafından, yabanıllığın içine&#160;oyulmuştu ve Christopher Wren’in Londra’sını uzaktan bile&#160;andırmıyordu; Guilford’a herhangi bir sınır kasabasıymış&#160;gibi görünen bir kereste bıçkıhaneleri, oteller, rıhtımlar ve&#160;depolar topluluğuydu. Şehrin yegâne tanınmış anıtının,&#160;1912 kayıplarının anısına Güney Afrika mermerinden yontulmuş sütunun siluetini gördü. Mucize, insanlığa merhamet etmemişti. Kayaların yerlerine başka kayalar, bitkilerin&#160;yerine daha tuhaf bitkiler, hayvanların yerine aşağı yukarı&#160;aynı tür yaratıklar koymuştu ama ortadan kaybolan insan&#160;nüfusundan geriye bir iz bile kalmamıştı. Anıt sütundan&#160;daha yüksek demir vinçler nehrin dibini tarıyor ve limanı&#160;ıslah ediyorlardı. En çarpıcı olan ise, vinçlerin de ardında,&#160;Ludgate Tepesi olması gereken yerin bitişiğinde yapılmakta&#160;olan yeni St. Paul Katedrali'nin iskeletiydi. Thames üzerinde hiç köprü yoktu; bir tanesinin yapılması planlanıyor olsa&#160;da halen nehir geçişleri feribotlarla sağlanıyordu.</p>

  <p>Lily’nin ceketini çekiştirdiğini fark etti. “Babacığım,’’ dedi kız ciddiyetle. “Bir canavar.”</p>

  <p>“Ne dedin, Lily?”</p>

  <p>“Bir canavar! <span style="font-style:italic;">Bak.”</span></p>

  <p>Kızı, gözlerini iri iri açmış, teknenin pruvasından öteyi, nehrin yukarısını işaret ediyordu.</p>

  <p>Guilford daha kalbi hızla atmaya başlarken kızma canavarın adını söylemişti bile; bir <span style="font-style:italic;">balçık yılanı</span> diyorlardı yerleşimciler ona, ya da bazen bir <span style="font-style:italic;">nehir yılanı.</span> Çene çalmakta olan kalabalığın sesi kesilirken Caroline kolunu sımsıkı tuttu. Balçık yılanı, altı metrelik bir boynun ucundaki kama&#160;şeklinde ve bir çocuk tabutu büyüklüğündeki kafatasına&#160;rağmen şaşırtıcı ölçüde yumuşak bir hareketle başını geminin pruvasından yukarı kaldırdı. Guilford, yaratığın zararsız olduğunu biliyordu, uysal bir nilüfer yiyicisiydi ama&#160;büyüklüğüyle korkutuyordu.</p>

  <p>Su düzeyinin altında, yaratık kendini çamura demirlemiş sayılırdı. Balçık yılanının bacakları nehrin akıntılarına karşı koyabilecek biçimde kemiksiz, kıkırdaklı çıkıntılardı.&#160;Derisi yağlı beyaz renkteydi ve yer yer yosun yeşiliyle lekelenmişti. Yaratık, kıyıdaki insan faaliyetlerinden büyülenmiş gibiydi. Bitişik duran gözlerini sırayla vinçlere doğru&#160;çevirdi, gözlerini kırpıştırdı ve ağzını sessizce açtı. Sonra&#160;suda sürüklenmekte olan bir nilüfer yaprağı yığını gördü ve&#160;tekrar Thames Nehri’ne dalmadan önce onlan usta işi tek&#160;bir hareketle ağzına aldı.</p>

  <p>Caroline başını Guilford'ın omzuna gömdü. “Tanrı yardımcımız olsun,” diye fısıldadı. “Cehenneme geldik!”</p>

  <p>Lily bunun gerçek olup olmadığını öğrenmek istedi. Guilford gerçek olmadığına dair temin etli onu; burası sadece Londra’ydı, yeni dünyadaki yeni Londra... Ama gün batımının renkleri, limanın gürültüsü ve nehrin canavarı bir araya&#160;geldiğinde karıştırmak işten bile değildi.</p>

  <p>Feribotun boşaltılmasını Stevedores üstlendi. Finch, Sullivan ve keşif grubunun geri kalanı Londra’nın en büyük oteli İmperial’e yerleştiler. Caroline ve Lily ile birlikte limandan&#160;gelirlerken Guilford, binanın kurşunlu pencerelerine ve&#160;dökme demirden balkonlarına özlemle baktı. Aslında kumaş tavanı ve zayıf yaylarıyla bir at arabasından ibaret olan&#160;bir Londra taksisi tutmuşlardı; Caroline'ın amcası, Jered&#160;Pierce'ın evine gidiyorlardı. Bagajları ertesi sabah gelecekti.</p>

  <p>Bir lamba yakıcısı loş sokaklarda, gürültücü kalabalığın arasından kendine yol açıyordu. Eğer bu denizci güruhu ve&#160;yaygaracı kadınlar bir örnekse, dillere destan İngiliz terbiyesinden eser kalmamış demekti. Londra nüfusu, genelde&#160;Kraliyet Donanması’nın ayak takımı arasından devşirilmiş&#160;bir sınır kasabasından ibaretti. Kömür ve petrol kısıtlı olabilirdi, ama meyhaneler çok iyi iş yapıyora benziyorlardı.</p>

  <p>Lily, başını Guilford'ın kucağına koydu ve gözlerini kapattı. Caroline uyanık ve tetikteydi. Guilford'ın eline uzandı ve sıktı. Yengesiyle amcasını kastederek, “Liam iyi insanlar&#160;olduğunu söylüyor ama daha önce onlarla hiç tanışmadık,”&#160;dedi.</p>

  <p>“Onlar ailen, Caroline. İyi olduklarından eminim.”</p>

  <p>Pierceların dükkânı iyi aydınlatılmış bir alışveriş caddesindeydi ama şehirdeki diğer hemen her şey gibi onun da eğreti ve köhne bir havası vardı. Caroline'ın amcası Jered, dükkândan dışarı fırladı ve yeğenine sımsıkı sarıldı,&#160;Guilford'ın elini kuvvetle sıktı ve Lily’yi kucağına alarak&#160;sanki çok kaliteli bir çuval unmuşçasına evire çevire inceledi. Sonra önlerine düşüp onları içeri aldı, demir bir merdivenden yukarı, ailenin yaşadığı dükkânın ikinci katma çıkardı. Kaldıkları yer dardı ve çok az mobilya vardı ama bir&#160;odun sobasıyla sıcacık ısınmıştı. Jered’in eşi Alice, her birini&#160;tekrar kucaklayarak karşıladı. Guilford gülümsedi ve işin&#160;konuşma kısmını Caroline’a bıraktı. Bir kez ayağını toprağa&#160;bastıktan sonra üzerine bir bezginlik çökmüştü. Jered, ateşin üzerine içi oyuk bir kütük bıraktı. Yanan odunun gülsuyu gibi tatlı ve keskin bir kokusu vardı.</p>

  <p>Mucize, Pierce ailesini dağınık durumda yakalamıştı. Caroline, Jered’in erkek kardeşi Liam ile birlikte Boston’daydı; anne ve babası ise Caroline'ın ölüm döşeğindeki büyükbabasının yanma, Londra’ya gitmişlerdi. Jered ve Alice, Capetown’daydılar ve 1916 karışıklıklarına dek de orada kalmışlardı; aynı yılın ağustos ayında Liam’dan aldıkları&#160;hatırı sayılır miktardaki borç ve bir manifaturacı dükkânı&#160;açma planlarıyla beraber deniz yoluyla ayrılmışlardı. İkisi&#160;de güçlü kuvvetli ve gözüpek tiplerdi ve Guilford ikisinden&#160;de derhal hoşlanmıştı.</p>

  <p>İlk uyuyan, bir dolaptan azıcık daha geniş bir odada Lily olmuştu ve onu koridorun aşağısında Guilford ile Caroline izlemişlerdi. Yatakları dört direkli pirinç bir karyolaydı&#160;ve müthiş rahattı. Pierce ailesi bir döşeğin nasıl yapılması&#160;gerektiğini <span style="font-style:italic;">Odense</span>'nin pinti levazımatçılarından daha iyi&#160;biliyorlardı. Guilford bunun -uzun bir süre için- uyuyabileceği son uygar yatak olduğunun bilincindeydi ve tadını&#160;çıkarmaya kararlıydı ama yatar yatmaz uyuyakaldı ve daha&#160;ne olduğunu anlayamadan sabah olmuştu bile.</p>

  <p>Finch keşif heyeti, ikinci parti malzeme sevkiyatmı Londra’da bekledi. New York’tan bir sonraki seferle gelmesi&#160;beklenen bu partinin içinde beş adet Stone-Galloway düz&#160;tabanlı mavna ve dıştan motorlu altı metrelik tekneler vardı. Guilford, iki gününü loş bir gümrük binasında envanter&#160;çıkararak geçirirken Preston Finch çeşitli eksik ya da bozuk kalemleri tamamlamıştı: bir palanga takımı, bir katranlı&#160;muşamba, bir pres.</p>

  <p>Bunun ardından, Guilford, ailesine zaman ayırabilmişti. Dükkâna yardımcı oldu, Lily’nin yumurtalı kahvaltıların,&#160;sosisli akşam yemeklerinin ve çok sayıda şekerli bisküvinin&#160;hakkından gelmesini izledi. Jered’in bizzat Lord Kitchner&#160;tarafından imzalanmış ve dükkânın duvarında başköşeye&#160;asılmış İmparatorluk Gönüllüleri Belgesi’ne takdirle baktı. Geri dönen her İngiliz’e bundan bir adet verilmişti ama&#160;Jered gönüllü olmayı ciddiye alıyordu ve imparatorluğun&#160;yeniden inşasından söz ederken hiç de iğnelercesine konuşmuyordu.</p>

  <p>Bütün bunlar çok ilginçti ama Guilford’ın özlemini çektiği Avrupa’ya, insan elinin değmediği ham ve yeni kıtaya, uymuyordu. Jered’e birkaç gün şehri keşfetmek istediğini&#160;söyledi.</p>

  <p>“Korkarım ki görecek pek fazla bir şey yok. Güneşli bir günde Candlewick’ten St. Paul’e ya da antrepoların ötesinde&#160;Thames Caddesi boyunca yürünebilir. Doğudaki yollar çamur deryasından ibaret. Tasfiye satışlarından da uzak dur.”&#160;“Çamura aldırmam,” dedi Guilford. “Önümüzdeki birkaç ay içinde bol bol görmeyi bekliyorum.”</p>

  <p>Jered huzursuzca somurttu. “Bu konuda haklısın galiba.” Guilford, küçük dükkânların önünden yürüyerek geçti&#160;ve limanın gürültüsünden uzaklaştı. Güneşli bir sabahtı ve&#160;havada hoş bir serinlik vardı. Çok sayıda atla ve at arabasıyla karşılaştı ama otomobil yok denecek kadar azdı ve şehrin&#160;belediye hizmetleri henüz işin başındaydı. Yeni mahallelerin lağımları açıkta akıyordu; iki adet sırtı çökmüş beygir&#160;tarafından çekilen berbat kokulu bir çöp arabası, Candlewick Caddesi’nden aşağı takırdayarak geçti. Şehir ahalisinden bazıları ağız ve burunlarını beyaz mendillerle kapatmışlardı ve feribot rıhtıma yanaştığı andan itibaren Guilford bunun nedenini gayet iyi anladı; insan ve hayvan dışkısı,&#160;kömür dumanı ve nehrin karşısındaki kâğıt fabrikasından&#160;çıkan kokuların karışımından oluşan sersemletici bir hava&#160;çökmüştü şehrin üstüne.</p>

  <p>Ama aynı zamanda canlı ve iyi huylu bir şehir de sayılırdı; diğer yayalar Guilford’ı neşeyle selamlıyorlardı. Bir Ludgate birahanesinde öğle yemeği için durdu ve yorgunluğunu giderdi. Yeni St. Paul’ün ötesinde şehir, ziftli kâğıt kaplı kulübelere, çitlik evlerine ve nihayet ormana dönüşüyordu.&#160;Cadde, tekerlek izleriyle kaplı toprak bir patika haline gelmişti; kubbe ağaçları, yeşil taçlarıyla yolu gölgeliyordu ve&#160;hava aniden çok daha temiz olmuştu.</p>

  <p>Mucize için genellikle kabul gören açıklama, tam da adına uygundu: muazzam ve ilahi bir müdahale. Preston Finch buna inanıyordu ve Finch hiç de aptal değildi. Bunun doğru&#160;olmadığını iddia etmek de mümkün değildi. Genellikle doğal bir yasa olarak kabul edilen her şeyi hiçe sayan bir şey&#160;gerçekleşmiş ve tek bir gece içinde dünya yüzeyinin önemli&#160;bir kısmını kökten değiştirmişti. Buna benzer şeyler sadece&#160;kutsal kitaplarda olurdu. Avrupa’nın geçirdiği değişimden&#160;sonra, hele ki Finch gibi dogabilimciler jeolojik kanıtlar&#160;bulmaya hazırken, söz gelimi tufandan kim şüphe edebilirdi ki? İnsan niyet eder, Tanrı hallederdi; belki niyetini değil&#160;ama bir şeyin tanrı’nın eseri olduğunu anlamamak mümkün değildi.</p>

  <p>Ama Guilford rüzgârda hafifçe salman yabancı bitkilerin arasında durup kendilerine ait bir geçmişleri olduğuna inanmadan edemiyordu.</p>

  <p>Şüphesiz ki Avrupa, 1912 yılında sil baştan yapılmıştı; yine şüphesiz ki bu ağaçlar şu andakinden sekiz yıl daha&#160;gençti ve bir gecede ortaya çıkmıştı. Ama hiç de yeni yapılmış gibi durmuyorlardı. Tohum (sporlar, tam olarak, ya da yeni taksonomiye göre <span style="font-style:italic;">germinae)</span> üretiyorlardı ve bu da&#160;tarih, kalıtım, hatta evrim anlamına gelirdi. O ağaçlardan&#160;birini gövdesinden kestiğinizde sekizden çok sayıda halka&#160;bulacaktınız. Yıllık halkalar, mevsimsel ısı farklarına ve gün&#160;ışığına göre büyük ya da küçük olacaktı... <span style="font-style:italic;">bu bitkiler yeryüzünde ortaya çıkmadan önceki</span> mevsimlere göre.</p>

  <p>Peki, nereden gelmişlerdi?</p>

  <p>Yolun kenarında, omuz hizasına kadar büyümüş bir grup şebboyun yanında durdu. Fincanı andıran tomurcuklardan birinin içinde bir böcek mavi stamenli başakların&#160;arasında dolaşıyordu. Böceğin her hareketinde polenler&#160;ılık bahar havasına mavi bulutcuklar halinde dağılıyorlardı. Buna “doğaüstü” demek, doğanın özüne karşı çıkmaktır,&#160;diye düşündü Guilford.</p>

  <p>Diğer taraftan, ilahi bir müdahalenin sınırları ne olabilirdi? Evrenin yaratıcısı yarattıklarından birine sahte bir özgeçmiş vermek istese bunu kolayca yapabilirdi; insan mantığı yaratıcının umurunda mıydı sanki? Tanrı evreni belki daha dün yıldız tozundan yaratmış ve insanın belleğine bir&#160;yanılsamayla birlikte yerleştirmişti. Kimin haberi olacaktı&#160;ki? Sezar ve Kleopatra gerçekten yaşamışlar mıydı? Ya değişimin olduğu gece ortadan kaybolan insanlar? Eğer Mucize&#160;gezegenin bir kısmını değil de tamamını kapsamış olsaydı yanıt muhakkak ki <span style="font-style:italic;">hayır</span> olacaktı... ne Guilford Law, ne&#160;Woodrow Wilson, ne Edison ya da Marconi; ne Roma, ne&#160;Yunanistan, ne Kudüs; ne de Neanderthal Adamı. Hatta ne&#160;Âdem ne de Havva.</p>

  <p><span style="font-style:italic;">Eğer böyleyse,</span> diye düşündü Guilford, <span style="font-style:italic;">bir tımarhanede yaşıyoruz demektir.</span> Hiçbir şeyi hiçbir zaman tam olarak anlayamayız... tanrı’nın iradesi dışında belki.</p>

  <p>Bu <span style="font-style:italic;">durumda en doğrusu vazgeçmek.</span> Bilgi olsa olsa geçiciydi ve bilimin ise uygulanabilirliği yoktu. Ama o, buna inanmayı reddetti.</p>

  <p>Dikkatini şebboylardan ve felsefeden ayıran duman kokusu oldu. Patikayı hafif bir yokuştan yukarı, kubbe ve çan ağaçlarının biçilip kuru otlarla birlikte bir yığın halinde&#160;yakıldıkları bir açıklığa kadar izledi. Tepeden tırnağa dek&#160;isle kaplanmış bir grup adam yolun kenarında durmuş ateşi&#160;kontrol ediyorlardı.</p>

  <p>İşçi tulumu ve denizci fanilası giymiş iri yarı bir adam -Guilford işçilerin başı olduğunu tahmin etti- ona sabırsız bir el işareti yaptı. “Korkarım ateş yeni yandı. En iyisi&#160;ya çırpıcıların arkasında durun ya da geri dönün. Bir ya da&#160;ikisi bizi geçebilir.”</p>

  <p>“Bir ya da iki ne?” dedi Guilford.</p>

  <p>Bu soru, içlerinden yaklaşık yarım düzinesi ellerinde kalın, tahta sopalar taşıyan kalabalıktan bir kahkaha tufanı&#160;yükselmesine neden olmuştu.</p>

  <p>Ekip başı, “Amerikalı mısın?” diye sordu.</p>

  <p>Guilford onayladı.</p>

  <p>“Buralarda yeni misin?”</p>

  <p>“Sayılır. Dikkat etmem gereken nedir?”</p>

  <p>“Kökkoşanlar, Tanrı aşkına! Şu haline bak, çizmen bile yok! Eğer uygun giyinmemişsen açıklıklardan uzak duracaksın. Keserken ve yığarken sorun olmaz, ama ateş onları&#160;mutlaka dışarı uğratır. Ateş sönene kadar çırpıcıların gerisinde durursan güvende olursun.”</p>

  <p>Guilford patikayla açıklık arasında bir barikat oluşturan adamların gerisinde, ekip başının ona gösterdiği yerde durdu. Güneş sıcak, rüzgârın ters estiği zamanlarda duman boğucuydu. Guilford bu beklemenin bütün öğleden sonra boyunca sürüp sürmeyeceğini merak etmeye başladığı sırada&#160;adamlardan biri, “Dikkat!” diye bağırdı ve sopasını kaldırıp&#160;dizlerini gererek açıklığa doğru döndü.</p>

  <p>“Keratalar toprağın altında yaşıyor,” dedi ekip başı. “Ateş onları dışarı sürüyor. Yollarına çıkmak islemezsin.”</p>

  <p>İşçilerin ötesinde, açıklığın kavrulmuş toprağında bir kıpırtı gördü. Kökkoşanlar, eğer Guilford yanlış hatırlamıyorsa, sıklıkla yaşlı kubbe ağaçlarının köklerinde bulunan,&#160;tünel kazıcı iri böceklerdi. Gelip geçenlere nadiren zarar&#160;verirlerdi, ama ktşkırtıldıklarmda zehirliydiler. Hem de çok&#160;zehirli.</p>

  <p>Bu açıklıkta en az bir düzine kalabalık yuva olmuş olsa gerekti.</p>

  <p>Böcekler, topraktan öbekler halinde çıktılar ve ateşlerin arasında ışıldayan kara bir yağ gibi aktılar. Açıklıkta birbirinden ayrı birkaç sürü vardı ve her yöne dönüyor, çarpışıyor ve yine dönüyorlardı.</p>

  <p>Çırpıcılar, sopalarıyla toprağı dövmeye başladılar. Uyum içinde dövüyor, toz bulutlan kaldınyor ve çılgın gibi bağırıyorlardı. Ekip başı, Guilford’ın kolunu sımsıkı tuttu.&#160;“Hareket etme!" diye bağırdı. “Burada güvendesin, imkân&#160;bulsalar bize saldınrlardı ama şu anda yumurta keselerini&#160;alevlerden uzaklaştırmaya bakıyorlar.”</p>

  <p>Kökkoşanlar dikkatlerini onlara çevirinceye kadar uzun çizmeli adamlar toprağı dövmeye devam ettiler. Oluşturdukları kitle ile toprağı neredeyse görünmez hale getiren&#160;böcek sürüleri ateşlerin çevresinde canlı kasırgalar gibi döndüler, sonra adamların çıkardıklan patırtıdan uzaklaşarak&#160;ormanın gölgelerine bir havuzdan boşalan su gibi aktılar.</p>

  <p>“Boşta kalmış bir kovanın ömrü uzun olmaz. Yılanlar, fareler, atmacalar ve zehirlerini tolere edebilecek her şey için av olurlar. Ateşleri birkaç gün daha besleyeceğiz. Haftaya&#160;tekrar gelirsen burayı tanıyamayacaksın.”</p>

  <p>İş, yaratıkların sonuncusu da gözden kayboluncaya kadar sürdü. Soluk soluğa kalan çırpıcılar bitkin ama rahatlamış halde sopalarına yaslandılar. Guilford, böceklerin küf ya da amonyağa benzeyen kokularını dumanlı havadan alabiliyordu. Yüzünün isle kaplı olduğunu fark ederek elinin&#160;tersiyle burnunu sildi.</p>

  <p>“Bir daha şehir dışına çıkacak olursanız ona göre giyinin. Burası New York City değil.”</p>

  <p>Guilford hafifçe gülümsedi. “Bunu anlamaya başladım.” “Uzun süre kalacak mısınız?"</p>

  <p>“Birkaç ay. Burada ve kıtada.”</p>

  <p>“Kıtada ha! Böyle konuştuğum için affedin ama kıtada vahşi araziden ve zırdeli Amerikalılardan başka bir şey yok.”&#160;“Bir bilim heyetiyle birlikteyim.”</p>

  <p>“Eh, umarım şu ayagınızdakiler gibi botlarla pek fazla yürümeyi düşünmüyorsunuzdur. Yoksa kıta sakinleri sizi&#160;öldürüp bacaklarınızı kemirirler.”</p>

  <p>“Biraz yürümemiz gerekebilir,” dedi Guilford.</p>

  <p>Piercelarm evine geri dönmekten, temizlenmekten ve akşamı yağ lambalarının sarı ışığında geçirmekten memnundu. Zengin bir akşam yemeğinin ardından Caroline ve Alice mutfağa kapandılar, Lily yatmaya gönderildi ve Jered raftan&#160;Avrupa’nın, krallar ve ulusların eski Avrupa’sının 1910 baskısı bir atlasını indirdi. Toprağın üzerine delirmiş bir tanrının hezeyanları gibi kazınmış sınırlar sadece sekiz yıl içinde&#160;ne kadar anlamsızlaştı, diye düşündü Guilford. Bu sınırlar&#160;boyunca savaşlar yapılmıştı. Şimdi ise geometrik birkaç çizimden, bir düşler mozaiğinden ibarettiler.</p>

  <p>“Sandığın kadar çok değişmedi,” dedi Jered. “Eski bağlar çabuk kopmuyor. Partizanları biliyorsun.”</p>

  <p>Partizanlar, milliyetçi topluluklardı... Sömürgelerden gelip hâlâ Alman, İspanyol ya da Fransız saydıkları bölgeler üzerinde hak iddia ediyorlardı. Çoğu Danvinya'nın yabanıl&#160;arazisinde yitip gitmiş, ya yan aç yaşamaya çalışmış ya da&#160;vahşi hayvanlar tarafından telef edilmişti. Diğerleri ise çeteler halinde bir araya gelip istilacı olarak gördükleri yerleşimcileri yağmalamaya girişmişlerdi. Partizanlar gerçekten&#160;de potansiyel bir tehdit oluşturuyorlardı. Sürgündeki çeşitli</p>

  <p>Avrupa ulusları tarafından teşvik edilen kıyı korsanlığı, ikmali büyük bir sorun haline getirmişti. Ama tıpkı diğer yerleşimciler gibi partizanlar da henüz kıtanın yolu olmayan iç kesimlerine sızmayı başaramamışlardı.</p>

  <p>“Bu doğru olmayabilir,” dedi Jered. “Onlar iyi silahlanmış, en azından bazıları. Duyduğum kadarıyla Saar bölgesindeki madencilere partizan saldırıları yapılmış. Amerikalılara karşı da pek iyi hisler beslemiyorlar.”</p>

  <p>Guilford korkmamıştı. Donnegan keşif grubu, Aquitaine düzlüklerinde vahşiler gibi yaşamaya çalışan üç beş kılıksız&#160;partizandan başkasıyla karşılaşmamıştı. Finch keşif grubu&#160;Ren Nehri’nin Amerikalıların elinde olan ağzında kıtaya&#160;ayak basacak ve nehrin el verdiği sürece teknelerle Rheinfelden üzerinden Bodensee’ye gideceklerdi. Sonra Alpler’de,&#160;eski Roma yollarının geçtiği kullanılabilir bir geçit arayacaklardı.</p>

  <p>“Oldukça iddialı,” dedi Jered, fazla yoruma girmeden. “Gerekli teçhizata sahibiz.”</p>

  <p>“Tabii ki her tehlikeyi önceden kestiremezsiniz...”</p>

  <p>“Amaç da bu zaten, insanlar Alpler’i yüzyıllardır aşıyor. Yaz mevsiminde o kadar da güç bir yolculuk değil. Ama <span style="font-style:italic;">bu&#160;</span>Alpler hiç aşılmadı. Nelerin değiştiğini kim bilebilir? Bizim&#160;öğrenmek istediğimiz de bu işte."</p>

  <p>“Sadece on beş adam,” dedi Jered.</p>

  <p>“Ren Nehri’nden yukarı buharlıyla gidebileceğimiz kadar gideceğiz. Sonra sıra, altı düz teknelere ve karadan nakle gelecek.”</p>

  <p>“Kıtayı tanıyan birine ihtiyacınız olacak. Artık ne kadar tanınıyorsa.”</p>

  <p>“Ren üzerindeki Jeffersonville’de avcı ve tuzakçılar var. Neredeyse Mucize’den beri orada olan insanlar.”</p>

  <p>“Sen fotoğrafçıymışsın, Caroline’ın dediğine göre.”</p>

  <p>“Evet efendim.”</p>

  <p>“İlk seferin mi?”</p>

  <p>“Kıtadaki ilk ama geçen yıl Gallatin Nehri’nde Walcott’la beraberdim. Deneyimsiz sayılmam.”</p>

  <p>“Bu sefere katılmam Liam mı sağladı?"</p>

  <p>“Evet."</p>

  <p>“Şüphesiz ki doğruyu yaptığını sanıyordu. Ama okyanus Liam’ı koruyor. Parası da. Seni soktuğu durumu tam olarak&#160;değerlendiremiyor olabilir. Kıtanın ateşi biraz yüksektir. Ha,&#160;Wilson Doktrini’ni ben de duydum, Avrupa herkese açık&#160;boş bir arazi falan ve kendince soylu bir fikir de sayılır. Ancak İngiltere’nin ayrıcalıklı olmayı kabul ettirmesinden çok&#160;memnunum. Gerçi sözde devletleri hizaya gelmeden önce&#160;birkaç Alman ve Fransız gambotunu batırmak da gerekmedi değil. Hatta yine de...” Piposunun tütününü sıkıştırdı.&#160;“Tehlikeye atılıyorsun. Eminim bunu Liam da biliyordur.”</p>

  <p>“Kıtadan korkmuyorum.”</p>

  <p>“Caroline'ın sana ihtiyacı var. Lily’nin de. Kendini ve aileni korumanın korkaklıkla ilgisi yok.” Guilford’a doğra&#160;eğildi. “Burada istediğin kadar kalabilirsin. Liam’a yazar ve&#160;durumu açıklarım. Bir düşün, Guilford.” Sesini alçalttı. “Yeğenimin dul kalmasını istemiyorum.”</p>

  <p>Caroline mutfak kapısından çıktı. O güzelim saçlan hafifçe dağılmış halde Guilford’a ciddi bir bakış attı, sonra oda ışığa boğuluncaya dek gaz lambalarını teker teker açtı.</p>

  <p><a id="bookmark0"></a><a href="#footnote1">1</a></p>

  <p>Yaşadığı dönemde (1837-1913) fınaııs, bankerlik ve sanat koleksiyonerligi konusunda önde gelen, White Star Line hissedarı Amerikalı işadamı. <span style="font-style:italic;">-yhn</span></p>

  <p><a id="bookmark4"></a><a href="#footnote2">2</a></p>

  <p>RSVP (R6pondez s il vous plaît): Basit çevirisi “lütfen cevap veriniz” olan, davet edilenin katılım durumunu iletmesi ricasıdır, -yhn</p>
</body>
</html>
