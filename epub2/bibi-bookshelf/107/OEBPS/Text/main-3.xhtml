<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;">— <a id="bookmark0"></a>ONUNCU BÖLÜM —</span></p>

  <p>1920 yazı soğuk geçti, en azından Washington’da. İnsanlar bunun için Rus volkanlarını, Mucize’nin doğu sınırını oluşturan ve Japonya ile sorunlar başlamadan önce Vladivostok’u terk eden sığınmacıların dediklerine göre 1912 yılından beridir zaman zaman faaliyete geçen ateşli jeolojik hareketliliği suçladılar. İster volkanları suçlayın, diye düşündü Elias Vale, ister güneş lekelerini, tanrı’yı ya da tanrıları... hepsi bir. İç karartıcı yağmurdan kurtulup Ulusal Müze’nin halen yemlenmekte olan daha da iç karartıcı ana salonuna girmekten memnundu. Yenilenme işi 1915’te ve izleyen dört yıl boyunca ertelenmiş, ama Eugene Randall sonunda mâliyeyi fon ayırma konusunda ikna edebilmişti.</p>

  <p>Randall'ın işini ciddiye alan bir yönetici, yani can sıkıntısının en kötü türü olduğu ortaya çıkmıştı. Üstelik yalnız bir adamdı ve bu günahını ikiye katlıyordu. Vale’i müzeye getirmekte annelerin çocuklarını görücüye çıkarmalarındaki kadar ısrarlı davranmıştı; takdir gerekiyordu ve etmemek hakaret sayılırdı.</p>

  <p>Ben senin <span style="font-style:italic;">arkadaşın değilim,</span> diye düşündü Vale. Kendini <span style="font-style:italic;">küçük düşürme.</span></p>

  <p>“Bu iş o kadar çok ertelendi ki,” diyordu Randall. “Ama sonunda biraz yol almaya başladık. Buradaki sorun sahip olamadıklarımızda değil, sahip olduklarımızda -o kadar çok ki!-, bir beden daha küçük bir mayo giymeye benziyor. Batı kanadı, ikinci kattaki Güney Salonu’nda balina iskeletleri ve bu da Kuzey Salonu’nda deniz omurgasızları demek oluyor, yani resim galerisinin büyütülmesi gerekiyor, Ana Salon’un yenilenmesi...”</p>

  <p>Vale yapı iskelelerine ve mermer zemini koruyan muşambalara boş gözlerle baktı. Bugün günlerden pazardı. İşçiler evlerine gitmişti. Müze bir cenaze evi gibi kasvete bürünmüştü ve mevtanın adı da İnsan ve Eserleri idi. Yağmur, kurşunlu pencereleri perdeliyordu.</p>

  <p>“Hani zengin olduğumuzdan değil.” Randall öne düşüp onu bir dizi merdivenden yukarı çıkardı. “Neredeyse yeterli paraya sahip olduğumuz bir dönem vardı -eski günlerde-, şimdi bakıyorum da bağışlar yağmur gibi yağıyormuş. Sürekli fon, eski halinin bir gölgesinden ibaret; bir iki miras kalıntısı, işe yaramaz demiryolu hisseleri, az bir şey faiz. Tek güvencemiz Senato ve Senato da, her ne kadar tamir masraflarını ödese bile, Mucize’den beri eli sıkı davranıyor.”</p>

  <p>“Finch seferi,” diye ekledi Vale, belki de tanrısından gelen bir dürtüden etkilenerek.</p>

  <p>“Evet ve içinde bulunduğumuz durumda güvende olmalarını Tanrı’dan dilerim. Yönetim kurulumuzda altı senatör var ama devlet meselelerinde İngiliz ya da Japon sorunlarıyla aynı sırada yer aldığımızdan çok şüpheliyim. Gerçi Bay Cabot Lodge’a haksızlık ediyor da olabilirim.”</p>

  <p>Vale’in tanrısı onu haftalardır yalnız bırakmıştı ve bu hoş bir şeydi; “düşkünlüklerim” diye adlandırdığı içki ve kadın gibi daha basit ve ölümlü alışkanlıklarına odaklanabiliyordu. Öyle görünüyordu ki, şimdi, ilahi dikkati bir kez daha çekilmişti. Onun varlığını karnında hissedebiliyordu. Ama niçin burası? Niçin bu bina? Niçin Eugene Randall?</p>

  <p>Hazır başlamışken; Niçin bir tanrı? Niçin <span style="font-style:italic;">ben?</span> Asıl gizemler.</p>

  <p>Bayan Sanders Moss ile öğleden sonra görüşmesi ve kesinlikle çok gizli olan akşam seansının arasında bazı kâğıtları almak için Randall’ın meşe kaplı çalışma odasına şöyle bir uğraması gerekiyordu..</p>

  <p>“Partizanları silahlandırma konusunda İngilizlerle bir gerilimin olduğunu biliyorum. Ne kadar sevimsiz de olsa Finch’in başına bir şey gelmesini kesinlikle istemem. Biliyor musun, Elias, Amerika’yı Yeni Avrupa’dan tamamen koparmak isteyen dinsel fraksiyonlar var ve bunu Denetleme Kurulu’na yazmaktan da geri durmuyorlar... Ah, işte burada.” Masasının üzerinden aldığı san bir dosya. “Tüm ihtiyacım bu işte. Şimdi, sanırım iş sonsuza kalıyor... Hayır, bu konuda şaka yapamam.” Utangaçça: “Seni kırmak istemem, Elias ama kendimi bir aptal gibi hissediyorum.”</p>

  <p>“Sizi temin ederim ki, Dr. Randall, aptallık yapmıyorsunuz."</p>

  <p>“Affınıza sığınarak söyleyeyim ki henüz ikna olmadım. Henüz. Ben...” Durakladı. “Elias, solgun görünüyorsun. İyi misin?”</p>

  <p>“Benim biraz...”</p>

  <p>“Ne?”</p>

  <p>“Hava almam lazım."</p>

  <p>“Eee, ben... Elias?”</p>

  <p>Vale odadan kaçtı.</p>

  <p>Odadan kaçtı, çünkü tanrısı yükselmeye başlamıştı ve bu sefer tam bir ziyaret olacağı besbelliydi, bunu hissediyordu ve belirtileri boğazını düğümlemiş, midesini ekşitmişti.</p>

  <p>Vale kapıya kadar geldiği yoldan dönmek istedi -Randall ardından boşuna sesleniyordu- ama bir köşede yolunu şaşırdı ve kendini, tavanından büyük ve yabancı bir balığın, Danvinyalı bir canavar iskeletinin iplerle sarkıtıldıgı loş bir salonda buldu.</p>

  <p><span style="font-style:italic;">Kendine hâkim ol.</span> Kımıldamadan durmayı becerdi. Randall dramatik tavırlara sabır göstermezdi.</p>

  <p>Ama umarsızca yalnız kalmak istiyordu, en azından şu an için. Zamanla şaşkınlığı düzelecek, Tanrı kollarını ve bacaklarını yönetmeye başlayacak ve Vale’in kendisi bedeninin kabuğu içinde edilgen, yarı bilinçli bir gözlemciye dönüşecekti. Izdırap gerileyecek ve giderek unutulacaktı. Ama şu anda çok acil, çok şiddetliydi. Hâlâ kendindeydi -savunmasız ve korkmuş- ama öldüresiye tehlikeli bir diğer benlikle sarılmış halde <span style="font-style:italic;">huzurdaydı.</span></p>

  <p>Unutulmayı dileyerek yere çöktü; ama Tanrı’nın acelesi yoktu, Tanrı sabırlıydı.</p>

  <p>Kaçınılmaz sorular ızdırap içindeki zihninde birbirini kovaladı: <span style="font-style:italic;">Niçin ben? Bu görev her ne ise onun için niçin ben seçildim?</span> Bu kez tanrı yanıt verdi, Vale’i şaşırtarak. Vale’in kelimelere döktüğü kelimesiz kesinlikler...</p>

  <p><span style="font-style:italic;">Çünkü sen öldün,</span> diye karşılık verdi hayalet tanrı.</p>

  <p>Bu tüyler ürperticiydi. <span style="font-style:italic;">Ben ölü değilim,</span> diye itiraz etti Vale.</p>

  <p><span style="font-style:italic;">Çünkü 1917 yılında, Atlas Okyanusu’nda bir Amerikan asker nakliye gemisi bir Alman torpilince batırıldığında boğuldun.</span></p>

  <p>tanrı’nın sesi, Vale’in büyükbabasını anımsatıyordu, ihtiyarın Bull Run savaşından bahsederkenki iç bayıltacak kadar ağır tonunu. Tanrı’nın sesi anılardan oluşmuştu. Onun anılarından, Vale’in anılarından. Ama kelimeler yanlıştı. Saçmalıktı bu. Çılgınlıktı.</p>

  <p><span style="font-style:italic;">Seni aldığım gün öldün.</span></p>

  <p>Ohio Nehri’nin kıyısındaki boş ve harap bir tuğla binada. Bunların ikisi birden nasıl doğru olabilirdi? Nehir kıyısındaki bir ardiye, Atlantik’te şiddet içinde bir ölüm?</p>

  <p>“Öldüm mü?” diye fısıldadı.</p>

  <p>Burkucu bir sessizlik, Randall’ın kemik dolu salonun ötesindeki karanlıktan gelen ürkek ayak sesleri dışında.</p>

  <p>“O zaman,” dedi Vale, “bu öte dünya mı?"</p>

  <p>Bir görüntü geldi yanıt yerine; müze alevler içinde, sonra kararmış bir harabe ve tiksinç yeşil tanrılar yıkılmış tuğlaların ve soğuk küllerin arasında muzaffer böcekler gibi yürüyor.</p>

  <p>“Bay Vale? Elias?”</p>

  <p>Randall’a baktı ve gülümsemeye çalıştı. “Afedersiniz. Ben...”</p>

  <p>“Rahatsız mısın?”</p>

  <p>“Evet. Biraz.”</p>

  <p>“Belki bu akşamki, eee, toplantıyı erteleyebiliriz.”</p>

  <p>“Gerekmez.” Vale ayağa kalktığım hissetti. Randall’ın karşısında durdu. “Meslek hastalığı. Sadece biraz hava almaya ihtiyacım var. Kapıyı bulamadım."</p>

  <p>“Bir şey söylemeliydin. Eh, gel peşimden.”</p>

  <p>Dışarı, akşam serinliğine. Dışarıya, yağmurlu, boş sokağa. Dışarıya, boşluğa, diye düşündü Vale. Ta derinden haykırmak istedi.</p>

  <p>— ON<a id="bookmark1"></a> BİRİNCİ BÖLÜM —</p>

  <p>Keck ve Tuckman, ileride ne tür tehlikelerin kendilerini beklediğini bilemiyorlardı. Araçlarının belirttiğine göre Rheinfelden, aşağı yukarı eski Avrupa’daki çağlayanın olduğu yerdeydi ama bu kaba bir kestirimdi ve çağlayanı izleyen köpüklü sular ya hiç yoktu ya da daha derin ve yavaş akışlı Ren Nehri’nin altında gizleniyorlardı. Sullivan bunu, eski Avrupa ile bir şekilde koşut biçimde evrimleşmiş bir Darwinya’ya delil olarak görüyordu ve küçük bir kaya parçasındaki bir düzensizlik bile bir nehrin yatağını, en azından belirli sınırlar dahilinde, değiştirmiş olabilirdi. Finch bunu insan elinin değmemesine bağlamıştı: “Eski Ren’de bin yılı aşkın bir süredir balıkçılık ve nehir taşımacılığı yapılıyor, nehir dizginlenip ondan faydalanılıyordu. Farklı bir yatak izliyor olması çok doğal.” Yeni Avrupa ise bakirdi, cennet gibiydi.</p>

  <p>Guilford fikirlerini kendine saklıyordu. Her iki açıklama da olabilir görünüyordu (ya da olamaz). Tek bildiği çok yorgun olduğuydu; çok methedilen “hafiflikleri” tamamen göreceli çıkan o koskoca Stone-Galloway teknelerini taşımaktan yorulmuştu; çiseleyen berbat bir yağmurun altında yük taşıyan kürk yılanlarına ayak uydurmaya çabalamaktan yorulmuştu.</p>

  <p>Sonunda teknelerin rahatça suya indirilebilecekleri çakıllı bir sahile ulaştılar. Malzemeler, kürk yılanlarının heybeleriyle teknelerin su geçirmez baş ve kıç bölümleri arasında eşit biçimde dağıtılmıştı. Erasmus, hayvanları Constance Gölü’nün doğu kıyısındaki yazlık otlaklarına kadar gütmeyi kabul etmişti ve keşif grubuyla orada buluşacaktı.</p>

  <p>Teknelerin suya indirilmesi için sabahı beklemek gerekiyordu. Sadece çadırları kurmaya, tayın kutularını açmaya, yaralan sarmaya ve çağlayana doğru hızla akan, bir böceğin sırtı kadar yeşil ve Boston Körfezi kadar geniş nehri seyretmeye vakit vardı.</p>

  <p>Guilford, teknelere tam olarak güvenmiyordu.</p>

  <p>Preston Finch onları bizzat hizmete sokmuş ve isimlendirmişti; <span style="font-style:italic;">Perspicacity, Orinoco, Camitte</span> (Finch’in vefat eden eşinin adıydı) ve <span style="font-style:italic;">Ararat.</span> Motorları küçük ama güçlü prototiplerdi; uskurlan kayalıklardan levhalarla ve makine daireleri de su basmasından çadır bezi kalkanlarla korunuyordu. Eğer Ren Nehri Constance Gölü’ne dek göreceli olarak sakin durursa tekneler işe yararlar, diye düşündü Guilford. Ama hızlı akıntılarda işe yaramazdan da beter olacaklardır. Üstelik hafifliklerinin sağladığı avantaj da taşıması zor bir yük olan ve çok yer işgal eden bidonlar dolusu benzinden dolayı ortadan kalkmıştı.</p>

  <p>Ama tekneler Bodensee’de gizlenecek ve dönüş yolculuğunda, makineleri sökülmüş ve benzini alınmış halde, akıntıyla sürüklenerek mükemmel iş göreceklerdi. İlk gün, makinelerin gürültüsü kulaklan sağır edici ve egzoz dumanının kokusu tiksinti verici de olsa, tekneler iyi iş çıkardılar. Guilford suyun yakınında olmayı üzerinde olmaya, akıntısına direnip girdaplarıyla sarsılmaya tercih ediyordu. Yağmur dindi, gün ışıdı ve boğazın dik yamaçları sarmaşık benzeri bitkilerle bezenmiş ve yamru yumru pagoda ağaçlarıyla gölgelenmiş». <span style="font-style:italic;">Erasmus ile yılanlarım çoktan geçmiş olmalıyız,</span> diye düşündü Guilford; belki de Erasmus, eğer birkaç dağınık partizanı saymazsan, yüz kilometre kare içindeki diğer yegâne insandı. Bu <span style="font-style:italic;">toprak bizim</span> sahibimi? <span style="font-style:italic;">artık,</span> diye düşündü Guilford. Bu <span style="font-style:italic;">toprak,</span> su ve hava.</p>

  <p><span style="font-style:italic;">Adsız bir derenin Renle birleştiği yerde kamp. Durgun bir gölcük. Keck, dikenli balık</span> ve mavi <span style="font-style:italic;">deli avlıyor. Kayalıkların arasında minyatür adaçayı</span> çamlan, <span style="font-style:italic;">yapraklan neredeyse turkuaz, rûzgürın ve taşlı toprağın içinde cüce kalmışlar.</span></p>

  <p><span style="font-style:italic;">Balık bol ve lezzetli bir akşam yemeği olacak, her ne kadar Diggs anlan temizlerken</span> azizlik <span style="font-style:italic;">mertebesine yükseldiğini iddia etse de. Atıklar nehri boyluyor... cop sinekleri peşleri sıra üşüşüyorlar. (Eğer kışkırtılırsa cop sineği</span> ısırır; bu gece <span style="font-style:italic;">sineklik altında yatacağız. Diğer böcekler çok ya da</span> zehirli değiller, <span style="font-style:italic;">ama yengece benzeyen bir yaratık</span> Kech’in <span style="font-style:italic;">balıklarından birini çaldı; balığı ıslak bir</span> taşın <span style="font-style:italic;">üzerinden kaptı ve suyun içinde gözden kaybolduI “Istakoz gibi kıskaçlan vardı,” diyor Keck neşeyle. “Parmaklarınızı</span> sayınız, <span style="font-style:italic;">beyler!”)</span></p>

  <p>Ertesi gün, suyun hızla aktığı kayalık bir bölgeyi karadan aşmak zorunda kaldılar ki yük hayvanlarının yokluğunda bu tam bir külfet oldu. Tekneler kas gücüyle kıyıya çekildi ve izlenecek yol gözden geçirildi; şansına çakıllı sahil yeterince genişti ve bahar selleri boğazın kıyılarına iğreti tekerlekler olarak kullanılabilecek bol miktarda, içi boş kaval kütüğü yığmıştı. Ama taşıma işi herkesi bitap düşürdü ve bir güne mal oldu; güneş battığında Guilford'ın ancak sızlayan kemikleriyle sinekliğin altına sürünüp uyuyabilecek kadar takati kalmıştı.</p>

  <p>Ertesi sabah Sullivan, Gillvany ve Tom Compton’la beraber <span style="font-style:italic;">Perspicacity’nin</span> yüklenip suya indirilmesine yardım etti. <span style="font-style:italic;">Perspicacity</span> suya indirilen son tekneydi; nehrin ortasına ulaştıklarında öncü tekne, Finch’in <span style="font-style:italic;">Ararat’ı,</span> nehrin ilk dirseğini dönmüş ve gözden kaybolmuştu. Burada nehir hızlı ve sığ akıyordu ve Guilford, kayaları gözlemleyip bir küreğin yardımıyla tekneyi engellerden uzaklaştırmak üzere baş kısma oturmuştu.</p>

  <p>Motor öksürüp durduğunda akıntıya karşı düzenli yol alıyorlardı.</p>

  <p>Ani sessizlik Guilford’ı irkiltti. Yüz metre ilerideki <span style="font-style:italic;">Camille’in</span> uğultusunu, suyun tekneyi yalayışını ve Sullivan'ın yelken bezinden kalkanı çekip motor bölümünü açarken alçak sesle küfredişini duyabiliyordu.</p>

  <p>Motoru olmayınca <span style="font-style:italic;">Perspicacity,</span> hızıyla nehrin akıntısı dengeye gelerek derhal yavaşladı. Ren boğazı aniden durmuştu. Sadece su hareket halindeydi. Hiç kimse konuşmadı.</p>

  <p>Sonra Tom Compton, “Diğer kürekleri gevşetin, Bay Gillvany,” dedi. “Dönmek ve sahile çıkmak zorundayız.” “Bölmede çok az su var,” dedi Sullivan. “Motoru tekrar çalıştırabilirim. Sanırım.”</p>

  <p>Ama nehir yolculuğundan pek hazzetmeyen Tom Gillvany başını huzursuzca salladı ve kürekleri yuvalarından çıkardı.</p>

  <p>Guilford tekneyi döndürmekte kendi küreğini kullandı. Bir an durup elini sallayarak sorunu <span style="font-style:italic;">Camille’e</span> haber verdi ve Keck de durumu anladığını belirtir tarzda elini sallayıp teknesini döndürmeye başladı. Ama <span style="font-style:italic;">Camille</span> daha şimdiden endişe verecek kadar uzaklaşmıştı. Üstelik sahil de yön değiştirmiş, kayıp gidiyordu. Ren Nehri <span style="font-style:italic;">Perspicacity</span>'nin kontrolünü ele geçirmişti.</p>

  <p>Nehre ilk açıldıkları çakıllı sahil akarcasına geçti. “İsa aşkına!" diye inledi Gillvany telaşla kürek çekerken. Sullivan, yüzü bembeyaz kesilmiş halde, motorla uğraşmayı bırakıp bir kürek aldı. “Düzenli bir ritim tutturun,” dedi</p>

  <p>Tom Compton ve alçak sesi tıpkı suyun uğultusu gibiydi. “Yeterince yaklaştığımızda tekneyi dizginleyeceğim. Hele şu pruva halatını verin bana.”</p>

  <p>Guilford, önlerindeki çaglarcayı düşündü. Teknedeki herkesin de çaglarcayı düşündüğünü sanıyordu. Onu artık görebiliyordu, nehrin içinde kaybolduğu beyaz bir hat. Sahil daha yakın gibiydi.</p>

  <p>“Sakin olun!” diye bağırdı Tom Compton. “Kahretsin, Gillvany, kuş gibi çırpınıp durma! Suyu <span style="font-style:italic;">kürekle</span>!”</p>

  <p>Gillvany ufak tefek bir adamdı ve bu azar karşısında toparlandı. Dudağını ısırdı ve küreğini nehre daldırdı. Guilford kasılmış kollarıyla sessizce çabalıyordu. Yüzü ter içindeydi, dudaklarını yaladığında tuzlu bir tat alıyordu. Gün artık serin değildi. Darwinyalı kıyı kuşları, kömür karası serçeler gibi kaygısızca uçuşuyorlardı üstlerinde.</p>

  <p>Nehrin tabanı şimdi keskin kayalıklarla doluydu ve <span style="font-style:italic;">Perspicacity</span> kıyıya doğru yanaştıkça köpekbalığı yüzgeçleri gibi köpüklü izler bırakıyorlardı. Teknenin kıç tarafından kof bir çatırtı geldi. “Bir kalkanı kaybettik,” dedi Sullivan nefesi kesilircesine. “Çekin!”</p>

  <p>Bir sonraki çatırtı uskurdandı, diye tahmin etti Guilford; tekne boydan boya sarsılmıştı. Gillvany ani bir nefes aldı, ama kimse konuşmadı. Suyun uğultusu artmıştı.</p>

  <p>Sahil tehlikeli biçimde yakından akıp giden tehditkâr bir kayalar silsilesine dönüşmüştü. Tom Compton küfrederek pruva halatını kaptı, ayağa kalktı ve tekneden atladı. Üstü düz ve kaygan bir kayanın üzerine sertçe düştü. Guilford, akıntıya karşı umarsızca kürek çekerken halat öfkeli bir yılan gibi boşalmaya başlamıştı. Tom Compton aceleyle dengesini buldu ve tam <span style="font-style:italic;">Perspicacity</span> asılıp gerdiği anda halatı granit bir çıkıntıya taktı. Halat bir kırbaç gibi ıslık çalarak sudan çıktı. Tekne direnir ve kayalara doğru zikzaklar yaparken Guilford sıkı durmaya çalıştı. Sullivan motor kasasının üzerine düştü. Hazırlıksız olan Gillvany ise sancak tarafından dalgaların içine yuvarlandı.</p>

  <p>Guilford, suda Gillvany’nin gözden kaybolduğu yere bir halat attı ama böcekbilimcisi gitmişti. Deli gibi akan yeşil suların içinde, ardında hiçbir girdap ya da köpük bırakmadan kaybolmuştu.</p>

  <p><span style="font-style:italic;">Perspicacity</span> kayalara çarptı ve Guilford kalan bütün gücüyle bir ıskarmoza tutunurken tekne Ren’in şiddetli baskısı altında yan yattı.</p>

  <p><span style="font-style:italic;">İsimsiz çağlarcanın yukarısında iki gündür mahsuruz.</span> Perspicacity <span style="font-style:italic;">onarım görüyor Kalkanı</span> ve <span style="font-style:italic;">uskuru yedeklerden sağlanabilir</span></p>

  <p><span style="font-style:italic;">Tom Gillvany sağlanamaz.</span></p>

  <p><span style="font-style:italic;">Tom Gillvany’yi pek</span> tanımazdım. Sessiz, <span style="font-style:italic;">çalışkan bir adamdı. Dr. Sullivan’a göre, sahasında saygı gören bir akademisyendi. Nehir onu aldı. Akıntının aşağısını araştırdık ama cesedine rastlayamadık. Onu, utangaç gülümsemesi, ağırbaşlılığı ve Yeni Kıta’ya olan apaçık hayranlığıyla anımsayacağım.</span></p>

  <p><span style="font-style:italic;">Ölümü hepimizi yasa boğdu. Kasvetli bir hava içindeyiz.</span></p>

  <p><span style="font-style:italic;">Ren Boğazı'nın kayalık ve sarp olduğu yerde bir kovuk... bir çeşit doğal mağara, sığ ama bir kilise kadar yüksek</span>; <span style="font-style:italic;">Preston Finch ona Katedral Mağarası adını verdi. Dr. Gillvany’nin anısına taşlardan bir anıt yaptık. Suyun sürüklediği bir tahta parçasına Keck taş çekiciyle, Dr. Thomas Marekland Gillvany’nin </span>Anısına, <span style="font-style:italic;">diye yazdı ve tarih attı.</span></p>

  <p><span style="font-style:italic;">Susuyoruz ama zaten duyacak da fazla bir şey yok</span>; <span style="font-style:italic;">nehir, rüzgâr (yağmur bir kez daha bizi içeri hapsetti), ateşi beslerken Rock of Ages'i mırıldanan</span> Diggs.</p>

  <p><span style="font-style:italic;">Bu ülke kanımızı döktü.</span></p>

  <p><span style="font-style:italic;">Yarın, eğer her şey yolunda giderse, yine suya iniyoruz. İleri. Karımı</span> ve kızımı özlüyorum.</p>

  <p>Uyku tutmadığı için Guilford gece yansından sonra çadırından çıktı ve köz haline gelmiş ateşin çevresini dolaşıp mağaranın sert bir ay ışığıyla yıkanan ağzına, küçük, bronz bir teleskopla gökyüzünü gözlemekte olan Sullivan’ın yanına gitti. Yağmur dinmişti. Saçak bulutlar Ay’ı bir dantel gibi çevreliyordu. Ren Bogazı’nın üzerindeki gökyüzünün büyük bir kısmı yıldızlarla parıldıyordu. Guilford öksürdü ve taşlarla kumun arasında kendine bir yer seçti.</p>

  <p>Yaşlı adam ona kısa bir bakış attı. “Merhaba, Guilford. Cop sineklerine dikkat. Gerçi bu gece sayıları az. Rüzgârdan hoşlanmıyorlar.”</p>

  <p>“Hem bir botanikçi hem de bir astronom musunuz, Dr. Sullivan?”</p>

  <p>“Kesinlikle amatör bir yıldız gözlemcisi. Aynca aslında bir yıldıza değil bir gezegene bakıyorum."</p>

  <p>Guilford, Sullivan'ın dikkatini hangi gezegenin çektiğini sordu. “Mars,” dedi botanikçi.</p>

  <p>“Kızıl gezegen,” dedi Guilford ve gökyüzündeki bu cisim hakkındaki bütün bilgisi iki adet Ay’a sahip olduğu ve Burroughs ile şu İngiliz -Wells- tarafından güzel bazı yazılara konu edildiğinden ibaretti.</p>

  <p>“Bir zamanlar olduğundan daha az kızıl," dedi Sullivan. “Mars da Mucize’den beri karardı.”</p>

  <p>“Karardı mı?”</p>

  <p>“Mars’ın da mevsimleri vardır, Guilford, tıpkı Dünya gibi. Kutup buzlan yazın geri çekilir, karanlık bölgeler genişler. Gezegen büyük bir ihtimalle oksitlenmiş bir demir çölü olduğu için kırmızımsı görünür. Ama son zamanlarda rengi solmaya başladı. Son zamanlarda,” dedi teleskopunu dizlerine dayayarak, “mavi tonlar görülüyor. Bu kayma spektrografik olarak ölçülebiliyor; gözler daha az duyarlı.” “Yani?”</p>

  <p>Sullivan omuz silkti. “Kimse bilmiyor.”</p>

  <p>Guilford, gümüş ay ışığının aydınlattığı gökyüzüne baktı. Avrupa’nın geçirdiği değişim başlı başına bir sırdı. Başka bir gezegenin de aynı şekilde tuhaflaştığını düşünmek bile insana yılgınlık veriyordu. “Teleskopunuzu kullanabilir miyim, Dr. Sullivan? Mars’ı kendim görmek isterim.”</p>

  <p>Gizemi kendi gözleriyle görmek istiyordu; en azından bunu yapacak kadar cesareti vardı.</p>

  <p>Ama Mars, Darwinya gökyüzünde yitmiş titrek bir ışıktan ibaretti, rüzgâr soğuk esiyordu, Dr. Sullivan hiç de konuşkan sayılmazdı. Guilford, bir süre sonra çadırına geri döndü ve sabaha kadar huzursuz bir uykuya daldı.</p>

  <p><a id="bookmark2"></a><span style="font-weight:bold;">— ON İKİNCİ BÖLÜM —</span></p>

  <p>Korkunun, hiç de mesnetsiz sayılmayan, ama elle tutulur bir nesnesi de olmayan korkunun son ürünü duyuların körelmesi halidir. Her yeni alamet daha da iç karartıcı görünmüş ve sonunda kasvet, Caroline’ın bakışlarını kaçırıp olabildiğince az şeyi kaydederek ilerlemeye çalıştığı zahmedi bir yola dönüşmüştü.</p>

  <p>Lily’nin uyumakta güçlük çektiğini yengesine söyledi. Alice döndü ve dükkânın derinlerine, beyaz tahıl çuvallarının ötesine, yüksek arka pencereden bir dantel gibi süzülen gün ışığına doğru dalgınca baktı. Ellerini önlüğüne sildi. “Jered’in hangi saatte geleceği belli olmuyor. Koridorda yürürken çocuğu rahatsız ediyor olabilir. Onunla konuşurum.”</p>

  <p>Sır korunmuştu, Caroline ortak olmamıştı ve bu onu rahatlatmıştı. Lily daha rahat uyumaya başlamıştı, ama babasının yokluğunda sinirli bazı tikler de edinmişti; alt dudağını acıyıncaya dek çekiştiriyor, saçını parmaklarına doluyordu. Yalnız bırakılmaktan nefret ediyordu.</p>

  <p>Colin Watson evin içinde dumanlı bir hayalet gibi dolaşmayı sürdürdü. Caroline onun ağzını aramayı denedi ama Watson hayatı ve işi hakkında çok az şey söyledi; sadece ordunun onu unutmuş olabileceğinden ve cephanelikte nöbet tutmaktan öte pek bir görevi olmadığından söz etti. Kitchener'ın İngiliz kuvvetlerini evhamlı bir şekilde altüst etmesi sırasında yanlış yere düşmüş gibiydi. Londra’da son günlerde niçin bu kadar çok asker olduğunu açıklayamıyordu. “Veba salgını gibiler,” diye kışkırttı Caroline ama teğmenden laf çıkmadı. Gülümsedi sadece.</p>

  <p>Askerler ve savaş gemileri... Caroline limana inmekten nefret ediyordu artık; İngiliz donanmasının çoğu orada demirlemiş gibiydi... diken gibi toplarıyla eski dretnotlar. Pazar yerindeki kadınlar savaştan söz ediyorlardı.</p>

  <p>Kiminle savaş, ne için savaş, Caroline'ın aklı ermiyordu. Bunun Avrupa’nın kıtaya geri dönmüş ayak takımı partizanlarla ve onların ipe sapa gelmez tehdit ve istekleriyle bir ilişkisi olabilirdi; ya da Amerikalılarla, ya da Japonlarla, ya da... umursamamaya çalıştı.</p>

  <p>“Babamı özlüyorum,” diye açıkladı Lily. Günlerden pazardı. Dükkan kapalıydı; Jered ve Alice envanter çıkarıyorlardı ve Caroline da Lily’yi sıcak, mavi bir gök altındaki mavi nehre, yelkenlileri seyretmeye ya da bir nehir canavarı görmeye götürmüştü. Lily balçık yılanlarını Caroline'ın onlardan nefret ettiği kadar çok seviyordu. Onların koca boyunlarını, soğuk siyah gözlerini.</p>

  <p>“Baban çok yakında geri gelecek,” dedi kızına ama Lily somurttu, teselli istemiyordu. <span style="font-style:italic;">İnanç bir erdemdir,</span> diye düşündü Caroline, <span style="font-style:italic;">ama hiçbir şey kesin değil. Hiçbir şey. Çocukların hatırına öyleymiş gibi davranıyoruz.</span></p>

  <p>Lily, ahşap bir sıranın üzerinde bacaklarını uzatmış, kucağında bebeğiyle otururken ne kadar da mükemmeldi. Bebeğine “Hanımcım” adını vermişti. “Hanımcım, hammcım” diye şarkı söyledi Lily kendi kendine, iki notalık bir şarkı. Bebeğin ten rengi boyası, yanaklarında ve alın kısmında alttaki beyaz porseleni gösterecek kadar dökülmüştü. “Hanımcım, dans et,” diye şarkı söyledi Lily.</p>

  <p>Caroline tam o anda, bir çanın çalması kadar kısacık ve kaygılı bir sükûnet arasında, Jered’in kütüklerden döşenmiş rıhtımdan aşağı ona doğru aceleyle gelmekte olduğunu gördü. Kalbi bir an durdu sanki. Yanlış olan bir şey vardı. Jered’in gözlerinden, yürüyüşünden görebiliyordu bunu. Düşünmeden ellerini Lily’nin omuzlarına koydu. “Acıtıyorsun!” dedi Lily.</p>

  <p>Jered karşısında nefes nefese durdu. “Seninle konuşmak istedim, Caroline," dedi, “sen <span style="font-style:italic;">Times’ı</span> görmeden önce.”</p>

  <p>Jered sabırlı ve müşfikti ama sonunda Caroline olayı, bir gazetenin acımasız puntolarında okumuş gibi anımsadı:</p>

  <p>PARTİZANLAR AMERİKAN GEMİSİNE SALDIRDI Weston, Jeffersonville’e Hasarlı Halde Döndü</p>

  <p>Sonra, daha da korkuncu :</p>

  <p><span style="font-style:italic;">Finch Keşif Heyeti’nin Akıbeti Bilinmiyor</span></p>

  <p>Ama bunlar sadece çıplak gerçeklerdi. Çok daha kötüsü Guilford'ın yardım edilemeyecek kadar uzakta, belki yaralı, belki de ölmüş olabileceğini bilmekti. Guilford yaban topraklarında ölü ve Caroline ile Lily yapayalnız.</p>

  <p>Amcasına o berbat soruyu sordu: “Öldü mü?” diye fısıldadı, yer ayağının alanda sarsılır ve Lily eteğini başına çekmiş, sırada terk edilen Hanımcım’ın yanına koşarken.</p>

  <p>“Caroline, kimse bilmiyor. Ama gemiler keşif grubunu karaya çıkardıktan çok sonra saldırıya uğramış. Guilford'ın yaralandığına inanmamız için bir neden yok.”</p>

  <p><span style="font-style:italic;">Şimdi hepsi bana yalan söyleyecek,</span> diye düşündü Caroline. <span style="font-style:italic;">Beni dul olarak görecek ama onun iyi olduğunu söyleyecekler.</span> Yüzünü gökyüzüne çevirdi ve güneş ışığı göz kapaklarında kan rengiydi.</p>

  <p><span style="font-weight:bold;font-variant:small-caps;">— on üçüncü bölüm —</span></p>

  <p>Seans için Eugene Randall’ın Virginia’daki, bir duvarını vefat eden eşi Louisa Randall için dua yeri haline getirdiği hüzünlü dul pansiyonuna gittiler. İçeri adım atmak, bir yaşamın arkeolojisine adım atmak gibiydi; on yıllar, çanak kırıklarına ve kil tabletlere indirgenmişti. Randall ışıklan kısık bıraktı ve doğrudan içki dolabına yollandı.</p>

  <p>“Sarhoş olmak istemiyorum,” diye açıkladı. “Sadece ayık olmak da istemiyorum.”</p>

  <p>“Ben de bir kadeh alabilirim,” dedi Elias Vale.</p>

  <p>Kaçınılmaz olarak, Vale kendini tanrısına verdi.</p>

  <p>Bunu Tanrı’yı “çağırmak” diye düşünüyordu ama aslında çağrılan da Vale’di, kullanılan da. Bu görev için hiçbir zaman gönüllü olmamıştı. Ona hiçbir zaman şans tanınmamıştı. Eğer direnmiş olsaydı... ama artık bunu düşünmek bile abesti.</p>

  <p>Randall kaybettiği Louisa Ellen’la yani fotoğraflardaki al suratlı kadınla konuşmak istiyordu ve Vale, kendi ızdırabını gizleyerek kadını Büyük Engel’den bu yana çağırmak için tam bir gösteri düzenledi. Aslında kendi içine çekiliyor, Tanrı’nın yolundan kaçıyor, edilgenleşiyordu. Nefes alma ihtiyacı, safranın ve kanın asi gelgitleri onun değildi artık.</p>

  <p>Her ne kadar duygusal özü, acı biçimde besbelli de olsa Randall’ın gönülsüzce sorduğu soruların sadece uzaktan farkındaydı. Ömrü boyunca katışıksız bir akılcı olmuş olan Randall, bir yıldan daha kısa bir süre önce zatürreye teslim olan Louisa Ellen’la konuşabileceğine inanmayı umarsızca istiyordu. Ama bir ömür boyu sürmüş düşünce biçimini terk etmek kolay değildi. Böylece sadece eşinin yanıtlayabileceği sorular sordu, kanıt aradı ve alamamak olasılığı karşısında dehşete düştü.</p>

  <p>Vale ise, ilk kez, tanrısına ek olarak diğer bir varlık daha hissediyordu. Bu eziyet görmüş bir yarı-varlıktı... gerçekten de Louisa Ellen Randall olabilecek acılı bir kabuk.</p>

  <p>Kadının sesi Vale’in gırtlağından boğulurcasına çıktı. Tanrısı sesin tonunu ayarladı.</p>

  <p>Evet, dedi Vale, Ellen Maine’deki o yazı anımsıyordu; Yeni Avrupa’daki Mucize’den çok önce, deniz kıyısındaki kulübe ve yağmur yağmıştı, değil mi, serin bir temmuz olmuştu, ama bu Ellen’ı mutsuz etmemişti, sadece bulutlar izin verdiğinde sahilde yürüyüşler yapabildiği için müteşekkirdi; tebeşirli deniz kabuklan toplayabildiği için, yama işi yorgam ve kuş tüyünden yatağı için.</p>

  <p>Bunun gibi işte.</p>

  <p>Randall, tıkalı damarlarındaki kanın basıncıyla yüzü kızarmış halde, “Louisa, o <span style="font-style:italic;">setisin,</span> değil mi?” diye sorduğunda Vale, “Evet,” dedi. “Mutlu musun?” diye sorduğunda Vale, “Tabii ki,” dedi. Burada sesi biraz aksadı, çünkü zihnindeki Louisa Ellen Randall ızdırabım ve öfkesini haykırmıştı tanrı’ya, onu kaçıran, onu alıp... alıp...</p>

  <p><span style="font-style:italic;">Nereden</span> alıp? Gizemlerdi bunlar.</p>

  <p>Randall'ın gevşemeye yüz tutan kuşkuculuğu kendini toparlamaya başladığında Vale’in tanrısı her ne kadar Louisa Ellen’a ait değilse de yine de onunkine çok benzeyen bir sesle <span style="font-style:italic;">coup de grace</span> gibi bir kehanette bulunmuş ve Finch keşif grubunun akıbetinin kötü olduğu ve bunun siyasal sonuçlarından kendini koruması gerektiği yolunda Randall’ı uyarmıştı. “Partizanlar halihazırda <span style="font-style:italic;">Weston</span>’a ateş açmış dürümdalar,” dedi Vale ve Randall benzi atarak bakakaldı.</p>

  <p>Bu çok veciz ve mucizevi bir kehanetti. Haber telgrafla ancak ertesi akşama iletilmişti. Washington gazeteleri haberi büyük puntolarla verdiler.</p>

  <p>Vale bütün bunları ne biliyordu ne de umurundaydı. tanrısı onu terk etmişti, güzel olan buydu. Sızlayan bedeni yine ona aitti ve evde onu şifa verici bir unutulmuşlukta tutacak kadar içki vardı.</p>

  <p><a id="bookmark3"></a><span style="font-weight:bold;">— ON DÖRDÜNCÜ BÖLÜM —</span></p>

  <p>Constance Gölü. <span style="font-style:italic;">Bodensee.</span></p>

  <p>Coğrafya açısından nehrin genişlemiş bir bölgesinden ibaretti. Ama göl, sabah sisinde ipek gibi yumuşak ve dingin bir okyanusa benziyor. Taze gün ışığı, sisi gümüş tabakalara bölüyordu. Ancak seçilebilen kuzey kıyısı, kubbe ağaçlan, adaçayı çamlan ve adlarını Tom Comptorim bile bilemediği geniş yapraklı, beyaz gövdeli bir tür ağacın oluşturduğu sık ve sessiz ormanlarla kaplı kayalık ve sahipsiz bir araziydi. Güve atmacalan yaldızlanan suyun üzerinde dönüyorlardı.</p>

  <p>“Bin yılı aşan bir süre önce," dedi Avery Keck, “bu kıyılarda bir Roma kalesi vardı." Gillvany’nin Perspicocity’deki yerini devralan Keck, sesini teknenin küçük motorunun uğultusunun arasında duyurmaya çalışıyordu. “Orta Çağ’da Avrupa’nın en güçlü kentlerinden biri oldu. Almanya ile İtalya arasındaki ticaret yolu üzerinde bir Lombard kentiydi. Şimdi ise hiç olmadığını varsayabiliriz. Sadece su. Sadece kayalar."</p>

  <p>Guilford, kaybolan AvrupalIlara ne olduğunu merak ettiğini söyledi. Basitçe ölmüşler miydi? Yoksa Avrupa’nın sağlam kaldığı ama diğer bütün kıtaların yabanıl ve tuhaf bir hale dönüştüğü bir dünyaya mı göç etmişlerdi?</p>

  <p>Keck, kırk yaşlarında, bir küçük kasaba cenaze levazımatçısını andıran sıska bir adamdı. Guilford’a mahzun gözlerle baktı. “Eğer öyleyse AvrupalIların da keşfedip üzerine savaşa girecekleri yepyeni bir boş arazileri var demektir. Tıpkı bizim gibi. Tanrı yardımcıları olsun.”</p>

  <p><span style="font-style:italic;">Bodensee’de kamp. Diggs ateşin başında. Sullivan, Betts</span> ve <span style="font-style:italic;">Hemphill çadırlarındalar. Turkuaz bir yoncayı andıran küçük yapraklı bir bitkiyle kaplı yeşil çayırlar. Hava bulutlu, soğuk, sert bir rüzgâr var.</span></p>

  <p><span style="font-style:italic;">Dipnot. Ya da belki bu notların “dipnot</span>” <span style="font-style:italic;">olduklarını farz etmekten vazgeçmeli ve onların Caroline’a mektuplar olduğum kabullenmeliyim. Carolirıe, umarım bir gün görürsün onları.</span></p>

  <p><span style="font-style:italic;">Üzerimizde bir kara bulut gibi durmaya devam etse de Gillvany’nin trajik ölümünden beridir yolculuğumuz genellikle olaysız sürüyor. Finch özellikle somurtkan ve ketum bir hal aldı. Sanırım kendini suçluyor. Çok az konuşuyor ve defterine durmaksızın notlar alıyor.</span></p>

  <p><span style="font-style:italic;">Kampımızı Erasmus’un tarif ettiği çayırlara kurduk. Arazinin üzerinde güneşli bir gündeki bulut gölgeleri gibi hareket eden, kalabalık yabanıl kürk yılanı sürüleri gördük. Tom Compton her zamanki bereketiyle birine sezdirmeden yaklaşıp onu öldürdü, böylece akşam yemeğinde yılan eti yedik. Yaban tavuğu tadında yağlı biftekler.. Ama konserve tayınların ardından zindelik veren bir değişiklik. Teknelerimiz sahilin yukarısında, yosunlu bir granit çıkıntının altına muşambaya sarılarak güvenle istiflendi ve etraflıca yapılacak bir arama dışında etkin biçimde gizlenmişti.</span></p>

  <p><span style="font-style:italic;">Erasmus’un gelmesini yük yılanlarımız ve malzemelerimizle bekliyoruz. Tom Compton istediğimiz kadar hayvana bedavadan sahip olabileceğimizde ısrar ediyor-kelimenin tam anlamıyla onlarla sarılmış haldeyiz- ama Erasmus’un hayvanlan dizgine ve yüke alışkınlar ve tüm teçhizatımızı tekneyle taşıma zorunluluğundan bizi şimdiden kurtardılar.</span></p>

  <p><span style="font-style:italic;">Tabii Erasmus söz verdiği üzere ortaya çıkarsa.</span></p>

  <p><span style="font-style:italic;">Artık birbirimizi epey tanımış durumdayız -bütün huylarımızı ve tuhaflıklarımızı, ki saymakla bitmez- ve ben</span> Perspicacity’nin <span style="font-style:italic;">parçalanmasından beridir bana daha çok saygı gösteren Tom Compton’la doyurucu birkaç konuşma yapabildim. Onun gözünde ben hâlâ bir fotoğraf kutusuyla (onun deyimiyle) tatlı hayat yaşayan şımarık bir Doğuluyum, ama onu etkileyecek kadar kararlılık da gösterdim.</span></p>

  <p><span style="font-style:italic;">Kuşkuculuğunu haklı çıkaracak kadar zor bir hayat yaşadığı da su götürmez bir gerçek. San Fransisco’da, kölelerin, Kızılderililerin ve madencilerin ortak ürünü olarak yoksul bir hayata</span> gözlerini <span style="font-style:italic;">açmış, okumayı kendi çabasıyla öğrenmiş, ticaret gemilerinde iş bulmuş ve sonunda onun kaba yeteneklerini kullanmaya ve kaba huylarını hoş görmeye hazır kaba bir kasaba olan feffersonville’e gelmiş.</span></p>

  <p><span style="font-style:italic;">Onu eğitimsiz bulacağını biliyorum, Caroline ama özünde iyi bir insan ve bir kriz anında çok faydalı. Arkadaşlığından memnunum.</span></p>

  <p><span style="font-style:italic;">Erasmus’u bir haftadır bekliyoruz ve en az bir hafta daha bekleyeceğiz, iyi ki</span> Finch’in yerbilim <span style="font-style:italic;">kitabıyla takas ettiğim </span>Argosy <span style="font-style:italic;">dergim var. Dergi, E. R.</span> Burroughs’un Darwinya’nın <span style="font-style:italic;">Kayıp Krallıgı’dan, dinozorları,</span> soylu <span style="font-style:italic;">vahşileri ve onları yöneten</span> habis <span style="font-style:italic;">lordlanyla tastamam bir düşsel “kadim ülke’den bir bölüm içeriyor. Bir prensesin kurtarılması gerekiyor.</span> Bu <span style="font-style:italic;">tür kitapları küçümsediğini biliyorum, Caroline ve Burroughs’un vahşi Danvinya’sının bile gerçeğinin, şu muhkem tepelerle serin, gölgeli ormanların yanında sönük</span> kaldığım <span style="font-style:italic;">itiraf etmeliyim. Ama dergi</span> hoş bir <span style="font-style:italic;">eğlence oluyor ve</span> onu <span style="font-style:italic;">ödünç vermekte eli sıkı davrandığım için grubun diğer</span> üyeleri <span style="font-style:italic;">tarafından gıptayla bakılıyorum.</span></p>

  <p><span style="font-style:italic;">Kendimi uygarlığı özlerken buluyorum... yüksek</span> binaları, <span style="font-style:italic;">gazete bayilerini ve bunun gibi</span> şeyleri.</p>

  <p>Erasmus, yük hayvanlarıyla birlikte geldi ve ücretini bir Jeffersonville bankasına yazılmış bir çek şeklinde kabul etti. Kampta bir gece geçirdi ve Gillvany’nin ölümüne pek şaşırmış olmasa da taziyelerini sundu.</p>

  <p>Ama onun gelişi Avery Keck’in keşliyle gölgelendi. Keck ve Tom Compton bir yılan avına daha çıkmışlardı ve Keck hem yerel coğrafyayı hem de avcının iz sürme becerisini gözlemliyordu. Hani yılanları izlemek için fazla bir beceriye de gerek yoktu ya, diye açıkladı Keck, ateşin başında otururken. Basitçe bir yılanla sürünün arasına girmiş ve Tom Compton’ın tüfeğinden çıkan tek kurşunla işini bitirmişlerdi. İşin zor kısmı ölü hayvanı kampa kadar sürümekteydi.</p>

  <p>Daha da ilginci, dedi Keck, bir böcek yuvasına ve mezbeleliğine denk gelmiş olmalarıydı.</p>

  <p>Keck’in dediğine göre böcekler on bacaklı omurgasız canlılardı ve Guilford'ın Londra’nın dışında gördüğü kök-koşanlarla akrabaydılar. Toprağın gevşek ve ıslak olduğu bataklık bölgelerde tüneller kazıyorlardı. Böceklerin arazisine rastgele giren bir kürk sineği ya da başka herhangi bir hayvan, koloninin zehirli askerlerince defalarca sokuluyor ve sonra etleri, üzerine üşüşen böceklerce koparılıyordu. Temizlenmiş kemikler koloninin kenarına, meşhur mezbeleliğe titizlikle naklediliyordu.</p>

  <p>“Koloni ne kadar eskiyse mezbeleliği de o kadar büyüktür,” dedi Keck. “Ren deltasında yüz metre çapa kadar büyümüş bir yuva görmüştüm. Deneyimlerime göre Tom’la birlikte bulduğumuz ortalama bir yuva oluyor. Bembeyaz sıyrılmış kemiklerin oluşturduğu mükemmel bir çember. Çoğunlukla şanssız kürk yılanlarının kemikleri, ama...” Keck yanında getirdiği muşambaya sarılı paketi açtı. “Bunu da bulduk.”</p>

  <p>Uzun, çıkık alınlı, uzun dişli bir kafatasıydı. Cilalanmış fil dişi kadar beyazdı ama kamp ateşinin ışığında kızıl parlıyordu.</p>

  <p>“Kahretsin!" diye bağırdı Diggs ve Preston Finch’ten keskin bir bakışı hak etti.</p>

  <p>Guilford döndü ve Sullivan’a baktı. “Londra’da gördüğümüz kafatasının aynısı.” Tuhaflıklar Müzesi'ni açıkladı, “ilginç. Bana büyük bir etoburmuş gibi görünüyor ve çok yaygın bulunuyor olmalı, en azından bir vakitler.”</p>

  <p>“Bir vakitler mi?” diye sordu Finch küçümseyerek. “1913 mü demek istiyorsun? Ya da 1915 mi?”</p>

  <p>Sullivan ona aldırmadı. “Bu örneğin yaşı hakkmdaki tahmininiz nedir, Bay Keck?”</p>

  <p>“Bir tahmin yürütemeyeceğini. Ne fosilleşmiş ne de yıpranmış olduğu besbelli, demek ki... göreceli olarak yeni olduğu söylenebilir.”</p>

  <p>Ed Betts, “Bu da bu yaratıkla burun buruna gelebiliriz demektir,” diye araya girdi. “Tabancalarınızı dolu tutunuz."</p>

  <p>Tom Compton daha önce bu yaratığın canlı bir örneğini hiç görmemişti, ancak arazide edindiği onca deneyime rağmen yılan tüccarı Erasmus da aynı durumdaydı. “İnsanların arazide kayıplara karıştıkları da bir gerçek.”</p>

  <p>“Bir ayıyı andırıyor," dedi Diggs. “Kaliforniya boz ayısını diyebilirim, eğer bu bir yetişkin örneğiyse. Çöpler onu cezbetmiş olabilir. Bundan böyle kamp güvenliğine daha bilimsel bir önem vermeye ne dersiniz?"</p>

  <p>“Belki de insanlardan kaçıyorlardı!," dedi Sullivan.”Belki onları korkutuyoruzdur.”</p>

  <p>“Belki,” dedi Tom. “Ama şu çene bir adamın bacağını dizine kadar yutar ve tam ekleminden kopanr. Eğer onları korkutuyorsak, duygularımız karşılıklı olmalı.”</p>

  <p>Finch, “Gece nöbetçileri iki katına çıkacak," diye karar verdi.</p>

  <p>Cennet bile yılansız değil, diye düşündü Guilford.</p>

  <p>Sabah olduğunda hafifçe tepelik çayırların üzerinden güneye, dağlara doğru yola koyuldular. Kürk yılanları oldukça iyi binek hayvanlarıydı -insan taşımaya bir itirazları yoktu ve hatta kaba bir yulara bile uyum sağlıyorlardı- ama vücutları kolayca oturulamayacak kadar genişti (yağlı ve pis kokulu olmaları bir yana) ve uygun bir eyer keşfeden de henüz olmamıştı. Guilford baldırların, ayak bileklerinin ve uylukların ortak feryatları ile yürümenin daha da meşakkatli bir hal aldığı ikinci günde dahi yayan gitmeyi tercih etmişti.</p>

  <p>Çayır kaplı tepeler giderek yükselmeye başladı. Yılanlar bir çay ya da gölcüğün kokusunu iki kilometre öteden alıyor olsalar bile tatlı su bulabilmek gittikçe daha da güçleşiyordu. Keck’in sürekli yaptığı üçgenlemelerin hedefi olan uzak dağ sıralarının belirgin bir engel oluşturduğu görülebiliyordu; Finch ve ortakları, Brenner'ın ya da Cenevre Dağı’nın bir vakitler oldukları yerde kullanılabilir bir geçit bulsalar bile yolun bittiği yerdi. <span style="font-style:italic;">Sonra geri döneceğiz,</span> diye düşündü Guilford, <span style="font-style:italic;">kurutulmuş yapraklarımız ve iğnelenmiş böceklerimizle doğru Amerika’ya ve insanlar bir şaka olsa bile bizim kıtayı “evcilleştirmeye” yardım ettiğimizi söyleyecekler, aslında bu bilinmeyen ülke hakkında öğrendiklerimiz bir incir çekirdeğini bile doldurmuyor</span></p>

  <p>Ama başardıklarıyla gurur duyuyordu. Daha önce hiç kimsenin yürümediği yerlerde yürüdük, dedi tuzakçıya, Darwinya’nın sırlarından hiç olmazsa birkaçına kafa yorduk.</p>

  <p>“Kıtanın ırzına geçmedik belki,” diye katıldı Tom Compton, “ama sanırım eteğini kaldırdık.”</p>

  <p>Guilford, öğleden sonranın serinliğinde Compton, Sullivan ve yük hayvanlarıyla beraber yürüdü. Alçak bulutlar geçiyordu gökyüzünden, kenarlan göz kamaştıracak kadar beyaz, ortalan yünlü bir gri. Botlan, süngerimsi çayırda geçici izler bırakıyordu. Keck, batıya doğru inen bir yamaçta bir böcek yuvası daha keşfetmişti. Bir orman cücesinin bahçesi gibi aldatıcı bir huzura sahip yeşillikte kemiklerden bir halka, diye düşündü Guilford. Uzağından geçmeye özen gösterdiler.</p>

  <p>Tom Comptorim canını başka bir şey sıkıyordu. “Son bir iki gecedir arkamızda kamp ateşleri vardı,” dedi. “Sekiz, on kilometre kadar gerimizde. Ne anlama geldiğini bilmiyorum.”</p>

  <p>“Partizanlar mı?” diye sordu Sullivan.</p>

  <p>“Belki de sadece avcılardır, belki Rheinfelden’dan beri bizi izlemişlerdir -aslında Erasmus’u, arazisinde kaçak avlanmak için. Partizanlar daha çok başıbozuk yerleşkelerinden gelen kıyı korsanlandır. Kural olarak içerilere pek girmezler, eğer avlanmıyor ya da maden aramıyorlarsa, ki bu durumda silah diplomasisine başvurmaları beklenmez.”</p>

  <p>“Yine de,” dedi Sullivan, “yalnızlıktan daha memnundum.”</p>

  <p>“Ben de,” dedi tuzakçı.</p>

  <p>İsimsiz <span style="font-style:italic;">bir derenin yanındaki tepede kamp. Arazi belirgin bir şekilde yükseliyor. Uzakta karlı zirveleriyle bir dağ sırası. Yer yer ormanlar var, genellikle kubbe ağaçlan ve</span> yeni <span style="font-style:italic;">bir bitki daha, sert ve yenilmesi imkânsız san yemişleri olan küçük bir çalı. (Sullivan gerçek ağaç çilekleri olmadıklarını söylüyor, her ne kadar çok benzeseler de.) Sert ve serin bir rüzgâr cop sineklerini dağıtıyor, ya da belki yüksek araziden hoşlanmıyorlardır.</span></p>

  <p><span style="font-style:italic;">Dipnot. Akşam yemeğinde kuzeye doğru baktığımda sanki Danvinya'nın tamamını göldüm; güneş</span> batı <span style="font-style:italic;">ufkuna yaklaştıkça ışık ve gölgelerin oluşturduğu harikulade ve</span> hüzünlü bir <span style="font-style:italic;">duvar halısı gibi. Bana Montana’y</span>ı <span style="font-style:italic;">anımsatıyor. Belki</span> bu hadar</p>

  <p><span style="font-style:italic;">çıplak değildi ama aynı derecede</span> uçsuz ve <span style="font-style:italic;">boştu; garip de olsa yumuşak bir yeşille örtülmüş zengin ve capcanlı topraklar.</span></p>

  <p><span style="font-style:italic;">Caroline, bensiz Londra'da Lily’ye göz kulak olurken, Jered'ın huylarına ve Alice'in ketum doğasına katlanırken gösterdiğin sabrı düşünüyorum. Batıya yaptığım bu yolculuktan nasıl nefret ettiğini biliyorum ve üstelik bu hâlâ Boston'ın huzuruyla teselli bulurkendi. Bütün bu rahatsızlığa değeceğine inanıyorum, sonunda eve geri döndüğümde çalışmalarıma büyük talep olacak, sonuçta her iki hanımım için daha iyi ve güvenli bir gelecek sağlayacağım.</span></p>

  <p><span style="font-style:italic;">Son sıralarda tuhaf düşler görüyorum, Caroline. Kendimi tekrar tekrar askeri bir üniformayla görüyorum, duman ve çamurun içinde kaybolmuş bir savaş meydanında tek başıma yürürken. Öyle gerçek ki! Sanki bir anı gibi, ancak böyle bir şeyi tabii ki yaşamadım ve babamın sofrasında dinlediğim İç Savaş öyküleri doğrusunu istersen çok daha az duygusaldı.</span></p>

  <p><span style="font-style:italic;">Keşif çılgınlığıdır belki de. Dr. Sullivan da garip düşlerden söz ediyor ve hatta Tom Compton bile uykusunun huzursuzluğundan şikâyetçi.</span></p>

  <p><span style="font-style:italic;">Ama ben, sen yanımda olmadan nasıl rahat uyuyabilirim ki? Her halükârda, gün ışığı düşleri kovuyor Gündüzleri tek düşümüz dağlar, mavi-beyaz zirveleri yeni ufkumuz.</span></p>

  <p>Partizanlar saldırdığında Tom Compton şafak nöbetini tutuyordu.</p>

  <p>Çenesi sürekli göğsüne düşen toparlak bir adam olan Ed Betts'le beraber köz tutmuş kamp ateşinin başında oturuyordu. Betts kendini nasıl uyanık tutabileceğini bilmiyordu. Tom ise biliyordu. Tuzakçı daha önce de ve genellikle tek başmayken böyle nöbetler tutmuş, özellikle de kömür havzalarında avlanırken soygunculara ve maden ocağını işgal etmeye niyetlenenlere karşı uyanık olmuştu. Her şey zihinde bitiyordu. Bu bir çeşit hünerdi. Betts buna sahip değildi.</p>

  <p>Yine de, ilk silah sesleri doğudaki ormanın kenarından habersizce geldiler. Gökyüzünü ancak çini mürekkep mavisine dönüştürecek kadar ışık vardı. Dört ya da beş tüfek kabaca aynı anda patladı. “Lanet olsun!" dedi Betts ve ensesindeki bir delikten fışkıran kan, ateşi sularken öne doğru yıkıldı.</p>

  <p>Tuzakçı kendini yere attı. Tüfeğini ormanın kenarına doğru, kampı korumaktan çok uyarmak için ateşledi. Düşmanı göremiyordu.</p>

  <p>Kürk yılanları korkuyla ciyakladılar ve sonra ikinci bir yaylım ateşiyle ölmeye başladılar.</p>

  <p>Saldırı başladığında Guilford uyuyordu. Düşünde yine ordudaki, ona yaşamsal ama anlaşılmaz bir mesaj iletmeye çalışan haki üniformalı ikizini görüyordu.</p>

  <p>Önceki gün yaptıkları yürüyüş çok yorucu olmuştu. Keşif grubu, bir dizi seyrek ağaçlı sırt ve boğazı izlemiş, kubbe ağaçlarının kemerleri altında isteksiz kürk yılanlarını yürümeye zorlayarak kâh yükseklere çıkmış, kâh inmişlerdi. Yılanlar, ağaçlarca kuşatılmaktan hoşlanmamış ve bu duygularını meleyerek, geğirerek ya da yellenerek belli etmişlerdi. Koku, durgun havada iç bayıltıcı bir hale gelmişti ve sürekli çiseleyen yağmur bunu azaltmak şöyle dursun kürklerin ekşimiş süt kokusunu da karışıma eklemişti.</p>

  <p>Arazi sonunda düzleşmişti. Yüksek dağ çayırları yağmurda canlanmış, sahte yoncalar yazın yağmış kar taneleri gibi beyaz yıldızlar şeklinde çiçek açmıştı. Çisentinin altında çadır kurmak bezdirici bir işti ve akşam yemeği de konserveden ibaretti. Finch, hava karardıktan sonra çadırında bir lamba yakmaya devam etmişti -kuramlarım kâğıda döküyor, diye varsaymıştı Guilford, günün getirdikleriyle Yeni Yaratılış'ın diyalektiğini bağdaştırıyor- ama diğer herkes şiltelerine yıkılır yıkılmaz sessizliğe gömülmüştü.</p>

  <p>İlk silahlar patladığında doğu ufku hafiften mavileşmeye başlamıştı. Guilford haykırış ve silah sesleriyle uyandı. Kalbi gümbürderken tabancasını aradı. Keck kafatasını buldu bulalı tabancasını dolu tutuyordu ama iyi bir nişancı sayılmazdı. Tabancanın nasıl ateşleneceğini biliyordu ama henüz onunla hiçbir şey öldürmemişti.</p>

  <p>Çadırından dışan kargaşanın içine yuvarlandı.</p>

  <p>Saldırı, doğu yönünde karanlık bir gölge gibi yükselen ağaçlıktan gelmişti. Keck, Sullivan, Diggs ve Tom Compton üç ölü kürk yılanını kendilerine siper ederek bir savunma hattı oluşturmuşlardı. Ağaçlara doğru hedef gözetmeden, gelişigüzel ateş ediyorlardı. Kalan kürk yılanları yularlarına beyhude bir panikle asılıp çığlık atıyorlardı. Guilford bakarken hayvanlardan biri daha olduğu yere yıkıldı.</p>

  <p>Keşif grubunun diğer üyeleri dehşet içinde çadırlarından dışan fırlamakla meşguldüler. Ed Betts, gömleği kanla kızıla boyanmış halde, kamp ateşinin yanında ölü durumda yatıyordu. Chuck Hemphill ve Ray Burke dizlerinin üzerinde emekliyor ve “Yatın! Başınızı kaldırmayın!” diye bağırıyorlardı.</p>

  <p>Guilford parça parça olmuş çadır bezlerinin arasından sürünerek Sullivan ve yanındakilere ulaşmaya çalıştı. Doğrulup tabancasını ağaçların karanlığına bir el ateşleyinceye kadar varlığının farkına varmadılar. Tom Compton elini kolunun üzerine koydu. “Göremediğin şeyi vuramazsın. Üstelik sayıca bizden fazlalar.”</p>

  <p>“Nereden biliyorsun?”</p>

  <p>“Namlulardan çıkan ateşi gözle.”</p>

  <p>Guilford'ın tek el tabanca atışı yeni bir yaylım ateşle yanıtlanmıştı. Yılan ölüleri mermilerin çarpmasıyla sarsıldılar. “İsa aşkına!” dedi Diggs. “Ne yapıyoruz?”</p>

  <p>Guilford dönüp çadırlara bir göz attt. Preston Finch şapkasız ve çizmesiz vaziyette çadırından henüz çıkmış, şişe tabanı kalınlığındaki gözlüklerini düzeltiyor ve fildişi kabzalı tabancasıyla havaya ateş ediyordu.</p>

  <p>“Kaçıyoruz,” dedi Tom Compton.</p>

  <p>“Yiyeceklerimiz,” dedi Sullivan, “topladıklarımız, örnekler...”</p>

  <p>Kulağının dibindeki bir kurşun vızıltısı araya girdi.</p>

  <p>“Siktir et onları!” dedi Diggs.</p>

  <p>“Diğerlerinin dikkatini çekin,” dedi Tom. “Beni izleyin.”</p>

  <p>Partizanlar <span style="font-style:italic;">-eğer</span> partizansalar- kampı kuşatmışlardı ama tepenin batı bayırında sayılan daha azdı ve ateş edilmeleri kolaydı. Guilford düşmandan iki ölü saydı, ancak Chuck Hemphill ve Emil Swensen ölmüşler ve Sullivan da kolunun kaslı tarafından yaralanmıştı. Geri kalanlar Tom Compton’ın peşi sıra boğazın güneş ışığının henüz girmediği sisine daldılar. Yavaş ve zorlukla ilerliyorlardı ve onlan sadece tuzakçmm bağırdığı emirler bir dereceye kadar düzende tutuyordu. Guilford, vücuduna yetecek kadar hava soluyamıyor gibiydi; hava ciğerlerini yakıyordu. Gölgeler ve sis onlan yeterince gizleyemiyordu ve takip edenlerin ayak seslerini sadece birkaç adım gerisinde duyuyor ya da duyduğunu sanıyordu. Kaçacak neresi vardı? Bu vadiyi buzlu bir dere ikiye bölüyordu; öte yakası kayalık ve dik bir sırttı.</p>

  <p>Tom, “Bu taraftan," diye ısrar etti. Suyla beraber, güneye. Ayaklarının altındaki toprak bataklık ve tehlikeli bir hal almıştı. Guilford kıvnlan sis saçaklarının arasından önündeki Keck’i seçebiliyordu ama daha ötesini değil. <span style="font-style:italic;">Onlardan kopma,</span> dedi kendi kendine.</p>

  <p>Sonra Keck aniden durdu ve ayaklarına baktı. “tanrı yardımcımız olsun,” diye fısıldadı. Toprağın yapısı değişmişti. Guilford haritacıya yaklaştı. Çizmelerinin altında bir şey çıtırdadı.</p>

  <p>Dallar. Yüzlerce kuru dal.</p>

  <p>Hayır; <span style="font-style:italic;">kemikler</span></p>

  <p>Bir böcek yuvası.</p>

  <p>Keck ilerisindeki tuzakçıya seslendi. “Bizi buraya bilerek getirdin!”</p>

  <p>“Kes sesini.” Tom Compton sisin içinde iri yarı bir gölgeydi, yanında birisi daha vardı, Sullivan belki. “Sessiz olun. Benim bastığım yere basın. Herkes önündekini takip etsin, tek sıra.”</p>

  <p>Guilford arkadan Diggs’in ittiğini hissetti. “Geliyorlar, yürü haydi.”</p>

  <p>Önünde ne olabileceğini boş ver. Keck’i izle, Tom’u izle. Diggs haklıydı. Sisin içinde bir mermi vızıldadı.</p>

  <p>Küçük kemikler ayağının altında çıtırdadılar. Tom çöplük hattını izliyor, diye tahmin etti Guilford, böcek yuvasının çevresini dönüyor, mahvolmanın hemen bir adım berisinde.</p>

  <p>Keck bu böceklerden birini birkaç gün önce kamp ateşinin yanına getirmişti. İri yarı bir adamın başparmağı büyüklüğünde bir vücut, on tane uzun ve güçlü bacak, çelik cerrahi aletler gibi kıskaçlar. En iyisi bunlan şimdi düşünmemek.</p>

  <p>Ayağı bir kafatasından kayıp onu böcek yuvasının yumuşak zeminine doğru savurunca Diggs haykırdı. Guilford çırpınan kollardan birini yakaladı ve onu geri çekti.</p>

  <p>Yuvanın karşı yakasına vardıklarında hava aydınlanıyordu. Bu <span style="font-style:italic;">işimize gelmez,</span> diye düşündü Guilford. Partizanlar yuvayı fark edebilirler. Öyle de olsa yuvanın kenarındaki dar geçidi izlemek zorunda kalacaklar, ya keşif grubundakiler gibi yamacın bitişiğinden ya da suyun kenarından... Her halükârda daha kolay hedefler haline gelecekler.</p>

  <p>“Hemen şu ağaçları geçince bir saf oluşturun,” dedi tuzakçı. “Silahlarınızı doldurun ve cephanenizi istifleyin. Yuvanın çevresini dönen olursa vurun ama önce açık bir hedef haline gelmesini bekleyin.”</p>

  <p>Ama partizanlar bastıkları yere dikkat etmeyecek kadar ava yoğunlaşmışlardı. Guilford sisten çıkan ve kayalık bir çıkıntıya ya da yosunlu bir parça toprağa girmekte olduklarını sanan bu adamlara dikkatle baktı. Ordu malı tüfeklerle silahlanmış ama yüksek konçlu çizmeleri ve şapkalan dışında üniformasız olan bu adamlardan yedi tane saydı. Kendilerinden emin, sırıtıyorlardı.</p>

  <p>Çizmeleri onlan korudu, en azından kısa bir süre için. En öndeki adam açık alanın yumuşak toprağında mesafenin dörtte üçünü aldığında eğilip baktı ve bacaklarından yukarı tırmanmakta olan böcekleri gördü. Sıntması aniden silindi; neyin olup bittiğini anladığında gözbebekleri irileşti. Döndü ama kaçamadı; böcekler birbirlerine sıkıca kenetlenmişler ve hafifçe tüylü halatlar oluşturarak onu yere doğru çekmeye başlamışlardı.</p>

  <p>Dengesini yitirdi ve bağırarak yere düştü. Böcekler onu kıpırdayan bir kefen gibi derhal sardılar. Adamı izleyen birkaç kişinin de sonları aynı olmuştu ve çığlıkları kısa süre içinde onunkileri bastırmıştı.</p>

  <p>“Kalanları vurun,” dedi Tom. “Şimdi.”</p>

  <p>Guilford da diğerleriyle aynı sıklıkta ateş ediyordu, ama hedefini bulanlar genellikle tuzakçmm silahından çıkan kurşunlardı. Üç partizan daha düştü yere; diğerleri çığlık seslerinden uzağa kaçmaya çalıştılar.</p>

  <p>Neyse ki çığlıklar fazla uzun sürmemişti. En öndeki adamın zehirle kaskatı kesilmiş cesedi batan bir geminin pruvası gibi dikeldi. Kara böcek sürüsünün arasından kemik bembeyaz parıldadı. Sonra adamın tamamı kıvranmakta olan nemli toprağın içinde gözden kayboldu.</p>

  <p>Guilford donakalmıştı. Partizanlar da yuva çöplüğünün bir parçası olacak, diye geçirdi aklından. Kafatasları ve kaburgaları sahile vuran mercan parçaları gibi ne zaman atılacaklar? Saatler, günler sonra mı? Kendini kötü hissetti.</p>

  <p>“Guilford,” diye fısıldadı Keck aceleyle.</p>

  <p>Keck’in bacağı şiddetle kanıyordu. En iyisi <span style="font-style:italic;">turnike yapmak,</span> diye düşündü Guilford. <span style="font-style:italic;">Kanamayı durdur. İlk yardım çantası nerede?</span></p>

  <p>Ama Keck’in söylemek istediği bu değildi.</p>

  <p>“Guilford!” Gözleri büyümüş, yüzünde çarpık bir ifade. “Bacağın!”</p>

  <p>Tırmanan bir şey var üzerinde.</p>

  <p>Belki böcek partizanların çırpınmalarıyla atılmıştı yuvadan dışan. Guilford müdahale edemeden böcek çizmeden yukarı koştu ve kıskaçlarını pantolonunun üzerinden etine batırdı.</p>

  <p>Guilford’ın soluğu kesildi ve sendeledi. Keck onu koltuk altlarından tuttu. Sullivan böceği tabancasının kabzasıyla attı ve Keck de onu ökçesiyle ezdi.</p>

  <p>“Şu işe bak, kahr...” diyebildi Guilford telaşlanmadan. Sonra zehir bir atardamara ulaştı, hafif bir sıcaklık hissetti, gözlerini kapadı ve bayıldı.</p>

  <p><span style="font-weight:bold;">— <a id="bookmark4"></a>ARA BÖLÜM —</span></p>

  <p>Zamanın sonunda, galaksi kendi tekilliği üzerine çökerken oldu bu; yıldızlar azalıp çoraklaşır, galaksiler ise Higgs alanındaki bozulmaların bile yayılamayacagı kadar birbirinden uzaklaşırken.</p>

  <p>Evrenin başka yerlerinde galaktik zihinkûreler yok oluşa boyun eğerlerken ya da öfkeyle muazzam epigalaktik tabyalar inşa ederlerken sesleri giderek kesiliyordu; bu tabyalar hem kara deliklerin siren şarkılarına hem de evrenin termik soğumasına direnecek koruganlardı. Zamanla, beyaz cüceler ve hatta nötron yıldızlan bile dağılıp ölürken, bu bilinç kaleleri yegâne bağdaşık maddeler olarak kalacaktı.</p>

  <p>Bir trilyon yıllık sonbahar geçmişti. Uygarlıkların kalıntılarını içeren dev yapılar olan zihinkûreler galaksinin spiral kolundaki fosilleşmiş yıldızların arasında çağlar boyunca sürüklenmişlerdi. Bilgi alışverişinde bulunmak ve melez bir soy, nötron yıldızları gibi yoğun bebek zihinkürelere yerleştirilmiş metakültürler doğurabilmek için bir milyon yıllık devrelerle buluşmuşlardı. Kendilerini uzayda, Higgs alanındaki tahrifat hatları boyunca yönlendirdiler, olay ufuklarının ötesine seslendiler, isimlerini haykırdılar. Birbirlerini yakından tanıyorlardı. Sayısız çağlardan, son biyotik eyalet olan Menekşe İmparatorluğun on milyar yıl önce kendi kendini mahvetmesinden beridir savaş olmamıştı.</p>

  <p>Ama sonbahar bitiyor ve zorlu bir kış gerçeği bekliyordu onları.</p>

  <p>Yapma, onarma ve anımsama zamanıydı. Yaz haşatını kaldırma, ısıyı koruma zamanı.</p>

  <p>Zihinkûreler, dünyanın ya da onun ana yıldızının oluşmasından çok önceki Derleyici Çag’a dek uzanan anılan paylaşıyorlardı. Şimdi bu anılan bir havuzda toplamanın, serbest enerjinin yitirilmesinden çok sonralan da var olacak bir arşiv oluşturmanın vaktiydi. Evrendeki diğer arşivlerle izostatik bağlar oluşturacak, bilinci ısının ölümüne dek koruyacak, hatta yeni bilinçlerin yeşerebileceği yapay bir ortam yaratacak bir arşiv.</p>

  <p>Zihinkûreler, ölmekte olan galaksinin tutulum çemberi üzerinde bu amaçla toplandılar ve bu yeni ve muazzam çaba, merkezi tekilliğin kutbundan gelen anti-madde sızıntıları ile beslendi. Arşiv tamamlandığında Derleyici Çağ’dan bu yana galakside olan her şeyi içerecekti.</p>

  <p>Bir düzine yıldız sistemi iriliğinde fiziksel bir nesne olan ve kendi kütlesinin gelgitlerine karşı yerel uzayda oluşturulmuş sistematik tahrifatlarla korunan Arşiv, çağdan çağa giderek büyüdü. Yıldız ısılarında çalışan bir makine olduğu için sürekli daha da kararmakta olan boşluğun içine parlak, san bir ışık yaydı. Bu nadir ışıma bile artık birkaç milyon yıl içinde ortadan kalkacak bir kifayetsizlikten ibaretti.</p>

  <p>Arşiv bir zaman teleskopu, bir kayıt, bir anıydı... özetle bir kitap. Nihai tarih kitabıydı; matriksine işlenmiş zaman süreksizlikleriyle beslenerek ve yemlenerek Derleyici Çag’ın doğumundan beri gerçekleşmiş bilinçli her fiil ve düşüncenin kayıtlarını içeriyordu. Değiştirilemezdi ama sınırsız biçimde ulaşılabilirdi, tarafsızdı, antientropikti.</p>

  <p>Galaktik bilincin kalkıştığı en büyük ve tek mühendislik faaliyetiydi. Zihinküreleri teknolojik sınırlarına, hatta bazen daha da ötesine dek zorladı. Yapımı için zihinkûrelerle bilinçli düğümlerin, küçük ya da büyük Turing yapımcılarının, gerçekliğin izostatik örgüsüne yerleştirilmiş edimsiz makinelerin, on milyon yıldan daha fazla çalışmaları gerekti.</p>

  <p>Ama sonunda bitirilmişti - galaktik tarihin tümleyici bir kütüphanesi ve maddenin yok olmasına karşı bir kale. Zihinküreler, Arşiv’in çevresinde neşeyle dans ederek döndüler. Belki de, tekilliklerin hâlâ dokunulamaz sınırlarının da ötesinde, eskinin küllerinden yeni evrenler doğmaktaydı. Bu olasılık da araştırılıyordu; bu ve diğer arşivler arasında sönük iletiler gidip geliyor, galaktik bilinci bile yıldıran bu sorun için öneriler yapılıyordu. Belki bir gün...</p>

  <p>Ama bu faraziyeden ibaretti. Şimdilik galaktik bilinç yarattığıyla mutlu oluyordu.</p>

  <p>Higgs tahrifatının monofilamentleri Arşiv’e yayıldılar ve tarihi ardışık sırayla kaydettiler. Bilinçli düğümler ve alt dügümler, tarihi keşfetmekten çok hoşlanıyorlardı. Arşiv bir, iki, üç kez okundu ve tekrar okundu. Bilgi girift bir hal aldı, kendinin bilincine vardı; zihinküreler bilmekle bilinmek arasındaki farkı aralarında tartıştılar.</p>

  <p>Trajedi yapım işleminin tamamlanmasından on bin yıl sonra hiçbir uyan ya da açıklama olmadan vurdu.</p>

  <p>Zihinküreler Arşiv’in sessizce ele geçirildiğini ve yozlaştınldığını keşfettiler. Galaksiler arası Higgs ağında kendi kendine üreyen ve evrilen yarı-bilinçli asalaklar Arşiv’in yapısal ön kurallarına el koymuşlardı. Bilgi, tersinmez biçimde, an ve an yitiriliyordu.</p>

  <p>Daha da kötüsü, bilgi <span style="font-style:italic;">değiştiriliyordu.</span></p>

  <p>Arşiv yeni ve çarpık bir şekle dönüşmüştü. Bu galaksinin Derleyici Çag'ının başlamasından çok uzun bir süre önce, uzaktaki bir başka galaksiyi mahveden bir savaşın kalıntıları olan yarı-bilinçli edimsiz asalaklar, Arşiv’i termik ölüme karşı kendi algoritmalarım koruyabilecekleri bir platform olarak kullanıyorlardı. Kendilerinin dışındaki herhangi bir varlığa aldırış bile etmiyorlardı ama Arşiv’in amacının ve kimler tarafından yapıldığının pekâlâ farkındaydılar. Arşiv’i sadece ele geçirmekle kalmamış, aynı zamanda rehin de almışlardı.</p>

  <p>Arşiv’de kayıdı statik anılar, pratikte, yeni tohum bilinçlere dönüştüler; hiçbir zaman farkına varamayacakları bir yapıya hapsedilmiş ve idraklerinin ötesindeki varlıklar tarafından <span style="font-style:italic;">yönetilen yeni yaşamlar</span> Bu yeni yaşamlar, Arşiv’in yozlaşmasının bir ürünü olsalar bile, sonlandınlamıyor ya da silinemiyordu. Bilinç’in vicdanı bir daha temizlenemeyecek biçimde lekelenmişti. Kuramsal olarak Arşiv boşaltılabilir, temizlenebilir ve yeni baştan yazılabilirdi; ama bu, muazzam bir cinayetle eşdeğer olurdu.</p>

  <p>Dahası, bu yaşamlar korunmalıydı, <span style="font-style:italic;">anımsanmaltydı.</span> Bilinç’in hedefi başından itibaren buydu; ölümden sonra günahlarından arınabilmek. Arşiv’in içinde evriknekte olan yeni ve tuhaf yarı-tarih basitçe terk edilemezdi.</p>

  <p>Bulaşma olmasından korkan zihinküreler Arşiv’den çekildiler; Bilinç, durumu kendi kendine müzakere etti ve aradan bin yıl geçti.</p>

  <p>Arşiv’in onarılması gerekiyordu, karar buydu. İstilacılar kovulmalıydı. Eğer hiçbir önlem alınmazsa Arşiv’le beraber yeni tohumbilinçler de yitirilecekti. Asalak virüsler, soğumakta olan evren onların amansız yasalarından başka hiçbir şeyi içermeyinceye dek tatmin olmayacaklardı. Bu, Arşiv’in inşasından daha kolay bir görev değildi, daha da sorunluydu; çünkü temizliğe <span style="font-style:italic;">doğrudan Arşiv’in içinden</span> başlanması gerekiyordu. Birbirinden bağımsız milyarlarca bilinçli kürenin, Arşiv’e hem fiziksel hem de sanal olarak girmeleri gerekecekti. Üstelik karşılarında kurnaz bir rakip vardı.</p>

  <p>Kişiliklerini çoktan zihinkürelerle özdeşleştirmiş olan bağımsız varlıklar -pratikte, hayaletler- çağlar süren bütünleşmelerinden sıyrıldılar ve yozlaşmış Arşiv’e girdikleri için neredeyse ölümlü hale geldiler.</p>

  <p>Bu milyarlarcasından biri de bir zamanlar Guilford Law adı verilmiş kadim bir dünyalı düğümdü. Eski anılarını zar zor koruyabilen bu tohumbilinç, sayısız diğerleriyle birlikte Arşiv’in derinliklerine salındı.</p>

  <p>Tarihin son savaşı başlamıştı.</p>

  <p>Guilford Law savaşı anımsıyordu. Ne de olsa onu öldüren de yine bir savaş olmuştu.</p>

  <h3 id="u46434545-1fd5-4247-9d4c-1ff0f07c2dda"><a id="bookmark5"></a>İKİNCİ KİTAP</h3>

  <p>KIŞ, İLKBAHAR 1920-21</p>

  <p>“Esse est percipii.”'</p>

  <p>- <span style="font-style:italic;">PİSKOPOS</span> BERKELE<span style="font-style:italic;">Y</span></p>

  <div>
    <p><span style="font-style:italic;">*</span> “Var olmak algılanmaktır” anlamına gelen Latince söz. -yhn</p>
  </div>

  <p><span style="font-weight:bold;">— <a id="bookmark6"></a></span>O<span style="font-weight:bold;">N BEŞİNCİ BÖLÜM —</span></p>

  <p><span style="font-style:italic;">GUILFORD LAW'UN</span> <span style="font-style:italic;">GÜNCESİNDEN</span></p>

  <p>Olanları hâlâ imkânım varken ayrıntılarıyla anlatmak istiyorum.</p>

  <p>Hâlâ yaşıyor olmam bir mucize ve eğer içimizden biri kışı çıkarabilirse bunu da bir mucize saymak gerekecek. Bu ağza alınmayacak kadar tuhaf yerde -ileride sözünü daha çok edeceğim gibi- sığınacak bir yer bulduk ama yiyecek çok kıt, iklim dondurucu ve yeni bir saldırıya uğrama tehlikesi her zaman var.</p>

  <p>Bugün hâlâ çok bitkinim (kurşun kalemimi Lily gibi tutuyorum ve yazım da onunkine benziyor) ve gün ışığı şimdiden solmaya başladı.</p>

  <p>Onları kendi ellerimle veremesem de umarım Lily bir gün bu kelimeleri okur. Seni düşünüyorum, Caroline, Lily’yi de ve o kadar sık ve o kadar canlı ki, neredeyse dokunabiliyorum sana. Artık ateşim düşmeye başladığından daha az kolay olsa da.</p>

  <p>Ateşimin getirdiği hayallerin içinde özleyeceklerim sadece sizlersiniz.</p>

  <p>Yarın devam ederim, eğer şartlar izin verirse. Partizanların keşif grubumuza saldırmalarının üzerinden üç ay geçti. Bütün bu süre boyunca ya kendimde değildim ya da sayıklıyordum. Olanları parçaları bir araya getirerek anlatmaya çalışacağım. Aradaki boşlukları Avery Keck, John Sullivan ve “Diggs" Digby, sağ kalabilen diğerlerinin de yardımlarıyla doldurmaya çalıştılar.</p>

  <p>Gücüm ve zamanım sınırlı olduğundan, az ve öz yazmak zorundayım. (Işık, bu yüksek taş mazgallardan içeri muşambadan veya hayvan postlarından sızarak düzensiz biçimde giriyor ve ben sağ kalabilmemiz için ufak da olsa bir katkıda bulunmalıyım... özellikle de sol kolunu kullanamayan ve kıt erzagımızla yemek yapmaya çalışan Diggs’e. Birazdan bana ihtiyacı olacak. Diggs şimdi ateşi canlandırıyor ve Wilson Farr da bir kova kar getirmeye gitti.)</p>

  <p>Bodensee’den ayrılmamızdan sonra, Alpler’e yaklaşırken, belirli tek amaçlan bizi katletmek ve erzagımızı yağmalamak olan silahlı bir partizan çetesinin saldırısına uğradık. Açılan ilk ateşlerle Ed Betts’i, Chuck HemphiU’i ve Emil Swensen’ı kaybettik; eğer kampımızı ağaçlara daha yakın kurmuş olsaydık daha çok adam kaybedecektik. Tom Compton’ın hızlı zekâsı bizi kurtardı. Bizi bölgedeki dev böcek yuvalarından birinin çevresinden dolaştırdı ve bu, peşimizdeki partizanların içine düştükleri ve harcandıklan bir tuzak oldu. Yuvada ölmeyenler ya vuruldu ya da kaçtı.</p>

  <p>Yegâne kurban onlar da değildi. Böceklerden biri zehrini benim damarlarına akıtmayı becerdi. Gece olduğunda Dr. Farr’a göre ölümün kapısını çalıyordum. Bu işten sağ kurtulmam beklenmiyordu ve keşif grubunun diğer üyelerinin çoğu da ağır ya da hafif yaralıydı. Preston Finch badireyi sadece burkulmuş bir ayak bileğiyle atlattı ama hevesi tümden kırılmıştı; kısa kelimelerle konuşmaya başladı ve liderliği Sullivan’la Tom Compton’a bıraktı.</p>

  <p>Saldırıyı atlatanlar harap edilmiş kamp yerine dönecek kadar kendilerini toparladıklarında bilimsel araç gereçle toplanan örneklerin yakılmış, hayvanların öldürülmüş, yiyeceklerle ilaçların çalınmış olduğunu gördüler.</p>

  <p>Bunları düşünmek bana şimdi bile acı veriyor. Bütün emeğimiz, Caroline! Sullivan'ın belge olarak topladığı örnekler, aldığı notlar, bitki baskısı, yok oldular. Fotoğraf makinelerimin ikisi de filmlerle birlikte parçalanmıştı. (Sullivan kötü haberi bana sonunda kendime geldiğimde verdi.) Defterimin sağlam kalmasının tek nedeni onu sürekli üzerimde taşımamdı. Birkaç diğer notla yazı araçlarını ve sağ kalanların kış güncelerini tutmakta olduklan bir miktar kâğıdı kurtarabildik.</p>

  <p>Ölenlerin yasını tutamadım, Caroline, zehir bedenimi kavururken ne gözlerimi açabildim ne de nefes almaktan öte bir şey yapabildim.</p>

  <p>Onların yasım daha sonra tuttum.</p>

  <p>Yaralıların dinlenmeye ve yemeğe ihtiyaçlan vardı. Tom Compton bir kez daha bizim kurtuluşumuz oldu. Böceğin ısırdığı yeri dağladı ve acı bir otun özsuyuyla tedavi etti. Dr. Farr buna itiraz etmedi, çünkü elimizde kullanabileceğimiz ilaç kalmamıştı. Farr, kendi tıbbi yeteneklerini yaraları sarmakta ve kınlan kemikleri düzeltmekte kullandı. Kalan erzagımızla, çevrede başka partizanların dolaşıyor olma ihtimaline karşı, daha savunulabilir bir kamp yapmaya çalıştık. İçimizde bir yolculuğa dayanabilecek olanlar çok azdı.</p>

  <p>Atılması gereken mantıklı tek adım yardım istemekti. Constance Gölü sadece birkaç gün gerimizdeydi. Erasmus kulübesine ve ağılına geri dönmüş olmalıydı, ama tekneler hâlâ oradaydı -eğer onlar da düşmanlarca keşfedilmemişse-ve Ren Nehri’nden aşağı yolculuk etmek yukan gitmekten çok daha kolay olacaktı. Jeffersonville’e ulaşmak için aşağı yukarı bir ay, bir kurtarma grubunun gelmesi için ise daha da azı yeterdi.</p>

  <p>Tom Compton gitmeye gönüllü oldu ama sağ kalanlara barınak sağlamak ve tedavi etmek için kalması gerekiyordu. Avcılık ve tuzakçılık deneyimleriyle tüfeğinin mermisi olmasa bile yiyecek sağlayabilirdi. Gerçekten de sadece bir av bıçağıyla kürk yılanları avlamaya başlamıştı. Hayvanlar sonunda onun kokusundan kaçmayı öğrenmişlerdi, ama o kadar aptaldılar ki daha onlar ne olup bittiğini anlamadan Compton bir yılanın boğazını kesebiliyordu.</p>

  <p>Saldırıyı yara almadan atlatan Chris Tuckman ve Ray Burke’yi yardım aramaya gönderdik. Kalan konservelerimizi (zaten çok azdı), yangından kurtulmuş bir çadırı, ayrıca tabancaları, bir pusulayı ve topladığımız cephanenin önemli bir kısmını da yanlarında götürdüler.</p>

  <p>Üç ay geçti.</p>

  <p>Geri dönen olmadı.</p>

  <p>Kimse gelmedi. Başlangıçtaki on beş kişiden dokuzumuz kaldık. Ben, ayrıca Finch, Sullivan, Compton, Donner, Robertson, Farr ve Digby.</p>

  <p>Bu yıl kış erken bastırdı. Önce buz gibi bir sulu sepken, ardından lapa lapa, amansız bir kar.</p>

  <p>Sullivan, Wilson Farr ve Tom Compton’ın bakımları sayesinde sağlığımı görüntüde de olsa kazandım. Beni sebze lapasıyla besleyip yolculuk etmek zorunda kaldığımızda yabani bir yılanın arkasına taktıkları kızakla taşıdılar. Belli nedenlerden dolayı kilo kaybettim - diğerlerinden daha da fazla ve şu günlerde kamı zil çalan bir güruhuz.</p>

  <p>Caroline, beni görmelisin. Şu hep şikâyet ettiğin “küçük göbek” artık bir anı oldu. Kemerimde yeni delikler açmam gerekti. Kaburgalarım bir çatalın parmakları gibi çıktılar ortaya ve traş olduğumda (bir ayna ve bir usturamız var) gırtlağım çarşafın altındaki bir kedi gibi oynuyor.</p>

  <p>Dediğim gibi, kış için kendimize bir sığmak bulduk. Ama bulduğumuz sığınak...</p>

  <p>Caroline, onu tarif edemem! En azından bu gece değil.</p>

  <p>(Dinle: Diggs yine iş başında, koltuk değneği niyetine kullandığı dal parçası taş zeminde takırdıyor, ateşin üzerindeki çaydanlık tıslamaya başladı. Birazdan beni yardıma çağıracak.)</p>

  <p>Belki onu ilk gördüğüm gibi tarif edersem... Yüksek ateşin sisi içinden tabii, ama kulağa öyle gelse de sayıklamıyorum.</p>

  <p>Caroline, sabırlı ol. İnanmamandan korkuyorum.</p>

  <p>Bizi gözünde canlandırsana; hayvan postlarına bürünmüş bir grup kılıksız adam, bazılan yürüyor, bazıları topallıyor, bazıları kızakla çekiliyor, boş midelerle ve yan donmuş bir halde karlı bir sırtı daha aşıyor ve yabanıl bir vadi daha görüyorlar. Diggs haşatı çıkmış koluyla, Sullivan acıklı bir şekilde topallayarak, ben ise hâlâ yürümekte zorluk çektiğim için bir kızağın üzerinde. Farr’a göre, böcek zehrinin karaciğerimde yaptığı tahribatın bedelini ödüyorum. Ateşler içindeydim ve sararmıştım ve... eh, fazla ayrıntıya girmeyeceğim.</p>

  <p>Dağlarda bir vadi daha, ama bu farklıydı. Tom Compton bulmuştu onu.</p>

  <p>Geniş bir ırmak vadisiydi, taşlı bir toprağı vardı ve asık suratlı, dikenli kubbe ağaçlanyla kaplıydı. Kızağımdaki makamımdan, kürklere sanlı halde ilk gördüğüm sadece buydu; vadinin yamacı ve karanlık bitki örtüsü. Ama grubun geri kalanı aniden sessizliğe gömülmüştü. Onlan ürküten şeyin ne olduğunu görebilmek için doğruldum ve bu ülkede görmeyi beklediğim en son şeyi gördüm:</p>

  <p>Bir kent!</p>

  <p>Ya da bir kentin yıkmtılan. İçinde bir ırmağın dizginsiz aktığı muazzam bir mozaik gibiydi, ne kadar eski olduğu açıkça görülüyordu ama zeki yaratıkların bir eseri olduğu da besbelliydi. Bu mesafeden bile mimarlarının çoktan gitmiş oldukları anlaşılıyordu. Bu kentin kusursuzca paralel caddelerinde yürüyen kimse yoktu. Hâlâ ayakta olan binalar taştan oyulmuş, sisin ve zamanın yumuşattığı demir grisi kutulardı. Kent <span style="font-style:italic;">büyüktü,</span> Caroline, inanılmayacak kadar büyük... hem Boston’ı hem de onun gibi bir çift kenti daha içine alacak kadar büyük.</p>

  <p>Bütün bu belirgin eskiliğine rağmen, kentin merkeze daha uzak olan binaları az ya da çok tamamlanmış ve kolayca erişilebilir durumdaydı. Bu harabe, bize bulmaktan umudu kestiğimiz her şeyi vaat ediyordu; kendimiz ve hayvanlarımız için barınak, temiz su ve ağaçlık tepeler ve yakındaki yılan sürülerinin izleri göz önüne alındığında bol av. Tom Compton kenti ve çevresini kolaçan etmiş ve orada kışlayabileceğimizi düşünmüştü. Kentin artık yerleşilmeyen bir yıkıntı olduğuna, bol miktarda yakacak bulunmasına rağmen onun rüzgârlı sokaklarında ısınabilmek için çok uğraşmamız gerekeceğine dair bizi uyardı. Ama kendimizi yılan derisi çadırlarımızda öleceğimize ya da bir dağ geçidinde basitçe donup kalacağımıza inandırmış olduğumuz için bu çetin seçenek bile bize tanrı’nın bir lütfuymuş gibi görünüyordu.</p>

  <p>Elbette ki kent karşımıza sayısız sorularla çıkmıştı. İnsanların bulunmadığı bir ülkede nasıl var olabiliyordu ve onu inşa edenlere ne olmuştu? Onu inşa edenler insan mıydı, yoksa yeni, Darwinyalı bir ırk mı? Ama yıkıntıların kökenini ya da anlamını tartışamayacak kadar bitkindik. Sadece Preston Finch vadinin yamacını inmeye başlamadan önce tereddüt etti. Neden korktuğunu bilmiyorum; günler var ki ağzından tek kelime çıkmadı.</p>

  <p>Barınak bulma beklentisi bizi neşemize kısmen kavuşturmuştu. Yolumuzun üzerindeki kubbe ve adaçayı çamı ağaçlarının dökülmüş dallarından topladık. Yıldızlar gökyüzünde parlamaya başlamadan önce ateşimiz gürüldeyerek yanıyor, düzensiz ışığı Adsız Kent’in devasa taş bloklarının arasına vuruyordu.</p>

  <p>Sevgili Caroline, bu günceyi tutmakta istediğim kadar sadık olamadım. Olaylar izin vermedi.</p>

  <p>Korkma, yeni bir felaket yok, sadece yalnızlığımızın ve ilkel yaşamın süregiden felaketi.</p>

  <p>Sırf hayatta kalabilmek için Kızılderililer gibi yaşıyoruz. Ateşim düştü (umarım bir daha da çıkmaz) ve zehirlenen bacağım duyularına ve biraz da gücüne tekrar kavuşmaya başladı. Sadece bir dal parçasından destek alarak epey bir mesafe yürüyebiliyorum ve hâlâ geniş vadiyle sınırlandırılmış olsam da Tom Compton ve Avery Keck’e avda refakat etmeye başladım. Bahara geldiğinde sonunda Constance Gölü’ne ve eve doğru yola çıktığımızda keşif grubuna ayak uydurmakta hiçbir zorluk çekmeyeceğim.</p>

  <p>Ava çıkarken kendimizi kürklerle ve deri çizmelerle sarıyoruz. Kürklerimizi kemik iğnelerle dikiyor, uygarlıktan kalma giysilerimizi iplik yapmakta kullanıyoruz. İki adet tüfeğimiz, hatta biraz da cephanemiz var ama avlanmamız genellikle ok ya da bıçakla oluyor. Tom, ok ve yaylarımızı yerel ağaçları ve kemikleri kullanarak yaptı ve içimizde nişancı olan da hâlâ sadece o. Dediğine göre bir tüfek sesi dikkatleri hiç de istemediğimiz bir biçimde üzerimize çekebilir ve ayrıca kurşunlara geri dönüş yolunda ihtiyacımız olabilirmiş. Yakınlarda partizanların olduğundan şüpheliyim. Kış bizim kadar onları da engelliyor olmalı. Ama bazılarımız zaman zaman gözleniyor olduğumuz hissine de kapılmadık değil.</p>

  <p>Birkaç tane kürk yılanı yakaladık ve yarım bir çatısı olan harap bir temel kalıntısını ağıl olarak düzenledik. Onlara Sullivan bakıyor ve yeterince yem ve sularının olmasıyla ilgileniyor. Botanikçilikten hayvancılığa geçti, en azından bir süre için.</p>

  <p>Sullivan'la birbirimize daha yakınlaştık, belki benzer yaralarımız (benim bacağım, onun kalçası) bizi haftalarca içeride tuttuğu için. Sıklıkla Diggs ya da Preston Finch’le yalnız kalıyoruz. Finch işe yardım etse de hemen hiç konuşmuyor. Sullivan ise, tam tersine, benimle çok rahat konuşuyor ve ben de aynı rahatlıkla cevap veriyorum. Onun ateizmine karşı ihtiyatlı olabilirsin, Caroline ama bu <span style="font-style:italic;">ilkeli </span>bir ateizm, ne demekse artık.</p>

  <p>Dün gece bize son nöbet düştü, eğer saate aldırmazsan lüks sayılır. Ateşi canlandırdık ve her zamanki gibi öyküler anlatmaya başladık, ta ki adına ağıl dediğimiz yarı çökmüş harabeden gelen patırtıyı duyuncaya dek. Böylece kürklerimizi giydik ve neler olduğunu araştırmak için gecenin ayazma çıktık.</p>

  <p>Kar bütün öğleden sonra boyunca yağmıştı ve Sullivan'ın meşalesinin titrek ışığı sokaktaki lekesiz karlan aydınlattı. Kar, yıkılmış taşlan ve çatlamış duvarları bir pelerin gibi örttüğünden kent sadece geçici olarak boşaltılmışa benziyordu. Farklı çürüme aşamalarında olsalar da binalar birbirinin aynıydı, ham granitten kesilmiş tuğlalar harç kullanılmadan üst üste dizilmişlerdi. Flem tuğlalar, hem de taş bloklar, kenarları yaklaşık üç metrelik mükemmel kareler şeklinde kesilmişlerdi. Binalar da tam birer kare oluşturuyor ve sanki güçlü bir hayal gücü olmayan titiz bir çocuk tarafından yapılmışçasına dörtlü kareler şeklinde diziliyorlardı.</p>

  <p>Bina girişlerinde belki bir zamanlar ahşap kapılar vardı ama öyle bile olsa çoktan çürümüş ve dağılmışlardı. Girişler bir adamın iki katı yüksekliğinde ve yine birkaç adam alabilecek genişlikteydi; ama Sullivan’a göre bu, bize kentin asıl sakinleri hakkında hiçbir şey söylemiyordu - katedrallerin girişleri saz kulübelerinkinden büyüktür ama girip çıkanlar aynı boydadır. Her halükârda edindiğimiz izlenim, tufan ve</p>

  <p>Âdem öncesi tıknaz bir devler ırkı şeklinde oldu.</p>

  <p>Yakaladığımız on iki kürk yılanını yıkık dökük ağıllarının içinde tutabilmek için kubbe ağacından kabaca bir çit yapmıştık. Her zamanki meleme ve geğirmelerini saymazsak genellikle sessizdirler. Bu gece gürültüleri neredeyse aralıksız ve toplu bir ağıt gibiydi ve sesi taş bir saçak altına dek izlediğimizde sürümüzden bir hayvanın doğurmakta olduğunu gördük.</p>

  <p>Ya da daha doğrusu (yaklaşınca gördüğümüz üzere) <span style="font-style:italic;">yumurtlamakta</span> olduğunu. Yumurtalar hayvanın sarkık karnından ışıltılı kümeler halinde çıkıyordu ve her yumurta bir beyzbol topu iriliğindeydi. Hayvan, rüzgârın topladığı karların üzerinde peltemsi bir yığın oluşuncaya dek yumurtlamaya devam etti.</p>

  <p>Sullivaria baktım. “Yumurtalar bu havada donacak. Eğer bir ateş yakarsak...”</p>

  <p>Sullivan başım iki yana salladı. “Doğa önlemini almış olmalı," diye fısıldadı. “Değilse, biz yardım edemeyecek kadar cahiliz. Geride dur, Guilford. Onlan sıkıştırma.”</p>

  <p>Haklıydı da. Doğa önlemini <span style="font-style:italic;">almıştı,</span> sakarca da olsa. Dişi yumurtalarını dökmeyi kesince diğer bir hayvan, belki de erkeği, inci yığını gibi ışıldayan kitleye yanaşıp alü bacağının tek bir orak hareketiyle onlan kardan aldı ve kamına dizili ceplere doldurdu. İhtimal ki yavrular kendi başlarının çaresine bakar hale gelinceye dek o ceplerde korunacaklardı.</p>

  <p>Ağlaşıp melemeyi sonunda kesen sürü kendi işine döndü.</p>

  <p>Gerisin geriye barınağımızın sıcağına kaçtık. Rüzgâra daha az maruz kalan binalardan birinin iki büyük odasını işgal etmiş, onlan yılan derileriyle bölmelere ayınp izole etmeye çalışmış ve zemini kum otlarla kaplamıştık.</p>

  <p>Sullivan ellerini ısıtır ve kök çayı yapmak için ocağın kenarına karla dolu bir çaydanlık yerleştirirken düşünceliydi. “Doğuyorlar,” dedi, “ürüyorlar ve ölüyorlar. Guilford, bugüne dek evrim geçirmemişlerse bile bundan sonra geçirecekler; doğa tarafından seçilmiş, koşullar tarafından üretilmiş...”</p>

  <p>“Finch, Tanrı’nın işi, derdi.” Finch sürekli sustuğuna göre, sırf Sullivan’ın ilgisini canlı tutmak için onun rolünü üstlenmem gerektiğine inanmıştım.</p>

  <p>“Ama bunun <span style="font-style:italic;">anlamı</span> ne ki?” Sullivan çaydanlığı neredeyse devirerek ayağa kalktı. “Öylesine tam bir açıklamam olmasını nasıl da isterdim! Alay etmiyorum, Guilford, bana öyle mahsun bakma. Ciddiyim. Gece gökyüzünde Mars’ın rengine bakmak, kara yumurtlayan altı bacaklı kürklü yaratıklara bakmak ve Tanrı’nın elini görmek... ne kadar da basit!”</p>

  <p>“Gerçek basittir,” diye ukalalık ettim.</p>

  <p>“Gerçek <span style="font-style:italic;">sıklıkla</span> basittir. Kandıracak kadar basit. Ama cahilliğimi bir mihraba koyup adına Tanrı demeyeceğim. Bu puta tapmakmış gibi geliyor, hem de en kötüsünden.”</p>

  <p>İşte, Caroline, “ilkeli ateizm” derken kastettiğim buydu. Sullivan dürüst bir adam ve ilmi konusunda da alçakgönüllü. Bir Quaker‘ ailesinden geliyor ve hatta yorgun olduğu zamanlarda, onların tarzında konuşmaya başlıyor.</p>

  <p>“Bu kent,” diye somurttu. “Bizim kent <span style="font-style:italic;">dediğimiz</span> bu şey, sadece kutular ve ara sokaklardan ibaret... Ne su tesisatı var, ne de yiyecek depolanacak bir yer; ne bir fırın, ne bir tahıl amban, ne bir tapınak, ne de spor sahası... Bu kent bir anahtar.”</p>

  <p>“Neyin anahtarı?” diye sormak istedim.</p>

  <p>Bana aldırmadı bile. “Onu yeterince yakından keşfetmedik. Yıkıntılar kilometrelerce uzuyor.”</p>

  <p>“Tom kolaçan etti.”</p>

  <p>* Bir Hıristiyan mezhebi, <span style="font-style:italic;">-yhn</span></p>

  <p>“Kısaca. Tom bile kabul ediyor ki...”</p>

  <p>Neyi kabul ediyor? Ama Sullivan kendi düşüncelerine dalmıştı ve onu zorlamak boşuna olurdu. Onun huylarını iyi bilirdim.</p>

  <p>Darwinya, çoğumuzun inançtan için bir mihenk taşı olmuştu. Finch kıtanın apaçık bir mucize olduğu fikrinde, ama ben onun, tanrı’nın bu sessiz tepeler ve ormanlardan daha az müphem bir imza bırakmış olmasını dilediğinden kuşkulanıyorum. Sullivan ise mucizelerle günbegün kapışmakta.</p>

  <p>Çayımızı içtik ve ordu malı battaniyelerimizin altında titremeye başladık. Partizan saldırısı oldu olalı Tom Compton gece nöbeti koymamızda ısrar ediyordu. Elimizden gelen, ateşin başına iki kişi yerleştirmekti. Ne için nöbet tuttuğumuzu sıklıkla merak ediyordum, çünkü uyuyanlan uyandırsak da uyandırmasak da yeni bir saldırının savunmamızı ezip keseceği gün gibi belliydi.</p>

  <p>Ama kentin ihtiyatlı olmaya zorlamak gibi bir özelliği vardı.</p>

  <p>“Guilford," dedi Sullivan, uzun bir suskunluktan sonra. “Bugünlerde, uyurken... rüya görüyor musun?”</p>

  <p>Soru beni şaşırtmıştı.</p>

  <p>“Nadiren,” dedim.</p>

  <p>Ama bu bir yalandı.</p>

  <p>Rüyalar önemsizdir, Caroline, değil mi?</p>

  <p>Ben rüyalara inanmam. Bana benzeyen nöbetçi askere inanmıyorum, gözlerimi her kapatışımda onu gördüğüm halde. İyi ki Sullivan bu konuda ısrar etmedi ve nöbetimizin kalan kısmını konuşmadan geçirdik.</p>

  <p>Ocak ayının ortası. Son av seferimizden beklenmedik ganimetlerle döndük: bol miktarda et, kış tohumları, halta bir çift Darwinya kuşu... güve atmacaları, beyinsiz, iki ayaklı deri kanallı yaratıklar, ama kuzu eli lezzetindeler, ağzımıza layık. Gripten yatmakta olan Paul Robcrtson dışında herkes tıka basa yedi. Finch bile memnuniyetinden gülümsedi.</p>

  <p>Sullivan h9l9 yıkıntıları keşfetmekten bahsediyor, bu fikir neredeyse bir saplantıya dönüşmüş. Şimdi, hazır kilerimiz dolu ve hava yumuşamışken, planını eyleme dönüştürmek niyetinde.</p>

  <p>Yardımcı ve hamal olarak Tom Compıon’la beni seçti. Yarın yola düşüyoruz, kentin kalbine yapılacak iki günlük bir keşif seferi.</p>

  <p>Umarım doğru yapıyoruzdur. Doğrusu biraz korkuyorum.</p>
</body>
</html>
