<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 id="u05dc4b72-46e6-419d-872f-59c0b0059542"><a id="bookmark0"></a><span style="font-weight:bold;">— SONSÖZ —</span></h2>

  <p><span style="font-style:italic;">YAZ SONU, 1999</span></p>

  <p>Sabah yürüyüşünden dönen Karen, koskoca bir deniz tekerinin karaya vurmuş olduğunu söyledi Guilford’a. Öğle yemeğinden sonra (verandada sandviçler, bir lokmadan fazla yiyemese de) Guilford, denizin verdiği bu harika şeyi görmek için sahile indi.</p>

  <p>Enerjisini boşa harcamak istemediğinden acele etmedi. Sık eğrelti otlarıyla ağustos nektarları sızan çan ağaçlarının arasından geçen bir yolu izledi. Bacakları derhal sızlamaya başlamış ve okyanusu görene kadar nefesi çoktan tıkanmıştı. Oro Deltası’nın iklimi Darwinya’da olabileceği kadar ılımandı, ama yazlan genellikle bunalucı ve nemli olurdu. Bulutlar durgun Akdeniz’in üzerine mermer saraylar, yitik Avrupa’nın katedralleri gibi yığdırdı.</p>

  <p>Önceki gecenin fırtınası deniz tekerini çakıllı sahilin yukarısına atmıştı. Guilford cisme temkinle yaklaştı. En az iki metre çapında dev bir şeydi, lekeli beyaz bir rengi vardı ve tam bir çemberden çok hatalı bir elips şeklindeydi. Bunun dışında sanki bir denizaltı kervanından arda kalmış bir at arabası tekerine şaşılacak kadar benziyordu.</p>

  <p>Aslında bir çeşit derin su bitkisiydi ve kof simetrisiyle Darwinya için tipikti.</p>

  <p>Buraya vurmuş, evin hemen arkasındaki sahili şereflendirmiş olması tuhaftı. Guilford hangi gücün, suyun hangi hareketinin tekeri yatağından koparmış olabileceğini merak etti. Ya da yoksa Darwinya’yla eski dünya ekolojilerinin okyanusun mahremiyetinde bile devam eden çekişmesinin bir belgesi miydi?</p>

  <p>Karada, Guilford’ın dönemi içinde, çiçekli bitkiler daha yavaş olan Darwinyalı eşlerine üstün çıkmaya başlamışlardı. Tilson’a giden yolun kenarında, son sıralarda, yaz gibi masmavi gündûzsefaları keşfetmişti. Ama Darwinyalı türlerden bazıları da buna karşılık vermekte gecikmemişlerdi; iskelet tülleriyle sahte dağ lalelerinin Mason-Dixon hattının güneyinde giderek çoğaldıkları söyleniyordu.</p>

  <p>Narin bir tür olan deniz tekeri, yarın öğle vaktine kadar kararmış ve çürümüş olacaktı. Guilford eve dönmek üzere kalktı ama kaburgalarının altındaki sancı üstün geldiği için dinlenmek üzere durdu. Mendilini gelgitin bıraktığı bir gölcükte ıslattı ve denizin tuzunu dudaklarında hissederek yüzünü sildi. Zorlukla nefes alıyordu ama bu beklenmedik bir şey değildi. Geçen hahta Tilson sağlık merkezindeki doktor ona röntgen filmlerini ve karaciğeriyle akciğerlerindeki yorumu pek de zor olmayan lekeleri göstermişti. Guilford cerrahi müdahaleyle son şans radyoterapiyi reddetmişti. Bu at, kamçılanamayacak kadar yaşlıydı artık.</p>

  <p>Biraz oturmaya zorlanmış halde, deniz tekerinin tuhaflığını, neredeyse başdöndürücü aykırılığını takdirle seyretmeye koyuldu. <span style="font-style:italic;">Tuhaf bir sahile tuhaf bir şey vurdu; eh, bunu benden iyi kim bilecek.</span></p>

  <p>Önceki gecenin fırtınası havayı temizlemişti. Dalgasız denizin havanın mavisini yansıtmasını izledi. Kendini dönüş yolculuğuna hazır hissedinceye dek birkaç şarkı mırıldandı.</p>

  <p>Karen bekliyor olacaktı. Doktorun dediklerini ona nakletmemişti, ama onun da bir şeylerden kuşkulandığı belliydi. Karen bunu olgunlukla karşılıyordu ama Guilford dostlardan gelecek telefonlardan korkuyor, özellikle Lily’nin kaçındmaz biçimde aramasından ve bunun sonuçlarından çekiniyordu; son bir ziyaret, havada dilsiz kuşlar gibi asılı duran eski günahlarla hüzünler. Hani onu bir kez daha görmek istemediğinden değildi, ama Lily de bugünlerde eskisi kadar dinç sayılmazdı. En azından Lily’den çok yaşamayacaktı. <span style="font-style:italic;">Küçük avuntular,</span> diye geçirdi aklından.</p>

  <p>Bu karanlık düşüncelerin arasında ayağa kalkıp sırtını deniz tekerine döndüğünde, nöbetçiyi taşlı sahilin birkaç metre aşağısında onu bekler halde bulunca şaşırmadı.</p>

  <p>Guilford hayalete dostça yaklaştı. Sıska ve çocuksu görünüyordu nöbetçi. Artık bu onun ikizi değildi. Bu başka bir şeydi. Daha genç. Daha yaşlı.</p>

  <p>Hafifçe titreşen hayaleti şöyle bir süzdü. “Söylesene,” dedi, “şu eski ordu paçavralarını giymekten usanmadın mı?”</p>

  <p>“Onlar insan olarak giydiğim son giysilerimdi. Başka bir şey giymem uygun olmaz. Hiçbir şey giymemem de dikkat çeker."</p>

  <p>“Epey oldu,” dedi Guilford.</p>

  <p>“Otuz yıl,” dedi nöbetçi, “aşağı yukarı."</p>

  <p>“Öyleyse o filmlerdeki gibi mi olacak? Gökyüzüne giden kırmızı bir halı döşemeye mi geldin? Hasta yatağımdan doğru bulutlara ve lir müziğine.”</p>

  <p>“Hayır. Ama seninle eve kadar yürümek istiyorum, sakıncası yoksa.”</p>

  <p>“Burada olmanın belirli bir amacı yok mu? Yoksullan ziyarete mi çıktın? Hani seni gördüğüme memnun olmadım değil ama...”</p>

  <p>“Sana sormak istediğim bir soru var. Ama henüz değil. Yürüyelim mi? Yürürken hep daha iyi düşünebiliyorum.”</p>

  <p>Ağaçların arasından geçen patikayı izlerken havadan sudan konuştular. Guilford, nöbetçiden korkmuyordu ama telaşlı bir heyecanı da bastıramıyordu. Danvinya’dan rastgele söz etmeye, kıtanın nasıl değiştiğini, kentlerin ve demiryollarının ve uçakların onu nasıl uygarlaştırdığını, ama ortadan kaybolmak isteyenler için hâlâ ne kadar çok vahşi arazi kaldığını anlatmaya başlamıştı... sanki nöbetçi bunları bilmiyormuş gibi.</p>

  <p>“Sen sahili tercih ediyorsun," dedi nöbetçi.</p>

  <p>Ediyordu da. Bu ona uyuyordu. Belki de sahilden zıt öğelerin buluştuğu ve kaynaştığı bir yer olduğu için hoşlanıyordu; eski ve yeni dünyalar, denizle kara. Geçmişle gelecek.</p>

  <p>Nöbetçi sabırla dinledi ve Guilford bir süre sessiz kaldı. Sonra işin ayırdma vardı. “Bu ilk kez olmuyor, değil mi?”</p>

  <p>“ilk kez ne?” dedi nöbetçi.</p>

  <p>“ilk hasta ziyareti, ihtiyar piçe kuyruğu titretmeden önce bir uğramak.”</p>

  <p>“Bu bir hasta ziyareti değil.”</p>

  <p>“O zaman neden...?”</p>

  <p>“Geçmişi düşün,” dedi nöbetçi. “Otuz yıl önce, Guilford, sana benimki gibi bir yaşam önermiştim.”</p>

  <p>“iblisleri hapsettikten sonra,” diye katıldı Guilford. “ikimiz de ölmüşken.”</p>

  <p>“Ne yanıt verdiğini anımsıyor musun?”</p>

  <p>“Kabaca.” Yalandı. Her kelimesi hatınndaydı.</p>

  <p>“Demiştin ki, ‘Almama izin verilmeyen şeyi istiyorum. Ölmeden önce yaşlanmak istiyorum.’ ”</p>

  <p>“Evet.”</p>

  <p>“Kolay değildi. Tozdan yine kemik yaratmak. Havadan et. Yaşlanan, ölümlü bir insan bedeni.”</p>

  <p>“Doğru. Tanıdığım çoğu insandan daha çok canlandırıldım.”</p>

  <p>“Sana, değdi mi diye sormaya geldim.”</p>

  <p>“Sorun bu muydu? Küçük ziyaretinin amacı bu muydu?” Eve yaklaşıyorlardı. Nöbetçi, Karen'ın onu görmesini istemiyormuşçasına, ağaçların gölgesinde kalmıştı. Koyu gölgelikte neredeyse gözle görülmüyor, gerçek bir hayalet, en fazla bir esinti kadar maddese] oluyordu.</p>

  <p>“Ben bir insan olarak doğmuştum,’’ dedi nöbetçi. “Ama yıldızların gençliğinden bu yana <span style="font-style:italic;">sadece</span> bir insan değilim. Sen benim hiçbir zaman yapmadığım bir şeyi yaptın. Yaşlandın. Yaşlanmayı <span style="font-style:italic;">seçtin.</span> Öyleyse söyle bana. Değdi mi?”</p>

  <p>Guilford ne diyeceğini bilemiyordu. Kendini methetmekten nefret ederdi. Ölüm ilanları gibi şeylerin başkalarına bırakılması en iyisiydi. Ama son savaştan beri sürdürdüğü hayatı düşündü, hem bir bütün olarak hem de ayrıntılarıyla... kızı Lily’yi tanımasını, Karen’la evlenmesini ve ona bir yuva kurmasını, bebeklerin doğmasını, hayatların yitirilmesini, insanların umarsız ve hüzünlü bir şekilde kendilerini keşfetmelerini düşündü. <span style="font-style:italic;">Ben 1898 yılında doğdum, bir asırdan da önce.</span></p>

  <p>Bu bir tanrı için çok değildi, ama Guilford’ı fazlasıyla etkiliyordu.</p>

  <p>Basit bir soru, basit bir yanıt.</p>

  <p>“Tabii ki değdi.”</p>

  <p>Nöbetçiye bakmak için döndü, ama nöbetçi gitmişti, sanki ağaçların arasında gün ışığıyla gölgelerden başka bir şey hiç olmamış gibi.</p>

  <p>Doktorun dediklerini duyunca Karen ağladı, ama akşam olduğunda ve Guilford onun gözyaşlarını sildiğinde toparlandı. Ne de olsa dedi, o henüz yaşıyor. Ölümden sanki bir tefecinin elindeki senetmişçesine söz ediyordu, ödeneceği kesin olmayan bir borç.</p>

  <p>Guilford, ondaki bu sertliği taze bir elmanın ekşi lezzeti gibi seviyordu. Karen özel günler için sakladığı yerel viski şişesini çıkardı -nikâh ve cenaze şişesi diyordu ona, bu gece olmasa da- ve yatağa yönelmeden önce hatm sayılır bir kısmını içti. Guilford onu hiç bu kadar sevmemiş olduğuna hükmetti.</p>

  <p>Ama uy uyamadı.</p>

  <p>Verandada yalnız başına oturdu ve yıldızları seyretti.</p>

  <p>Ufuktaki şu nokta Mars mıydı? Gökyüzüyle ilgili işlerden hiçbir zaman pek anlamamıştı. Astronomi, işte bu Dr. Sullivan'ın hobilerinden biriydi. Dr. Sullivan ona Mars’ı gözünü kırpmadan gösterebilirdi.</p>

  <p>Mars yakında dert olacaktı. Geçen yılki sondanın gönderdiği fotoğraflar derdi sadece işaret etmişti. Mars’ta psionlar kuyularından dışarı çıkmıştı ve yerlileri köleleştirmekle meşguldü. Nasıl ve neden olduğunu bilmese de Guilford onların yumuşak huylu, neredeyse insan denebilecek canlılar olduğundan haberdardı. Yardıma ihtiyaçlan olacaktı. Dünyanın sonu gelmeden önce daha fazla hapsetmeler gerçekleşecekti ve dünyanın nasıl sona ereceğini tanrılar bile kesin olarak bilmiyorlardı.</p>

  <p>Marslıların yardıma ihtiyaçlan vardı, ama Guilford bunu sağlayamazdı. Savaş bu kez onsuz gerçekleşecekti.</p>

  <p>Eğer göğsümde gelişen agn bir savaş borusu değilse, diye düşündü. Eğer ölürse belki Nick’i, Caroline ve Abby’yi bulacaktı (eğer birbirleriyle konuşuyorlarsa), bir de Tom Compton’u... Belleau ormanından yıldızlara giden uzun yolu yürüyecekti. Bir tanrı olacak ve tanrılar savaşa çağnlacak ve bu da...</p>

  <p>İçini çekti ve böceklerin gecenin içinde vızıldaınalarını dinledi. Pervaneler bir günden de kısa süren hayatlanyla, verandanın ışığım yoklamaya geliyorlardı; nesiller boyunca, karanlığa atılmış oklar gibi. <span style="font-style:italic;">Bütün ırmaklar denize akar, ama deniz henüz dolmadı...</span></p>

  <p><span style="font-style:italic;">Deniz,</span> diye düşündü Guilford, <span style="font-style:italic;">yaşamla dolu.</span></p>

  <p>Kedere zaman yok ve yapılacak çok şey var. Dinlenmek, gözlerini yummak, uyumak için ise sadece bir an.</p>
</body>
</html>
