<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;">— <a id="bookmark0"></a>ON ALTINCI BÖLÜM —</span></p>

  <p>Alışılmadık soğuklukta bir Londra kışıydı, Caroline'ın anımsadığı Boston kışlarının hepsinden daha sert. Alice yenge, bunun bir kurt-kışı olduğunu söylüyordu. Liman bölgesi sanayiyle dolu olsa ve bacalar ufku karansa da, buz parçalarının tıkadığı Thames Nehri’nden yukan gemiler dolusu erzak geliyordu. Londra’daki her bina da, ya kömür dumanı ya da bir odun ateşinin daha gri tondaki dumanını buna ekliyordu. Caroline, yabanıl yaşamm giderek uzaklaştırılmasının simgesi olan bu iç karanıcı havalarda bir çeşit teselli buluyordu. Artık Londra’nın gerçekte ne olduğunun farkına varmıştı; burası bir yerleşim birimi değildi -zaten bu verimsiz, çirkin arazide kim yerleşmek isterdi ki?- daha çok bir türlü yola gelmeyen doğaya karşı bir meydan okumaydı.</p>

  <p>Sonunda kazanan doğa olacaktı, tabii ki. Doğa hep kazanırdı. Ama Caroline döşenmiş her cadde ve kesilmiş her ağaçtan gizli bir zevk almayı öğrenmişti.</p>

  <p>Ocak ayının ortalarında bir buharlı gemi, Jered’in geçen yaz ısmarladığı mallarla birlikte geldi. Büyük makaralara sarılmış halde zincir ve halat, ayrıca çiviler, katran, fırça ve süpürgeler vardı. Jered, boşalan stoklarını tamamlamak için bir hafla boyunca antrepodan dükkâna bir araba tuttu. Bugün, Caroline ve Alice içeride rafları düzenlerken, malzemelerin son postasını depoya taşıdı ve atları sert arka sokak rüzgârına sisli soluklar veren arabacının ücretini ödedi. Alice yenge yorulmak bilmeden çalıştı, ellerini önlüğüne temizledi ve nadiren konuştu.</p>

  <p>Yengesi, Caroline’la göz göze gelmekten kaçındı. Aylardır bu şekilde davranıyordu; soğuk ve tasvip etmediğini gösteren bir kibarlıkla.</p>

  <p>Başlangıçta bir tartışmaları olmuştu, <span style="font-style:italic;">Weston</span>’a yapılan partizan saldırısının şaşkınlığını yaşadıklarında. Alice, Guilford’ın öldüğüne inanmayı reddetmişti. Bu konuda kararlıydı.</p>

  <p>Caroline, Guilford’ın ölmüş olduğundan basitçe ve açıkça emindi, bu hiçbir şeyi kanıtlamasa da Jered’in Weston’la ilgili haberi verdiği andan itibaren bunu biliyordu. Jered bile keşif grubunun kararlı hırsızlar için kolay bir av oluşturacağını kabul ediyordu. Caroline duygularını kendine sakladı, en azından başlangıçta. Ama yaz sona ermeden çok önce artık dul bir kadın olduğunu yüreğinde hissetmişti.</p>

  <p>Başka hiç kimse gerçeği kabullenmemişti. Bir umut her zaman vardı. Ama eylül ayı hiçbir haber çıkmadan gelip geçti ve umutlar güzle beraber zayıflayıp kış geldiğinde büsbütün soldu.</p>

  <p>Kanıtlanan bir şey yok, demişti Alice. Mucizeler mümkündü. “Bir kadının inancı olmalı,” dedi Caroline’a.</p>

  <p>Ama bazen bir kadın gerçeği bilir.</p>

  <p>Tartışma sonlanmamıştı, sonlanamazdı. Bu konuda konuşmayı bırakmışlardı sadece; ama her konuşmanın rengini o belirliyor, akşam yemeğinde sofraya onun gölgesi düşüyor, saatin tiktaklarının arasından yavaş yavaş o sızıyordu. Caroline siyah giymeye başlamıştı. Alice, Guilford’ın çantasını holdeki dolapta ders vermek istercesine tutuyordu.</p>

  <p>Ama bugün Alice’i bu can sıkıcı anlaşmazlıktan öte bir şey rahatsız ediyor, diye düşündü Caroline.</p>

  <p>Sabahın iş yoğunluğu bitmeden ipucunu bulmuştu. Alice bir müşteriyle ilgilenmek için tezgâhın başına gitmiş ve depoya yüzünde tatsız bir şey söylemek üzere olduğunu belli eden bunalmış bir ifadeyle dönmüştü. Gözlerini kısarak Caroline’a baktı ve Caroline da bakışlarını kaçırmamaya çalıştı.</p>

  <p>“Öldüğünü kesin olarak bilmeden yasını tutmak yeterince kötüdür,” dedi Alice sert bir ifadeyle. “Ama çok, çok daha kötüsü, Caroline, yas tutmaya son vermektir.”</p>

  <p><span style="font-style:italic;">“Biliyor,”</span> diye düşündü Caroline.</p>

  <p>Artık fark etmezdi.</p>

  <p>O akşam Jered ve Alice, yerel içkili lokanta olan Ctown and Reed’de olacaklardı. Caroline onların ayrıldıklarından emin olduğunda Lily’yle birlikte alt kata indi ve soğuk sokağa çıkarak kıza bakmak için bir Kanada dolan alan ve ağzım sıkı tutan komşulan Bayan de Koenig’e gitti. Caroline, kızına hoşçakal dedi, sonra kışın soğuğuna karşı ceketini ilikleyip başlığını taktı.</p>

  <p>Donmuş sokak taşlarının üzerinde yıldızlar parlıyordu. Gaz lambalarının solgun ışığı, yeri bir kabuk gibi örten kara vuruyordu. Caroline, içinde yükselen vicdan azabını başararak rüzgârda aceleyle yürüdü. Bu günahkârlık duygusu yengemden bulaşmış olmalı, diye geçirdi akimdan. Kötü bir şey yapmıyordu. Yapamazdı. Guilford ölmüştü. Kocası ölmüştü. Kocası yoktu artık.</p>

  <p>Colin Watson, Thames ve Market Caddelerinin köşesinde bekliyordu. Caroline’a kısaca sarıldı, sonra bir araç çağırdı. Onun arabaya çıkmasına yardım ederken gülünç bıyığının altından anlamsızca gülümsedi. Caroline adamın ona karşı duyduğu doğal melankoliyi bastırmaya çalıştığını varsaydı. Elleri iri ve güçlüydü.</p>

  <p>Bu gcee onu nereye götürecekti? Bir şeyler itmeye herhalde, ama Crowıı ve Reed’e değil. Biraz konuşacaklardı. Hepsi bu. NVatson'ın konuşmaya ihtiyacı vardı. Görevinden istifa etmeyi düşünüyordu. Rıhtımda bir iş önerisi almıştı. Eylül ayından beridir Jered’in deposunda yaşamıyordu; Empireda bir oda kiralamıştı ve çoğu geceyi yalnız geçiriyordu.</p>

  <p>Kendine ait bir oda... Bu işleri daha da kolaylaştırıyordu.</p>

  <p>Caroline onunla diledigince kalamazdı. Ne yaptığından Jered ve Alice’in haberi olmamalıydı. Ya da, eğer biliyorlarsa bile, en azından bir kuşku, savunabileceği bir belirsizlik bulunmalıydı.</p>

  <p>Ama kalmak istiyordu. Colin ona nazik davranıyordu, Guilford'ın hiçbir zaman anlayamadığı bir nezaketti bu. Colin onun sessizliklerini kabul ediyor ve Guilford gibi açmaya zorlamıyordu. Guilford, Caroline'ın ruh hallerinin hep kendi başarısızlığının bir yansıması olduğuna inanmıştı. Onun için endişelenirdi -kendince düşünceli davranırdı mutlaka- ama Caroline zaman zaman bir özür tetiklemeden ağlamak isterdi.</p>

  <p>Uzun boylu, güçlü ama kendine ait huyları olan Teğmen Watson, Caroline’la yasının arasına girmeye çalışmıyordu. Belki de, diye düşündü Caroline, bir beyefendinin bir dula yaklaşımı böyledir. Dünyanın geçirdiği karışıklıklar toplum kurallarını temelinden sarsmıştı ama bazı adamlar hâlâ nazikti. Bazıları dokunmadan önce hâlâ izin istiyorlardı. Colin nazikti. Caroline en çok onun gözlerinden hoşlanıyordu. Elleri özgürce dolaşırken bile gözleri onu dikkatle izler, anlar ve sonunda affederdi. Caroline’a, o duru mavi gözlerinin arındıramayacagı hiçbir günah yokmuş gibi gelirdi.</p>

  <p>Çok geç bir saate kadar onunla kaldı ve fazlaca içti. Arzuyla, çılgınca seviştiler. Caroline ısrar ettiğinde, teğmen onu planladığından bir saat sonra bir araca bindirdi, ama o Market Caddesi’nden bir blok önce indi. Bu saatte bir arabadan inerken görülmek istemiyordu. Bu bir şekilde günahı akla getirirdi. Böylece Bayan de Koenig’e bir dolar daha kaptırıp Lily’yi almadan önce rüzgârda yalpalayarak yürüdü.</p>

  <p>Jered ve Alice evdeydiler, doğal olarak. Caroline kendinin ve Lily’nin paltolarını kaldırırken olabildiğince ağırbaşlı davranmaya çalıştı ve kızını avutmanın dışında tek kelime dahi etmedi. Jered okumakta olduğu kitabı kapattı ve yatmaya gittiğini soğuk bir sesle belirtti. Odadan çıkarken sendeledi. O da içmişti.</p>

  <p>Ama Alice eğer içmişse bile belli etmiyordu. “Bu küçük kızın uykuya ihtiyacı var,” dedi. “Öyle değil mi, Lily?” “Onu yatırayım,” dedi Caroline.</p>

  <p>“Yardım gerekmezmiş gibi görünüyor. Ayakta uyumaya çoktan başlamış bile, bu saate kalınca. Sıcak yatağın seni bekliyor, Lily! Gidip yat, canım, olur mu?”</p>

  <p>Lily esneyerek başını salladı ve annesini savunmasız bırakıp sallanarak gitti.</p>

  <p>“Bu sabah çok geç kalkmıştı,” dedi Caroline.</p>

  <p>“Rahat bir uyku uyuyamıyor. Babası için endişeleniyor.” “Ben de yorgunum,” dedi Caroline.</p>

  <p>“Ama zina yapamayacak kadar değil sanırım.”</p>

  <p>Caroline yanlış işitmiş olduğunu ümit ederek bakakaldı. “Kocan olmayan bir erkekle ilişki kurmak,” dedi Alice. “Bunun için başka bir kelimen var mı?”</p>

  <p>“Böyle konuşmak sana yakışmıyor.”</p>

  <p>“Belki uyuyacak başka bir yer bulsan iyi olacak. Boston’da Liam’a mektup yazdım. Biz biletini ayarlar ayarlamaz gelmeni bekliyor. Özür dilemek zorunda kaldım. Senin adına.” “Bunu yapmaya hakkın yoktu.”</p>

  <p>“Her şeye hakkım var sanırım.”</p>

  <p>"Guilford öldü!” Tek savunması buydu ve bu kadar çabuk kullanmış olduğuna pişmandı. Bu soğuk misafir odasında sözcükler ağırlıklarını her nasılsa yitiriyordu.</p>

  <p>Alice burnunu çekti. “Bunu bilemezsin.”</p>

  <p>“Onun kaybını her gün hissediyorum. <span style="font-style:italic;">Tabii ki</span> biliyorum.”</p>

  <p>“O zaman çok garip bir yas tutma şeklin var.” Alice, öfkesini saklamaya gerek duymadan ayağa kalktı. “Özel birisi olduğunu sana kim söyledi, Caroline? Liam mı? Sanırım o sana böyle davrandı, acılar içindeki öksüzü Boston’daki büyük evinde sakladı. Ama o gece herkes birilerini kaybetmişti, bazılarımız anne ve babasından da fazlasını... Bazılarımız sevdiğimiz her şeyi yitirdik, herkesi ve her yeri, oğullarımızı, kızlarımızı, kardeşlerimizi ve bazılarımızın gözyaşlarımızı silecek ve hizmetçilerine rahat yataklarımızı yaptıracak zengin tanıdıklarımız da yoktu.”</p>

  <p>“Haksızlık bu!”</p>

  <p>“Kuralları biz koymuyoruz, Caroline. Biz ya uyarız ya da onları çiğneriz.”</p>

  <p>“Ömrümün sonuna dek bir dul olarak kalmayacağım!”</p>

  <p>“Belki de. Ama eğer içinde en ufak bir dürüstlük olsaydı, kocanın öldürülmesine ön ayak olan bir adamla ilişkiye girmeden önce tekrar düşünürdün.”</p>

  <p><span style="font-weight:bold;">— <a id="bookmark1"></a>ON YEDİNCİ BÖLÜM —</span></p>

  <p>“Yeterince içmediniz mi?”</p>

  <p>Ses meyhanenin havasından yoğunlaşıp geliyor gibiydi; dumanlı, akıcı ve yılışık. Ama bu Vale’in duymak istediği şey değildi. Verilecek en uygun karşılık ne olmalıydı?</p>

  <p>Az ve <span style="font-style:italic;">öz olmalı,</span> diye düşündü. “Defolup gider misin, lütfen?"</p>

  <p>Yanındaki tabureye bir gölge oturdu. “Bunu istemiyoruz, öyle değil mi? Gerçekten de, Elias, beni dert etme. Sadece biraz çene çalmaya geldim.”</p>

  <p>Vale homurdanarak döndü. “Seni tanıyor muyum?”</p>

  <p>Adam uzun boyluydu. Aynı zamanda aşın kibar, titiz giyimli ve yakışıklıydı. Yine de bir atınkileri andıran beyaz dişlerini deniz fenerleri gibi ışıldatırken belki sandığı kadar yakışıklı da sayılmazdı. Vale adamın yirmi iki, belki yirmi üç yaşında olduğunu tahmin etti. Genç ve yaşma göre fazlaca özgüvenli...</p>

  <p>“Hayır, beni tanımıyorsunuz. Timothy Crane.”</p>

  <p>Eller bir piyanistinki gibi. Uzun, kemikli parmaklar. Vale aldırmadı. “Defol!” diye tekrarladı.</p>

  <p>“Elias, üzgünüm ama istesen de istemesen de seninle konuşacağım.” Tam bir New England şivesiydi, çıldırtacak kadar soylu.</p>

  <p>“Kimsin sen, Sanders-Moss yeğenlerinden biri mi?”</p>

  <p>“Üzgünüm, ilgim yok. Ama senin kim olduğunu biliyorum.” Crane daha yakma sokuldu. Tehlikeli biçimde yakına. Nefesi Vale’in sağ kulağındaki ince tüyleri kaşıdı. “Sen ölülerle konuşan adamsın.”</p>

  <p>“Ben seni defolup gitmeye ikna etmeye çalışan adamım.”</p>

  <p>“İçinde bir tanrı olan adam. Acı veren, zor bir tanrı. En azından eğer benimkine biraz benziyorsa...”</p>

  <p>Crane kaldırımın kenarında bir araba bekletmişti. <span style="font-style:italic;">Hey Tatilim,</span> diye düşündü Vale, <span style="font-style:italic;">bu nedir şimdi?</span></p>

  <p>Kavrayamayacağı kadar hızlı gelişen olayların hayal meyal farkındaydı. Sürücüye evinin adresini verdi ve sırıtan fırlamanın yanına oturdu.</p>

  <p>Sakin bir sonbahar olmuştu ve daha da sakin bir kış. Tanrılar kendi gündemlerini takip ediyor olmalı, diye düşündü Vale ve her ne kadar Eugene Randall ile oynadığı oyun henüz bitmiş olmasa da -iki seans daha olmuştu, ikisi de sonuçsuz- çözüme henüz çok zaman vardı. Hatta Vale, tanrısının ona olan ilgisini kaybetmekte olduğuna dair özlemini ciddiyetle düşünmeye bile başlamıştı.</p>

  <p>Belli ki öyle değildi.</p>

  <p>Çenebaz Bay Crane sürücünün yanında susmuştu. Araba, dondurucu geceye asılmış buz kürelerini andıran elektrik ışıklarının yanından geçerken Vale ayılmaya çalıştı; omuzlarını doğrulttu, somurttu ve gözlerini kırpıştırdı. Washington kışlarının bu kadar acımasız olmaması gerekirdi.</p>

  <p>Sonunda Vale’in şehirdeki evine vardılar. Cadde sessiz, bütün pencereler istisnasız karanlıktı. Crane sürücünün parasını ödedi, arabadan iki adet devasa valiz indirdi, onları Vale’in ön kapısından içeri taşıdı ve şemsiyeliğin yanına küstahça bıraktı.</p>

  <p>“Bir süre kalacak gibisin.”</p>

  <p>“Korkarım ki öyle, yaşlı dostum.”</p>

  <p>Yaşlı <span style="font-style:italic;">dostum</span> mu? Dur <span style="font-style:italic;">orada,</span> diye düşündü Vale. “Konuşacak o kadar çok şeyimiz mi var?”</p>

  <p>“Yığınla. Ama sabaha kadar bekleyebilir. İyi bir uyku çekmelisin, Elias. Kötü görünüyorsun. Bunu ikimiz de daha dinlenmiş haldeyken konuşuruz. Beni dert etme! Divanın üzerine kıvrılırım. Aramızda resmiyet yok."</p>

  <p>Üstelik daha sırıtırken kadife kanepeye uzanmıştı bile. “Baksana buraya. Seni dışarı atamayacak kadar yorgunum. Ama eğer sabahleyin hâlâ buradaysan...”</p>

  <p>“Bunu o zaman konuşuruz, iyi fikir.”</p>

  <p>Vale pes etti ve odadan çıktı.</p>

  <p>***</p>

  <p>Elias Vale için sabah olmuştu, öğleden hemen önce. Crane kahvaltı masasındaydı. Duş almış ve traş olmuştu. Gömleği ütülüydü. Kendine bir fincan kahve koydu.</p>

  <p>Vale, kendi tıkalı gözeneklerinden sızan terin kokusunun belli belirsiz farkındaydı. “Ne kadar kalacağım düşünüyorsun?”</p>

  <p>“Bilmiyorum."</p>

  <p>“Bir hafta mı? Bir ay mı?”</p>

  <p>Omuz silkme.</p>

  <p>“Belki bunun farkında değilsinizdir, Bay Crane, ama ben yalnız yaşarım. Çünkü öyle olmasından hoşlanırım. Evimde konuk istemem, hatta, eee, bu şartlarda bile. Doğrusu bana soran da olmadı.”</p>

  <p>“Onların tarzı değildi, ha?”</p>

  <p>Tanrıları kastetmişti.</p>

  <p>“Seçme şansımın olmadığını mı söylüyorsun?”</p>

  <p>“Benim de yoktu. Tost ister misin, Elias?"</p>

  <p>O <span style="font-style:italic;">da,</span> diye düşündü Vale. Bunu beklemiyordu. Ancak mantıklıydı da tabii. Ama sokaklarda tanrının çarptığı daha kaç birey vardı? Yüzlerce mi? Binlerce mi?</p>

  <p>Ellerini kavuşturdu. <span style="font-style:italic;">“Niçin</span> buradasın?"</p>

  <p>“Ebedi soru, öyle değil mi? Bildiğimden emin değilim. En azından henüz değil. Sanırım beni çevreye tanıştırmak niyetindesindir."</p>

  <p>“Ne olarak, benim oğlanım mı?”</p>

  <p>“Yeğen, kuzen, gayrimeşru evlat...”</p>

  <p>“Ya sonra?”</p>

  <p>“Sonra bize denildiği gibi yapacağız, vakti geldiğinde.” Crane çatalı elinden bıraktı. “Bak, Elias, bunu ben de istemedim. Gücenme ama geçici olmasını da umuyorum.” “Gücenme ama umarım öyledir.”</p>

  <p>“Bu arada bana bir yatak bulmamız gerekiyor. Eğer eşyalarımın salonunu doldurmasını istemezsen. Müşterilerini burada mı kabul ediyorsun?”</p>

  <p>“Sıklıkla. Hem sen benim hakkımda neler biliyorsun?” “Çok az. Sen benim hakkımda ne biliyorsun?”</p>

  <p>“Hiçbir şey.”</p>

  <p>“Ah!”</p>

  <p>Vale umarsızca son bir denemede bulundu: “Şehirde bir otel...”</p>

  <p><span style="font-style:italic;">“Onlar</span> bunu istemiyor.” Yine o gülümseme. “İyi ya da kötü, kaderlerimiz kesişmiş durumda.”</p>

  <p>Şaşırtıcı olan şey, Vale’in, çatı katındaki odanın Crane tarafından işgal edilmesine, tıpkı bir türlü geçmeyen bir baş ağnsı gibi alışmış olmasıydı. Crane düşünceli bir konuktu, dağıttığını Vale’den çok daha titiz bir biçimde topluyor, Vale ücretli müşterilerle ilgilenirken araya girmemeye özen gösteriyordu. Sanders-Moss salonuna götürülmek ve Vale’in maliyeci kuzeni olarak tanıştırılmakta ısrar etmişti. Şansına Crane’in bankacılık ve Wall Street hakkında sanki bu iş için yetiştirilmişçesine iyi bir bilgisi vardı. Belki de öyle olmuştu. Geçmişi hakkında açık konuşmuyor ama bazı aile bağlantılarını ima ediyordu.</p>

  <p>Her halükârda Sanders-Moss’taki sohbet, Finch keşif grubunun kaybına ve savaş ihtimaline dönmüştü. Hearst grubu gazeteleri İngiltere’yle bir savaşın çığırtkanlığını yapıyor, Ingilizlerin partizanlara silah akıtmakta olduğunun delillerini sıralıyor ve bu da bazı Amerikalıların ölümünden dolaylı olarak Ingilizleri sorumlu kılıyordu. Tanrısı ilgi gösterse de bu mesele Vale’in umurunda bile değildi.</p>

  <p>Şehirdeki evde birlikteyken birbirlerini görmezden gelmeye çalışırlardı. Konuştuklarında ise -genellikle Vale birkaç kadeh içtikten sonra- konu tanrıları olurdu.</p>

  <p>“Sadece tehdit etmekle kalmıyor,” dedi Vale. Soğuk bir gece daha, Crane’le birlikte içeri hapsolmuşlar, pencerelerde sert bir rüzgâr. Tennessee viskisi. <span style="font-style:italic;">Timor mortibus contur-bat me.</span> “Bana yaşayacağıma dair söz verdi. Demek istediğim... sonsuza dek.”</p>

  <p>“Ölümsüzlük,” dedi Crane sakince, bir elmayı mutfak bıçağıyla dilimlerken.</p>

  <p>“Sana da mı?”</p>

  <p>“Ah, evet. Bana da.”</p>

  <p>“İnanıyor musun?”</p>

  <p>Crane ona alaycı gözlerle baktı. “Elias, traş olurken kendini en son ne zaman kestin?”</p>

  <p>“Ha? Anımsayamıyorum...”</p>

  <p>“Çok oldu mu?”</p>

  <p>Vale, “Çok oldu,” diye kabul etti. “Niçin?"</p>

  <p>“Apandisit, grip, verem? Kemik kırığı, diş ağrısı, şeytan tırnağı?”</p>

  <p>“Hayır, ama... ne söylemek istiyorsun?”</p>

  <p>“Yanıtını biliyorsun, Elias. Sadece bunu kendinde deneyecek cesaretin yok. Lavaboda elinde bir usturayla dururken içinden hiç geçmedi mi?”</p>

  <p>“Neden bahsettiğin hakkında hiçbir fikrim yok."</p>

  <p>Crane sol elini yemek masasının üzerine koydu ve bıçağı avcuna sapladı. Çelik küçük kemikleri çıtırdatarak tahtaya girdi. Vale irkildi.</p>

  <p>Crane yüzünü bir an için buruşturdu. Sonra gülümsedi. Bıçağı sapından kavrayıp saplandığı yerden söktü. Yaradan dışarı bir damla kan sızdı. Sadece bir damla. Crane onu peçeteyle sildi.</p>

  <p>Alttaki deri düzgün, pembe, çiziksizdi.</p>

  <p>Vale, “Aman tanrım!” diye fısıldadı.</p>

  <p>“Masanı çizdiğim için özür dilerim,” dedi Crane. “Ama ne demek istediğimi görüyorsun.”</p>

  <p><a id="bookmark2"></a><span style="font-weight:bold;">— ON SEKİZİNCİ BÖLÜM —</span></p>

  <p><span style="font-style:italic;">GUILFORD LAW'UN GÜNCESİNDEN</span></p>

  <p>El yazımdan dolayı özür dilerim. Ateş ısıtıyor ama işe yarayacak kadar ışık vermiyor. Caroline, seni bunları okurken hayal ediyorum ve biraz teselli buluyorum. Umarım bulunduğun yer sıcaktır.</p>

  <p>Burada alışık olduğumuz ölçülere oranla daha sıcak sayılırız. Belki de fazlaca sıcak... Doğal sayılmayacak kadar sıcak. Ama izninle açıklayayım.</p>

  <p>Bu sabah, aksak keşif grubumuzla yıkıntıların merkezine doğru yola çıktık; Tom Compton, Dr. Sullivan ve ben. Gülünç bir görünüşümüz olsa gerekti (en azından Diggs kesinlikle bu fikirdeydi). Üçümüz de yılan kürklerine sarılmış durumda, tavşanlar gibi bembeyaz; içimizden ikisi topallıyor (zıt bacaklarda), homurdanan bir yılanın çektiği kızakta dört günlük erzagımız yüklü. Digby bu sefere “çulluk avı” adını taktı.</p>

  <p>Her neyse, alaylara kulağımızı tıkadık ve çok geçmeden hayvanımız bizi yıkıntıların içlerine, kentin boğucu sessizliğine doğru çekti. Caroline, bu tekinsiz yerin ürperticiliğini, mezar taşları gibi dizilmiş binaların uzayıp giden düzenini anlatabilmem mümkün değil. Güneşli bir gökyüzü altında güneybatıya doğru yol alırken kar, kızağımızın altında ışıltılı ve gevrek bir örtü gibiydi. Ama kış güneşinin düşük açısı, çoğunlukla geniş ve melankolik bulvarların gölgeliklerinde yolculuk edeceğimiz anlamına geliyordu.</p>

  <p>Tom Compton, kürk yılanının yularından tutarak başı çekiyordu. Tuzakçı, çene çalacak havada değildi, böylece ben de bu muazzam ve birbirinin aynı sokakların kasvetini azaltacak bir insan sesi arayarak geride Dr. Sullivan’la takılmaya başladım. Ama hava Sullivan’ı da etkilemişti.</p>

  <p>“Kentin zeki yaratıklarca yapılmış olduğunu varsayıyorduk,” dedi. “Ama bu böyle olmayabilir.”</p>

  <p>Ondan açıklamasını istedim.</p>

  <p>“Görüntüler kandırıcıdır. Hiç Afrika beyaz karıncalarının tepelerini görmüş muydun? Özenle yapılmış bir binaya benzer, sıklıkla bir insan boyunu geçecek kadar yüksektir. Ama buradaki tek mimar evrimin kendisidir. Ya da bir bal peteğinin düzenini ve karmaşıklığını düşünsene.”</p>

  <p>“Yani bir çeşit böcek kovanının içinde olabileceğimizi mi söylüyorsun?”</p>

  <p>“Demek istediğim şu ki, bu yapıların yapaylıkları besbelli de olsa, büyüklüklerinin tekdüzeliği ve ihtimal ki işlevleri, yapanların <span style="font-style:italic;">insan</span> olmadıklarını akla getiriyor.”</p>

  <p>“Ne tür bir böcek Washington anıtı büyüklüğünde granit bloklar yontabilir?”</p>

  <p>“Hayal bile edemiyorum. Daha da kötüsü, görülmüş şey değil. Hiç kimse böyle bir şey bildirmemişti. Bu kenti yapanlar kimler ya da neler idiyse, ne yeni nesiller bırakmışa ne de bir ataya sahipmişe benziyorlar. Neredeyse apayrı bir eser.”</p>

  <p>Bu, benim düşüncelerimi de yakından yansıtıyordu. Tüm tuhaflığına rağmen Darwinya, kendine özgü bir güzelliğe sahipti: yosun yeşili çayırlar, adaçayı çamı kayranları, sakin ırmaklar. Yıkıntılarda bu çekicilikten iz yoklu. Kış güneşinin çatlamış taş monolitlerin arasından sızan ışığında ve ödünsüzce düzenli sokaklarda tükenmek bilmeyen saatler boyunca yürüdük. Önümüzde kar, en ufak bir izden yoksun ve dümdüzdü. Tom Compton bu durumun tuhaflığına dikkatimizi çekinceye kadar ne ben ne de Sullivan bunu önemsemiştik. Son kar yağışından bu yana geçen dört beş gün içinde hiçbir hayvan ya da uçan yaratık, hatta güve atmacaları bile karda bir iz bırakmamıştı. Güve atmacalarına bu taraflarda sık rastlanır; kentin kenarlarındaki yıkık binalarda sürülerle yuva kurmuşlar. (Eğer onları yiyecek kadar çaresizsen avlanmaları çok kolay. Gece tünemiş durumdaki bir sürüye bir meşalenin ışığında yaklaşıyorsun, ışık onları şaşırtıyor, kendilerine gelip kaçmalarından önce sopayla adam başına altı yedi tane öldürebiliyorsun.) Ama burada değil. Tamam, bu taşlı labirentlerde yiyecek fazlaca bir yem yok. Yine de hiçbir yaşam olmamasında bir uğursuzluk var gibi. Bu durum insanın sinirlerini geriyordu, Caroline ve itiraf etmeliyim ki akşam olmaya başlayıp da gûlgeler uzadığında hepimiz en ufak bir kargaşada fırlamaya hazır haldeydik.</p>

  <p>Bir kargaşa olduğundan da değil hani. Sadece karın altında gizlenen buzun çıtırtısı, güneşin yumuşattığı karların gıcırtıları. Akşamüzeri hiçbir şey tarafından rahatsız edilmeden kampımızı kurduk. Sullivan'ın kentin merkezi olarak hesapladığı noktaya hâlâ ulaşmamış olmamız, bu yerin büyüklüğüne bir kanıttı. Yanımızda yakacak olarak kubbe ağacı dalları getirmiştik, ortalan boştur ve pek ağırlık yapmazlar; çatısı az çok kalmış olan bir binanın içine onlarla bir ateş yaktık. Bir katedral büyüklüğündeki salonu ısıtmayı ümit etmiyorduk, ama rüzgârdan kurtulmuş ve kendimize yeterince sıcak bir köşe oluşturmuştuk.</p>

  <p>Her halükârda burası, kentin kenarına oranla daha ılık. Sullivan, taş zeminin açıklayamayacağı kadar ılık olduğuna dikkat çekti, hatta neredeyse buzu eritecek kadardı; belki de sıcak bir yeraltı nehri ya da başka bir doğal ısı kaynağı vardı. Tom Compton ihtiyatlı suskunluğunu kısaca bozdu ve yıldızlı bir gecede bir yılan avından sonra tepelerde kamp kurduğunda kentin içlerinde bir yerde mavi-yeşil bir parıltı gördüğünü anlattı. Belki bir çeşit yanardağ hareketiydi ama Sullivan yer yapısının uygun olmadığını söylüyor. Biz parıltı görmedik.</p>

  <p>Şunu da eklemeliyim. Genellikle en sadık bir pragmatist olan Tom Compton bile Sullivan ya da benden daha sinirli görünüyor. Ben bunları yazmaya başladığımda tuhaf bir söz etti; daha doğrusu ateşe o kadar yaklaşarak bir şeyler mırıldandı ki, sakalının tutuşacağından korktum.</p>

  <p>“Bu kenti düşümde görmüştüm,” dedi.</p>

  <p>Daha ayrıntısına girmedi, ama ben ateşe rağmen ürperdiğimi hissettim. Çünkü Caroline, burayı ben de gördüm düşümde, sonbaharda yüksek ateşle daldığım uykulardan birinde, zehir damarlarımda hâlâ akarken ve ben geceyle gündüzü birbirinden ayıramazken. Bu <span style="font-style:italic;">kenti düşümde ben de gördüm</span> ve bunun anlamı nedir bilmiyorum.</p>

  <p>.. .ve dün gece yine düşümdeydi.</p>

  <p>Ama sana söyleyeceğim başka şeyler de var, Caroline ve vakit çok az. Erzagımız sınırlı ve Sullivan her ânı olabildiğince değerlendirmemiz gerektiğinde ısrar ediyor. Dolayısıyla ne bulduğumuzu sana en yalın ve doğrudan bir şekilde aktarmaya çalışacağım.</p>

  <p>Kent sadece kare şeklinde bir örgüden ibaret değil. Sullivan'ın da tahmin ettiği gibi, bir de merkezi var. Merkezde ise bir katedral ya da pazar yeri değil, çok daha yabancı başka bir şey yer alıyor.</p>

  <p>Binaya bugün ulaştık. Bir zamanlar çok uzaktan görülebiliyordu mutlaka ama erozyon onu kamufle etmiş. (Bu yıkıntıların çok kadim olduklarını Finch’in bile yadsıyabileceğinden şüpheliyim.) Bugün binayı kendi molozlan çevreliyor. Devasa taş bloklar, bazıları taş ocağından yeni çıkmışçasına cilalı, diğerleri tuhaf açılar oluşturacak kadar yıpranmış, ilerlememizi engelliyorlar. Kızağımızı geride bıraktık ve merkezi binaya varıncaya dek şansın ve hava koşullarının oluşturduğu labirentin geçitlerine daldık.</p>

  <p>Bu moloz yığınının orta yerinde kara bazalt bir kubbe yükseliyor, dış yüzeyinin yaklaşık dörtte biri açık durumda. Kubbenin kemeri en azından yetmiş metre yükseklikte ve bir kent bloğu kadar da geniş. Sağlam kalmış bölümleri hâlâ pürüzsüz, neredeyse ipeksi ve Sullivan'ın tanımadığı bir yöntemle yapılmış.</p>

  <p>Kubbe sürekli sis içinde, bu da hiçbirimizin onu vadinin yamacından görememesinin nedeni olsa gerek. Sullivan’a göre sisi, alttan ısıtılan erimiş kar ve buz yaratıyor. Moloz sahasında bile hava fark edilecek kadar ılıktı ve kubbenin üzerinde hiç kar toplanmamıştı. Suyun donma derecesinin çok üstünde olmalıydı.</p>

  <p>Üçümüz de bu manzaraya dilimiz tutulmuşçasma baktık. Kayıp fotoğraf makinemin yanımda olmasını öyle isterdim ki. Ne güzel bir tablo olurdu! Avrupa’nın ıssız <span style="font-style:italic;">bir dağında harabeler.</span> Caroline, böyle bir fotoğraf bizim bir yıllık geçimimizi sağlardı.</p>

  <p>Hiçbirimiz düşüncelerimizi dile getirmedik. Belki de bize fazlaca hayalperest gelmişti. En azından benimkiler kesinlikle öyleydi. Yine yanardağ mağaraları ve kadim tanrılara tapman hayvanımsı insanlarıyla E. R. Burroughs’un serüven öykülerini anımsamıştım.</p>

  <p>(Okuma alışkanlıklarımı onaylamadığını biliyorum Caroline, ama Burroughs’un fantazyaları bu kıtanın yanında Baedeker tarafından yazılmış gibi kalıyor! Tek eksiğimiz uygun bir prenses ve bir de belime takacağım bir kılıç.)</p>

  <p>Kızağa geri döndük, yılanımızın yemini verdik, taşıyabileceğimiz kadar erzak yüklenip tekrar kubbenin yanına geldik. Sullivan'ı hiç bu kadar coşkulu görmemiştim; onu çılgınlar gibi sağa sola koşuşturmaktan zor alıkoyuyorduk. Kampımızı, kubbenin hemen kenarına yakın bir yere kurmamıza razı oldu ve daha ileri gitmediğimiz için besbelli ki düş kırıklığına uğradı. Ama bu cilalı taş kemerin altında kaya parçalarıyla kaplı çok geniş bir alan var ve doğrusu bu granit kütlesinin tepemizde desteksiz asılı durması sinirlerimize hiç de iyi gelmiyor.</p>

  <p>Her halükârda kubbenin içerisi neredeyse ışıksızdı; güneş, gedik dişli yıkıntıların ardına dek alçalmıştı ve biz son ışıkları da yitirmeden aceleyle bir ateş yakmak zorunda kaldık.</p>

  <p>Geceyi bir Roma tapmağındaki Vizigotlar gibi, ateşimizin başında toplanmış, heyecan ve endişe karışımı bir duyguyla karşıladık. Ateşimizin, aydınlattığı çemberin dışındaki kubbenin iç duvarında oynaşan yansıması hariç görecek bir şey yok.</p>

  <p>Hayır, bu tam anlamıyla doğru değil. Sullivan dikkatimizi başka bir ışığa çekti, daha soluktu ve kaynağı moloza boğulmuş yapının ta içlerinde olmalıydı. Doğal bir olguydu, yürekten umarım, ama bir başkasının <span style="font-style:italic;">varlığı</span> duygusu insanın tüylerini ürpertecek kadar güçlü.</p>

  <p>Yazmak için yeterli aydınlık kalmadı. En azından kör olmayı göze almadan. Yarın devam ederim.</p>

  <p>GÜNCE BURADA SONA ERİYOR.</p>

  <p>“Biraz daha ip lütfen, Guilford.”</p>

  <p>Sullivan'ın sesi derinlerden kendi yankısında yüzüyormuşçasına yükseldi. Guilford bir metre kadar daha ip saldı.</p>

  <p>İp geçen yazki saldırıdan kurtarabildikleri yararlı birkaç eşyadan biriydi. Bu iki makara dolusu kendir lifi birden fazla hayat kurtarmıştı; ayrıca hayvanlar için eyer olmuş, çadırların donanımında kullanılmış, bin bir çeşit yaran dokunmuştu. Ama ip sadece bir önlemdi.</p>

  <p>Kubbeli yıkıntının merkezinde, yaklaşık elli metre çapında ve kenarlarında üç metre genişliğinde basamaklarıyla helezon şeklinde inen bir merdiveni olan, dairesel bir kuyu ağzı bulmuşlardı. Kenarları, yüzyıllardır süren erozyonla aşınmış olsa da merdiven sağlamdı. Bir dere, kuyunun güney kenarını kesiyor, aşağı dökülüyor ve sisli derinliklerde gözden kayboluyordu. Yukarıdan soluk gün ışığı, aşağıdan ise hafif bir parıltı geliyordu. <span style="font-style:italic;">Kentin kalbi,</span> diye düşündü Guilford. Ilık ve hâlâ çarpıyor.</p>

  <p>Sullivan oraya keşfe çıkmak istedi.</p>

  <p>“Eğim önemli değil,” dedi. “Geçit sağlam ve yürünmek üzere yapıldığı besbelli. Burada, dışarıda soğukta olacağımızdan daha fazla tehlikede değiliz.”</p>

  <p>Tom Compton siste çiy düşmüş sakalını sıvazladı. “Eğer buradan aşağı inmek niyetindeysen,” dedi, “sandığımdan da aptalmışsın.”</p>

  <p>“Sen ne önerirdin?" Sullivan tuzakçıya doğru döndü. Guilford onu hiç bu kadar öfkeli görmemişti, yüzü kiremit gibi kızarmıştı. “Yani içler acısı viranemize geri dönüp havanın açması için dua mı edelim? Bahara kadar soğuktan donmazsak ya da partizanlar veya Rheinfelden gebertmezse kuzeye, Bodensee’ye kadar emekleriz. Lanet olsun, Tom, bu bizim bu yerden bir şey <span style="font-style:italic;">öğrenebilmek</span> için yegâne şansımız olabilir!”</p>

  <p>“Eğer yanında mezara götüreceksen," dedi tuzakçı, “bilginin ne anlamı var?”</p>

  <p>Sullivan hor gören bir tavırla sırtını döndü. “O zaman dostluğun ne anlamı var, ya da sevginin, hatta yaşamanın? Neyi götürmüyoruz ki mezara?”</p>

  <p>“Götürmeyi planladığım bir şey yok zaten,” dedi Tom. “En azından şimdilik.”</p>

  <p>İpi elinden salmaya başladı.</p>

  <p><span style="font-style:italic;">Gün ışığında bu kadar kötü olmazdı,</span> diye düşündü Guilford ve aslında içeride, kubbedeki çatlaktan sızan soluk da olsa bir miktar gün ışığı vardı. Her halükârda, ipin varlığı güven veriyordu. Birbirlerine bağlandılar. Eğim hafif olabilirdi ama taşlar nemden kaygan hale gelmişlerdi ve bir kez kaymaya başlayınca bu sisin içinde nereye kadar gideceğin belli değildi. Yer düzeyinin altında görüş mesafesi birkaç metreye dek düşüyordu. Atılan bir taş belirsiz yankılar vermişti.</p>

  <p>Önce Sullivan indi, sakat bacağını kollayarak. Peşinden, kendi bacağına dikkat ederek Guilford indi. Tuzakçı en sondaydı. Dönerek inen yürüyüş yolu Guilford'ın, kuyunun sisli derinliklerine doğrudan bakmasını gerektirmeyecek kadar genişti.</p>

  <p>Bu kuyunun ne amaçla yapıldığını ya da çağlar önce bu yolda kimin yürümüş olabileceğini kestiremiyordu. Ne kadar derine, lavların ısıttığı hangi mağaralara kadar indiğini de bilmiyordu. Aztekler insan kurban etmek için kuyuları kullanmamışlar mıydı? Bu tavşan deliğinde <span style="font-style:italic;">iyi</span> bir şeylerin olmadığı besbelliydi.</p>

  <p>Guilford'ın tahminine göre otuz metre ya da biraz daha fazla indiklerinde Sullivan mola vermek istedi. Artık kuyunun duvan da, sisin sakladığı dibi kadar görünmez hale gelmişti. Sullivan zorlukla nefes alıp verebiliyordu ama gözleri bu tuhaf loşluğun içinde ışıl ışıldı.</p>

  <p>Guilford yeterince inip inmediklerini yüksek sesle dile getirdi. "Gücenmeyin, Dr. Sullivan, ama burada ne bulmayı umuyorsunuz?”</p>

  <p>“Yüz sorunun yanıtını.”</p>

  <p>“Bir çeşit kuyu ya da sarnıç olsa gerek,” dedi Guilford.</p>

  <p>“Tanrı aşkına, gözlerini aç! Kuyu olmadığı <span style="font-style:italic;">kesin.</span> Yeraltı suyuyla bir ilgisi varsa, o da onu dışarıda tutmak için tasarlanmış olması. Bu taşların burada <span style="font-style:italic;">büyüdüklerini mi</span> sanıyorsun? Bloklar kesilerek yapılmış ve harçla tutturulmuş. Harcın neden yapıldığını bilmiyorum ama fevkalade korunmuş olduğu ortada. Her halükârda, zaten su seviyesinin altına inmiş durumdayız. Burası bir <span style="font-style:italic;">kuyu</span> değil, Bay Law"</p>

  <p>“Öyleyse nedir?”</p>

  <p>“Amacı her ne idiyse, tatbiki ya da törensel, önemli bir şey olmalıymış. Kubbe, kent içinde bir nirengi noktası ve sanırım bu geçit yoğun bir trafiğe sahipti.”</p>

  <p>“Trafik mi?”</p>

  <p>“Kenti inşa edenler.”</p>

  <p>“Ama onların soyu tükendi.”</p>

  <p>Tuzakçı geriden mırıldandı: “Ya da sen öyle umuyorsun.”</p>

  <p>Ama inişin sonu yoktu, sadece mavimsi sisin içinde kıvrılarak giden taş basamaklar. Sonunda Sullivan bile daha fazla ilerleyemeyecek kadar yorulduğunu itiraf etmek zorunda kaldı.</p>

  <p>“Bizim,” dedi, “daha fazla adama ihtiyacımız var.”</p>

  <p>Guilford aklından kimleri geçirdiğini merak etti. Keck mi? Robertson mı? Tek kollu Digby mi?</p>

  <p>Tom başını kaldırdı ve geldikleri yöne baktı, yukarısı sanki renksiz bir bulutla kaplanmış gibiydi. “Fazla gecikmeden geri dönmeliyiz. Kaldığı kadanyla gün ışığı birazdan bitmiş olacak.” Sullivan’a eleştirici bir gözle baktı. “Nefesini topladığında...”</p>

  <p>“Beni dert etme. Devam et! Aynı sırayla, ben geriden geleceğim."</p>

  <p>Rengi solmuştu ve yüzü çiy düşmüşçesine terliydi.</p>

  <p>Tuzakçı omuz silkti ve döndü. Guilford, Tom’u izledi ve Sullivan’la aralarındaki ip ne zaman gerilecek olsa durmasını isledi. Bu da sık sık oluyordu. Botanikçinin soluması artık epey uzaktan duyulabiliyordu ve tırmanmaya devam ettikçe daha da zorlanır bir hale geldi. Sullivan çok geçmeden öksürmeye başlamıştı. Tom ardına derhal bir göz attı ve tırmanışı olabildiğince yavaşlattı.</p>

  <p>Sis yoğunlaşmaya başlamıştı. Guilford karşı duvarı artık göremiyordu, taş basamaklar kıvrılan sis perdesinin içinde kayboluyorlardı. Tom Compton’ın geniş sırtı bile siste belirsizleştikçe aralarındaki ipin önemi artmaktaydı.</p>

  <p>Görünürlüğün azalmasıyla birlikte yönelimde de bozulmalar başlamıştı. Ne kadar derine indiklerini ya da tırmanmaları gereken ne kadar basamak kaldığını kestiremiyordu. <span style="font-style:italic;">Ne fark eder ki,</span> dedi kendi kendine. <span style="font-style:italic;">Her adım bizi biraz daha yaklaştırıyor.</span> Sakat bacağı sızlamaya başlamıştı, baldırından dizine doğru sanki kızgın bir tel sokuluyordu.</p>

  <p><span style="font-style:italic;">Bu kadar inmemeliydik,</span> diye düşündü Guilford, ama Sullivan'ın hevesi bulaşıcı olmuştu ve eğer ulaşabilirlerse sanki muazzam bir sır açıklanmış olacaktı. Bir an durdu, gözlerini kapattı, soğuk havanın iki yanından bir nehir gibi aktığını hissetti. Granitin ve sisin mineral kokularım kokladı. Bir şeyi daha. Misk gibi, yabancı.</p>

  <p>“Guilford!”</p>

  <p>Tom’un sesi. Guilford şaşkınlıkla baktı.</p>

  <p>“Durduğun yere dikkat et,” dedi tuzakçı.</p>

  <p>Uçurumun tam kenarındaydı. Bir adım daha ve düşmüş olacaktı.</p>

  <p>“Sol elini duvardan ayırma. Sen de, Sullivan.”</p>

  <p>Sullivan başını sallayarak görüntüye girdi. Bir gölge gibiydi, bir hayalet.</p>

  <p>İp aniden belinden çektiğinde, Guilford tuzakçmm peşi sıra el yordamıyla ilerlemekteydi. Durmalarını seslendi ve döndü.</p>

  <p>“Dr. Sullivan?”</p>

  <p>Yanıt yok. İp gerilmeye devam etti. Ardına baktığında sadece sisi gördü.</p>

  <p>“Dr. Sullivan! İyi misiniz?”</p>

  <p>Yanıt yok, sadece bir ağırlığın varlığı.</p>

  <p>Tom Compton sisin içinden aceleyle çıkageldi. Guilford, ipin gevşemesine yol açarak geriledi, Sullivan’a ait bir iz görebilmek için gözlerini kısarak baktı.</p>

  <p>Botanikçiyi geniş granit basamakta, bir eliyle nemli taş duvarı hâlâ tutar vaziyette, yüzüstü yatarken buldu.</p>

  <p>“Kahretsin!” Tom diz çöktü. Sullivan’ı sırtüstü çevirdi ve bileğinden nabzmı almaya çalıştı.</p>

  <p>“Nefes alıyor,” dedi tuzakçı. “Çok hafif."</p>

  <p>“Ne olmuş ona?”</p>

  <p>“Bilmiyorum. Cildi soğuk ve aşın soluk. Sullivan! Uyan, seni orospu çocuğu! İşimiz gücümüz var!”</p>

  <p>Sullivan uyanmadı. Başı bir yana cansızca düştü. Bir burun deliğinden kan sızıyordu. <span style="font-style:italic;">Küçülmüş sanki,</span> diye düşündü Guilford şaşkınlıkla. <span style="font-style:italic;">Sanki binleri havasını boşaltmış.</span></p>

  <p>Tom çantasını sırtından çıkardı ve botanikçinin başının altına tıkıştırdı. “İnatçı deyyus, yavaşlamak nedir bilmedi...”</p>

  <p>“Şimdi ne yapıyoruz?”</p>

  <p>“Bırak da düşüneyim.”</p>

  <p>* * *</p>

  <p>Tüm çabalarına rağmen Sullivan uyanmadı.</p>

  <p>Tom Compton, ökçeleri üzerinde sallanarak bir süre derin derin düşündü. Sonra çantasını sırtına aldı ve belindeki ipten kurtuldu. “Lanet olsun. Bak, kızaktan ikiniz için de battaniye ve yiyecek getireceğim. Sonra sen onunla kalacaksın; ben yardım getirmeye gideceğim.”</p>

  <p>“Islanmış ve neredeyse donmak üzere, Tom."</p>

  <p>“Açık havada daha çabuk donar. Onu hareket ettirirsek ölebilir. Bana kampa ulaşmam için bir gün, Keck ve Farr’la geri dönmem için de bir gün daha ver. Farr ne yapılması gerektiğini bilecektir. Sen atlatırsın, ama Sullivan’ı bilmiyorum, zavallıcık.” Kaşlarını çattı. “Ama sen onunla kal, Guilford. Onu yalnız bırakma.”</p>

  <p>Bir <span style="font-style:italic;">daha uyanmayabilir,</span> diye düşündü Guilford. <span style="font-style:italic;">Ölebilir O zaman yerdeki bu ıssız delikte yapayalnız olacağım.</span></p>

  <p>“Bırakmam.”</p>

  <p>Tuzakçı başını kısaca salladı. “Eğer ölecek olursa beni bekle. Çıkışa yeterince yakınız, geceyle gündüzü ayırabilirsin. Anladın mı? Aklını başına topla.”</p>

  <p>Guilford başını salladı.</p>

  <p>“Pekâlâ.” Tom baygın yatmakta olan Sullivan'ın üzerine, Guilford'ın onda daha önce hiç tanık olmadığı bir şefkatle eğildi, botanikçinin ıslak alnına yapışmış bir tutam saçı düzeltti. “Dayan, seni ihtiyar düzenbaz. Seni aptal <span style="font-style:italic;">kâşif.”</span></p>

  <p>Guilford, Tom’un getirdiği battaniyeleri aldı ve Sullivan’ı soğuk hava ve soğuk taşlardan koruyacak kaba bir yatak hazırladı. Dışarısıyla karşılaştırıldığında kuyunun içi ılık bile sayılabilirdi, en azından donma noktasının üzerindeydi; ama sis, giysilerin içine işliyor ve deriyi üşütüyordu.</p>

  <p>Tom sisin içinde kaybolduğunda Guilford derin bir yalnızlık duydu. Kendi düşünceleriyle Sullivan'ın yavaş, hırıltılı soluğundan başka arkadaşı kalmamıştı. Hem canı sıkılıyor hem de paniğe kapılmamaya çalışıyordu. Okuyacak bir şeyleri olmasını istedi aptalca. Partizanların saldırısından sağlam kurtulan yegâne kitap Diggs’in cep lncili’ydi ve Diggs onu kimselere vermiyordu. Diggs bu incecik yapraklı kitabın, hayatım kurtardığına inanıyordu; kitap onun uğuruydu. <span style="font-style:italic;">Argosy</span> çoktan kaybolup gitmişti.</p>

  <p>Sanki arsenik rengindeki bu alacakaranlıkta okumak mümkünmüş gibi.</p>

  <p>Yukarıdan gelen aydınlık tamamen kaybolduğunda ve nemli hava daha koyu ve daha zehirli bir yeşile dönüştüğünde gece olduğunu anladı. Küçücük toz ve buz zerreleri derinliklerden bir okyanus akıntısındaki diatomlar gibi yükseldiler. Yaş bir çamı doğrayan bir testere gibi kaba biçimde soluk alıp vermeye başlayan Dr. Sullivan'ın battaniyelerini düzeltti ve Tom Compton’ın getirdiği kubbe ağacından iki meşalenin birini yaktı. Kendine ait bir battaniyesi olmayan Guilford kontrolden çıkmışçasına titriyordu. Ayaklarından biri uyuştuğunda, bir elini taş duvardan ayırmamaya özen göstererek ayağa kalkıyordu. Meşaleyi gevşemiş taşların arasına sıkıştırdı ve elini ateşinde ısıtmaya çalıştı. Kubbe ağacı odunu, yılan donyağına batırıldığında çok parlaklık vermese de altı ila sekiz saat kadar yanabilirdi.</p>

  <p>Uyumaktan korkuyordu.</p>

  <p>Sessizlikte çok hafif sesleri bile duyabiliyordu - eğer kendi kanının sesi değilse karanlığın artırdığı uzak bir uğultu. H. G. Wells’in bir romanını, <span style="font-style:italic;">Zaman</span> Mafeinesi’ni ve parlayan gözleri ve dinmek bilmeyen iştahlarıyla yeraltı ırkı Morlocklan anımsadı. Hiç de hoş bir anı değildi.</p>

  <p>Vakit geçirmek için Sullivan’la konuştu. Gözleri sımsıkı kapalı ve burnundan kan sızmaya devam ediyor da olsa Sullivan belki de dinliyordur, diye geçirdi akimdan. Gömleğinin eteğini düzenli aralıklarla kar suyuna batırıp Sullivariın yüzündeki kanı sildi. Caroline ve Lily’den bahsetti sevgiyle. Babasından bahsetti, Boston yiyecek isyanları sırasında tüm ömrünce yaptığı gibi inatla matbaasına girmek isterken sopalarla nasıl öldürüldüğünü anlattı. Aptalca bir cesaret. Guilford ondan bir paıça almış olmak isterdi.</p>

  <p>Sullivariın uyanmasını diledi. Kendi öykülerini anlatmasını. Kadim, evrilmekte olan Danvinya’yı savunmasını; mantığın balyozunu mucizelerin tepesine indirmesini. <span style="font-style:italic;">Umarım bu konuda hakhsındır,</span> diye düşündü. Umarım bu</p>

  <p><span style="font-style:italic;">kıta bir diiş ya da daha kötüsü bir kâbus değildir Umarım eski</span> ve ölü <span style="font-style:italic;">şeyler eski</span> ve ölü <span style="font-style:italic;">kalırlar.</span></p>

  <p>Onu bekleyen sıcak bir kap yemek ve sıcak bir banyo olduğunu hayal etti. Sonra bir yatak, içinde Caroline, vücudunun ılık hatları kar gibi beyaz örtünün altından seçiliyor. Derinlerden gelen bu seslerden ya da seslerin bir gelgit gibi yükselip alçalmasından hiç hoşlanmıyordu.</p>

  <p>“Umarım ölmezsin, Dr. Sullivan. Bütün bunları anlayamadan ölmekten nasıl nefret ederdin biliyorum. Kolay iş değil ama, ne dersin?”</p>

  <p>Sullivan derin, çırpınırcasma bir nefes aldı. Guilford botanikçinin gözlerinin yaylıymışçasına açıldıklarını şaşkınlıkla gördü.</p>

  <p>Sullivan ona dikkatle baktı; belki daha da öteye bakıyordu, kesin olarak söylemek olanaksızdı. Gözbebeklerinden biri tuhaf biçimde irileşmiş, beyazına kan oturmuştu.</p>

  <p>“Biz ölmeyiz,” dedi Sullivan, boğuluyormuş gibi.</p>

  <p>Guilford içinden aniden gelen geri çekilme dürtüsünü bastırdı. “Hey!” dedi. “Dr. Sullivan, kıpırdamadan yat. Heyecanlanma. Zorlama kendini, düzeleceksin. Yardım gelmek üzere.”</p>

  <p>“Sana söylemedi mi? Guilford, Guilford’a Guilfoıd’ın ölmeyeceğini söyle.”</p>

  <p>“Konuşmaya çalışma.” <span style="font-style:italic;">Konuşma,</span> diye düşündü Guilford, <span style="font-style:italic;">çünkü ödümü koparıyorsun.</span></p>

  <p>Sullivan'ın dudakları tek taraflı büküldüler, berbat bir manzaraydı. “Onları gördün düşlerinde...”</p>

  <p>“Yapmayın lütfen, Dr. Sullivan.”</p>

  <p>“Eski bakır kadar yeşil. Karınları kılçıklı... Düşleri yiyorlar Her şeyi yiyorlar.”</p>

  <p>Aslında bu kelimeler bir şeyleri çağrıştırır gibi olmuştu ama Guilford bastırmayı tercih etti. Şimdi önemli olan paniğe kapılmamaktı.</p>

  <p>“Guilford!” Sullivan'ın sağ eli refleks olarak havayı tutarken sol eli Guilford’ı bileğinden yakalamak için Fırladı. “Burası dünyanın sona erdiği yerlerden biri!”</p>

  <p>“Mantıklı konuşmuyorsun, Dr. Sullivan. Lütfen, biraz uyumaya çalış. Tom yakında döner.”</p>

  <p>“Sen Fransa’da öldün. Hans’la savaşırken öldün.” “Söylemek istemezdim ama beni korkutuyorsun, Dr. Sullivan.”</p>

  <p>Sullivan, “Ben ölemem!” diye ısrar etti.</p>

  <p>Sonra bir hırıltı çıkardı ve bedenindeki nefesin tümünü usulca verdi.</p>

  <p>Bir süre sonra, Guilford, cesedin gözlerini kapadı.</p>

  <p>Dr. Sullivan’la birkaç saat daha oturdu, rastgele şarkılar mırıldandı, karanlıktan bir şeylerin çıkıp onu almalarını bekledi.</p>

  <p>Gün dogmadan hemen önce, bitkin halde, uyuyakaldı.</p>

  <p><span style="font-style:italic;">Çıkmayı öyle istiyorlar ki!</span></p>

  <p><span style="font-style:italic;">Guilford onların öfkelerini hissedebiliyor, hüsranlarını. Onlara verebileceği bir isim yok. Aslında varlıkları bile tam değil. Düşünceyle yaratılış arasında sıkışmışlar; tamamlanmamış, yan bilinçli, cisim bulmaya hasret.</span> Fiziksel <span style="font-style:italic;">olarak açık yeşil şekiller, bir insandan daha büyük,</span> zırhlı, <span style="font-style:italic;">dikenli, dev ağızlan sessiz bir öfkeyle açılıp kapanıyor.</span></p>

  <p>Savaştan sonra buraya hapsedilmişlerdi.</p>

  <p><span style="font-style:italic;">Düşünce kendine ait değil. Guilford dönüyor,</span> ağırlıksız. <span style="font-style:italic;">Kuyunun derinliklerinde süzülüyor, ama suda değil. Çevresinde ışıltılı bir hava var Her nasılsa bu yaratılmamış</span> ışıltı <span style="font-style:italic;">hem hava hem taş hem de kendisi.</span></p>

  <p><span style="font-style:italic;">Nöbetçi yanı başında süzülüyor Amerikan üniforması giymiş sıska bir adam. İşık onun içinden geçiyor, ondan geliyor. Guilfoed'ın düşlerindeki adam, onun ikizi olabilecek adam.</span></p>

  <p>Kimsin sen?</p>

  <p>Sen, <span style="font-style:italic;">diye yanıt veriyor nöbetçi.</span></p>

  <p>Bu mümkün değil.</p>

  <p>Mümkün değilmiş gibi görünüyor. Ama öyle.</p>

  <p>Sesi <span style="font-style:italic;">bile tanıdık. Guilford’ın kendisiyle konuşurkenki ses bu, özel düşüncelerinin sesi.</span></p>

  <p>Ya bunlar nedir? <span style="font-style:italic;">Hapis yaratıkları kastediyor</span> İblisler mi?</p>

  <p>Öyle de denebilir. Canavarlar da denebilir. Var olmaktan başka bir hevesleri yok; sonunda var olan her şey olmaktan başka...</p>

  <p><span style="font-style:italic;">Guilford onları şimdi daha açık görebiliyor. Pullarım ve pençelerini, çok sayıdaki kollarını, ısıran dişlerini.</span></p>

  <p>Hayvanlar mı?</p>

  <p>Hayvandan çok daha fazlası. Ama, o da, eğer fırsat verilirse.</p>

  <p>Onları buraya sen mi hapsettin?</p>

  <p>Ben hapsettim. Kısmen. Başkalarının yardımıyla. Ama kusursuz olmadı.</p>

  <p>Bunun ne anlama geldiğini bilmiyorum.</p>

  <p>Vücut bulmak için nasıl titrediklerini görüyor musun? Çok geçmeden yine fizik bulacaklar. Eğer onları sonsuza dek bağlamazsak.</p>

  <p>“Bağlamak mı?” diye soruyor Guilford. Artık <span style="font-style:italic;">korkuyor. Bütün bunlar onun idrakinin ötesinde. Ama aşağıdan gelen muazzam baskıyı, çağlar boyunca ertelenen ve patlamak üzere olan müthiş tutkuyu hissedebiliyor</span></p>

  <p>Onlan bağlayacağız, <span style="font-style:italic;">diyor nöbetçi, telaşsız.</span></p>

  <p>Biz mi?</p>

  <p>Sen ve ben.</p>

  <p><span style="font-style:italic;">Dehşet verici sözcükler bunlar Guilford görevin dayanılmaz, Ay kadar muazzam ağırlığını hissediyor</span> Hiçbir şey anlamıyorum!</p>

  <p>Sabır, küçük kardeşim, <span style="font-style:italic;">diyor nöbetçi ve onu alıp, tekinsiz</span></p>

  <p><span style="font-style:italic;">ışıltıdan yukarı,</span> sisin <span style="font-style:italic;">ve yeniden yaratılışın sıcağından yukarı, yırtık pırtık bir ordu üniforması giymiş bir melek</span> gibi çıkarıyor ve <span style="font-style:italic;">o yükseldikçe eti havada dağılıp gidiyor.</span></p>

  <p>Tom Compton’ı gördü, elinde meşalesiyle.</p>

  <p><span style="font-style:italic;">Kalkabilseydim,</span> diye düşündü Guilford, <span style="font-style:italic;">kalkardım.</span> Burası o kadar soğuk olmasaydı. Vücudu bin yerinden tutulmuş olmasaydı. Başını döndüren düşüncelerine çekidüzen verebilseydi. İletmesi gereken bir mesajı vardı, Dr. Sullivan’la ilgili bir mesaj.</p>

  <p>“Öldü,” dedi Guilford. Bu kadar. Sullivan’ın cesedi yanı başındaydı, battaniyenin altında. Fenerin ışığında Sullivan’ın yüzü soluk ve sakindi. “Üzgünüm, Tom.”</p>

  <p>“Biliyorum,” dedi Tom. “Onunla kalmakla iyi bir iş başardın. Yürüyebiliyor musun?”</p>

  <p>Guilford bacaklarını toparlamaya çalıştı ama başardığı tek şey kalçasını bir taş çıkıntısına vurmak oldu.</p>

  <p>“Bana dayan,” dedi tuzakçı.</p>

  <p>Kaldırıldığını hissetti, bir kez daha.</p>

  <p>Uyanık kalmak çok zordu. Bitkin bedeni gözlerini kapatmasını ve dinlenmesini istiyordu. “Bu delikten kurtulduğumuzda bir ateş yakacağız,” dedi tuzakçı. “Canlan biraz.” “Ne kadar oldu?”</p>

  <p>“Üç gün.”</p>

  <p>“Üç mü?”</p>

  <p>“Sorun çıktı. ”</p>

  <p>“Yanında kim var?”</p>

  <p>Kuyunun ağzına ulaşmışlardı. Kubbenin içerisi zayıf bir gün ışığıyla yıkanıyordu. Sıska bir gölge, bir kayaya gevşekçe yaslanmış, keten başlığını yüzüne çekmiş, bekliyordu. Sis kimliğini belirsizleştiriyordu.</p>

  <p>“Finch,” dedi Tom. “Finch geldi benimle.”</p>

  <p>“Finch mi? Neden Finch? Keck nerede, ya da Robertson?"</p>

  <p>“Onlar öldü, Guilford. Keck, Robertson, Diggs, Donner ve Farr. Fiepsi öldü. Eğer hareket etmeye devam etmezsen sen de öleceksin."</p>

  <p>Guilford inledi ve eliyle gözlerini kapadı.</p>

  <h6><span style="font-weight:bold;">— <a id="bookmark3"></a>ON DOKUZUNCU BÖLÜM —</span></h6>

  <p>Bahar Londra’ya erken geldi. Doğuda ve batıda buzlan çözülen bataklıklar havayı toprak kokusuyla doldurdu ve Thames Caddesi, rıhtımdan Tower Hill’e dek yeni döşenmiş halde, ticaretin gürültüsüyle doldu. Batıda yeni St. Paul katedralinin kubbesindeki çalışmalara tekrar başlandı.</p>

  <p>Caroline, pazara götürülmekte olan bir koyun sürüsünden kaçarken, kendi sonu da mezbahaymış gibi hissetti. Haftalardır Colin Watson’ı görmeyi reddetmiş, davetlerini kabul etmemiş, hatta yazdığı notları bile okumamıştı. Şimdi onunla buluşmayı niçin kabul ettiğinden emin değildi, onunla Candlewick Caddesi’ndeki bir kafede buluşacaklardı, sadece basit bir açıklama bile olsa Amerika’ya dönmeden önce ona bir şeyler borçlu olduğuna dair inatçı bir his vardı içinde.</p>

  <p>Ne de olsa Colin bir askerdi. Emirlere uyardı. Kitchner değildi kesinlikle; kraliyet donanmasında bile değildi. Sıradan biriydi.</p>

  <p>Buluşma yerini kolayca buldu. Dükkân, Tudor dönemi ahşap döşemeyle donanmıştı. Nem, kurşunlu pencerelerde damla damla birikiyor, içerisi devasa gümüş bir semaverden çıkan buharla ısınıyordu. İçerideki kalabalık çoğunlukla erkek, kaba saba emekçilerdi. Yün berelerden oluşmuş bir denizden öteye doğru baktı ve Colin’i arka masalardan birinde, pardösüsünün yakası kaldırılmış halde ve tedirgin bir yüzle beklerken gördü.</p>

  <p>“Eh,” dedi Watson. “Yine karşılaştık." Bardağını şerefe kaldırır gibi yaptı.</p>

  <p>Ama Caroline onunla ağız kavgasına girmek istemiyordu. Oturdu ve doğrudan konuya girdi. “Bilmeni istiyorum, ben eve dönüyorum.”</p>

  <p>“Daha yeni geldin.”</p>

  <p>“Boston’a demek istiyorum.”</p>

  <p>“Boston! Bu yüzden mi aramıyordun beni?”</p>

  <p>“Hayır.”</p>

  <p>“O zaman en azından niçin gitmek istediğini açıklamayacak mısın?” Sesini alçalttı ve mavi gözlerini ardına dek açtı. “Caroline, lütfen. Biliyorum, seni kırdım. Nasıl yapacağımı bilmiyorum ama istediğin bir özürse özür dilerim.” Bu Caroline’ın beklediğinden de zor geçiyordu. Adam şaşkınlık içindeydi, gerçekten de pişman görünüyordu. Caroline dudağını ısırdı.</p>

  <p>“Yengen Alice bizi öğrendi, değil mi?”</p>

  <p>Caroline başını eğdi. “Sırların en büyüğü değildi.”</p>

  <p>“Ah! Şüphelendiğim gibi. Jered’in bir itirazının olacağını sanmam ama Alice... eh, çok kızmış olmalı.”</p>

  <p>“Evet. Ama önemli olan bu değil.”</p>

  <p>“O zaman niçin gidiyorsun?”</p>

  <p>“Beni istemiyorlar artık.”</p>

  <p>“O zaman benimle kal.”</p>

  <p>“Kalamam!”</p>

  <p>“Bu kadar şaşırma, Caroline. Günah içinde yaşamamız gerekmiyor, biliyorsun.”</p>

  <p>Ulu Tanrım, bir dakikaya kadar evlenme teklif edecekti! “Bunu niçin yapamayacağımı <span style="font-style:italic;">biliyorsun</span>! Colin... Alice <span style="font-style:italic;">bana söyledi.”</span></p>

  <p>“Ne söyledi?”</p>

  <p>En yakın masadaki iki denizci yılışıkça sırıtıyorlardı. Sesini Colin gibi alçalttı. “Guilford'ı öldürdüğünü.”</p>

  <p>Teğmen şaşkınlık içinde ardına yaslandı. “tanrı aşkına! Onu <span style="font-style:italic;">öldürmek mi?</span> Öyle mi dedi?” Gözlerini kırpıştırdı. “Ama Caroline, bu çok saçma!”</p>

  <p>“Deniz ötesine silah göndererek. Partizanlara.”</p>

  <p>Watson bardağını bıraktı. Gözlerini yine kırpıştırdı. “Silahlar demek... Ah, anlıyorum.”</p>

  <p>“O zaman doğru olmalı.”</p>

  <p>Kıza dikkatle baktı. “Guilford’ı öldürdüğüm mü? Tabii ki değil! Silahlar mı?” Duraksadı. “Bir noktaya kadar, belki. Bunları kendi aramızda bile konuşuyor olmamamız gerek." “Doğruymuş!"</p>

  <p>“Belki de. Samimiyetle söylüyorum, bilmiyorum! Ben yüksek rütbeli bir subay değilim. Bana söyleneni yapar ve soru sormam.”</p>

  <p>“Ama silahlar işin içindeler.”</p>

  <p>“Evet, Londra’dan bir miktar silah geçti.”</p>

  <p>Bu neredeyse kabul etmek demekti. Caroline kızması gerektiğini düşündü. Öfkenin ondan niçin böylesine kaçmakta olduğunu merak etti.</p>

  <p>Öfke de yas gibiydi belki. Acelesi yoktu. Pusuda beklerdi.</p>

  <p>Colin düşünceliydi, ilgiliydi. “Sanırım Alice, Jered’in kanalıyla bir şeyler duymuş olmalı. Aslında Jered benden daha fazlasını da biliyordur. Donanma onun deposuyla arabacılarını zaman zaman kullanıyor, tabii onun onayıyla. Donanma için bazı başka işler de yapmış olabilir. Ne de olsa kendini bir vatansever olarak görüyor.”</p>

  <p>Alice ve Jered gece tartışıyorlar, Lily’yi uyutmuyorlar; bu nedenle mi tartışıyorlardı? Jered, partizanlara gönderilen silahların onun deposundan geçtiğini söylüyor ve Alice de</p>

  <p>Guilford’ın zarar göreceğinden korkuyordu.</p>

  <p>“Ama denizin karşı yakasına silah gönderilmiş de olsa, bunun Guilford’la bir ilgisinin olduğundan emin olamazsın. Açıkçası Finch grubuyla kim niçin uğraşmak istesin ki? Partizanlar kıyı bölgesinde aktifler; silahtan çok kömüre ve paraya ihtiyaçları var. <span style="font-style:italic;">Westtm</span>’a herkes ateş açmış olabilir... haydutlar, anarşistler! Guilford’a gelince, o lanet Rheinfelden’dan sonra kimbilir neyle karşılaştı. Kıta keşfedilmemiş vahşi bir arazi; tehlike doğasında var.”</p>

  <p>Caroline tüm savunmalarının çökmekte olmasından utanıyordu. Alice açıkladığında bütün mesele çok netti. Ama ya Jered de Colin kadar suçluysa?</p>

  <p>Bu konuşmayı yapmıyor olmalıydı, ama artık bunu durduracak hiçbir şey, ahlaksal hiçbir engel kalmamıştı. Bu adam, her ne yapmış olursa olsun, ona karşı samimi davranıyordu.</p>

  <p>Caroline onu özlemişti. Bunu itiraf edebilirdi.</p>

  <p>Çizgili yün kazaklan içindeki denizciler ona imalı biçimde sınttılar.</p>

  <p>Colin uzanıp elini tuttu. “Birlikte yürüyelim,” dedi. “Gürültüden uzak bir yere.”</p>

  <p>***</p>

  <p>Candlewick boyunca ve ta Fenchurch’te kaldırımın bittiği yere kadar dinledi onun konuşmasını, sesinin ve masumluğuna olan cezbedici inancının onu teselli etmesine izin verdi.</p>

  <p>Kubbe ağaçlan, kış boyunca donuk bir yeşildi, ama aniden çıkan güneş ve eriyen karlar ağaç tepelerinden yeni sürgünleri çıkmaya ikna etmişlerdi. Hava neredeyse ılık sayılırdı.</p>

  <p>O bir asker, dedi kendi kendine. Tabii ki emredileni yapacak; başka şansı var mı?</p>

  <p>Jered büsbütün farklıydı. Jered bir sivildi; amirallikle işbirliğine gitmesi şart değildi. Alice de biliyordu bunu. Bu bilgi nasıl da incitmiş olmalıydı onu! Kocasıyla gecenin karanlığında tartışırken sesi acıyla doluydu. Tabii Jered’i suçluyor ama onu terk edemiyordu; ona evlilikle zincirlenmişti.</p>

  <p>Böylece Alice de Colin’den nefret etmeyi seçti. Kör, hedefini şaşırmış, düşüncesizce bir nefret. Çünkü kendi kocasından nefret etmek onun için fazla lükstü.</p>

  <p>“Yine görüşelim,” diye yalvardı Colin. “En azından bir kez daha. Sen gitmeden.”</p>

  <p>Caroline bunu yapmaya çalışacağını söyledi.</p>

  <p>“Senin denizde olmandan nefret ediyorum. Biliyorsun, denizyolları tehdit altında. Amerikan donanmasının Kuzey Atlantik’te toplanmakta olduğunu söylüyorlar.”</p>

  <p>“Bunu dert etmiyorum.”</p>

  <p>“Etsen belki daha iyi olur.”</p>

  <p>O hafta içinde Bayan Koenig ona Colin’den bir not iletti. Colin genel seferberlik olduğunu söylüyordu, dışan gönderilebilirdi; onu bir an önce görmek istiyordu.</p>

  <p>Savaş, diye düşündü Caroline esefle. Herkes savaştan bahsediyor. Dünya temellerinden sarsılalı sadece on yıl oldu ve şimdiden kırıntılar için kavga edecekler. Vahşi bir toprak için!</p>

  <p>Kubbe ağacının lifli hamur kâğıdına basılı altı sayfalık bir gündelik olan <span style="font-style:italic;">Times</span> gazetesi, son başyazılarının çoğunu Amerikalılara ayırmıştı; kıtaya sanki bir Amerikan mandasıymış gibi davranmalarından, İngiliz adalarına, “sınırlar konusunda zorlamalarından", kibir ve umursamazlıklarından dolayı onlan azarlıyordu. Caroline’ın şivesi dükkânlarda ve pazar yerlerinde imalı bakışlara neden oluyordu. Bugün Lily ona Amerikalı olmanın neden kötü bir şey olduğunu sormuştu.</p>

  <p>“Değil,” demişti Caroline. “Öylesine konuşuyorlar işte. İnsanların moralleri bozuk, ama er ya da geç sakinleşecekler.” “Yakında bir gemiye bineceğiz,” dedi Lily.</p>

  <p>“Belki de.”</p>

  <p>Alice ve Jered’le birlikte yemek yemeyi bırakmıştı. Eğer evden gelen bursu daha yeterli olsaydı kendisi ve Lily için Empire’da bir oda kiralayacaktı. Ama şimdi lokantalarda yedikleri yemekler bile bütün bu savaş dedikodulan yüzünden çileye dönüşmüştü. Amcası ve yengesi eğer ondan büsbütün kaçmamıyorlarsa da Caroline’a karşı aşın resmi davranıyorlar, ama Lily’yi hâlâ şımartıyorlardı. Caroline bunlara, Colin’le yaptığı konuşmadan beri daha kolay katlanabiliyordu. Alice’e, ağarmakta olan saçlarına ördüğü bukleler kadar sık bir suçluluk ağına hapsolmuş zavallı ahlak abidesi Alice’e, neredeyse acımakta olduğunu fark etti.</p>

  <p>Caroline, o gece Lily’yi pamuklu yorganlarla örtüp üzerini düzelttikten sonra, “Uyu," dedi. “Rahatça uyu. Yakında yola çıkacağız.”</p>

  <p>Şu ya da bu şekilde.</p>

  <p>“Buradan uzaklara mı?” diye sordu Lily.</p>

  <p>“Buradan uzaklara.”</p>

  <p>“Güvenli bir yere mi?”</p>

  <p>“Güvenli bir yere.”</p>

  <p>Güneşli bir sabah. Fenchurch kaldırımları yenileniyor, katran kokusu şehre yayılıyor, her taraftan at nallarının takırtıları ve dizginlerin şıngırtıları geliyor.</p>

  <p>Colin’in, rıhtım bölgesindeki Thames Caddesi’nde, sırtını güneşe vermiş, gazetesini okuyarak beklediğini gördü. Heyecanlandığını hissetti. Ona ne diyeceğini bilemiyordu. Bir planı yoktu. Sadece bir dizi umut ve korku.</p>

  <p>Colin’e doğru birkaç adım atmıştı ki kent merkezinden sirenlerin çığlıkları gelmeye başladı.</p>

  <p>Ses onu felç etti, ensesindeki tüyleri ürpertti.</p>

  <p>Rıhtımdaki kalabalık da felç olmuş gibiydi. Colin endişeli bakışlarını gazetesinden kaldırdı.</p>

  <p>Caroline kolunu kaldırdı, Colin ona doğru koştu. Sirenler bağırmaya devam ediyordu.</p>

  <p>Kendini Colin’in kollarına attı. “Ne <span style="font-style:italic;">oluyor?"</span></p>

  <p>“Bilmiyorum.”</p>

  <p>“Kızımı istiyorum.” Kötü bir şeyler oluyordu. Lily mutlaka çok korkacaktı.</p>

  <p>“Haydi! ” Colin elini tuttu ve hafifçe sıktı. “Lily’yi bulacağız. Ama acele etmemiz gerek.”</p>

  <p>Rüzgâr doğudan kopup geldi... dumanlı ve kokulu bir bahar rüzgârı. Nehir dingindi ve yelkenlilerle beyaza kesmişti. Thames'ın bataklık kıyıları boyunca gambotların bacaları henüz görünmeye başlamıştı.</p>

  <p><a id="bookmark4"></a><span style="font-weight:bold;">— YİRMİNCİ BÖLÜM —</span></p>

  <p>Çok basit, demişti Crane ona. Biz gücü giderek artan bir şeyin parçalarıyız. Onlar ise giderek zayıflayan bir şeyin parçaları.</p>

  <p>Belki Crane’in bakış açısından böyle görünüyordu. Crane, Washington’ın seçkin çevrelerinin -eh, yan seçkinler belki- arasına cilalı bir fitil gibi kaymıştı. Şehre geleli daha birkaç ay olmuştu ve şimdiden gizli bir sıfatla Senatör Klassen için çalışıyordu; son zamanlarda kendi dairesine taşınmıştı (tanrılara şükür); Sanders-Moss salonunun demirbaşıydı ve kamu önünde Elias Vale’e tepeden bakabilme hakkını elde etmişti.</p>

  <p>Vale’in kendi davetlilerinin sayı ve sıklıklan ise azalıyordu, daha ender ve daha az varlıklı müşteriler bulabiliyordu ve hatta Eugene Randall bile onu eskisi kadar sık görmüyordu.</p>

  <p>Randall, Finch keşif heyetinin kaybedilmesini soruşturan Meclis komisyonu önünde tanıklık etmeye çağrılmıştı tabii. Böylesine yüce yükümlülüklerde ölmüş bir eş bile belki ikinci sırayı alabilirdi. Her halükârda, ölüler sabırlarıyla bilinirdi.</p>

  <p>Yine de Vale, tanrıların kayırmacılık yaptıklarından şüphelenmeye başlamıştı.</p>

  <p>Kendine oyalanacak bir şeyler bulmaya çalıştı. Yeni müşterilerinden biri, Maryland’li yaşlıca bir kürtajcı bekim, ona sarı bir morfin ampulüyle oluklu gümüşlen bir şırınga vermişti. Ona bir toplardamarı nasıl bulacağını ve iğneyle nasıl deleceğini göstermişti. Bu işlem Vale’e, soyut bir şekilde arılar ve zehri düşündürüyordu. <span style="font-style:italic;">Alı, hiçliğin ısırığı!</span> Umarsızca bağımlılığa kapılmıştı.</p>

  <p>Sanders-Moss malikanesine vardığında şırınga takımı bir tütün tabakası büyüklüğündeki gümüş bir zarfa katlanmış halde ceketinin cebindeydi. Onu kullanmayı planlamamıştı. Ama kötü bir öğleden sonra geçirmişti. Hava kış için fazlaca nemli, bahar için ise soğuktu. Eleanor, onu yüzünde huzursuz bir ifadeyle karşıladı -yitirilmiş bir vaftiz elbisesi için ancak bu kadar abartılır, diye düşündü- ve akşam yemeğinden sonra da sarhoş bir senatör ona işiyle ilgili takılmaya başladı.</p>

  <p>“Borsa tüyoları, Bay Vale? Ölülerle konuşuyorsunuz, seçme gözlemleri olmalı. Ama sanırım ölülerin yatırım yapma şansları pek yok, ne dersiniz?”</p>

  <p>“Bu bölgede oy bile kullanamıyorlar, sayın senatör.”</p>

  <p>“Hassas bir noktaya mı dokundum, Bay Vale?”</p>

  <p>“Dr. Vale’i tercih ederim.”</p>

  <p>“Neyin doktoru, tam olarak?”</p>

  <p><span style="font-style:italic;">Ölümsüzlük doktoru,</span> diye düşündü Vale. <span style="font-style:italic;">Senin tam tersine, kokuşmuş et çuvalı.</span></p>

  <p>“Biliyor musunuz, Bay Vale, sizin geçmişinize bakmışlığım var. Biraz araştırma yaptım, özellikle de sevgili Eleanor el falına bakmanız için size ne kadar ödediğini açıkladığında.”</p>

  <p>“El falı bakmam.”</p>

  <p>“Hayır, ama eminim iyi bir bütçe falcısısmızdır.”</p>

  <p>“Bunu hakaret kabul ederim.”</p>

  <p>Senatör neşeyle gülümsedi. “İyi ama, bunu size kim söyledi, Dr. Vale? John Wilkes Booth mu?”</p>

  <p>Eleanor bile gülmüştü.</p>

  <p>“Burası misafir tuvaleti değil!” Hizmetçi Olivia sinirle vuruyordu kapıya. “Burası <span style="font-style:italic;">hizmetçi</span> tuvaleti!"</p>

  <p>Vale ona aldırmadı. Şırınga takımını yeşil mozaik döşemeye açmıştı. Tuvaletin üzerinde oturuyordu. Buzlu cam pencereyi zorla aralamıştı; soğuk bir yağmur giriyordu içeriye. Klozet sifonunun zinciri nemli beyaz duvara huzursuzca çarpıp duruyordu.</p>

  <p>Ceketini çıkarmış, gömleğinin kolunu kıvırmıştı. Sol dirseğinin içini bir toplardamar beliıginleşinceye dek tokatladı. <span style="font-style:italic;">Topunu sikeyim,</span> diye ciddi ciddi düşündü.</p>

  <p>İlk doz kolay olmuştu, bebek battaniyesi gibi bir huzur bütün bedenini sarmıştı. Tuvalet, şeffaf kâğıtla sarılmışçasına belirsizleşmişti ansızın.</p>

  <p><span style="font-style:italic;">Ama ben ölümsüzüm,</span> diye düşündü Vale.</p>

  <p>Crane’in bıçağı eline batınşmı anımsadı; onun kendine zarar vermekten sapıkça bir zevk aldığı ortaya çıkmıştı. Bedenini bıçaklarla kesiyor, iğnelerle deliyordu.</p>

  <p><span style="font-style:italic;">Eh, ben de iğnelerin yabancısı sayılmam.</span> Vale morfini Kentucky viskisine bile tercih ederdi. Her nasılsa daha kesin, daha kapsamlı bir hiçlik elde ediyordu. Daha da çok istiyordu bundan.</p>

  <p>“Bay Vale! İçerideki siz misiniz?”</p>

  <p>“Git başımdan, Olivia, lütfen!”</p>

  <p>Şırıngaya uzandı yine. Ölümsüzüm ne <span style="font-style:italic;">de olsa Ölemem.</span> Bu gerçek bir şekilde can sıkıcı şeyleri anıştırmaya başlamıştı.</p>

  <p>Bu defa cildi iğneye direndi. Vale daha da bastırdı. Bir çedar peynirini yoklamaya benziyordu. Sonunda bir toplardamar bulduğunu sandı ama şırıngayı bastırdığında cildi-</p>

  <p>nin rengi değişmeye, kocaman, akıcı bir çürüğe dönüşmeye başladı.</p>

  <p>“Hastir!” dedi.</p>

  <p>“Çıkmanız gerek, aksi takdirde Bayan Sanders-Moss’a haber veririm ve o da kapıyı kırması için birini gönderir.”</p>

  <p>“Biraz daha izin ver, Olivia canım. İyi bir kız ol ve çek git!”</p>

  <p>“Bu konuk tuvaleti değil! Şimdiden bir saattir içeridesiniz!”</p>

  <p>Gerçekten mi? Eğer öyleyse, sırf dikkatini işine vermesine engel oldukları içindi. Şırıngasını yine doldurdu.</p>

  <p>Ama şimdi iğne cildini delemiyordu bile.</p>

  <p>iğnenin ucu küntleşmiş miydi? Her zamanki ölümcül sivriliğinde görünüyordu.</p>

  <p>Biraz daha zorladı.</p>

  <p>Yüzünü buruşturdu. Alışılmamış biçimde ağrı duymuştu. Yumuşak deri çöktü, kızardı. Ama delinmedi.</p>

  <p>Bileğini denedi. Aynısıydı, meşini kaşıkla kesmeye çalışmak gibi. Pantolonunu indirdi ve uyluğunun içini denedi.</p>

  <p>Hiçbir şey olmadı.</p>

  <p>Sonunda, öfkeli bir çaresizlikle, akıtmakta olan iğneyi boğazına, bir atardamarın geçtiğini tahmin ettiği yere batırmaya çalıştı.</p>

  <p>İğnenin ucu kırıldı. Şırınga içindeki sıvıyı açık yakasına dökerek ziyan etti.</p>

  <p>Neredeyse ağlayacak kadar umarsızlık içinde, “Hastir!” diye bağırdı yine.</p>

  <p>Kapı çarpılarak açıldı. Olivia ağzı açık halde durmuş, arkasında senatör ve ardına kadar açılmış gözleriyle Eleanor ve hatta çokbilmişçe sırıtan Timothy Crane ona bakıyorlardı.</p>

  <p>“Hah!” dedi Olivia. “Şimdi anlaşıldı."</p>

  <p>“Marsıkların helasında bir doz morfin ha? En hafif deyimle çok kaba, Elias!”</p>

  <p>“Kapa çeneni,” dedi Vale bıkkınlıkla. Morfinin ilk etkisi, eğer var idiyse bile, geçmişti. Bedeni toz kadar kuru, zihni çıldırtacak kadar açıktı. Eleanor bir daha malikanesinde hoş karşılanmayacağını ve eğer dönmeye kalkarsa polis çağıracağını açıkça belirttikten sonra Crane’in onu arabasına götürmesine ses çıkarmamıştı. Aslında Eleanor çok daha az diplomatik sözcükler kullanmıştı.</p>

  <p>“işverenlerimiz çok cömert,” dedi Crane.</p>

  <p>“Onlar da kim?”</p>

  <p>“Tanrılar. Boş vaktinde ne yapağın umurlarında değil. Morfin, kokain, kadınlar, oğlanlar, cinayet, tavla... onların açısmdan hepsi hir. Ama senin dikkatini çekmek istediklerinde aptal numarası yapamazsın ve koluna ölümcül bir dozu da kesinlikle veremezsin, eğer yapmak istediğin bu idiyse. Özür dilerim, ama yapmaya kalkıştığın tam bir salaklıktı, Elias.”</p>

  <p>Araba bir köşeyi döndü. Kasvetli bir gün, yerini kasvetli bir geceye bırakıyordu.</p>

  <p>“Şimdi artık iş yapıyoruz, Elias.”</p>

  <p>“Nereye gidiyoruz?” Tanrının nabzına hız veren, omuzlarını dikleştiren titiz varlığını içinde hissetse de umurunda değildi hani.</p>

  <p>“Eugene Randall’ı ziyaret etmeye.”</p>

  <p>“Bana söylenmedi.”</p>

  <p>“Şimdi söylüyorum ya.”</p>

  <p>Vale, Crane’in yeni Ford’unun iç döşemesine kayıtsızca baktı. “Çantada ne var?”</p>

  <p>Deri bir hekim çantasıydı ve içinde sadece üç şey vardı; bir neşter, bir şişe metil alkol ve bir kutu kibrit.</p>

  <p>Alkol ve kibritler... neşteri sterilize etmek için mi? Neşter ise...</p>

  <p>“Ah, hayır,” dedi Vale.</p>

  <p>“Fazilet sahibiymiş gibi davranmaya kalkma, Elias.”</p>

  <p>“Yapmayı düşündüğün her ne ise... Randall o kadar önemli biri değil.”</p>

  <p>“Önemli olan <span style="font-style:italic;">benim</span> ne düşündüğüm değil. Bu kararlan biz vermiyoruz. Bunu biliyorsun."</p>

  <p>Vale bu tasasız genç adamı süzdü. “Bu seni rahatsız etmiyor mu?”</p>

  <p>“Hayır. Zaten fark etmez.”</p>

  <p>“Bunu daha önce de yaptın, değil mi?"</p>

  <p>“Elias, bu gizli bir bilgidir. Şaşkınlığa düşmüşsen özür dilerim. Ama gerçekten de, kimin için çalıştığımızı sanıyorsun? Pazar günleri kilisede bizi bekleyen, herkesin bildiği sevgili çobanımız değil kesinlikle. Her şeye burnunu sokan bir leopar desek daha uygun olur.”</p>

  <p>“Eugene Randall’ı öldürmek niyetinde misin?”</p>

  <p>“Tabii ki.”</p>

  <p>“Ama neden?"</p>

  <p>“Bunu söylemek bana düşmez. Büyük bir olasılıkla sorun, Chandler Komisyonu’na vermeyi tasarladığı ifadeden kaynaklanıyor. Yapması gereken tek şey, ki sevgili merhum Louisa Ellen'ın ona bunu çoktan söylediğini de biliyorum, komisyonun işine gücüne bakmasına engel olmamak. İngilizce konuşan beylerin Weston’a havan topları ve ordu malı Lee-Enfieldler’le ateş açtıklarını gördüklerine dair yemin edecek beş tane sözde tanık mevcut. Randall sadece gülümseyip başını sallamakla yetinecek olsa hem kendini hem de Smithsonian’ı bir yığın dertten kurtaracaktır ama işi bulandırmakta ısrar ediyor.”</p>

  <p>“Finch grubunun hâlâ hayatta olabileceklerine inanıyor.”</p>

  <p>“Evet, sorun da bu.”</p>

  <p>“Öyle bile olsa, uzun vadede neyi değiştirir ki? Eğer tanrıların istedikleri savaşsa, Randall'ın ifadesi ciddi bir engel olamaz. Büyük bir olasılıkla gazetelerde bile çıkmayacaktır.”</p>

  <p>“Ama Randall’ın ölümünü yazacaklar. Eğer dikkatli olursak, suç İngiliz casuslarına yıkılır.”</p>

  <p>Vale gözlerini yumdu. İç içe dönen tekerlekler, <span style="font-style:italic;">ad</span> in/initum. İzdıraplı bir an için morfin dolu şırıngasını arandı.</p>

  <p>İçine tam anlamıyla ona ait olmayan kasvetli bir kararlılık doğdu sonra. “Uzun sürer mi?”</p>

  <p>Crane, “Hiç de değil,” diye teselli etti onu.</p>

  <p>Morfinin kanında hâlâ devam etmekte olan etkisiydi belki ama Vale, müzenin boş koridorunda Randall'ın çalışma odasına doğru yürürken tanrısını da yanı başında hissediyordu. Randall yalnızdı, geç saatlere kadar çalışmıştı ve belki bunu ayarlayan da yine tanrılar olmuştu.</p>

  <p>Tanrısı bugün alışılmadık biçimde gerçekti. Soluna baktığında onu yanında yürürken görüyor ya da gördüğünü sanıyordu. Hoşa gidecek ya da uhrevi bir bedene sahip değildi. Tanrısı, kasaplık bir öküz kadar itici ve çok daha garip bir ucubeydi.</p>

  <p>Tanrının çok fazla sayıda kolu ve bacağı vardı. Ağzının dışı bir gaga gibi keskin, içi ise kırmızı ve ıslak bir dehşetti. Karnından boynuna doğru bir çeşit omurga sayılabilecek urumsu çıkıntılar diziliydi. Cansız, mineral yeşili bir rengi vardı ve bu Vale’in hiç hoşuna gitmedi. Sağında yürümekte olan Crane hiçbir şey görmedi.</p>

  <p>Hiçbir koku da almadı. Halbuki, en azından Vale’in burnu için, kuvvetli bir de kokusu vardı. Buruk, kimyasal bir kokuydu bu; bir tabakhanenin ya da doktor muayenehanesinde kırılmış bir şişenin kokusu gibi.</p>

  <p>Eugene Randall’ı çalışma odasında şaşırtmışlardı. (Ama eğer Randall o gudubet tanrıyı görebilseydi, asıl şaşkınlığa o zaman düşecekti! Göremediği besbelliydi.) Randall bezgince baktı onlara. Walcott enstitüden ayrıldığından beri müdürlük görevi Randall’a kalmıştı ve bu onu epey yormuştu. Meclis araştırma komisyonuyla karısının bitmeyen dırdırı da cabasıydı.</p>

  <p>“Elias!” dedi. “Siz de Timothy Crane olmalısınız. Eleanor’un salonlarından birinde tanışmıştık.”</p>

  <p>Konuşma olmayacaktı. Vakit geçmişti. Crane, Randall’ın arkasındaki pencereye gitti ve tıbbi çantasını açtı. Neşteri çıkardı. Neşter loş odada parıldadı. Randall dikkatini Vale’e vermişti.</p>

  <p>“Elias, ne oluyor? Gerçekten de, bunun için hiç vaktim yok...”</p>

  <p>Ne için? Vale bunu merak ederken Crane hızla atıldı ve Randall’ın boğazını neşterle boylu boyunca kesti. Randall guruldayarak çırpınmaya başladı ama ağzım dolduran kan, fazla ses çıkarmasını engelliyordu.</p>

  <p>Crane, kanlı aleti çantaya geri koydu ve kahverengi metil alkol şişesini çıkardı.</p>

  <p>“Neşteri sterilize edeceğini sanmıştım,” dedi Vale. Aptalca bir fikir.</p>

  <p>“Saçmalama, Elias!”</p>

  <p>Crane şişeyi Randall'ın kafasıyla omuzlarına boca etti ve kalanını da masanın üzerine döktü. Randall koltuğundan düşüp yerde sürünmeye başladı. Bir eliyle boğazını tutuyordu ama kan, nabzıyla beraber parmaklarının arasından topaklar halinde akmaya devam ediyordu.</p>

  <p>Sırada kibritler vardı.</p>

  <p>Randall’ın alevler içindeki çalışma odasından çıktığında Crane’in sol eli de yanmaktaydı. Mavi alevler, yakıt kalmadığı için sönmeye başlarken Crane elini hayranlıkla seyretti. Eti de, ceketinin yeni de tutuşmamıştı.</p>

  <p>“Heyecan verici!" dedi.</p>

  <p>Aniden midesi bulanan Elias Vale, refakatçi tanrısını arandı. Ama tanrı gitmişti. Sadece duman ile ateşin kızıllığı ve yanan etin berbat kokusu kalmıştı geriye.</p>

  <p><a id="bookmark5"></a><span style="font-weight:bold;">— YİRMİ BİRİNCİ BÖLÜM —</span></p>

  <p>Guilford bir kürk yılanına binmiş, Tom Compton, hayvanı vadinin yamacından yukarı sürerken kuvvetini toplamaya çalışıyordu. Kolay bir tırmanış değildi. Buzlu kar yılanların kalın bacaklarını ısırıyor, hayvanlar şikâyet etseler de direniyorlardı. Belki arkalarında neyi bırakuklarını biliyorlardı diye düşündü Guilford. Belki yıkıntı kentten bir an önce uzaklaşmak istiyorlardır.</p>

  <p>Tuzakçı, karanlık çöktükten sonra, sulu yağan karın altında ormanda bir açıklık buldu ve küçük bir ateş yaktı. Guilford, yakındaki ağaçlardan rüzgârın düşürdüğü dalları toplayarak işe yaramaya çalıştı ve başlığını takmış, asık suratlı Preston Finch de ateşi beslemeye başladı. Kürk yılanları birbirlerine sokulmuşlardı, kışlık kürkleri ışıldıyor, nefesleri yassı burunlarından uzun buğu sütunları şeklinde çıkıyordu.</p>

  <p>Yeni öldürülmüş, temizlenmiş ve közlenmiş bir güve atmacasıyla Tom Compton'ın heybesinden çıkan kurutulmuş yılan eti akşam yemeğini oluşturuyordu. Tuzakçı, adaçayı çamı dallarıyla postları kullanarak bir çeşit sundurma yapmaya çalışmıştı. Son saldırıdan bir miktar post, bir tabanca ve üç yük hayvanı kurtarmayı başarabilmişti. Finch Keşif Grubu’ndan kalanlar sadece bu kadardı.</p>

  <p>Guilford idareli yemeye çalıştı. Umarsızca uyumak istiyordu; sürekli açlığını, kuyuda geçirdiği üç günlük hipotermisini, Sullivan’ın ölümünü, el ve ayak parmaklarını porselen beyazına çeviren soğuk vurmasını uyuyarak üzerinden atmak istiyordu. Ama bu olmayacaktı. Şu anda bilmek istediği şey durumun ne kadar kötü olduğuydu.</p>

  <p>Diğerlerinin nasıl öldüklerini sordu tuzakçıya.</p>

  <p>“Ben geri dönünceye dek her şey bitmişti,’’ dedi Tom. “Bıraktıkları izlere bakılırsa saldırganlar kuzeyden gelmişler. Silahlı on, on beş adam. Belki Diggs’in mutfak ateşini gördüler, belki sadece şansları yaver gitti. Ateş ederek gelmiş olmalılar. Ahırlarda saklanan Finch dışında hepsi ölmüştü. Haydutlar yılanlarımızı bıraktılar; kendi yılanları vardı. İçlerinden birini de bıraktılar, bacağından vurulmuştu, yürüyemiyordu.”</p>

  <p>Guilford, “Partizanlar mı?” diye sordu.</p>

  <p>Tuzakçı başım iki yana salladı. “En azından geride bıraktıkları değil.”</p>

  <p>“Onunla konuştun mu?”</p>

  <p>“Bir çift laf ettim. Hiçbir yere gidecek halde değildi. İki bacağı da düzelmeyecek biçimde yaralanmıştı, ayrıca kabadayılık yapmaya kalkışınca onu bıçağımla tanıştırdım.”</p>

  <p>“Aman Tanrım, Tom!”</p>

  <p>“Eh, ne de olsa onların Diggs’e, Farr’a, Robertson’a ve Donner’a yaptıklarını görmedin. Bunlar insan bile değil.”</p>

  <p>Finch çukura kaçmış gözleriyle ona aniden şaşkınlık içinde baktı.</p>

  <p>Guilford, “Devam et,” dedi.</p>

  <p>“Bu alçak herifin partizan olmadığı aksanmdan belliydi. Kahretsin, partizanlarla içki içmişligim var. Onlar genellikle kafayı bulup bayrağını dalgalandırmak isteyen ve arada bir Amerikalı göçmenlere birkaç el ateş etmekten hoşlanan eski Fransız ya da İtalyan vatandaşları. Asıl partizanlar korsan ya da silahlı tüccarlardır ve gıcırtılı, yaşlı bir firkateyni avladıktan sonra yükünü çalar, adına gümrük vergisi der ve paraları arka sokaktaki bir kerhanede bitirirler. Ren boyunca seyahat edin ve karşılaşacağınız yegâne partizanlar siyasi fikirlere sahip çakma madenciler olacaktır.</p>

  <p>“Bu adam bir Amerikalıydı. Dediğine göre Jeffersonville’de gruba katılmış ve Finch heyetinin peşinden ödül avcılığı yaparak gelmişler. Dediğine göre onlara iyi bir para ödenmiş.”</p>

  <p>“Parayı kimin verdiğini söyledi mi?"</p>

  <p>“Hayır, bayılmadan önce konuşmadı. Ona ikinci defa sorma şansım da olmadı. Finch’le uğraşmam gerekiyordu ve de seninle ve kuyuda Sullivarila. Orospu çocuğunu bir kızağa bağlayıp güneş doğduğunda getirmeyi düşünmüştüm.” Tuzakçı durakladı. "Ama kaçtı.”</p>

  <p>“Kaçtı mı?”</p>

  <p>“Yılanları eyerlemek için onu yalnız bırakmıştım. Eh, tam olarak yalnız da sayılmazdı... Finch vardı yanında, ne fark ederse. Geri döndüğümde gitmişti. Kaçmış.”</p>

  <p>“Bayıldığını söylemiştin. Bacaklarından vurulduğunu söylemiştin.”</p>

  <p>“Öyleydi, bacaklan kanlı birer et parçasıydı, birkaç kemik besbelli ki kırılmıştı. Taklit edilebilecek türden yaralar değildi. Ama geri döndüğümde o gitmişti. Ayak izleri bırakmıştı. Kaçmıştı dediysem, <span style="font-style:italic;">koşarak kaçmıştı.</span> Yıkıntıların içine bir tavşan gibi. Sanırım onu izleyebilirdim ama yapmam gereken çok şey vardı.”</p>

  <p>“İmkânsızmış gibi görünüyor,” dedi Guilford dikkatle. “Saçmalık, ama ben gördüğümü bilirim.”</p>

  <p>“Finch onun yanında mıydı demiştin?”</p>

  <p>Tom’un yüzü daha da asddı. “Finch onunlaydı ama bu konuda söyleyecek tek sözü bile yok.”</p>

  <p>Guilford yerbilimciye döndü. Gillvany’nin ölümünden beri keşif grubunun yaşadığı her rezillik Finch’in yüzüne kazınmış gibiydi. Aynca bu yüzde yetkisini, daha da beteri sorumlu olduğu hayatları yitiren biri görülebiliyordu. Artık eski kibirli halinden eser kalmamıştı, sadece yenilgiydi kalan.</p>

  <p>“Dr. Finch?”</p>

  <p>Yerbilimci, Guilford’a kısaca bir göz attı. Dikkati bir saman alevi gibi sönüvermişti.</p>

  <p>“Dr. Finch, Tom’un konuştuğu adama ne olduğunu gördünüz mü? Yaralı adama?”</p>

  <p>Finch başını öte yana çevirdi.</p>

  <p>“Uğraşma,” dedi Tom. “Tek kelime konuşmuyor.”</p>

  <p>“Dr. Finch, eğer ne olup bittiğini bilirsek bize yardımı dokunabilir. Eve sağ salim dönmemize, demek istiyorum.” “Bir mucizeydi,” dedi Preston Finch.</p>

  <p>Boğazı zımpara kâğıdıyla kaplıymışçasına konuşuyordu. Tuzakçı ona hayretler içinde baktı.</p>

  <p>Guilford nazikçe üsteledi: “Dr. Finch? Tam olarak ne gördünüz?”</p>

  <p>“Yaralan iyileşti. Eti kendiliğinden kapandı. Kemikler kendi kendilerini onardılar. Ayağa kalktı. Bana baktı. Güldü.”</p>

  <p>“Hepsi bu kadar mı?”</p>

  <p>“Benim gördüğüm buydu.”</p>

  <p>“Çok yardım ettin,” dedi Tom Compton.</p>

  <p>Tuzakçı nöbet tuttu. Guilford, Finch’le birlikte sundurmanın altına sığındı. Botanikçi, bayat ter ve yılan postu ve umutsuzluk kokuyordu ama Guilford'ın daha hoş koktuğu da söylenemezdi. Sığındıkları dar mekân onların kokularıyla dolmuştu ve nefesleri dondurucu havada buz tutuyordu.</p>

  <p>Bir şeyler Finch’e yeni bir canlılık kazandırmıştı. Kat kat kürkün ardından acımasız geceye baktı. “Bu benim istediğim mucize değil,” diye fısıldadı. “Bunu anlıyor musunuz, Bay Law?”</p>

  <p>Soğuk, Guilford'ın kemiklerine dek işlemişti. Dikkatini toplamakta zorluk çektiğini fark etti. “Olanların çok azını anlıyorum, Dr. Finch.”</p>

  <p>“Benim hakkımda düşündüğünüz bu değil miydi, sizin ve Dr. Sullivan'ın? Fanatik Dr. Finch, ilahi bir müdahalenin delillerini arıyor, tıpkı şu Nuh’un Gemisi’nden yada Gerçek Haç’tan parçalar bulanlar gibi.”</p>

  <p>Finch'in sesi gece rüzgârı kadar yaşlı geliyordu. “Bu izlenimi edindiysen üzgünüm."</p>

  <p>“Gücenmedim. Belki de doğrudur. Kibirdi diyelim. Gururun günahı. Derinlemesine düşünemedim. Eğer doğal olanla tanrısal olan artık ayrılamıyorsa o zaman karanlık mucizeleri de beklemeliyiz. Şu korkunç şehir. Kırık kemikleri kendiliğinden kaynayan adam.”</p>

  <p><span style="font-style:italic;">Yeraltındaki tüneller</span> ve <span style="font-style:italic;">yırtık üniformalı ikizim</span> ve cisim <span style="font-style:italic;">bulmaya çalışan iblisler.</span> Hayır, öyle değil. Hepsi <span style="font-style:italic;">bir yanılsama olsun,</span> diye düşündü Guilford. <span style="font-style:italic;">Bitkinlik</span> ve <span style="font-style:italic;">açlık</span> ve <span style="font-style:italic;">soğuk ve korku.</span></p>

  <p>Finch avucuna, ciğeri sökülürcesine öksürdü. “Yeni bir dünya,” dedi.</p>

  <p>Bu yadsınamazdı. “Biraz uyumamız gerek, Dr. Finch."</p>

  <p>“Karanlık güçler ve aydınlık. İkisi de omuzlarımızda." Başını kederle salladı. “Bunu hiçbir zaman istemedim.”</p>

  <p>“Biliyorum.”</p>

  <p>Bir duraklama. “Fotoğraflarınızı yitirmenize üzüldüm, Bay La w."</p>

  <p>“Bunu söylemeniz bile yeter."</p>

  <p>Gözlerini yumdu.</p>

  <p>Her gün kısa bir mesafe yol aldılar.</p>

  <p>Keçiyollarım, kayalık su yataklarını, kubbe ve adaçayı ağaçlarının altındaki karsız bölgeleri, belirgin izler bırakmayacakları yerleri takip ettiler. Zaman zaman tuzakçı, Finch’e bakması için Guilford’ı bırakıyor ve kendisi bıçağıyla avlanmaya çıkıyordu. Sıklıkla yılan eti yiyorlardı ve güve atmacası yuvaları da yine sıklıkla başvurduktan son çarelerdendi. Ama aylardır birkaç parça kökten ve suda kaynatılmış kubbe ağacı dikeninden başka boğazlarından sebze geçmemişti. Guilford'ın dişleri dökülmek üzereydi ve eskisi kadar iyi göremiyordu. Gözlüklerini ilk saldırıda kaybetmiş olan Finch neredeyse tamamen kör sayılırdı.</p>

  <p>Günler geçti. Takvime göre bahara çok kalmamıştı ama gökyüzü hâlâ karanlık, rüzgâr soğuk ve deliciydi. Guilford vücudunun bütün eklemlerinin sürekli ağrımasına alışmıştı artık.</p>

  <p>Bodensee’nin donup donmadığını merak etti. Ya da onu bir daha görüp göremeyeceğini.</p>

  <p>Paçavraya dönmüş günlüğünü kürklerinin içinde saklıyordu; ondan hiç ayrılmamıştı. Az sayıda boş sayfası kalmıştı ama arada bir Caroline için notlar düşmekten geri durmuyordu.</p>

  <p>Gücünün azalmakta olduğunun farkındaydı. Sakat olan bacağı her gün sızlamaya başlamıştı ve Finch’e gelince, bir böcek yuvasından sürüklenerek çıkarılmış bir şeye benziyordu.</p>

  <p>İsı üç gün boyunca yükselmeye devam etti ve bunu soğuk bir bahar yağmuru izledi. Mevsim hoş gelmişti, ama çamurla rüzgâr değil. Kürk yılanları bile huysuzlaşıp içlerine kapanmış, balçığın içinde geçen yıldan kalan güdük otlan arıyorlardı. Hayvanlardan birinin tek gözü körleşmiş, gözbebeği ağarıp matlaşmıştı.</p>

  <p>Batıdan taze fırtınalar kopup geldi. Tom Compton onlara doğal bir sığınak sağlayacak iki yanı açık kayalık bir kayaç buldu. Zemin kumluydu ve hayvan dışkılarıyla doluydu. Guilford sığınağın iki yanını dallarla ve kürklerle kapattıktan sonra yılanları bir uyan sistemi olarak dışan bağladı. Ama küçük inlerinde daha önce yaşanılmış olsa bile eski kiracıdan iz yoktu.</p>

  <p>Bardaktan boşanırcasına yağan bir yağmur onlan korunmalı mekânlarına hapsetmişti. Tom, kayaların oluşturduğu doğal bacanın altına ateş yakmak için bir çukur kazdı. Eski, duygusal Mauve Decade melodilerini, “Golden Slippers,” ve “Marbl’d Halis” gibi, mırıldanmak şeklinde saçma bir alışkanlık edinmişti. Ortaya bir şarkıdan çok yerli ağıtlarını andıran hüzünlü ve tuhaf bir şey çıkıyordu.</p>

  <p>Yağmur arada bir yavaşlaşa da hiç durmaksızın yağmaya devam etti. Kayaların üzerinden su oluk oluk süzülüyordu. Guilford, nemi mağaranın aşağı çıkışma verebilmek için bir hendek kazıdı. Yiyecek istihkaklarını sınırlandırdılar. <span style="font-style:italic;">Burada kaldığımız her gün,</span> diye düşündü Guilford, biraz dalla <span style="font-style:italic;">güçsüzleşiyoruz; Ren her</span> gün biraz daha <span style="font-style:italic;">uzaklaşıyor bizden.</span> Acıyla zaman arasında onların aleyhine işleyen net bir denklem olduğuna inandı.</p>

  <p>Artık onu düşlerinde artık daha az görse de nöbetçi asker, gecelerinin davetsiz, endişeli ve yalvaran demirbaşıydı, tnadı ve kuralcılığı onu mezarına erkenden gönderen babasını düşledi.</p>

  <p><span style="font-style:italic;">Yargılamıyorum,</span> diye düşündü Guilford. insanı, ödün <span style="font-style:italic;">vermeyen bir dürüstlüğün dışında dünyanın bu</span> ıssız <span style="font-style:italic;">ucuna ne getirebilir ki?</span></p>

  <p>Belki aynı dürüstlük onu, Caroline ve Lily’ye geri götürecekti.</p>

  <p><span style="font-style:italic;">Sen ölemezsin,</span> demişti Sullivan. Belki de. Şansı yaver gitmişti. Ama kuşkusuz ki vücudunu bütün dayanılabilir sınırların ötesine dek zorlayabilirdi.</p>

  <p>Döndü ve sırtım soğuk kayaya dayayarak dizlerini toplamış halde oturan Tom’a baktı. Eli, arada bir aylar önce kaybettiği piposunu arıyordu. “Şehirdeyken düş dördün mü?” dedi Guilford.</p>

  <p>Tuzakçının yanıtı soğuktu. “Bilmek istemezsin.”</p>

  <p>“Belki isterim.”</p>

  <p>“Düş hiçbir şey değildir. Saçmalıktan ibarettir.”</p>

  <p>“Yine de isterim.”</p>

  <p>“Bir düş gördüm,” dedi Tom. “Çamurlu bir tarlada öldüğümü gördüm. Bir asker olduğumu gördüm.” Duraksadı. “Kendi hayaletim olduğumu gördüm, eğer bir anlamı varsa.”</p>

  <p><span style="font-style:italic;">Çok anlamı var,</span> diye düşündü Guilford.</p>

  <p>Eh, belki bir anlam değildi tam olarak, ama ima ettiği bir şey vardı... Ulu Tanrını, <span style="font-style:italic;">ne?</span></p>

  <p>Ürperdi ve öte yana döndü.</p>

  <p>“Yiyeceğe ihtiyacımız var,” dedi Tom. “Hava izin verirse yarın ava çıkacağım.” Yüzünün derisi kemiğine bir dövme gibi yapışmış bir ceset gibi uyuyan Preston Finch’e baktı. “Eğer avlanamazsam, yılanlardan birini kesmek zorundayız.”</p>

  <p>“Kendi boğazımızı kesmiş oluruz.”</p>

  <p>“Ren’e iki yılanla ulaşabiliriz.”</p>

  <p>İlk defa kendinden emin konuşmuyordu.</p>

  <p>Berrak ama soğuk bir sabahtı. Tuzakçı, “Ateşi besle,” dedi Guilford’a. “Sönmesine izin verme. Eğer üç gün içinde geri dönmezsem bensiz git kuzeye. Finch için elinden geleni yap.”</p>

  <p>Guilford onun, tüfeğini omzuna atmış, gücünü harcamamak için yavaş bir tempoyla yürüyerek günün çiğ, mavi ışığında uzaklaşmasını seyretti. Kürk yılanları, iri siyah gözlerini açarak ona baktılar ve melediler.</p>

  <p>“Bunu hiçbir zaman istememiştim,” dedi Finch.</p>

  <p>Ateş sönüyordu. Guilford çömeldi, ateşi ıslak dal parçalarıyla beslemeye başladı. Dallar dumandan çok buhar çıkararak tutuşuyorlardı. “Ne dediniz, Dr. Finch?"</p>

  <p>Finch ayağa kalktı, eski kâğıt gibi kırılgan bir halde dikkatle mağaradan dışarı, dondurucu gün ışığına çıktı. Guilford gözünü ondan ayırmıyordu. Önceki gece uykusunda sürekli sayıklamıştı.</p>

  <p>Ama Finch sadece bir kayanın önünde durdu, fermuarını açtı ve uzun uzun işedi.</p>

  <p>Topallayarak geri dönerken konuşmaya devam ediyordu. “Bunu hiçbir zaman istemedim, Bay Law. Ben makul bir dünya istedim, anlıyor musunuz?”</p>

  <p>Finch nadiren konuşuyordu ve konuştuğunda da onu anlamak çok zordu. Ûn dişlerinden ikisi düşmüştü; bir çaydanlık gibi tıslıyordu. Guilford ateşi beslerken dalgın biçimde başını salladı.</p>

  <p>“Bana büyüklük taslama. Dinle. Bir anlam ifade ediyordu, Bay Law, şu Avrupa’nın geçirdiği değişim, tıpkı Incil’deki tufan gibi, Babil gibi, Sodom ve Gomora’nın mahvedilişi gibi ve eğer bu kıskanç ama anlaşılabilir bir tanrının işi olmasaydı sadece kargaşa ve dehşet olması gerekirdi.”</p>

  <p>“Belki bizim cehaletimiz yüzünden öyle görünüyordur," dedi Guilford. “Belki bir aynaya bakan maymunlar gibiyiz. Aynanın <span style="font-style:italic;">içinde</span> bir maymun var, ama aynanın <span style="font-style:italic;">arkasında</span> hiç maymun yok. Bu onu bir mucize kılar mı, Dr. Finch?"</p>

  <p>“O adamın yaralarının nasıl kapandığını görmedin.” “Dr. Sullivan bir zamanlar cehaletimize ‘mucize’ adını verdiğimizi söylemişti.”</p>

  <p>“Adlardan sadece birisi. Başkaları da var.”</p>

  <p>“Öyle mi?”</p>

  <p>“Cinler. Zebaniler.”</p>

  <p>Guilford, öfkesi kabarmaya başlasa da, “Batıl inançlar,’’ dedi.</p>

  <p>“Tasvip etmediğimiz mucizelere batıl inanç deriz,” dedi Finch, tekdüze bir sesle.</p>

  <p><span style="font-style:italic;">Yeterince kâğıt da kalmadı, mürekkep de. Kısa keseceğim. (Seni özlediğimin ve seni tekrar görmek, kollarına almak umudumu hiç yitirmediğimin dışında, Caroline.)</span></p>

  <p><span style="font-style:italic;">Tom Compton gideli dört gün oldu,</span> sının <span style="font-style:italic;">bir gün aştı. Gitmem gerek ama onun yardımı olmadan çok zor Kıllı</span> suretinin <span style="font-style:italic;">ormandan çıkıp gelmesini ümit ediyorum hâlâ.</span></p>

  <p><span style="font-style:italic;">Dr Finch öldü, Caroline. Uyandığımda sığmağımızda değildi. Sabahın ayazma çıktığımda kendini bir adaçayı çamına iple asmış olduğunu gördüm.</span></p>

  <p><span style="font-style:italic;">Gece yağan yağmur üzerinde donmuştu, Caroline ve vücudu gün ışığında sapık bir yılbaşı süsü gibi parlıyordu. Kendimi biraz daha güçlü hissettiğimde onu indireceğim ve bu küçük taş sığmağı ona anıt mezar yapacağım.</span></p>

  <p><span style="font-style:italic;">Zavallı Dr. Finch. Yorgundu, hastaydı ve sanırım zebanilerle dolu olduğuna inandığı bir dünyada yaşamak istemedi. Belki bunda bir hikmet vardır.</span></p>

  <p><span style="font-style:italic;">Ama ben devam edeceğim. Sana ve Lily’ye sevgiler.</span></p>
</body>
</html>
